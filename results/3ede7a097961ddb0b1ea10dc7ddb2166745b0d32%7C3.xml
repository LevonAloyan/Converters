<edition><articles><article><jaar>1988</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1988</searchword><id>6305</id><udhid>UDH:TvAR/6305</udhid><titel>Produktiebeperking in andere sectoren</titel><searchwords><searchword>TvAR 7/8/1988</searchword><searchword>UDH:TvAR/6305</searchword></searchwords><attachments><attachment><name>1988_nr 78_Artikel_Sonnema.pdf</name><extention>pdf</extention><url>https://denhollander.info/download/6089/ci</url></attachment></attachments><inleiding>1. INLEIDING&#13;
Niet alleen de zuivelsector kent het probleem van overproduktie. In veel andere&#13;
landbouwsectoren bestaan overschotten en huidige tendensen leiden tot een toename&#13;
van de overschotten op de wereldmarkt en binnen de EG. (Zie ook het eerste artikel&#13;
in dit nummer).&#13;
Dit gebrek aan evenwicht tussen vraag en aanbod in bepaalde sectoren is het centrale&#13;
probleem waarmee het gemeenschappelijk landbouwbeleid (GLB) de afgelopen&#13;
jaren is geconfronteerd. Het GLB is tot stand gekomen in een tijd dat de EG niet&#13;
zelfvoorzienend was voor de meeste landbouwprodukten. De agrarische produktie&#13;
werd gestimuleerd, hetgeen gebeurde via een systeem van kwantitatief onbeperkte&#13;
garanties. Deze garanties werden vooral gegeven vanwege een inkomensdoelstelling&#13;
en om aan te sluiten bij het landbouwbeleid van de Lid-Staten van de EG. Als gevolg&#13;
van technische vooruitgang was er sprake van een sterk stijgende produktiviteit in&#13;
de gehele agrarische sector, die overigens ook de komende jaren nog verder zal gaan.&#13;
Vooral de laatste jaren heeft de Gemeenschap maatregelen getroffen om het markten&#13;
prijsbeleid aan te passen. Het belangrijkste oogmerk hiervan is het in de hand&#13;
houden van kosten van het GLB. Het beteugelen van de produktieomvang is eerder&#13;
een afgeleide tweede doelstelling van de wijzigingen in het GLB. Naast de zuivelsector&#13;
gaat het voornamelijk om de sectoren granen, suiker, rundvlees, olijfolie en wijn.&#13;
In dit artikel worden de aanpassingen in het markt- en prijsbeleid voor een aantal&#13;
produkten uiteengezet, te weten voor granen, suiker, rundvlees, olijfolie en wijn.&#13;
Voor deze produkten bestaat een marktordening die werkt met garantieprijzen en&#13;
interventie. Bij suiker wordt sinds 1967 op een directe manier gedaan aan produktiebeperking,&#13;
middels een quotum-systeem. In de andere sectoren wordt geen plafond&#13;
aan de produktie gesteld, maar wordt de produktie de laatste jaren op meer indirecte&#13;
wijze ontmoedigd. In deze sectoren kan men wellicht beter spreken van produktiebeheersing&#13;
dan van produktiebeperking.&#13;
Teneinde de maatregelen ter aanpassing van het markt- en prijsbeleid te kunnen&#13;
plaatsen is het noodzakelijk eerst het oorspronkelijk markt- en prijsbeleid zoals&#13;
weergegeven in de betreffende EG-marktordeningen in het kort uiteen te zetten. De&#13;
delen van de marktordening die betrekking hebben op regeling van het handelsverkeer&#13;
blijven in dit verband buiten beschouwing. Daarna komen de verschillende aanpassingen&#13;
aan de orde.&#13;
Naast aanpassingen in het markt- en prijsbeleid per sector zijn recentelijk EG-verordeningen&#13;
vastgesteld voor het uit de produktie nemen van grond en voor extensivering&#13;
en omschakeling van de produktie. Deze regelingen hebben mede tot doel het verminderen van de produktie van marktordeningsprodukten. Beide regelingen komen&#13;
eveneens aan de orde.</inleiding><content>2. GRANEN&#13;
De EG-12 haalt in 1980/1981 voor granen een zelfvoorzieningsgraad van 102,4%,&#13;
waarmee de grens van zelfvoorziening wordt overschreden. De EG wordt van nettoimporteur&#13;
netto-exporteur van granen. De toename van de graanproduktie is uitsluitend&#13;
toe te schrijven aan de stijging van de opbrengst per ha. Sinds 1980 is het graanareaal&#13;
namelijk met ±1,4 miljoen ha ingekrompen. De trendmatige kilogram-opbrengststijging&#13;
per hectare bedraagt ongeveer 3% per jaar (voor de EG-12 komt dit&#13;
overeen met een toename van 5 miljoen ton). Gedurende de laatste jaren bedroeg&#13;
het totale graanverbruik ongeveer 139 miljoen ton. Het grootste deel van het graanverbruik&#13;
gaat naar de veevoeding, namelijk 62%. Verder is 26% voor menselijke&#13;
consumptie, 7% voor industriële verwerking en 5% voor zaaigranen.&#13;
De marktordening voor granen wordt in 1962 ingevoerd en in 1964 aangepast. De&#13;
hoeksteen van de marktordening is de richtprijs. Gestreefd wordt naar een uit landbouwpolitiek&#13;
oogpunt wenselijke producentenprijs; deze prijs ligt in het algemeen&#13;
ruim boven het wereldmarktniveau. De Raad stelt elk jaar, op voorstel van de Commissie,&#13;
vóór het begin van het verkoopseizoen een richtprijs vast. Het verkoopseizoen&#13;
loopt van 1 augustus tot en met 31 juli van het volgende jaar. Er is een richtprijs&#13;
voor zachte tarwe, voor durumtarwe en een richtprijs voor rogge, gerst en maïs&#13;
(sedert 1981/1982). De marktprijzen mogen, ook bij overvloedig aanbod, niet lager&#13;
zijn dan de zogenaamde interventieprijs. Om de prijzen te steunen en de producenten&#13;
een billijk inkomen te garanderen, zijn de interventiebureaus gedurende het hele&#13;
verkoopseizoen verplicht de hun aangeboden hoeveelheden graan voor rekening van&#13;
de EG aan te kopen tegen de interventieprijs, op voorwaarde dat de goederen aan&#13;
bepaalde kwaliteitseisen voldoen. De interventieprijs is dus een minimumprijs voor&#13;
de interne markt. De marktprijzen in het overschotgebied moeten binnen een marge&#13;
boven de interventieprijs liggen. Deze marge beloopt: 2% voor gerst, 6% voor voedertarwe,&#13;
10% voor maïs en 4% voor rogge.&#13;
Gedurende het gehele verkoopseizoen gaat de Commissie over tot maandelijkse&#13;
verhogingen (staf f els) van de uniforme interventieprijs. Deze verhogingen vormen&#13;
een vergoeding voor de kosten van opslag. Deze maandelijkse verhogingen worden&#13;
door de Raad bepaald bij de vaststelling van de prijzen.&#13;
De overschotten van granen nemen in het begin van de jaren tachtig sterk toe.&#13;
Teneinde de ontwikkeling van de graanproduktie te beheersen, worden verschillende&#13;
aanpassingen in de marktordening doorgevoerd. Deze veranderingen hebben tot gevolg&#13;
dat de producentenprijs sinds 1983 daalt.&#13;
Allereerst wordt voor de eerste maal voor het verkoopseizoen 1982/1983 een garantiedrempel&#13;
vastgesteld voor alle graansoorten behalve durumtarwe, ter hoogte&#13;
van 119,5 miljoen ton. Voor de geproduceerde hoeveelheden boven de garantie&#13;
drempel geldt een degressieve gegarandeerde prijs. Hierdoor worden de producenten&#13;
zelf medeverantwoordelijk. De drempel wordt aangepast aan de omvang van de invoer van de substitutieprodukten. De toepassing van deze garantiedrempels blijkt&#13;
na enkele jaren niet meer haalbaar vanwege politieke weerstand vanuit met name&#13;
de Bondsrepubliek Duitsland.&#13;
Per 1 juli 1986 geldt de zogenaamde medeverantwoordelijkheidsheffing op granen,&#13;
ter hoogte van 3% van de interventieprijs. De heffing wordt gebruikt voor de&#13;
financiering van nieuwe afzetmogelijkheden voor granen en als bijdrage in de kosten&#13;
van de export. Deze heffing vindt plaats wanneer graan:&#13;
a. wordt aangekocht voor de eerste verwerking;&#13;
b. in interventie wordt genomen; of&#13;
c. direct wordt geëxporteerd naar Portugal of derde landen.&#13;
Voorts wordt getracht via een restrictief prijsbeleid, aanpassingen van het interventiesysteem,&#13;
en een kwaliteitspolitiek de kosten van het graanbeleid en daarnaast de&#13;
produktie te beheersen. Een belangrijke verandering in het prijsbeleid is dat sinds&#13;
1987 de feitelijke interventieprijs slechts 90% van de officiële interventieprijs bedraagt.&#13;
Aanpassingen van het interventiesysteem houden onder meer in het beperken&#13;
van de interventieperioden en uitbetalen na langere perioden. Kwaliteitspolitiek&#13;
wordt onder andere gevoerd door strengere eisen te stellen ten aanzien van het&#13;
vochtgehalte, de bakkwaliteit, het eiwitpercentage en het hectolitergewicht van granen.&#13;
In september 1987 komt de Europese Commissie met voorstellen voor de toepassing&#13;
van stabilisatiemaatregelen (de zogenaamde stabilisatoren) in het GLB. Dit zijn&#13;
maatregelen waardoor de prijzen gaan dalen wanneer een bepaalde produktiehoeveelheid,&#13;
bepaald voor de EG als geheel, wordt overschreden. Dit betekent het einde&#13;
van de onbeperkte prijsgarantie. Voor granen wordt in dit Commissiestuk gesteld&#13;
dat tot dusverre genomen maatregelen, zoals hierboven vermeld, onvoldoende zijn&#13;
om de produktie te beheersen (en de uitgaven te stabiliseren). Deze stabilisatiemaatregelen&#13;
worden uiteindelijk tijdens de Europese Top in Brussel van 11 tot en met&#13;
13 februari 1988 concreet uitgewerkt en aangenomen. Voor granen houden ze in:&#13;
- garantiehoeveelheid over de periode 1988-1992, per jaar 160 miljoen ton;&#13;
- handhaving van de huidige algemene medeverantwoordelijkheidsheffing van 3%;&#13;
- elk verkoopseizoen extra medeverantwoordelijkheidsheffing van ten hoogste&#13;
3%; indien na afloop van het verkoopseizoen blijkt dat de garantiehoeveelheid&#13;
niet of met minder dan 3% is overschreden, wordt deze heffing geheel dan wel&#13;
naar rato gerestitueerd;&#13;
- indien de garantiehoeveelheid wordt overschreden dan wordt de interventieprijs&#13;
aan het begin van het volgend verkoopseizoen verlaagd met 3% per jaar;&#13;
- de algemene en de extra medeverantwoordelijkheidsheffing worden geheven bij&#13;
de eerste koper;&#13;
- kleine graanproducenten (max. 20 ha) worden vrijgesteld van de algemene en de&#13;
extra heffing en wel in overeenstemming met door de Raad in het kader van de&#13;
prijsvaststelling 1988/1989 te treffen besluiten;&#13;
- de Commissie wordt verzocht de werking van de interventieregeling opnieuw te&#13;
bezien. De Commissie is voornemens in het kader van de komende prijsvoorstel&#13;
len te komen met een adequate aanpassing van de maandelijkse staffels voor granen; - de Commissie wordt verzocht na te gaan welke maatregelen kunnen dienen om&#13;
granen in het veevoeder te verwerken en daarvoor voorstellen te doen in het kader&#13;
van de prijsvaststelling 1988/1989.&#13;
3. SUIKER&#13;
Ook de suikermarkt wordt gekenmerkt door het bestaan van overschotten op de wereldmarkt.&#13;
De zelfvoorzieningsgraad in de EG is in de loop der jaren sterk geslagen;&#13;
in de afgelopen jaren lag de zelfvoorzieningsgraad op een gemiddeld niveau van ongeveer&#13;
130%. Teneinde de produktie in de EG te beperken en te rationaliseren stelt&#13;
de Europese Commissie in 1967 een regeling in waarbij de prijzen gedeeltelijk worden&#13;
gesteund. Deze regeling omvat prijs- en afzetgaranties die worden gedifferentieerd&#13;
naar gelang van de produktiequota (zie hierna) per bedrijf. Tegenover deze&#13;
garanties staat evenwel dat de producenten van suikerbieten en de suikerfabrikanten&#13;
dienen bij te dragen aan de begrotingsuitgaven voor de opslag en de afzet van suikeroverschotten,&#13;
afgezien van de kosten voor de uitvoer van een hoeveelheid suiker die&#13;
overeenkomt met de preferentiële invoer uit ACP-landen.&#13;
Voor de produktie van suiker en later ook isoglucose (suiker uit granen) worden&#13;
per Lid-Staat produktiequota vastgesteld. Voor het basisquotum (of A-quotum)&#13;
geldt een volledige prijsgarantie. Een beperkte prijsgarantie, die mogelijk wordt gemaakt&#13;
door een aan de producenten opgelegde produktieheffing, geldt voor een bepaalde&#13;
hoeveelheid boven het basisquotum (B-quotum). Deze hoeveelheid komt&#13;
overeen met een percentage van het basisquotum en is afhankelijk van de afzetmogelijkheden&#13;
in derde landen. Dit onderscheid tussen A- en B-quotum wordt gemaakt&#13;
om op enigerlei wijze tegemoet te komen aan het specialisatiebeginsel. De hoeveelheid&#13;
die boven de genoemde quota wordt geproduceerd wordt van marktondersteuning&#13;
uitgesloten (zogenaamde C-suiker). Voor deze hoeveelheden geldt geen enkele&#13;
garantie en zij mogen niet op de interne markt worden afgezet. Hiervoor geldt dus&#13;
de wereldmarktprijs. Voor het A-quotum geldt een basisprijs minus 2% produktieheffing;&#13;
voor het B-quotum de basisprijs minus maximaal 39,5% heffing. De quota&#13;
worden jaarlijks herzien.&#13;
Binnen de EG bestaat een structureel produktie-overschot, zelfs wanneer alleen&#13;
de A- en B-suiker in beschouwing worden genomen. De verdere invulling van het&#13;
suiker-systeem wordt aan de lidstaten overgelaten, er bestaan dan ook verschillende&#13;
systemen. In Nederland wordt sinds 1986 gewerkt met het zogenaamde bewaakte&#13;
mengprijssysteem. In een dergelijk stelsel krijgen boeren één prijs voor al hun suiker,&#13;
een mengprijs van de prijzen van A-, B- en een deel van de C-suiker. C-suiker,&#13;
die buiten de mengprijs valt, wordt afgerekend tegen de wereldmarktprijs en niet&#13;
meegenomen in de referentie-hoeveelheid voor het volgende jaar. Op grond hiervan&#13;
mag worden verwacht dat de produktie van C-suiker beperkt blijft. De basisreferentie&#13;
voor 1988 per teler wordt bepaald door de drie beste referentiejaren uit de laatste&#13;
vijf te nemen en hiervan het gemiddelde te bepalen. Bij deling van het totale quotum&#13;
van 915 000 ton witsuiker door de som van de basisreferenties van alle telers wordt&#13;
het toewijzingspercentage verkregen. De Raad stelt jaarlijks een interventieprijs voor witsuiker vast. De richtprijs voor&#13;
witte suiker ligt ongeveer 5% boven de interventieprijs. Er wordt eveneens een interventieprijs&#13;
en een richtprijs voor ruwe suiker vastgesteld.&#13;
De meest recent genomen besluiten voor suiker op de Europese Top van 13 februari&#13;
1988 zijn:&#13;
- handhaving van de bestaande quota tot 1990/1991;&#13;
- handhaving van de huidige maximale heffingen van 2% op het A- en B-quotum&#13;
en 30% resp. 37,5% op het B-quotum;&#13;
- instelling van een aanvullende heffing welke moet garanderen dat elk jaar het&#13;
eventuele tekort na de inning van eerder genoemde heffingen wordt gedekt. De&#13;
aanvullende heffing wordt voor iedere suikeronderneming vastgesteld naar rato&#13;
van de uit hoofde van de produktieheffingen op A- en B-suiker verschuldigde bij&#13;
dragen;&#13;
- het voor 1981-1986 ontstane financiële tekort van 400 min EVE met 80 min EVE&#13;
per jaar worden verhaald, zoals al is gedaan in 1986/1987 en 1987/1988.&#13;
4. RUNDVLEES&#13;
De EG is sinds ongeveer 1979 voortdurend netto-exporteur van rundvlees, de zelfvoorzieningsgraad&#13;
gemiddeld over de laatste jaren ligt even boven de 100%.&#13;
De marktordening voor rundvlees is gebaseerd op prijsondersteuning op de interne&#13;
markt en dateert uit 1968. De Raad stelt elk jaar de oriëntatieprijs voor volwassen&#13;
runderen vast vóór het verkoopseizoen dat begint op de eerste maandag van april.&#13;
De oriëntatieprijs zou ongeveer moeten overeenkomen met de marktprijs bij een&#13;
evenwichtige marktsituatie. Bij de vaststelling van de oriëntatieprijs wordt met name&#13;
rekening gehouden met:&#13;
- de verwachte ontwikkeling van produktie en verbruik van rundvlees;&#13;
- de marktsituatie voor melk en zuivelprodukten;&#13;
- de ervaring in de voorbije verkoopseizoenen.&#13;
De Raad stelt tevens jaarlijks de interventieprijs vast en wel op 90% van de oriëntatieprijs.&#13;
Daarnaast wordt elke week een representatieve communautaire prijs vastgesteld&#13;
op basis van het gewogen gemiddelde van de marktprijzen voor alle categorieën&#13;
en kwaliteiten runderen op representatieve markten. Reeds vele jaren ligt de communautaire&#13;
prijs onder de interventieprijs. Er wordt geïntervenieerd wanneer de representatieve&#13;
marktprijs onder de interventieprijs ligt.&#13;
Het sterk toegenomen rundvleesaanbod heeft geleid tot grote interventievoorraden&#13;
en exporthoeveelheden naar derde landen en in verband hiermee stijgen de EGuitgaven.&#13;
Tegen deze achtergrond zijn in de loop van de jaren wijzigingen in het interventiebeleid&#13;
doorgevoerd.&#13;
In september 1978 werd de mogelijkheid tot permanente interventie beperkt door&#13;
het invoeren van het zogenaamde 'stop and go-systeem'. Wanneer in een Lid-Staat&#13;
de marktprijs van een bepaalde kwaliteit hoger ligt dan de interventieprijs van die&#13;
kwaliteit in de Lid-Staat dan dienen de interventie-aankopen van die kwaliteit in&#13;
de betreffende Lid-Staat te worden geschorst. Met ingang van het verkoopseizoen 1986/1987 is besloten het 'stop and go-systeem' per kwaliteitsklasse toe te passen&#13;
voor de gehele EG en niet meer per Lid-Staat.&#13;
In november 1980 wordt besloten de interventie-overname te beperken door niet&#13;
meer alleen hele of halve karkassen over te nemen, maar afwisselend en seizoensgebonden&#13;
hele of halve karkassen, achtervoeten en voorvoeten. Hierin schuilt een element&#13;
van medeverantwoordelijkheid van de producenten.&#13;
Met ingang van het verkoopseizoen 1981/1982 besluit de Raad alleen nog vlees&#13;
afkomstig van jonge mannelijke runderen te interveniëren.&#13;
In december 1986 worden wijzigingen in het interventiebeleid doorgevoerd:&#13;
- de gemiddelde marktprijs in de EG voor de kwaliteiten die in aanmerking komen&#13;
voor interventie dient minder te zijn dan 91% van de overeenkomstige interventieprijs.&#13;
- de gemiddelde nationale of eventueel de regionale marktprijs van de betrokken&#13;
kwaliteiten moet lager zijn dan 87% van de overeenkomstige interventieprijs.&#13;
Momenteel wordt overwogen de interventie voor rundvlees verder te beperken via&#13;
een systeem zoals dat bestaat voor boter.&#13;
5. WIJN&#13;
De eerste regelingen op het gebied van een gemeenschappelijke wijnmarktordening&#13;
stammen, evenals die voor granen, uit 1962. Het betreft de instelling van een wijnbouwkadaster&#13;
in de producerende lidstaten en verordeningen inzake de opgave van&#13;
oogsten en voorraden en de gemeenschappelijke wijnbalans.&#13;
In 1970 komt de eigenlijke wijnmarktordening tot stand. Het gaat om twee basisverordeningen,&#13;
één voor wijn in het algemeen, met name de tafelwijn, en één voor&#13;
kwaliteitswijn (vins de qualité produits dans der regions déterminées, v.q.p.r.d.).&#13;
Sinds die tijd zijn enkele honderden aanpassingen op de gemeenschapsverordeningen&#13;
vastgesteld omdat de ontwikkeling van de wijnproduktie en de wijnmarkt ingrijpende&#13;
hervormingen van de oorspronkelijke regelingen eiste.&#13;
De problemen liggen voornamelijk bij de tafelwijn, de maatregelen om de wijnoverschotten&#13;
te beheersen zijn dan ook alle gericht op tafelwijn. Bij tafelwijn worden&#13;
zes soorten onderscheiden, drie rode en drie witte. De marktordening kent een&#13;
oriëntatie- en een interventieprijs, evenals methoden om wekelijks de prijzen voor&#13;
tafelwijn te kennen met als doel de toepassing van specifieke interventies ter ondersteuning&#13;
van de prijsnoteringen mogelijk te maken. Daarnaast wordt onder meer bepaald&#13;
dat in geval van een ongunstige marktsituatie steun voor 'particuliere opslag'&#13;
voor een korte termijn (drie maanden) of voor een langere termijn (negen maanden)&#13;
moet worden toegekend; in het geval van een voortdurende overschotsituatie moet&#13;
de distillatie van tafelwijn kunnen worden gesubsidieerd.&#13;
De wijnoverschotten zijn na 1970 sterk gestegen, zodat ingrijpende aanpassing&#13;
van de marktordening noodzakelijk wordt, dit gebeurt in 1976. Hierdoor is het&#13;
structuurbeleid op de voorgrond gezet.&#13;
Afgestapt wordt van het principe van vrijheid van aanplant. Besloten wordt tot&#13;
eind 1978 een tijdelijk verbod op de nieuwe aanplant van wijnstokken (behalve als ze bestemd zijn voor de produktie van kwaliteitswijnen of deel uitmaakten van ontwikkelingsplannen)&#13;
in te stellen en rooipremies uit te keren. Daarnaast komt er een&#13;
drie-jarenprogramma met premies voor de omschakeling van wijnbouwareaal, dat&#13;
wil zeggen voor de vervanging daarvan (voor ten minste zes jaar) door andere culturen.&#13;
(Van deze maatregel is voor 65 000 ha gebruik gemaakt.) Preventieve facultatieve&#13;
distillatie wordt ingesteld en er komen honoreringsgaranties tot stand voor opslagcontracten&#13;
op lange termijn.&#13;
In 1980 wordt een volledig actieprogramma '1979-1985' aangenomen door de&#13;
Raad. Via dit systeem zijn er twee manieren om te interveniëren. De eerste heeft ten&#13;
doel voor enkele jaren het produktievermogen voor tafelwijnen af te remmen door&#13;
premies voor het tijdelijk of definitief opgeven van de wijnbouw. Dit gebeurt door&#13;
middel van premies voor wijnbouwers die vervroegd uit hun beroep treden en tegelijkertijd&#13;
door het verbod van nieuwe wijngaarden of van steun aan nieuwe wijngaarden&#13;
voor tafelwijn. De tweede manier streeft naar structuurverbetering in gebieden&#13;
met een natuurlijke aanleg voor de produktie van kwaliteitswijnen via collectieve&#13;
herstructurering, die in zeven jaar moet worden verwezenlijkt. Verwacht werd dat&#13;
deze activiteit ongeveer 240 duizend ha zou betreffen.&#13;
Al snel wordt duidelijk dat ook met deze maatregelen voor het ordenen van de&#13;
markt niet kan worden volstaan. In 1982 wordt vervolgens, naast andere nieuwe&#13;
maatregelen, verplichte distillatie ingevoerd. Distillatie wordt niet meer beschouwd&#13;
als een 'buitengewone maatregel' maar als een essentieel, bijna enig middel om de&#13;
markt te reguleren en de overschotten weg te werken. De totale nieuwe beginselen&#13;
waarop de gemeenschappelijke wijnmarkt thans berust, kunnen als volgt worden samengevat:&#13;
- de bevestiging van het beginsel dat de communautaire interventies moeten garanderen&#13;
dat de prijs van tafelwijn niet daalt tot onder 82% van de oriëntatieprijs;&#13;
- de mogelijkheid om vanaf 1 september van elk jaar automatisch gebruik te ma&#13;
ken van de facultatieve 'preventieve distillatie', waarbij de wijn van de producenten&#13;
wordt overgenomen tegen 65% van de oriëntatieprijs;&#13;
- de mogelijkheid om elke producent te verplichten een deel van zijn produktie te&#13;
distilleren, wanneer zich op de markt moeilijkheden voordoen. De te distilleren&#13;
hoeveelheid verschilt naar gelang van de opbrengst per hectare;&#13;
- de automatische instelling van een verplichte distillatie ter ondersteuning van de&#13;
markt tegen een prijs gelijk aan 82% van de oriëntatieprijs telkens wanneer&#13;
wordt besloten tot verplichte distillatie.&#13;
Deze maatregelen worden in het akkoord van Dublin (december 1984) aangescherpt,&#13;
wanneer de basisverordening voor wijn wordt aangepast.&#13;
Tijdens de Top van jongstleden februari in Brussel en in de daaropvolgende vergaderingen&#13;
van de Landbouwraad wordt besloten tot het instellen van stabilisatoren&#13;
voor de wijnsector. Tevens wordt vrijwillige definitieve stopzetting van de produktie&#13;
aantrekkelijker gemaakt. 6. OLIJFOLIE&#13;
De produktie van olijfolie is sterk gegroeid sinds de jaren zestig. De potentie voor&#13;
verdere groei, met name in Italië en Spanje, is groot. De produktie overtreft de consumptie&#13;
in ruime mate. De EG-olijfoliesector kent een aantal afwijkende kenmerken&#13;
in vergelijking met andere landbouwsectoren in de EG, te weten:&#13;
- produktie en verbruik zijn in grote mate beperkt tot Griekenland, Italië en Span&#13;
je; in totaal gaat het momenteel om ca. 2,2 miljoen producenten;&#13;
- olijventeelt is geconcentreerd in gebieden waar in het algemeen geen andere agrarische&#13;
bedrijvigheid is, zodat deze teelt voor de producent dikwijls de belang&#13;
rijkste of zelfs de enige bron van inkomsten is;&#13;
- het is zeer wenselijk het olijfbomenareaal in stand te houden teneinde de erosie&#13;
tegen te gaan;&#13;
- olijfolie moet concurreren met olie uit oliehoudende zaden, die veel goedkoper is.&#13;
De marktordening voor olijfolie kent behalve een prijsregeling ook een produktieen&#13;
consumptiesteunregeling.&#13;
Naast de interventieprijs kent de prijsregeling van de olijf marktordening een produktierichtprijs&#13;
en een representatieve marktprijs. De Raad stelt per verkoopseizoen,&#13;
dat loopt van 1 november tot 31 oktober in het daaropvolgende jaar, een representatieve&#13;
marktprijs vast op een zodanig niveau dat tegen die prijs aangeboden&#13;
olijfolie kan worden afgezet. Hierbij wordt rekening gehouden met de prijzen van&#13;
de concurrerende plantaardige oliën die met vrijstelling van rechten worden ingevoerd.&#13;
Indien de ontwikkeling van de prijzen van zaadoliën daartoe aanleiding geeft&#13;
kan de prijs tijdens het seizoen worden aangepast. De Raad stelt eveneens de produktierichtprijs&#13;
vast op een zodanig niveau dat de producent een billijk inkomen&#13;
heeft, met inachtneming van de noodzaak de in de EG-noodzakelijke produktieomvang&#13;
te handhaven.&#13;
Om het de producenten mogelijk te maken een redelijk inkomen te realiseren is&#13;
een produktiesteunregeling ingesteld. Deze steun gaat per 100 kg geproduceerde&#13;
olijfolie, de hoogte ervan wordt ieder jaar opnieuw vastgesteld.&#13;
Om het prijsverschil tussen olijfolie en andere plantaardige oliën iets te verminderen&#13;
en daardoor een betere afzet van deze olie van EG-oorsprong te bewerkstelligen&#13;
is een consumptiesteunregeling in het leven geroepen. Deze regeling houdt in dat&#13;
steun wordt toegekend voor olijfolie in een stadium dat zo dicht mogelijk ligt bij&#13;
de consument. De steun wordt uitgekeerd aan verpakkingsbedrijven, die voldoen&#13;
aan bepaalde voorwaarden. De hoogte van de consumptiesteun is gelijk aan het verschil&#13;
tussen de met de produktiesteun verminderde, produktierichtprijs en de representatieve&#13;
marktprijs.&#13;
Een eerste produktiebeheersende maatregel wordt opgenomen in de olijf marktordening&#13;
in 1981, ten tijde van de toetreding van Griekenland. Het gaat om een&#13;
areaalbeperking. Over de oogsten van het op een bepaald tijdstip bestaande areaal&#13;
olijfbomen wordt nog steun uitbetaald. De oogsten van het areaal boven deze grens&#13;
komen niet meer in aanmerking voor steun. Het tijdstip was 31 oktober 1977 voor&#13;
Frankrijk en Italië, 1 januari 1981 voor Griekenland en 1 januari 1984 voor Spanje&#13;
en Portugal. Tijdens de Top van februari jl. wordt ook voor de olijfoliesector besloten tot het&#13;
instellen van stabilisatoren. Er wordt een garantiestempel ingesteld van 1.350 miljoen&#13;
ton voor het seizoen 1987/1988. Voor deze hoeveelheid wordt de vastgestelde&#13;
produktiesteun uitbetaald. De werkelijke produktie bedroeg 1,6 miljoen ton. De&#13;
produktiesteun per ton olijfolie wordt nu verminderd volgens de formule:&#13;
werkelijke produktie/gegarandeerde produktie = coëfficiënt, produktiesteun voor&#13;
1 ton werkelijke produktie = coëfficiënt x produktiesteun voor 1 ton gegarandeerde&#13;
produktie.&#13;
Voor het seizoen 1987/1988 komt dit neer op een korting van ongeveer 15% (de&#13;
coëfficiënt is ongeveer 0,85).&#13;
Bij de instelling van de stabilisatoren is de areaalbeperking teniet gedaan, het&#13;
loont nu immers veel minder om de produktie uit te breiden.&#13;
7. EXTENSIVERING VAN DE PRODUKTIE EN HET UIT PRODUKTIE NEMEN VAN GROND&#13;
Naast de genoemde maatregelen per sector die de laatste jaren getroffen zijn om het&#13;
markt- en prijsbeleid aan te passen teneinde de produktie te beheersen zijn het extensiveren&#13;
van de landbouwproduktie en het uit produktie nemen van grond onderwerp&#13;
van bespreking geworden in het GLB. De Commissie ziet deze twee instrumenten&#13;
als aanvulling op het gevoerde beleid per sector.&#13;
7.1. Extensiveringsmaatregelen voor granen, rundvlees en wijn&#13;
De EG-Raad van Landbouwministers heeft in juni 1987 een besluit vastgesteld inzake&#13;
extensiveringsregelingen voor de overschotprodukten graan, rundvlees en wijn.&#13;
De Lid-Staten moesten voor 1 april 1988 uitvoering geven aan de uitwerking van de&#13;
betrokken regelingen, dit is evenwel nog niet gebeurd. In ons land wordt deze uitwerking&#13;
voorbereid tot regelingen van het Ontwikkelings- en Saneringsfonds voor&#13;
de Landbouw. De Lid-Staten zijn verplicht de regelingen in te voeren, waarbij de&#13;
individuele boeren de vrijheid hebben om mee te doen.&#13;
Kern van de regeling vormt de produktiebeperking van minimaal 20% van het&#13;
areaal of het aantal dieren (mannelijk vleesvee) gedurende een periode van vijfjaar.&#13;
Bij deelname aan de regeling mag de produktie van andere overschotprodukten niet&#13;
worden uitgebreid. De vergoeding bedraagt een vast bedrag per hectare of per dier.&#13;
De extensiveringsregeling voor granen wordt opgenomen in de hieronder te beschrijven&#13;
set-asideregeling. De nationale uitwerking hiervan moet op korte termijn&#13;
plaatsvinden.&#13;
7.2. Uit produktie nemen van grond&#13;
De EG-regeling voor het uit produktie nemen van grond heeft al verschillende benamingen&#13;
gekend. Naar Amerikaans voorbeeld wordt momenteel veelal gesproken over een set-aside regeling. Deze regeling is op de Top te Brussel in februari jl. aan&#13;
de orde geweest. Daar is besloten tot het volgende:&#13;
- de maatregel is voor de Lid-Staten verplicht, maar voor de producenten facultatief;&#13;
- een producent dient ten minste 20% van zijn landbouwgrond met marktorde&#13;
ningsgewassen voor ten minste vijf jaar uit produktie te nemen. Een producent&#13;
die ten minste 30% uit produktie neemt wordt vrijgesteld van medeverantwoordelijkheidsheffing&#13;
voor 20 ton graan;&#13;
- de laagste premie bedraagt 100 EVE, de hoogste 700 EVE, waarvan de EG-bijdrage&#13;
50% bedraagt voor de eerste 200 EVE, 25% voor de daaropvolgende 200&#13;
EVE en 15% voor de resterende 200 EVE en 100 EVE voor uitzonderlijke geval&#13;
len;&#13;
- ingeval de landbouwgrond wordt gebruikt voor beweiding of voor de teelt van&#13;
bepaalde eiwitgewassen, bedraagt de premie ongeveer 50% van het bedrag;&#13;
- De EG-bijdrage wordt voor 50% gedragen door de Afdeling Garantie en voor&#13;
50% door de Afdeling Oriëntatie van het EG-Landbouwfonds.&#13;
8. SLOT&#13;
Uit het bovenstaande komt naar voren dat bij de marktordeningsprodukten aanpassingen&#13;
in het prijs- en interventiebeleid plaatsvinden teneinde de kosten van het GLB&#13;
in de hand te houden en de produktie enigszins te beheersen. Deze aanpassingen&#13;
hebben een negatieve invloed op het inkomen van de boeren. Het is van belang dat&#13;
hiervoor in het kader van het socio-structurele beleid voldoende aandacht bestaat.&#13;
De agrarische producenten moeten de tijd krijgen om zich aan te passen aan een veranderde&#13;
marktsituatie.&#13;
Den Haag, 27 mei 1988</content><legacyfootnotes/><footnotes><footnote/></footnotes><auteurs>Drs. M. Sonnema</auteurs><published>1988-07-01 00:00:00</published><modified>1988-07-01 00:00:00</modified><editiondate>1988-07-01</editiondate><htmlpath>https://denhollander.info/artikel/6305</htmlpath></article>
</articles></edition>
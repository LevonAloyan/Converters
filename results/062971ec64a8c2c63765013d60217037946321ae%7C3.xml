<edition><articles><article><jaar>1998</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1998</searchword><id>4866</id><udhid>UDH:TvAR/4866</udhid><titel>Van Setten / Van den Brink (TvAR 1998/4923)</titel><searchwords><searchword>TvAR 7/8/1998</searchword><searchword>TvAR 1998/4923</searchword><searchword>UDH:TvAR/4866</searchword></searchwords><attachments><attachment><name>1998_nr 78_Rechtspraak_4923.pdf</name><extention>pdf</extention><url>https://denhollander.info/download/4808/ci</url></attachment></attachments><inleiding>Pachtwet, art. 38, 39, 41&#13;
&#13;
Klacht over slecht onderhoud. Uit niets blijkt dat eerder sprake is geweest van gegronde klachten ter zake en de ten processe geuite klacht beperkt zich in feite tot het seizoen 1996; in dat seizoen was inderdaad sprake van enige achterstand in het onderhoud, maar dat hield verband met ziekte van de pachter en is door hem hersteld zodra dat mogelijk was; het land ligt er thans goed bij. Onvoldoende grond voor conclusie dat de bedrijfsvoering niet is geweest zoals het een goed pachter betaamt. Geen bijzonder extensief grondgebruik, zeker niet in de zin dat uit dien hoofde sprake zou zijn van een niet goede bedrijfsvoering. Persoonlijk gebruik door de verpachter en diens zoons voldoende aannemelijk en uitvoerbaar, doch niet van overwegende betekenis. Verlies gepachte is ernstige aantasting van maatschappelijk bestaan van de pachter. Billijkheid: belang van de pachter weegt het zwaarst. Verlenging met zes jaar. Als einddatum van de pachtovereenkomst moet worden aangehouden 28 februari en daarvan moet bij de bere-&#13;
kening van de zesjarige termijn worden uitgegaan.</inleiding><content>Beschikking in de zaak van: Marinus van Setten, wonende te Bennekom, gemeente Ede, appellant, incidenteel geïntimeerde, procureur: mr J.M.J. Huver,&#13;
tegen&#13;
Willem van den Brink, wonende te Ede,&#13;
geïntimeerde, incidenteel appellant, procureur: mr D.M.H.M. van Dijk.&#13;
1. Het geding in eerste aanleg&#13;
1.1. De pachtkamer van het kantongerecht te Wageningen heeft bij tussenbeschikking van 22 mei 1996 een persoonlijke verschijning van partijen bepaald en bij eindbeschikking van 23 oktober 1996 (waarvan afschrift aan partijen is verzonden op 29 oktober 1996) de tussen principaal appellant als verpachter en princi- paal geïntimeerde als pachter bestaande en behoudens verlenging met ingang van het sei- zoen 1996 eindigende pachtovereenkomst met betrekking tot het perceel grasland, kadastraal bekend gemeente Ede, sectie E, nummer 144, groot 1.75.90 ha, verlengd met een periode van zes jaar, eindigende met ingang van het seizoen 2002.&#13;
1.2. Voormelde eindbeschikking is gegeven uit overweging in hoofdzaak dat zij verpachter niet kan volgen in diens betoog dat de bedrijfsvoering van pachter met betrekking tot de grond in geschil niet is geweest zoals het een goed pachter betaamt, voorts dat op het onderhavige verlengingsverzoek naar bil- lijkheid moet worden beslist en dat naar die maatstaf, mede in aanmerking nemende dat pachter op 13 april 2001 de leeftijd van 65 jaar hoopt te bereiken, de pachtovereenkomst moet worden verlengd tot het einde van het pachtjaar waarin pachter gemelde leeftijd zal hebben bereikt.&#13;
2. Het geding in hoger beroep&#13;
2.1. Verpachter is bij op 29 november 1996 ter griffie van het hof ingekomen beroepschrift in hoger beroep gekomen van voormelde beschik- kingen, met verzoek deze nietig te verklaren, althans te vernietigen, en, opnieuw beschik kende, onder gegrondverklaring van het hoger beroep het pachtverlengingsverzoek van pachter alsnog af te wijzen, met diens veroor- deling in de proceskosten van beide instanties.&#13;
2.2. Pachter heeft bij op 31 december 1996 ter griffie van het hof ingekomen verweerschrift verweer gevoerd en tevens zijnerzijds hoger beroep ingesteld, een en ander met conclusie dat het hof met uitzondering van de proces kosten de beschikkingen, waarvan beroep, zal bevestigen en verpachter zal veroordelen in de proceskosten van beide instanties.&#13;
2.3. Bij verweerschrift inzake het incidenteel hoger beroep heeft verpachter het ter zake van dat beroep door pachter aangevoerde be- streden met conclusie tot verwerping daarvan.&#13;
2.4. Op 10 maart 1997 heeft in raadkamer van het hof een mondelinge behandeling van het hoger beroep plaats gehad, waarbij aanwezig waren verpachter in persoon, bijgestaan door mr B. Nijman van A &amp; S Partners in Juridi- sche Dienstverlening B.V. te Wageningen, als mede pachter in persoon, bijgestaan door zijn procureur.&#13;
2.5. Van de zijde van partijen zijn ter zitting van het hof inlichtingen verstrekt en pachter heeft aan het hof een tweetal foto's van de grond in geschil getoond, daarbij verklarend dat die foto's genomen zijn in de zomer van 1996. Vervolgens hebben de raadslieden de wederzijdse standpunten nader toegelicht, zulks wat de raadsman van verpachter betreft mede aan de hand van pleitnotities.&#13;
3. De grieven&#13;
De grieven luiden:&#13;
In het principaal hoger beroep: I. Ten onrechte heeft de pachtkamer van het kantongerecht in de tussenbeschikking van 22 mei 1996 betekenis gehecht aan en voortgebouwd op hetgeen eerder werd overwogen in de tussenbeschikkingen van 25 januari 1995 en 28 februari 1996, nu deze beschikkingen in hoger beroep nietig zijn verklaard.&#13;
II. Ten onrechte en onvoldoende gemotiveerd heeft de pachtkamer van het kantongerecht beslist dat op het verlengingsverzoek van Van den Brink naar billijkheid, zulks op de voet van artikel 41, lid 2 sub b, Pachtwet, dient te worden beslist.&#13;
III. Ten onrechte heeft de pachtkamer van het kantongerecht de pachtovereenkomst tussen Van Setten en Van den Brink verlengd.&#13;
IV. Ten onrechte heeft de pachtkamer van het kantongerecht de pachtovereenkomst tussen Van Setten en Van den Brink verlengd tot het begin van het seizoen in 2002, te stellen op begin maart van dat jaar.&#13;
In het incidenteel hoger beroep: Ten onrechte heeft de pachtkamer van het kantongerecht geen kostenveroordeling uitgesproken ten laste van Van Setten en ten gunste van Van den Brink.&#13;
4. De mondelinge behandeling&#13;
Ter zitting van het hof is - niet of onvoldoen-de weersproken verklaard (zakelijk weergege-ven):&#13;
door de verpachter:&#13;
dat hij verwijst naar de ter zitting van het hof van 10 juni 1996 door hem reeds verstrekte informatie; dat in 1996 in het kader van een ruilverkaveling de hem ter beschikking staande grond per saldo met ongeveer 2 ha is vergroot; dat de verkoop van grond aan Rijkswaterstaat (waaronder ook een gedeelte van de grond in geschil) voorlopig geen doorgang heeft gevonden; dat zijn broer Jan inmiddels is overleden; dat hij ter zake van het hem ter beschikking staande mestquotum verwijst naar het daarop betrekking hebbende, ten processe overgelegde formulier; dat het op 1996 betrekking hebbende boekhoudover-zicht nog niet gereed is, maar al wel bekend is dat het bedrijfsresultaat in dat jaar veel beter is geweest dan daarvoor;&#13;
door de pachter:&#13;
dat ook hij verwijst naar de ter zitting van het hof van 10 juni 1996 door hem reeds verstrekte informatie; dat het voortgezet gebruik van ongeveer 1 ha grond die aan de Gemeente Ede was verkocht en van ongeveer 1 ha grond die&#13;
aan Rijkswaterstaat was verkocht (welke per-celen hij op jaarcontract in pacht had) inmid-dels is geëindigd; dat de recreatiepias, waar-voor de Gemeente Ede eerstbedoelde 1 ha destijds heeft gekocht, niet op die plaats is gerealiseerd en de desbetreffende grond inmiddels door genoemde gemeente aan een derde is verkocht; dat hij geen kans heeft gekregen die grond zelf weer in eigendom te verwerven; dat zijn bedrijf thans nog onge-veer 7.50 has groot is, waarvan ongeveer 2 ha eigen grond en de grond in geschil nabij zijn bedrijfsgebouwen liggen en de rest op afstand, te weten ongeveer 0.50 ha op 1 xli km en onge-veer 3 ha op 6 km van de bedrijfsgebouwen; dat hij in 1995 met ziekte (vliegende longont-stekking) onder zijn varkens te kampen heeft gehad, hetgeen zijn bedrijfsresultaat in dat jaar nadelig heeft beïnvloed; dat hij in 1996 is geopereerd aan zijn halsslagader en in verband daarmee een aantal werkzaamheden tijdelijk is blijven liggen waaronder de onkruidbestrij-ding op de grond in geschil; dat dit in de zomer van 1996 echter weer in orde is ge-maakt; dat het boekhoudoverzicht over 1996 nog niet gereed is maar ook te zijnen aanzien geldt dat het bedrijfsresultaat in dat jaar veel beter is geweest dan daarvoor; dat hij naast zijn bedrijfsinkomen geen inkomsten uit een uitkering heeft.&#13;
5. Beoordeling van het geschil in&#13;
hoger beroep&#13;
5.1. De beschikking van 22 mei 1996, waarvan beroep, is gegeven op een moment waarop nog niet bekend was dat de daaraan vooraf gaande tussenbeschikkingen door dit hof - bij beschikking van 9 juli 1996 - nietig zouden worden verklaard. Deze omstandigheid laat echter onverlet dat genoemde beschikking, die - naar ook tussen partijen niet in geschil is - voortbouwt op bedoelde eerdere tussenbe- schikkingen, reeds daarom niet in stand kan blijven en eveneens nietig verklaard moet worden.&#13;
Grief I van het principaal hoger beroep treft mitsdien doel.&#13;
5.2. Ambtshalve overweegt het hof dat de in de eindbeschikking, waarvan beroep, gegeven beslissing en de daaraan ten grondslag gelegde overwegingen niet voortbouwen op de eerde-&#13;
re tussenbeschikkingen. Voor nietigverklaring van de eindbeschikking is dan ook geen aan-leiding.&#13;
5.3. Verpachter heeft aangevoerd dat de be- drijfsvoering van pachter niet is geweest zoals het een goed pachter betaamt, ter motivering daarvan stellend dat sprake is van verwaar lozing van de grond in geschil.&#13;
5.4. De gestelde verwaarlozing bestaat volgens verpachter hierin dat pachter het gepachte slecht onderhoudt door het daarop voorko- mende onkruid niet, althans onvoldoende te bestrijden. Uit niets blijkt echter dat ter zake eerder sprake is geweest van gegronde klach- ten op dit punt en de klacht is in feite dan ook beperkt tot het seizoen 1996. Weliswaar wordt van de zijde van verpachter ook gesteld dat het voorkomen van ridderzuring aantoont dat al langere tijd onvoldoende aandacht aan de onkruidbestrijding is besteed, maar die stelling is niet verder onderbouwd.&#13;
5.5. Pachter geeft toe dat in dat jaar tengevol- ge van ziekte en een in verband daarmee door hem ondergaan operatief ingrijpen enige ach- terstand in het onderhoud van de grond is ontstaan; hij voegt hier evenwel aan toe dat hij, zodra dat mogelijk was (in juli 1996) het achterstallig onderhoud alsnog heeft gedaan. Dit laatste wordt ondersteund door de door hem aan het hof getoonde foto's, waarvan hij niet, althans onvoldoende weersproken heeft verklaard dat deze de grond in geschil betref- fen en genomen zijn in de zomer van 1996; op die foto's ziet het gepachte er redelijk goed onderhouden uit.&#13;
Blijkens het daarvan opgemaakte proces-ver-baal is door de pachtkamer van het kantonge-recht bij een bezichtiging op 24 april 1996 ook niet meer geconstateerd dan dat het grasland hier en daar wat kale plekken had, enigszins hobbelig is en dat er enige ridderzuring groeide.&#13;
5.6. Naar het oordeel van het hof is ten pro- cesse niet meer komen vast te staan dan dat in de eerste maanden van het seizoen 1996 het onderhoud van het gepachte te wensen heeft overgelaten, maar dat sprake is geweest van een incidentele tekortkoming die verband hield met ziekte en die pachter weer heeft her- steld zodra dat in verband met zijn gezond- heidstoestand mogelijk was. Zulks is onvol doende om te kunnen leiden tot de conclusie&#13;
dat zijn bedrijfsvoering niet is geweest zoals het een goed pachter betaamt en voor een op grond van artikel 39 der Pachtwet afwijzen van zijn verlengingsverzoek is dan ook geen plaats.&#13;
5.6. (abusievelijk tweemaal 5.6. genummerd, red.) Verpachter heeft ook gesteld dat pachter de hem ter beschikking staande gronden bij zonder extensief gebruikt. Gelet op hetgeen ter zake bij de behandeling van de zaak ter zitting van het hof is gebleken, kan het hof verpachter ook in die redenering niet volgen. Van een zeer extensief grondgebruik bij pach- ter is geen sprake, zeker niet in die mate dat - indien en voor zover verpachter dat mede bedoelt te betogen - uit dien hoofde sprake zou zijn van een niet goede bedrijfsvoering. Omtrent enig nadeel dat verpachter ter zake zou hebben ondervonden, is ten processe ook niets gesteld of anderszins gebleken.&#13;
5.7. Het hof acht voldoende aannemelijk dat verpachter het ernstige voornemen heeft om de grond in geschil zelf, zulks samen met zijn beide zoons met wie hij in maatschap twee landbouwbedrijven exploiteert, voor land bouwkundige doeleinden in gebruik wil ne- men en het acht dat voornemen ook zonder meer uitvoerbaar.&#13;
5.8. Bedoeld persoonlijk gebruik is voor ver pachter en zijn zoons evenwel niet van over wegende betekenis. Zij beschikken over een varkensbedrijf en een melkveebedrijf met in totaal ongeveer 21 ha grond, twee complexen bedrijfsgebouwen, ongeveer 220 fokvarkens, 42 stuks melkvee, 25 stuks jongvee, alsmede enkele schapen en enkele paarden. Bij vergro- ting van dat bedrijf met de grond in geschil hebben zij, mede gezien de ligging van die grond ten opzichte van één van de beide gebouwencomplexen, wel belang doch niet een zo groot belang dat het persoonlijk ge- bruik van de litigieuze grond voor hen zeer dringend nodig is.&#13;
5.9. Het hof is voorts van oordeel dat verlies van het gepachte de grondslag van het maat schappelijk bestaan van pachter ernstig aan tast. Zijn bedrijf is immers slechts 7.50 ha groot en zou bij afwijzing van het verlen- gingsverzoek met ruim 23% worden ver- kleind. Dit weegt te zwaarder nu het bijna de helft van de grond bij de bedrijfsgebouwen&#13;
van pachter betreft. Daarbij komt dat verlies van de grond ingevolge artikel 14 van de Meststoffenwet ook meebrengt een verlies van een evenredig deel van het mestquotum van pachter, te weten ongeveer 220 kilogram fosfaat, hetgeen met het oog op zijn veebezet-ting - 18 stuks melkvee, 10 stuks jongvee en ongeveer 350 mestvarkens - als een substan-tieel nadeel moet worden aangemerkt.&#13;
5.10. Zoals reeds overwogen, kan het hof ver pachter niet volgen in diens redenering dat aan de zijde van pachter sprake is van een zeer extensieve bedrijfsvoering. Dit impliceert dat, indien verpachter met bedoelde redenering tevens bedoelt te betogen dat verkleining van het grondareaal van pachter wegens een ex- tensieve bedrijfsvoering voor laatstgenoemde als minder zwaarwegend moet worden beschouwd, het hof verpachter daarin even min kan volgen.&#13;
5.11. Uit het vorenoverwogene volgt, gezien het bepaalde in artikel 41, lid 2, van de Pacht wet, dat op het onderhavige pachtverlengings- verzoek naar billijkheid moet worden beslist. Naar die maatstaf de belangen van partijen tegen elkaar afwegend, komt het hof tot de conclusie dat het belang van pachter bij behoud van het gebruik van het gepachte zwaarder weegt dan dat van verpachter om die grond samen met zijn beide zoons per- soonlijk te kunnen gaan gebruiken. Het ver zoek van pachter om verlenging van de pacht overeenkomst in geschil moet mitsdien wor- den toegewezen.&#13;
5.12. De termijn, waarmee de onderhavige pachtovereenkomst moet worden verlengd, is zes jaar, zijnde niet gebleken van bijzondere omstandigheden die tot verlenging met een kortere periode aanleiding zouden moeten zijn. Weliswaar hoopt pachter op 13 april 2001 de leeftijd van 65 jaar te bereiken en is, gezien het desbetreffende bezwaar van ver pachter, geen plaats voor een verdere verlen- ging dan tot het einde van het pachtjaar waar in pachter genoemde leeftijd zal hebben be- reikt, maar dat leidt in casu niet tot verlenging met een kortere duur dan zes jaar.&#13;
5.13. Verpachter heeft nog aangevoerd dat bij een verlenging van de pachtovereenkomst in geschil als einddatum 15 november moet wor- den aangehouden en niet het begin van het&#13;
seizoen van het jaar daarna, zulks omdat te dezen sprake is van seizoenpacht.&#13;
5.14. Het hof kan verpachter ook hierin niet volgen. Weliswaar is de onderhavige pacht overeenkomst destijds aangegaan voor het sei- zoen 1985, maar de grondkamer voor Gelder land heeft bij beschikking van 5 oktober 1989 goedkeuring aan die korte pachtduur onthou- den weshalve de overeenkomst is gaan gelden voor de wettelijke duur van zes jaar. Voormel- de beschikking van de grondkamer is bij beschikking van de Centrale Grondkamer van 29 januari 1990 bevestigd. Genoemde beslis sing brengt mee dat voor de berekening van de pachtduur moet worden uitgegaan van volle kalenderjaren.&#13;
5.15. In casu moet, zoals het hof reeds heeft overwogen in zijn tussen partijen gegeven beschikking van 9 juli 1996, omstreeks begin maart als begintijdstip worden aangehouden en dat impliceert dat het laatste pachtjaar ook op de laatste dag vóór dat begintijdstip eindigt. Wel acht het hof het juist ter wille van de dui- delijkheid tussen partijen het begintijdstip van het pachtjaar nader te preciseren, te weten op 1 maart. Dit brengt, mede gelet op het boven- overwogene, dat de onderhavige pachtover- eenkomst moet worden verlengd tot en met 28 februari 2002.&#13;
5.16. Uit het vorenoverwogene volgt dat de grieven II, III en IV van het principaal hoger beroep ongegrond zijn.&#13;
5.17. Pachter heeft terecht aangevoerd dat een hoger beroep ook kan worden aangewend voor het herstellen van een in eerste aanleg gemaakt verzuim. Het staat hem mitsdien vrij om in hoger beroep alsnog om een kostenver- oordeling in eerste aanleg te verzoeken, zulks zowel bij wege van een principaal als van een incidenteel hoger beroep.&#13;
5.18. Nu pachter als de geheel in het gelijk gestelde partij moet worden beschouwd, treft zijn in incidenteel hoger beroep opgeworpen grief doel en het hof zal hierna dienovereen- komstig beslissen.&#13;
6. Slotsom&#13;
De beschikking van 22 mei 1996, waarvan beroep, moet nietig worden verklaard. De beschikking van 23 oktober 1996, waarvan beroep, moet worden bevestigd als na te mel-&#13;
den, aangevuld met een veroordeling van ver-pachter in de in eerste aanleg tussen partijen gevallen proceskosten. Voorts moet verpach-ter als de in hoger beroep in het ongelijk gestelde partij ook in de kosten daarvan wor-den veroordeeld.&#13;
Beslissing&#13;
Het hof, beschikkende in hoger beroep:&#13;
in het principaal hoger beroep: verklaart de door de pachtkamer van het kantongerecht te Wageningen tussen partijen gegeven beschikking van 22 mei 1996, waarvan beroep, nietig;&#13;
in het principaal en in het incidenteel hoger beroep:&#13;
bevestigt de door genoemde pachtkamer tus-sen partijen gegeven beschikking van 23 okto-ber 1996, waarvan beroep, met dien verstande dat in plaats van de woorden "tot het begin van het seizoen in 2002, te stellen op begin maart van dat jaar" moet worden gelezen: "tot en met 28 februari 2002"; veroordeelt verpachter in de in beide instanties tussen partijen gevallen proceskosten, aan de zijde van pachter tot heden begroot voor de eerste aanleg op ƒ 1.000,- en voor het hoger beroep op ƒ 420,- voor verschotten en ƒ 2.800,- voor salaris van de procureur.</content><legacyfootnotes/><footnotes><footnote/></footnotes><auteurs/><published>1998-07-01 00:00:00</published><modified>1994-11-22 00:00:00</modified><editiondate>1998-07-01</editiondate><htmlpath>https://denhollander.info/artikel/4866</htmlpath></article>
</articles></edition>
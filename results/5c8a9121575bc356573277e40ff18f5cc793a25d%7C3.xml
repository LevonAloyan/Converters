<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2000</searchword><id>5679</id><udhid>UDH:TvAR/5679</udhid><titel>Het Mededingingsrecht in de Agrosector. Verslag van de jaarvergadering van de Vereniging voor Agrarisch Recht</titel><searchwords><searchword>TvAR 12/2000</searchword><searchword>UDH:TvAR/5679</searchword></searchwords><attachments><attachment><name>2000_nr 12_Artikel_Langezaal.pdf</name><extention>pdf</extention><url>https://denhollander.info/download/5611/ci</url></attachment></attachments><inleiding>Op 19 mei 2000 vond de jaarvergadering van de Vereniging voor Agrarisch Recht&#13;
plaats in Musis Sacrum te Arnhem. Het thema van het wetenschappelijk gedeelte van&#13;
de jaarvergadering was ‘Het mededingingsrecht in de agrosector’. Dit jaar werd het&#13;
preadvies verzorgd door mevrouw mr. A.A.H.M. Gommers en mevrouw mr. drs.&#13;
G.G.J. ten Broeke, beiden werkzaam bij de Nederlandse Mededingingsautoriteit&#13;
(NMa). Het preadvies is integraal afgedrukt in het aprilnummer van Agrarisch Recht.1&#13;
Prof. mr. G.M.F. Snijders opent de jaarvergadering met een welkomstwoord en constateert&#13;
dat er zich onder de aanwezigen naast een vaste kern leden tevens nieuwe&#13;
gezichten bevinden. De opkomst is echter geringer dan afgelopen jaren. De verklaring&#13;
hiervoor dient gezocht te worden in het onderwerp ‘Mededingingsrecht in de&#13;
agrosector’, hetwelk minder tot de ‘traditioneel’ agrarisch-rechtelijke verbeelding&#13;
spreekt dan melkquotum, varkensrechten, mestbeleid en pachtbeleid. In het kort&#13;
blikt Snijders voorts nog even terug op een veelbewogen jaar, met als middelpunt de&#13;
organisatie van het tweejaarlijks congres van de Europese Vereniging voor Agrarisch&#13;
Recht (Comité Européen de Droit Rural – CEDR) van 21 t/m 24 september 1999 te&#13;
Amsterdam.</inleiding><content>Kwaliteitsbeheersingssystemen&#13;
Mr. Gommers bijt de spits af en toont zich ingenomen met het gekozen onderwerp.&#13;
Centraal staat hier het belang van voedselveiligheid en diergezondheid/welzijn enerzijds&#13;
en gezonde concurrentieverhoudingen anderzijds.&#13;
Aan de hand van de belangrijkste aspecten van de Mededingingswet (Mw) worden&#13;
samenwerkingsverbanden in de vorm van kwaliteitsbeheersingssystemen of in een&#13;
coöperatieve vorm onder de loep genomen. Aangezien vanaf 1 januari 1998 alle&#13;
afspraken tussen ondernemingen die de mededinging op de Nederlandse markt kunnen&#13;
beperken, gezien worden als kartelafspraken in de zin van art. 6 Mw, en derhalve&#13;
onder de werking van genoemde wet vallen, dienen ook de kwaliteitsgerichte systemen&#13;
binnen het kader van de Mededingingswet te blijven. Genoemde afspraken dienen&#13;
gecontroleerd te worden op verhindering, beperking of vervalsing van de mededinging,&#13;
waarbij vermeende kartelafspraken tevens op basis van feitelijke gedragingen&#13;
kunnen worden verondersteld. KKM&#13;
Aan de hand van het praktijkvoorbeeld inzake de aanvraag tot ontheffing van het&#13;
kartelverbod op grond van art. 17 Mw door de stichting Keten Kwaliteit Melk&#13;
(KKM) geeft mr. Ten Broeke vervolgens inzage in de beoordeling door de NMa van&#13;
de aanvraag. Hierbij staat voorop dat bij KKM elf melkverwerkers aangesloten zijn&#13;
met een totaal marktaandeel van ruim 98%. De kwaliteitseisen van KKM gaan ten&#13;
dele verder dan de bestaande wettelijke normen en hebben – aldus de statuten van&#13;
KKM – ten doel de preventieve kwaliteits- en imagozorg bij de producenten van&#13;
rauwe melk te bevorderen en het beheren en uitvoeren van een onafhankelijke erkenningsregeling&#13;
die de maatregelen bij de producenten ter nastreving van voornoemd&#13;
doel inzichtelijk maakt.&#13;
Het Reglement van KKM bepaalt in art. 9 dat de aangeslotene met ingang van&#13;
1 januari 2000 met betrekking tot melk- en zuivelproducten die bestemd zijn voor&#13;
humane consumptie, uitsluitend boerderijmelk afkomstig van melkveehouderijbedrijven&#13;
mag verwerken die door KKM zijn erkend. In de artikelen 10 t/m 12 van het&#13;
Reglement worden vervolgens aanvullingen gegeven op art. 9.&#13;
Bij de vraag of hier sprake is van een mededingingsbeperkende afspraak, beoordeelt&#13;
de NMa het Reglement allereerst aan de hand van de criteria die ontleend zijn&#13;
aan de beschikkingspraktijk van de Europese Commissie (bij haar beoordeling van&#13;
kwaliteitsbeheersingssystemen):&#13;
1. De regeling moet niet discriminatoir worden toegepast (open voor iedere marktpartij).&#13;
2. De gestelde eisen moeten objectief geformuleerd en transparant zijn.&#13;
3. Er dient een objectieve beroepsprocedure te zijn.&#13;
4. De erkenningsregeling dient andere systemen met vergelijkbare kwaliteitswaarborgen&#13;
te accepteren.&#13;
De toetredingseisen (1) ontmoeten geen mededingingsrechtelijke bezwaren, terwijl&#13;
ook de voorschriften met betrekking tot het verkrijgen van een KKM-certificaat&#13;
(2) als objectief, transparant en non-discriminatoir kunnen worden aangemerkt.&#13;
Voorts is voor de melkveehouder een mogelijkheid geopend bezwaar aan te tekenen&#13;
tegen elke beslissing van KKM met betrekking tot de erkenning (3), zodat ook dit&#13;
punt niet op bezwaren stuit.&#13;
De artikelen 9 t/m 12 van het Reglement brengen echter mee dat melkveehouders&#13;
die wel aan de wettelijke eisen voldoen maar niet aan de strengere eisen die KKM&#13;
oplegt ten aanzien van de melk bestemd voor humane consumptie, niet meer op gelijke&#13;
wijze als voorheen melk kunnen leveren, waardoor deze artikelen strijdig zijn met&#13;
art. 6 Mw. De NMa heeft derhalve voorafgaande aan de ontheffing op grond van&#13;
art. 17 Mw medegedeeld dat de artikelen 9 t/m 12 niet voor ontheffing in aanmerking&#13;
zouden komen. De ontheffing heeft derhalve betrekking op het Reglement met uitzondering&#13;
van de artikelen 9 t/m 12. Deze omstandigheid diende dan ook zodanig&#13;
publiciteit te verkrijgen, dat de uitsluiting van deze artikelen voor de melkveehouders&#13;
ook duidelijk was.&#13;
Met het enkele buiten toepassing laten van de artikelen 9 t/m 12 werd de inbreuk&#13;
op art. 6 Mw nog niet ongedaan gemaakt. Het gedrag van de aangesloten melkverwerkende&#13;
bedrijven dient ook in lijn te zijn met de economische werkelijkheid. Het&#13;
voorgaande houdt in dat het marktgedrag feitelijk niet gebaseerd mag zijn op de artikelen&#13;
9 t/m 12 van het Reglement. Economische en niet-economische belangen&#13;
Vervolgens is aan het woord mr. A.G. Walsweer van het ministerie van LNV (veterinaire&#13;
aangelegenheden) als eerste interveniënt. Walsweer heeft het preadvies met veel&#13;
interesse gelezen en geeft aan dat het een leerzaam en actueel stuk is, terwijl het desondanks&#13;
compact en overzichtelijk is gebleven.&#13;
Walsweer is de mening toegedaan dat het mededingingsrecht voor het landbouwterrein&#13;
van groot belang is. De discussie kan soms echter beladen zijn. Enerzijds biedt&#13;
de economische zijde van het mededingingsrecht grote voordelen, anderzijds kan de&#13;
mededinging juist obstakels opwerpen voor de gezamenlijke georganiseerde inspanning&#13;
van productieschakels om via privaatrechtelijke afspraken zorg te dragen voor&#13;
een gezonde landbouw, waarbij ook de niet-economische belangen als voedselveiligheid&#13;
en dier- of volksgezondheid centraal staan.&#13;
Juist actuele discussies over BSE, besmettelijke dierziekten als varkenspest, en&#13;
gezond en veilig veevoer hebben bijgedragen aan het besef dat de belangen niet alle&#13;
kunnen worden veiliggesteld met eenzijdig opgelegde publieke regelgeving, maar dat&#13;
tevens privaatrechtelijke initiatieven als certificering en ketensystemen hiertoe kunnen&#13;
bijdragen. Walsweer stelt zich als hoofdvraag in welke mate het mededingingsrecht&#13;
de economische belangen en de gerechtvaardigde niet-economische belangen&#13;
elkaar kunnen versterken.&#13;
Ketengarantiestelsels&#13;
Walsweer gaat vervolgens in op het regeringsstandpunt met betrekking tot ketengarantiestelsels.&#13;
In het kader van de operatie Marktwerking, Deregulering en Wetgevingskwaliteit&#13;
(MDW) zijn er sedert 1995 diverse projecten gestart ter verbetering&#13;
van regelgeving en economische verhoudingen. Door een interdepartementale werkgroep&#13;
is een rapportage opgesteld over privaatrechtelijke ketengarantiestelsels, naar&#13;
aanleiding waarvan de regering zich positief heeft opgesteld ten aanzien van deze ontwikkeling&#13;
in haar uitlatingen aan de Tweede Kamer op 31 maart 2000.2 Volgens dit&#13;
standpunt kunnen de stelsels een gunstig effect hebben op de naleving van publieke&#13;
normen en kunnen de ketenafspraken leiden tot hogere garanties voor o.a. de voedselveiligheid&#13;
en de volks- en diergezondheid.&#13;
Walsweer geeft daarnaast aan hoe een ketengarantiestelsel er (vanuit de positie van&#13;
de overheid en consumenten) uit zou kunnen zien, waarbij naast onder meer de&#13;
invulling van normen, deelnemers, inrichting, beheer en controle op de naleving&#13;
tevens van belang zal zijn dat de feitelijke inrichting en uitwerking van het ketengarantiestelsel&#13;
binnen de grenzen van het mededingingsrechtelijk kader blijven. De&#13;
eisen van non-exclusiviteit en non-discriminatie kunnen – aldus Walsweer – ook een&#13;
rol spelen bij eventueel door de overheid in het vooruitzicht gestelde incentives als&#13;
kortingen en subsidies.&#13;
Walsweer sluit zijn interventie af met een viertal vragen aan de preadviseurs:&#13;
1. Hoe zien de preadviseurs de toekomst van privaatrechtelijke ketengarantiesystemen? 2. Indien de ketengarantiesystemen in de praktijk steeds weer tegen de grenzen van&#13;
het mededingingsrecht oplopen, dient de overheid de privaatrechtelijke systemen&#13;
dan met regelgeving af te dwingen?&#13;
3. Kan de NMa, als instantie ressorterend onder het ministerie van Economische&#13;
Zaken, ook de niet-economische aspecten wel goed doorgronden?&#13;
4. Op grond van de wijziging van de Europese Richtlijn inzake Productaansprakelijkheid&#13;
zullen met ingang van 4 december 2000 tevens landbouwproducten onder&#13;
de werking van de productaansprakelijkheid vallen. Zou dit mededingingsrechtelijke&#13;
gevolgen kunnen hebben? Zou productaansprakelijkheid ketengarantiesystemen&#13;
kunnen vervangen?&#13;
Gommers dankt de heer Walsweer voor zijn interessante bijdrage.&#13;
1. De preadviseurs juichen de ketengarantiesystemen toe en zien een positieve rol&#13;
weggelegd voor deze systemen. Wel dient er altijd een toetsing aan art. 6 Mw&#13;
plaats te vinden en mag er geen sprake zijn van een verkapte kartelvorming. Onder&#13;
verwijzing naar het voorbeeld van KKM kan het niet de bedoeling zijn dat levering&#13;
in het geheel onmogelijk wordt gemaakt.&#13;
2. Onder verwijzing naar het MDW-rapport mag er geen sprake zijn van een verlengde&#13;
arm van de overheid. Ook dient men beducht te zijn voor het medewerken&#13;
van de overheid aan mededingsbeperkende afspraken (vgl. het Frans ministerieel&#13;
besluit 1997 inzake Cognac).&#13;
3. De NMa kan de niet-economische aspecten wel goed doorgronden, maar mag dit&#13;
niet. Toetsing op basis van art. 17 Mw geschiedt uitsluitend op economische gronden.&#13;
4. De preadviseurs zien naast productaansprakelijkheid voldoende ruimte voor ketengarantiesystemen.&#13;
Uit de zaal worden vervolgens enkele (retorische) vragen gesteld. Van Sytsema, melkveehouder&#13;
KKM en IKB-deelnemer, constateert dat er veelal voorwaarden worden&#13;
opgelegd door de verwerkende industrie en dat deze voorwaarden lang niet alleen te&#13;
maken hebben met de productie van melk als zodanig, maar ook verband houden met&#13;
zaken als olieopslag en de milieuvergunning van de onderneming.&#13;
Gommers sluit hierbij aan dat het KKM in elk geval geen verkapt opgelegde verplichting&#13;
moet zijn. Dit is ook de reden dat de NMa met betrekking tot de artikelen 9&#13;
t/m 12 van het KKM-Reglement geen ontheffing heeft verleend. Deelname moet niet&#13;
verplicht worden.&#13;
Mevrouw E. Vogel wijst op de concentratiegebieden in Noord-Brabant en de aanwijzing&#13;
van varkensvrije zones. Hier is toch ook sprake van een afzetconcentratie; is hier&#13;
ook niet sprake van beperking van de mededinging?&#13;
Volgens Gommers is hier sprake van een publiekrechtelijke norm, zodat de NMa&#13;
hier niets mee kan.&#13;
Voedselkwaliteit&#13;
Als tweede interveniënt komt aan het woord de heer F. van Beerendonk, voorzitter&#13;
vakgroep tuinbouw van LTO-Nederland. Van Beerendonk wijst op de omstandigheid dat bij de vervaardiging van agrarische&#13;
producten, kennis met betrekking tot de vraag bij de afnemer centraal staat. Het is&#13;
uiteraard van groot belang in te spelen op de behoefte van de afnemer. Juist de retailer&#13;
beschikt over deze kennis. Voorheen werd het product op de veiling afgeleverd en&#13;
was daarmee het proces voor de producent gereed. Meer en meer wordt men er zich&#13;
bewust van dat er een gezamenlijke verantwoordelijkheid is met betrekking tot het&#13;
produceren en verkopen van een goed, smakelijk en veilig eindproduct.&#13;
De gezamenlijke inspanningen van alle schakels in de productiekolom een rol te&#13;
spelen op de markt en een concurrentiepositie in te nemen, heeft ook geleid tot steeds&#13;
groter en sterker wordende inkoopcombinaties, zoals de Greenery. Hier ontstaat een&#13;
gevaar voor de mededinging. De afnemer heeft geen behoefte aan betutteling. Voor de&#13;
NMa is echter wel een rol weggelegd bij de bewaking van mededingingsbeperkende&#13;
afspraken.&#13;
Gommers haakt in op het verhaal van Van Beerendonk en geeft aan dat de voedselkwaliteit&#13;
een gerechtvaardigd belang is voor ketenafspraken, maar dat marktafsluitende&#13;
effecten voorkomen dienen te worden.&#13;
Van Beerendonk wijst er op dat er sprake moet blijven van een concurrerend product.&#13;
De overheid legt echter dwingend certificeringssystemen op. Indien het product&#13;
op de EG-markt wordt afgezet, gaat het ten koste van de concurrentiepositie indien&#13;
aan de in Nederland vervaardigde producten strengere eisen worden gesteld dan&#13;
andere lidstaten aan de producenten opleggen.&#13;
Gommers merkt op dat de heer Van Beerendonk verwijst naar mogelijk strengere&#13;
publiekrechtelijke regels in Nederland, vergeleken metde publiekrechtelijke wetgeving&#13;
van landen om ons heen. Het staat een lidstaat echter in beginsel vrij om strengere&#13;
regels te stellen ter waarborging van de veiligheid in dat betreffende land. De Nederlandse&#13;
Mededingingswet kan dat niet tegenhouden, ook al komt de nationale producent&#13;
daardoor voor hogere productiekosten – en wellicht in een ongunstiger concurrentiepositie&#13;
– te staan dan zijn collega-producenten in andere lidstaten. Wel is het&#13;
soms mogelijk om strengere nationale regels aan te pakken op grond van de Europese&#13;
regelgeving, indien de nationale regels het vrije verkeer van goederen tussen de lidstaten&#13;
zouden belemmeren. Naast publiekrechtelijke normen kunnen ook privaatrechtelijke&#13;
certificeringssystemen strengere kwaliteitseisen opleggen. Die certificeringsstelsels&#13;
moeten dan op grond van de Mededingingswet kwaliteitseisen bevatten die gelijk&#13;
zijn voor alle deelnemende aanbieders.&#13;
Snijders geeft aan dat hier de vinger op de zere plek wordt gelegd. Immers, er ligt&#13;
een spanningsveld tussen het mededingingsrecht en de kwaliteit van de producten.&#13;
Dit dient voorkomen te worden.&#13;
In verband met art. 6 Mw stelt de heer Schraven de vraag wat de positie is van overheidsondernemingen&#13;
als het Grondbedrijf met een niet-publieke taak. Dergelijke&#13;
ondernemingen kunnen wel veel fiscale voordelen genieten.&#13;
Volgens Gommers vallen concurrerende bedrijven gewoon onder art. 6 Mw. Bijzondere&#13;
voordelen mogen ook niet misbruikt worden (vgl. art. 4 Mw). De gedachte is&#13;
dat de NMa hierop zal toezien. Het een en ander is derhalve nog in voorbereiding.&#13;
Ten Broeke voegt hier nog aan toe dat de Mededingingswet het begrip ‘onderneming’&#13;
ruim interpreteert, evenals het begrip ‘economische activiteit’. Ook het Grondbedrijf&#13;
zal – aldus Ten Broeke – onder de werking van de Mededingingswet vallen. België&#13;
Als derde interveniënt is aan het woord prof. dr. R. Gotzen, hoogleraar aan de Universiteit&#13;
van Leuven (België). Tengevolge van de actuele thema’s, zoals de dioxinekwestie,&#13;
is men zich ervan bewust geworden dat paniek voorkomen dient te worden,&#13;
omdat dit kan leiden tot destructieve gevolgen en overreacting. Certificering heeft&#13;
meer aandacht gekregen.&#13;
Aan de hand van de ontwikkeling in België op het gebied van wetgeving en het&#13;
denken over het ingrijpen in marktsituaties geeft Gotzen een helder inzicht in de situatie&#13;
in België.&#13;
IKB&#13;
Na de heer Gotzen geeft H. Schouwenburg van het Productschap Vee en Vlees (PVV)&#13;
inzicht in het IKB-systeem. Het doel van de integrale kwaliteitszorg in de vee-, vlees&#13;
en eiersector is dat extra garanties worden verschaft voor de afnemers. Er zijn verschillende&#13;
IKB-programma’s voor diverse sectoren. Vertrouwen in het kwaliteits- en&#13;
keurmerk is noodzakelijk. Deelname geschiedt op vrijwillige basis en is gericht op de&#13;
gehele productiekolom. IKB dient het imago van IKB-vlees te verbeteren ten opzichte&#13;
van niet-IKB-geproduceerd vlees.&#13;
Na een laatste vragenronde sluit de voorzitter het wetenschappelijk gedeelte van de&#13;
vergadering af.&#13;
Conclusie&#13;
Ondanks het feit dat het onderwerp zich minder exclusief op het agrarisch-rechtelijk&#13;
gebied afspeelt, is gedurende de dag toch gebleken dat het mededingingsrecht ook een&#13;
toenemende invloed zal hebben op de agrarische sector. Door de toenemende zorg&#13;
met betrekking tot de kwaliteit en veiligheid van voedsel zal de vraag naar controle&#13;
toenemen. Hierbij spelen recente ontwikkelingen als de dioxinekwestie, de IBRentingen,&#13;
BVD-besmettingen, de slijterproblematiek en BSE een grote rol. Ook de&#13;
publieke opinie met betrekking tot de voedselveiligheid zal steeds meer invloed hebben&#13;
op de behoefte aan een duidelijk inzicht in systemen die het productieproces&#13;
bewaken.&#13;
Een ketenkwaliteitssysteem kan hierop inspelen, waarbij ook van belang is dat de&#13;
afnemer/consument meer inzicht verkrijgt. Dat kwaliteitssystemen geen doel op zich&#13;
dienen te worden, spreekt voor zich. Een mededingingsrechtelijk toezicht kan in dit&#13;
opzicht voorkomen dat de systemen verworden tot organisaties die de mededinging&#13;
op de Nederlandse markt ernstig aantasten.</content><legacyfootnotes>1. Agr.r. 2000, p. 210.&#13;
2. TK 1999-2000, 24 036, nr. 155.&#13;
</legacyfootnotes><footnotes><footnote/></footnotes><auteurs>mr. R.D. Langezaal</auteurs><published>2000-12-01 00:00:00</published><modified>1999-05-11 00:00:00</modified><editiondate>2000-12-01</editiondate><htmlpath>https://denhollander.info/artikel/5679</htmlpath></article>
</articles></edition>
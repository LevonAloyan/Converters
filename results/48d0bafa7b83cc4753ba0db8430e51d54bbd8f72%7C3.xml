<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1995</searchword><id>6027</id><udhid>UDH:TvAR/6027</udhid><titel>Het CEDR-congres te Oxford</titel><searchwords><searchword>TvAR 12/1995</searchword><searchword>UDH:TvAR/6027</searchword></searchwords><attachments><attachment><name>1995_nr 12_Artikel_Bruil.pdf</name><extention>pdf</extention><url>https://denhollander.info/download/5836/ci</url></attachment></attachments><inleiding>ALGEMEEN&#13;
De Europese Vereniging voor agrarisch recht (Comité Europeen de Droit Rural - CEDR)&#13;
organiseerde haar achttiende congres van 20-22 september 1995 in Oxford, Engeland.&#13;
Zo'n 120 deelnemers uit 25 landen waren gekomen om te congresseren over de hierna te&#13;
behandelen onderwerpen. De organisatie van het congres was van het gebruikelijke niveau.&#13;
De 'beautiful historie surroundings' van 'the romantic University City of Oxford'&#13;
maakte evenwel veel goed. De Nederlandse delegatie omvatte 14 personen, waaronder de&#13;
twee nationale rapporteurs, mr. P.C.E. van Wijmen en mw. ir. V.W.M.M. Ampt-Riksen1&#13;
De volgende onderwerpen stonden op het programma:&#13;
- the impact of environmental law on agricultural law (commissie 1);&#13;
- the conservation and restoration of protected and unprotected countryside (commissie&#13;
2);&#13;
- the legal problems arising from the diversification of agriculture (ronde tafel).&#13;
De opzet van het congres was als volgt: aan de hand van een questionnaire hadden nationale&#13;
rapporteurs een rapport opgesteld. Op basis van deze nationale rapporten hadden drie&#13;
(voor elk onderwerp een) generaal-rapporteurs een algemeen rapport opgesteld. Deze algemene&#13;
rapporten kwamen evenals de meeste nationale rapporten tijdens het congres beschikbaar.&#13;
Vervolgens werden de algemene rapporten en de nationale rapporten&#13;
mondeling gepresenteerd in de verschillende commissies. Op basis van het commissiewerk&#13;
werd een slotverklaring opgesteld en door de algemene vergadering geaccordeerd.&#13;
Zelf heb ik vooral commissie 1 gevolgd. De mondelinge presentaties leverden slechts zelden&#13;
iets nieuws op naast de geschreven rapporten. Bovendien was er in de commissies&#13;
nauwelijks gelegenheid voor discussie. Er is dus niet veel bezwaar tegen ook van de andere&#13;
commissies verslag te doen, daarbij de schriftelijke stukken als basis gebruikend. Deze&#13;
rapporten bieden een schat aan informatie over de verschillende landen, zowel als inventarisatie&#13;
van de geldende regelgeving als qua toekomstperspectief.</inleiding><content>DE INVLOED VAN HET MILIEURECHT OP HET AGRARISCH RECHT2&#13;
Het generaal-rapport voor Commissie 1 werd geschreven door Juan Francisco Delgade de&#13;
Miguel (Spanje) en is getiteld 'La pénétration du droit de 1'environnement dans Ie domaine&#13;
du droit rural'. De rapporteur wijst allereerst op het toenemende interdisclipinaire karakter&#13;
van het agrarisch recht, waardoor naast het traditionele gebied ook andere rechtsgebieden in beeld komen. Vervolgens formuleert de auteur een viertal principes&#13;
voor de invloed van het milieurecht op het agrarisch recht:&#13;
- het principe van de toenemende invloed. In alle landen valt aan de hand van wetgeving&#13;
te constateren dat de laatste jaren de invloed van het milieurecht sterk toeneemt. Ook&#13;
aan de hand van EG-regelgeving valt dit op te merken: tot 1975 was er geen enkele re&#13;
geling, daarna kwamen er vele regelingen.&#13;
- het principe van de homogenisatie. De meeste landen gebruiken vergelijkbare parameters&#13;
voor implementatie van het milieurecht in het agrarisch recht. Vier grote groepen&#13;
van normen zijn te onderkennen: preventieve (voorkoming van milieuschade door bijv.&#13;
effectrapportages en publieke consultaties), normen die betrekking hebben op de na&#13;
tuurlijke ressources (bodem, water, lucht), normen die betrekking hebben op de bescherming&#13;
van bossen en normen die betrekking hebben op natuurlijke produktieprocessen&#13;
(biologische landbouw).&#13;
- het principe van de aanpassing. Geconstateerd wordt dat algemene milieunormen voor&#13;
de landbouw worden aangepast; zij worden flexibel ingevoerd. Schrijver wijt zulks aan&#13;
het natuurlijke respect dat de boer heeft voor natuur en milieu. Maar er zijn ook wel&#13;
voorbeelden van een minder flexibele inpassing van milieunormen in het agrarisch&#13;
recht. Daardoor zijn als gevolg van te weinig draagvlak problemen ontstaan bij bij&#13;
voorbeeld de aanwijzing van beschermde gebieden.&#13;
- het principe van de aanvullendheid. De milieunormen zijn wel zeer belangrijk maar ra&#13;
ken toch niet de kern van het agrarisch recht; zij zijn aanvullend.&#13;
- het principe van de voortgaande verandering. Milieunormen hebben de neiging voort&#13;
durend te veranderen. Dit leidt vaak tot een 'cascade' van regelgeving.&#13;
Deze principes hebben een aantal effecten die in het rapport uitvoerig worden besproken:&#13;
het milieurecht wordt voor het grootste deel binnen het agrarisch recht opgenomen;&#13;
er gelden aanzienlijke beperkingen voor de uitoefening van agrarische activiteiten; er zijn&#13;
nieuwe elementen toegevoegd aan het eigendomsbegrip (ecologische functie van eigendom,&#13;
duurzame ontwikkeling); er verschijnen nieuwe alternatieven voor agrarische bedrijven&#13;
met bijbehorende inkomensbronnen (toerisme, ecologische produktie, natuur- en&#13;
landschapsbeheer). Een overzicht van de verschillende juridische instrumenten in de verschillende&#13;
landen levert de volgende indeling op:&#13;
- effectrapportages;&#13;
- incorporatie van ecologische criteria in agrarische contracten, bijvoorbeeld pachtovereenkomsten,&#13;
beheersovereenkomsten;&#13;
- invoering van de risicoaansprakelijkheid voor schade door agrarische activiteiten;&#13;
- invoering van subsidies en fiscale voordelen voor de boer die bij zijn bedrijfsuitoefening&#13;
het milieubelang in acht neemt;&#13;
- veralgemenisering van de 'Code de bonne conduite agraire' . Diverse instrumenten&#13;
vallen onder dit begrip, o.a. het aanmoedigen van een ecologisch verantwoorde agrarische&#13;
praktijk, extensivering, bevorderen van toegankelijkheid voor het publiek, voor&#13;
lichting.&#13;
- ruimtelijke ordening buitengebied;&#13;
- bevordering van de ecologische landbouw. De conclusies van het congres werden opgesteld door prof. Hudault en dragen een nogal&#13;
algemeen karakter. De conclusies zijn bedoeld voor de politiek en derhalve bescheiden&#13;
gehouden, aldus de Delegué General du CEDR. Ik geef in het kort enkele conclusies&#13;
weer. Geconstateerd wordt onder meer dat de milieuregelgeving in alle landen enkele&#13;
simpele principes kent: het milieu is een algemeen belang, de verplichting van het positieve&#13;
recht om het milieu in aanmerking te nemen, de participatie en informatie van de burgers,&#13;
het beginsel 'de vervuiler betaalt'. Ook wordt gememoreerd dat de doctrine zich beijvert&#13;
een coherent rechtssysteem voor dit nieuwe terrein te ontwikkelen, uitgaande van een&#13;
minimale erkenning van de specificiteit ervan en een maximale bevestiging van de&#13;
autonomie ervan. Ten slotte wordt vastgesteld dat de toepassing van het milieurecht op&#13;
agrarische bedrijven vanaf het begin problemen heeft gegeven met betrekking tot het juridische&#13;
systeem van het agrarisch recht. In de conclusies zijn verder een aantal 'overwegingen'&#13;
opgenomen:&#13;
'- de milieuregels dienen te voldoen aan het beginsel van de subsidiariteit: de normerende&#13;
bevoegdheden dienen op zo laag mogelijk niveau te worden gelegd (lokale, regionale&#13;
en nationale overheden);&#13;
- milieuregels dienen te voldoen aan het beginsel van de doorzichtigheid; dit brengt mee&#13;
informatie, consultatie en participatie van de betrokken burgers met zich mee;&#13;
- milieuregels zouden in een "gestion concerté' tot stand moeten komen, dat wil zeggen&#13;
door overeenstemming tussen overheid en betrokken burgers;&#13;
- boeren zijn daarbij onmisbaar bij zo'n overeenkomst; zij dienen dus bij alle instanties&#13;
die milieuregels tot stand brengen vertegenwoordigd te zijn;&#13;
- de overheid moet juridische kaders verschaffen voor onderhandelingsprocedures inzake&#13;
de vaststelling van milieubeschermingsregels opdat deze door boeren zullen worden&#13;
ondersteund.&#13;
Het is de bedoeling van het CEDR dat deze 'principes simples' ter kennis worden gebracht&#13;
van de verschillende overheden, lokaal, regionaal, nationaal en internationaal.&#13;
DE BESCHERMING VAN HET LANDELIJK GEBIED4&#13;
In het generaal-rapport van C.P. Rodgers (UK) over 'Conservation and restitution of the&#13;
countryside' wordt een overzicht gegeven van de regelgeving in de betrokken landen.&#13;
Veel landen hebben zowel gebiedsbescherming als soortenbescherming. Vervolgens&#13;
wordt natuurlijk eerst het probleem van de definities besproken. Voor 'rural area's' (buitengebied)&#13;
ontbreekt meestal een standaarddefinitie. Ook de definitie van 'landbouw' is&#13;
problematisch. Wat de juridische instrumenten betreft kennen de meeste landen dwingende&#13;
maatregelen. In sommige landen bestaan daarnaast ook overeenkomsten (Nederland&#13;
(beheersovereenkomsten), Engeland) terwijl zij in andere landen in ontwikkeling zijn&#13;
(Duitsland, België). De conclusies van Commissie 2 houden onder meer het volgende in. Er zouden twee brede&#13;
doelstellingen nagestreefd moeten worden: bewonen van het land voor de voedselproduktie,&#13;
zoals de traditionele landbouw kan worden omschreven, op een schaal die in&#13;
overeenstemming is met ecologische en economische doelen en het aanmoedigen van de&#13;
plattelanders om natuur en landschap te conserveren en waar nodig de schade aan landschap&#13;
en wild die reeds is aangericht te herstellen. Deze doelen kunnen worden nagestreefd&#13;
door de volgende methoden:&#13;
- om de landbouw in staat te stellen (een deel van) het landelijk gebied te cultiveren onder&#13;
druk van produktiebeperking en subsidieverlaging en om boeren te bewegen het&#13;
rentmeesterschap ('stewardschip') voor het landelijk gebied op zich te nemen is het&#13;
nodig financiële prikkels te verstrekken. Dit kan op twee manieren gebeuren. De eerste&#13;
is de wettelijke definitie van 'landbouw' te verbreden tot diensten op het terrein van&#13;
milieu, recreatie, natuur, etc. en daarmee de diversificatie-activiteiten onder het bereik&#13;
te brengen van de wettelijke en financiële voordelen die de traditionele landbouw toe&#13;
komen. De tweede manier is het handhaven van de oude definitie van 'landbouw' maar&#13;
daarnaast nieuwe subsidies introduceren die de bijkomende verplichtingen van de boer&#13;
weerspiegelen. Het brede concept van 'favoured rural areas' waarin de landbouw&#13;
slechts een deelbelang is, is een mogelijke weg voorwaarts.&#13;
- Binnen het raamwerk van het EU-recht (voorzover van toepassing) variëren de instrumenten&#13;
per land aanzienlijk. Zowel dwingende regelgeving als overeenkomsten worden&#13;
gebruikt. In beide gevallen moet het leidende beginsel zijn dat boeren worden&#13;
gecompenseerd. In geval van overeenkomsten moet een redelijke beloning voor de&#13;
prestatie van de boer worden gegeven, in geval van dwingende maatregelen moet een&#13;
adequate schadevergoeding worden gegeven voor verlies van inkomen/winsten.&#13;
- agrarische wetgeving moet misschien in sommige landen gewijzigd worden. In alge&#13;
mene termen omvatten de meest geavanceerde systemen reeds vergelijkbare types van&#13;
wettelijke maatregelen om deze doelen te bereiken.&#13;
DE PROBLEMEN VAN DE DIVERSIFICATIE^&#13;
In het generaalrapport voor de zgn. Ronde Tafel omschrijft Lammei (Dld) diversificatie&#13;
als het streven van de ondernemer om door het aanbod van aanvullende landbouw- of nietlandbouwprodukten&#13;
dan wel dienstverlening de onderneming te versterken. Het gaat dan&#13;
niet om deeltijd-boeren, maar om boeren die andere activiteiten gaan verrichten, zoals de&#13;
boer die een leegstaande schuur verbouwt en verhuurt als kinderdagverblijf. Ook minder&#13;
vergaande voorbeelden zijn uiteraard denkbaar. Te verwachten is dat de diversificatie nog&#13;
aan gewicht zal winnen. Voor het individuele bedrijf is doorslaggevend de plaats van&#13;
vestiging: in de nabijheid van de stad zijn er bepaalde mogelijkheden (speciale produkten,&#13;
handel), maar ook in verafgelegen gebieden - waar de economische betekenis van de&#13;
landbouw relatief groot is, kan iets gedaan worden, bijvoorbeeld in de sfeer van het toerisme.&#13;
Overziet men Europa dan vallen de volgende hoofdlijnen te ontdekken:&#13;
- vooral in West- en Zuid-Europa hebben diversificatietendensen een langere traditie;&#13;
- in regio's met een hoge bevolkingsdichtheid zijn de tendensen sterker; - in Oost-Europa vindt diversificatie met name in familiebedrijven plaats;&#13;
- bij kleine bedrijven gaat men meer over tot diversificatie dan bij grote bedrijven.&#13;
Een tweetal juridische vragen kan worden gesteld:&#13;
- kan de geprivilegieerde positie van het agrarisch bedrijf (bijvoorbeeld op belastinggebied)&#13;
behouden worden indien de nevenactiviteiten een bepaalde omvang overschrijden?&#13;
- kan deze positie, bijvoorbeeld op bouwrechtelijk gebied, op de bijkomende activiteiten&#13;
worden overgedragen?&#13;
Helaas was er geen Nederlandse rapporteur, maar men kan zich deze problemen ook ten&#13;
onzent wel voorstellen. In veel wetgeving is essentieel of een bedrijf wordt aangemerkt&#13;
als 'agrarisch bedrijf. Zo is de toepasselijkheid van de Pachtwet afhankelijk van het begrip&#13;
'landbouw', is in veel bestemmingsplannen een bepaling opgenomen over agrarische&#13;
bedrijven, maar ook in de toepassing van de fiscale wetgeving, de landbouwkwaliteitswetgeving&#13;
enzovoorts speelt het begrip een cruciale rol. De uitleg is thans het terrein van&#13;
de rechtspraak - bijvoorbeeld inzake art. 1 Pachtwet - maar de moeilijkheden die de casuïstiek&#13;
nu reeds biedt zullen door de toenemende diversificatie alleen nog maar toenemen.&#13;
In de conclusies van het congres werd onder meer het volgende geconstateerd. In alle Europese&#13;
landen staat de landbouw voor de taak om zich te heroriënteren. Er is een conflict&#13;
tussen boeren die willen diversificeren en de druk om natuur en landschap te handhaven.&#13;
Aan de andere kant is het beleid van de EU erop gericht boeren te steunen en tegelijkertijd&#13;
natuur en landschap te beschermen. Diversificatie zal de werkgelegenheid op peil houden&#13;
en het welzijn van het landelijk gebied ten goede komen. Het congres was het erover eens&#13;
dat landbouwers in staat moeten worden gesteld hun inkomen aan te vullen uit niet-agrarische&#13;
activiteiten, hoewel in sommige landen (Spanje, Italië) een wettelijk minimum geldt&#13;
waarbij ten minste 25% van de opbrengst uit de landbouw moet komen. Benadrukt wordt&#13;
dat het moet gaan om aanvullende activiteiten, niet om een volledige omschakeling op&#13;
een andere tak van bedrijf. Ten aanzien van het probleem van de fiscale voordelen en de&#13;
subsidies voor boeren werd enige steun gevonden voor de gedachte deze voordelen uit te&#13;
breiden tot alle bewoners van het landelijk gebied. Bijna alle landen hadden verschillende&#13;
wetgeving voor agrarische en voor andere commerciële bedrijven. Dat geeft problemen&#13;
over de vraag welke van de wetten moet worden toegepast. De landen hebben verschillende&#13;
benaderingen voor het toestaan van het gebruik van 'redundant buildings', gebouwen die&#13;
niet langer in agrarisch bedrijf zijn. Geen enkel land kent volledige vrijheid; sommige&#13;
landen zijn tamelijk liberaal (zoals Finland, Engeland, Oostenrijk, Duitsland en Spanje);&#13;
strakkere controle vindt men in Italië, Frankrijk, Zwitserland en Hongarije. België had&#13;
voorheen een liberale benadering maar teneinde agrarische grond te beschermen propageert&#13;
men nu een striktere controle. Men was het er over eens dat alle landen het gebruik&#13;
van 'redundant buildings' voor andere dan agrarische doeleinden zouden moeten aanmoedigen.&#13;
Andere beperkingen voor diversificatie worden gevormd door de noodzaak - in&#13;
Duitsland en Oostenrijk bijvoorbeeld - van een vergunning om een andersoortig bedrijf&#13;
uit te oefenen. Soms vormt ook de grondgebruikswetgeving een rem. Wel hebben Spanje&#13;
en Engeland recentelijk een meer liberale pachtwetgeving tot stand gebracht met weinig&#13;
dwingend recht. Men was het erover eens dat diversificatie moet worden aangemoedigd.&#13;
Het recht kan dat zelf niet afdwingen; het doel zou moeten zijn wetten die beperkingen opleveren te wijzigen met het oog op de gewenste diversificatie. Dat geldt zowel voor de&#13;
agrarische wetgeving in enge zin als voor belendende wetgeving, zoals fiscale, ruimtelijke,&#13;
milieuhygiënische en warenwetgeving:&#13;
- ruimtelijke wetgeving moet worden aangepast met het oog op het gebruik van 'redun&#13;
dant buildings';&#13;
- grondgebruikswetgeving moet worden aangepast om diversificatie in pachtcontracten&#13;
te kunnen opnemen;&#13;
- het handelsrecht moet worden aangepast opdat boeren gemakkelijker een niet agrarisch&#13;
bedrijf kunnen opnemen.&#13;
Tot zover de conclusies zoals die door het congres werden aanvaard.&#13;
Aparte vermelding verdient een rapport van R. Mögele (Brussel) over dit onderwerp:&#13;
Überlegungen aus der Sicht des europaischen Agrarrechts und der gemeinsamen Agrarpolitik.&#13;
Deze auteur constateert dat de belemmeringen voor diversificatie allereerst de nationale&#13;
wetgeving betreffen. Toch heeft ook het EU-landbouwbeleid invloed. In de EG-regelingen&#13;
wordt de noodzaak van diversificatie uitdrukkelijk erkend. In de marktordeningspolitiek&#13;
werden vanouds subsidies verstrekt voor alternatieve produktievormen, bijvoorbeeld&#13;
ten aanzien van de melkproduktie. De marktordeningsregelingen eisen als het ware&#13;
diversificatie, maar kunnen zulks aan de andere kant ook tegengaan. De auteur geeft een&#13;
verhelderend overzicht van de effecten van zowel de marktordeningspolitiek als de structuurpolitiek&#13;
en de kwaliteitspolitiek op de diversificering. Al met al is het EG-beleid erop&#13;
gericht diversificatie te bevorderen, maar tegelijkertijd wordt ingezien dat het niet een&#13;
middel tegen alle kwalen is. Ook moeten korte en lange-termijn-effecten steeds in ogenschouw&#13;
worden genomen.&#13;
SLOT&#13;
Hoewel de opzet van het congres er naar mijn mening toe leidt dat het nut niet zo groot is&#13;
als het had kunnen zijn, is zo'n congres toch wel geschikt om enkele heel algemene trends&#13;
op te merken. Daarbij valt het op dat deze trends in vrijwel alle landen gelijk zijn. Voor&#13;
de landen die tot de Europese Unie behoren is dat nog min of meer vanzelfsprekend - het&#13;
landbouwbeleid wordt immers vanouds en het milieubeleid in toenemende mate vanuit&#13;
Brussel gevoerd. Maar ook een land als Zwitserland heeft met de EU volstrekt vergelijkbare&#13;
maatregelen, zoals een milieueffectrapportage, bergboerenregeling, braakleggingsregelingen.&#13;
Landen uit Oost-Europa kwamen weliswaar relatief laat op gang met hun&#13;
milieuwetgeving, maar thans heeft bijvoorbeeld Polen een milieubeschermingswet, een&#13;
wet ter bescherming van agrarische gronden en bossen, enzovoorts. Tijdens het congres&#13;
bleek dat de milieurecht-specialisten er niet bij waren. Bij de agrarisch rechtelijk georiënteerde&#13;
deelnemers bleek een defensieve houding ten opzichte van allerlei ontwikkelingen&#13;
te overheersen. Men kon het gevoel krijgen dat er conclusies werden getrokken die twintig&#13;
jaar geleden weliswaar revolutionair zouden zijn geweest maar die thans enigszins chterhaald aandoen. Dit verschijnsel deed zich naar mijn indruk in alle drie commissies&#13;
voor. Commissie I zou - gechargeerd - kunnen worden samengevat met de woorden: het&#13;
milieurecht moet zijn plaats weten. Commissie 2 valt wellicht te kenschetsen door 'met&#13;
ons valt best over bescherming van natuur en landschap te praten, als er maar geld bij geleverd&#13;
wordt' en de ronde tafel wenste alle juridische beperkingen voor de diversificatie&#13;
te elimineren zonder daarvoor nochtans de voordelen die de landbouw als zodanig in de&#13;
wetgeving geniet te willen opgeven.&#13;
Op een meer juridisch-dogmatisch niveau werd door velen vastgehouden aan het 'oude'&#13;
systeem van het agrarisch recht. Exemplarisch in dit verband was het betoog van prof.&#13;
Carrozza uit Italië die een waar pleidooi hield ter verdediging van het 'diretto agrarico&#13;
classico', het klassieke agrarisch recht. Externe invloeden daarop, zoals de toenemende&#13;
mondialisering van agrarische markten en ook de ontwikkeling van het milieurecht, worden&#13;
als een bedreiging gezien. Daarop zijn twee reacties mogelijk: iets anders gaan doen&#13;
of een objectieve evaluatie van de consequenties voor het agrarisch recht opstellen. Daarbij&#13;
is het niet nodig dat men zich een gevangene voelt van de 'mythe van het milieu'. Het&#13;
agrarisch recht betreft immers nog steeds de economische activiteit die de landbouw is.&#13;
Weliswaar is er enige aandacht voor nieuwe functies, maar er is geen sprake van een invasie&#13;
van het milieurecht in het agrarisch recht. De ex-president van het CEDR, Ballarin de&#13;
Marcial, trachtte aan het slot van de conferentie de 'echte' agrarisch recht-jurist nog gerust&#13;
te stellen door niee te delen dat hij drie keer per dag een maaltijd genoot en dat men&#13;
milieurecht niet kon eten. Daarmee in grote tegenstelling was het eerdere betoog van de&#13;
Amerikaanse vertegenwoordiger, prof. Cheng, die in een - voor het overige weinig constructief&#13;
verhaal - de volgende slagzin de zaal inslingerde: Get green or get out! Voorts&#13;
hield hij een pleidooi voor het gebruik van BST in de melkveehouderij teneinde de milieubelasting&#13;
door die sector terug te dringen.</content><legacyfootnotes>1. De Nederlandse rapporten worden uitgegeven door het Instituut voor Agrarisch Recht te Wageningen. In&#13;
formatie over de verschillende andere rapporten kan eveneens aldaar verkregen worden.&#13;
2. Naast het algemene rapport waren over de volgende landen rapportages beschikbaar: Frankrijk. Duitsland.&#13;
VS. Engeland, Argentinië, Roemenië. Portugal. België. Oostenrijk. Zwitserland. Het Nederlandse rapport&#13;
werd geschreven door P.C.E. van Wijmen.&#13;
3. In sommige landen geldt een norm die zoiets inhoudt als 'zoals het een goed landbouwer betaamt'. Ook in&#13;
het Europese recht schijnt dit begrip een rol te spelen.&#13;
4. Naast een generaal-rapport waren van de volgende landen rapporten beschikbaar: België. Engeland. Italië.&#13;
Argentinië. Spanje. VS. Polen, Frankrijk. Het Nederlandse rapport werd gepresenteerd door mw.&#13;
V.W.M.M. Ampt-Riksen (Wageningen). Verder waren er nog twee bijzondere bijdragen: Claudio d"Aloya&#13;
schreef over de Europese politiek over dit onderwerp en Jennifer Bishop (UK) schreef een rapport over&#13;
Land Tenure Arrangements tbr Nature Conservation in the UK (ofwel: pachtbeheersovereenkomsten).&#13;
5. Naast een algemeen rapport waren rapporten beschikbaar van Engeland, VS, Frankrijk, Hongarije, Finland,&#13;
Italië, Oostenrijk.&#13;
6. Dit probleem speelt ook in Nederland. Veel gemeenten moeten in hun bestemmingsplanwerk een visie&#13;
ontwikkelen hoe om te gaan met ex-agrarische gebouwen. Welk gebruik is wel en welk gebruik is niet&#13;
aanvaardbaar? In veel gevallen kan trouwens de zgn. toverformule de gemeente dwingen vrijstelling te geven&#13;
van het voorschrift dat alleen agrarisch gebruik is toegestaan. In Nederland zal daartoe wellicht de definitie&#13;
van art. 1 Pw kunnen worden verruimd.</legacyfootnotes><footnotes><footnote/></footnotes><auteurs>mr. D.W. Bruil</auteurs><published>1995-12-01 00:00:00</published><modified>1994-05-10 00:00:00</modified><editiondate>1995-12-01</editiondate><htmlpath>https://denhollander.info/artikel/6027</htmlpath></article>
</articles></edition>
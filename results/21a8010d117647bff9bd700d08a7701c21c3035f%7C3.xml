<edition><articles><article><jaar>1983</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1983</searchword><id>6450</id><udhid>UDH:TvAR/6450</udhid><titel>De kampeerwet en het kamperen bij de boer</titel><searchwords><searchword>TvAR 11/1983</searchword><searchword>UDH:TvAR/6450</searchword></searchwords><attachments><attachment><name>1983_nr 11_Artikel_Bruil.pdf</name><extention>pdf</extention><url>https://denhollander.info/download/6232/ci</url></attachment></attachments><inleiding>I. INLEIDING&#13;
Het rustieke boerenlandleven blijft aantrekkelijk voor menig vakantieganger.&#13;
Door teruglopende bestedingsmogelijkheden nemen de binnenlandse vakanties&#13;
toe. Het kamperen bij de boer heeft relatief slechts een klein aandeel in het&#13;
totaal van het kampeergebeuren1, maar is de laatste jaren wel in opkomst door&#13;
het toenemen van de behoefte om te kamperen in kleinere concentraties en in&#13;
enigszins andere omstandigheden dan op grotere en bedrijfsmatig&#13;
geëxploiteerde terreinen2.&#13;
Kamperen legt, vooral nu het massale vormen aanneemt, een aanzienlijk&#13;
beslag op de ruimte. Andere belangen zijn in het geding: landbouw, natuur- en&#13;
landschapsbescherming, milieu etc. In het verleden werd regelend opgetreden&#13;
door gemeenten en provincies middels kampeerverordeningen, veelal volgens&#13;
een model van de Stichting Nederlandse Kampeerraad.&#13;
Daarnaast zijn voor het kamperen van belang de in verschillende provincies&#13;
van kracht zijnde verordeningen inzake bijvoorbeeld landschapszorg. De&#13;
bewaking van de hygiëne op en in de kampeerplaatsen was geregeld in de Wet&#13;
hygiëne kampeerplaatsen (Stb. 1969, 446). De Memorie van Toelichting bij de&#13;
ontwerp-Kampeerwet schetst een tamelijk chaotisch beeld van de regelgeving ten&#13;
aanzien van het kamperen. Concreet wordt een vijftal redenen genoemd voor het&#13;
indienen van een ontwerp-Kampeerwet3:&#13;
a. de sterke groei van het aantal kampeerplaatsen waarmee een toenemend beslag&#13;
op de ruimte gepaard ging deed de behoefte aan een verband tussen regelingen&#13;
voor het kamperen en het planologisch regime sterker gevoelen,&#13;
b. gemeenten hebben op nieuwe ontwikkelingen verschillend gereageerd en dat&#13;
heeft nogal wat verwarring gesticht,&#13;
c. er zijn problemen ontstaan doordat gemeentelijk en provinciaal beleid niet steeds&#13;
op elkaar zijn afgestemd,&#13;
d. er is behoefte aan een duidelijker regulering van de positie van de recreant ten&#13;
opzichte van de exploitant, e. instelling van een 'nieuwe stijl'-kampeerraad is gewenst. De Kampeerwet werd&#13;
in eerste ontwerp ingediend op 28 maart 1977 en verscheen uiteindelijk in het&#13;
Staatsblad van 14 mei 1981.4. De wet is nog maar gedeeltelijk in werking: de&#13;
inleidende bepalingen en de regeling voor de Kampeerraad zijn op 7 juli 1982 van&#13;
kracht geworden5.&#13;
De vraag die in dit artikel aan de orde komt is: wat betekent de Kampeerwet voor&#13;
het 'kamperen bij de boer'? Allereerst worden de hoofdlijnen van de wet geschetst&#13;
(par. 2). Vervolgens komen nader aan de orde de bepalingen van de Kampeerwet&#13;
die speciaal van belang zijn voor het kamperen bij de boer (par. 3). In paragraaf&#13;
4 worden enkele slotopmerkingen geplaatst.</inleiding><content>II. HOOFDLIJNEN VAN DE WET&#13;
1. Begrippen&#13;
Hoofdstuk I van de wet (artikel 1) bevat als inleidende bepalingen enkele begripsomschrijvingen.&#13;
Onder kampeerplaats wordt verstaan een terrein met daarbij behorende voorzieningen,&#13;
ter beschikking gesteld voor het houden van recreatief nachtverblijf of voor&#13;
het plaatsen dan wel geplaatst houden van kampeermiddelen; ook een kampeerplaats&#13;
is een bouwwerk ter beschikking gesteld voor het houden van recreatief nachtverblijf,&#13;
niet zijnde een hotel, een pension of een woning, anders dan een zomerhuis.&#13;
Een kampeermiddel is: een tent, een tentwagen, een kampeerauto, en caravan,&#13;
enig ander onderkomen en (ex-)voertuig, voorzover geen bouwwerk in de zin van&#13;
de Woningwet.&#13;
Een kampeerboerderij is dus een kampeerplaats, evenals een aantal tenten, caravans&#13;
of zomerhuisjes bij een boerderij.&#13;
Kampeerboerderijen - bedrijfsmatig geëxploiteerde agrarische gebouwen ingericht&#13;
voor recreatie en meestal zonder agrarische functie - blijven hier verder buiten beschouwing.&#13;
Wat betreft caravans: hieronder moeten zowel toer- als stacaravans worden&#13;
verstaan6. Onder een zomerhuis wordt verstaan elk permanent ter plaatse aanwezige&#13;
recreatiewoonverblijf, voorzover dit deel uitmaakt van een complex van zo-,&#13;
danige huizen dat in het kader van een bedrijf of in onderlinge samenwerking wordt&#13;
beheerd (artikel 1 lid 2)7. Een boer die zijn oude kippenhok verhuurt aan recreanten&#13;
houdt dus geen kampeerplaats, verhuurt hij ook de varkensschuur, dan wél.&#13;
2. Kampeerraad&#13;
Hoofdstuk II van de wet gaat over de Kampeerraad. De artikelen 2 t/m 9 bevatten bepalingen over taak, samenstelling en dergelijke.&#13;
3. Kampeerverordening&#13;
De kampeerverordening is geregeld in hoofdstuk III. Artikel 10 bepaalt dat de gemeenteraad,&#13;
behoudens ontheffing door GS, een kampeerverordening vaststelt. Deze&#13;
verordening bevat voorschriften ten aanzien van kampeerplaatsen o.a. op het gebied&#13;
van orde en rust, veiligheid, hygiëne, milieu, bescherming van natuur en landschap.&#13;
Aan de verordening wordt toegevoegd een behoefte-inventariserend kampeer&#13;
plaatsenplan8 .&#13;
4. Vergunning en vrijstelling&#13;
Hoofdstuk IV gaat over de vergunning. Evenals hoofdstuk V (vrijstellingen) en&#13;
hoofdstuk VI (intrekking) is dit onderdeel van de wet gericht tot houders van kampeerplaatsen.&#13;
Artikel 14 verbiedt het houden van een kampeerplaats zonder vergunning&#13;
van Burgemeester en Wethouders. Vergunningaanvragen gaan vergezeld van&#13;
een reglement.&#13;
Artikel 17 geeft aan, wanneer de vergunning moet en kan worden geweigerd. Een&#13;
vergunning moet onder andere worden geweigerd indien de aanvraag betrekking&#13;
heeft op een kampeerplaats in een gebied, dat niet bij een bestemmingsplan uitsluitend&#13;
of mede daarvoor is aangewezen. Van het verbod van artikel 14 kunnen Burgemeester&#13;
en Wethouders op verzoek vrijstelling verlenen voor het gelegenheid geven&#13;
tot het plaatsen van maximaal 5 tenten, tent- of kampeerwagens of toercaravans op&#13;
een erf bij een boerderij. Vrijstelling is alleen mogelijk in gebieden waarvan het&#13;
bestemmingsplan zich niet tegen zodanig gebruik verzet en die zijn opgenomen in&#13;
het Kampeerplaatsenplan (artikel 21). Artikel 22 geeft B&amp;W de bevoegdheid - mits&#13;
het bestemmingsplan zich er niet tegen verzet - vrijstelling te verlenen ten behoeve&#13;
van&#13;
a. het gelegenheid geven aan leden van door de minister erkende verenigingen en organisaties&#13;
met een doelstelling van sociale, culturele, educatieve of wetenschappelijke&#13;
aard (padvinders e.d.),&#13;
b. het gelegenheid geven aan maximaal vijf tenten of drie tentwagens,&#13;
kampeerauto's of toercaravans met maximaal twee tenten voor een periode van&#13;
zes weken per jaar,&#13;
c. het gelegenheid geven tot nachtverblijf in gebouwen deel uitmakend van een&#13;
agrarische bedrijf, of in een kamphuis/blokhut voor een periode van maximaal&#13;
100 dagen,&#13;
d. het gelegenheid geven aan hoogstens veertig tenten of tentwagens of kampeerauto's&#13;
of toercaravans op zogenaamde natuur kampeerterreinen. 5. Plaatsen van kampeermiddelen&#13;
Hoofdstuk VII (artikel 27) is gericht op de recreanten. Artikel 27 is aldus het spiegelbeeld&#13;
van artikel 14 dat gericht is tot de 'gelegenheid-gevers'. Artikel 27 verbiedt het&#13;
plaatsen of geplaatst houden van kampeermiddelen buiten kampeerplaatsen, voor&#13;
het houden waarvan een vergunning of een vrijstelling is verleend. Het verbod geldt&#13;
niet voor het hebben van drie tenten of één tent- of kampeerwagen dan wel toercaravan&#13;
met daarbij maximaal twee tenten op de ongebouwde aangehorigheid van een&#13;
woning, voor maximaal 4 weken per kampeermiddel in het tijdvak van 15 maart tot&#13;
31 oktober. Het verbod geldt verder niet voor het hebben van ten hoogste drie kampeermiddelen&#13;
voor maximaal 72 uur (zgn. 'trekkers') in gebieden ten aanzien waarvan&#13;
een bestemmingsplan zich niet tegen een zodanig gebruik verzet en die zijn aangewezen&#13;
bij gemeenteraadsbesluit dan wel in gebieden ten aanzien waarvan het&#13;
bestemmingsplan in zodanig gebruik voorziet. In de hier genoemde twee gevallen&#13;
geldt ook niet het verbod tot gelegenheid geven (artikel 14 lid 2). Van het verbod&#13;
van artikel 27 kunnen B&amp;W ontheffing verlenen voor één tent, tent- of kampeerwagen&#13;
op een eigen terrein voor eigen gebruik door de eigenaar, mits het bestemmingsplan&#13;
uitdrukkelijk daarin voorziet. Bij de ontheffing kunnen nog twee tenten&#13;
extra worden toegestaan voor de periode van 15 maart tot 31 oktober.&#13;
6. Overige hoofdstukken&#13;
Hoofdstuk VIII bevat bepalingen betreffende overeenkomsten en tarieven. Daarin&#13;
o.a. een verbod van verplichte winkelnering, bepalingen ten aanzien van bemiddelingskosten&#13;
en onevenredige voordelen. Op een meer uitgebreide rechtsbescherming&#13;
wordt nog gestudeerd9.&#13;
Hoofdstuk IX bevat een schadevergoedingsartikel en hoofdstuk X ziet op de mogelijkheid&#13;
van bijzondere maatregelen in verband met gevaar voor de gezondheid.&#13;
Hoofdstuk XI gaat over toezicht en opsporing. Tenslotte bevat de wet dwang- en&#13;
strafbepalingen {hoofdstuk XII) en overgangs- en slotbepalingen (hoofdstuk XIII).&#13;
7. Een staartje&#13;
Over artikel 27 lid 2, dat het plaatsen van maximaal drie tenten etc. bij een woning&#13;
toestaat is recentelijk (opnieuw) enige opwinding ontstaan. Een aantal gemeenten,&#13;
met name aan de kust en op de Veluwe, maakt zich zorgen over de gevolgen van&#13;
dit artikel, met name in het hoogseizoen. Ook de Recron vreest chaotische taferelen.&#13;
Gemeenten hebben geen enkele mogelijkheid om hier iets tegen te doen. In de Tweede&#13;
Kamer is de discussie over dit artikel, dat bij amendement gewijzigd was10, wederom opgelaaid. Een motie Faber/De Boois11 werd aangenomen. Deze motie&#13;
overweegt dat sommige gemeenten bij de inwerkingtreding van artikel 27, lid 2, van&#13;
de wet geconfronteerd kunnen worden met een te grote recreatieve druk en verzoekt&#13;
de regering te bevorderen dat dit artikel zo wordt gewijzigd, dat uitzonderingen op&#13;
de algemene regel mogelijk worden. De minister gaat aan een oplossing werken en&#13;
denkt daarbij aan een mogelijkheid voor gemeenten om bij het rijk ontheffing te&#13;
vragen van de toepassing van artikel 27, lid 2. Een koppeling aan het bestemmingsplan&#13;
acht hij minder gewenst12.&#13;
Eén en ander heeft tot gevolg - naast problemen met uitwerkingsregels - dat de&#13;
oorspronkelijke gedachte inwerkingtreding van de hele wet in september 1983 geen&#13;
doorgang kan vinden, nog afgezien van de gevolgen van de dereguleringsoperatie13.&#13;
8. Schema&#13;
Het systeem van de Kampeerwet ziet er in schema gebracht als volgt uit:&#13;
Gelegenheid geven art. 14: verbod&#13;
behoudens:&#13;
A. uitzondering: art. 14 lid 2,&#13;
indien art. 27 lid 2 of 3 van&#13;
toepassing is.&#13;
B. vergunning (art. 14 lid 1)&#13;
vereist:&#13;
- reglement (art. 16), tenzij ten&#13;
behoeve van verenigingen e.d. (art.&#13;
16 lid 2)&#13;
- voldoen aan regels bij of krachtens&#13;
wet (art. 17 lid 1)&#13;
- het bestemmingsplan duidt&#13;
positief aan, tenzij al&#13;
bouwvergunning is verleend&#13;
(art. 17 lid 1 jo. lid 3)&#13;
C. Vrijstelling (art. 21/22) voor:&#13;
a. boerenerven (art. 21) vereist:&#13;
- maximaal vijf tenten e.d.&#13;
- bestemmingsplan verzet zich niet&#13;
- opgenomen in een kampeerplaatsenplan b. verenigingen etc.(art. 22):&#13;
- bestemmingsplan verzet zich niet&#13;
- max. 100 dagen&#13;
c. vijf tenten, etc. (art. 22):&#13;
- bestemmingsplan verzet zich niet&#13;
- max. zes weken&#13;
d. agrarische gebouwen, blokhut etc.&#13;
(art. 22c):&#13;
- bestemmingsplan verzet zich niet&#13;
- max. 100 dagen&#13;
e. 40 tenten etc. (art. 22d):&#13;
- bestemmingsplan verzet zich niet&#13;
- zgn. natuurkampeerterreinen&#13;
- max. 6 weken per kampeer&#13;
middel.&#13;
III. KAMPEREN BIJ DE BOER&#13;
Uit het voorgaande is niet gemakkelijk af te leiden wat een boer nu wel of niet mag&#13;
en wanneer vergunning dan/wel vrijstelling nodig is.&#13;
Een aantal algemene regelingen is van belang om te kunnen bepalen of iets toegestaan&#13;
is onder de werking van de Kampeerwet. De belangrijkste zijn:&#13;
a. De bouwverordening; deze is van belang voorzover het gaat om bouwwerken in&#13;
de zin van de Woningwet, hetgeen met name bij zomerhuisjes het geval is. Voor&#13;
caravans is in de Kampeerwet (art. 1 lid 4) bepaald dat ingeval een caravan is aan&#13;
te merken als een bouwwerk, niettemin daarvoor geen bouwvergunning vereist&#13;
is mits het plaatsen geschiedt overeenkomstig de bepalingen van deze wet en de&#13;
caravan bestemd is en gebruikt wordt als recreatief nachtverblijf. De gemeentelijke&#13;
bouwverordening kan voor sta-caravans dan buiten beschouwing blijven. De&#13;
bepalingen die zien op het gebruik van de bestaande bebouwing kunnen opgenomen&#13;
worden in de Kampeerverordening.&#13;
b. De kampeerverordening; vele gemeenten zijn thans bezig met het opstellen van&#13;
een kampeerverordening, met een annex kampeerplaatsenplan14. Wil men in&#13;
aanmerking komen voor een vergunning dan zal voldaan moeten zijn aan de bepalingen&#13;
van de kampeerverordening (art. 17 lid 1 onder a). Burgemeester en&#13;
Wethouders kunnen aan het verlenen van vrijstellingen beperkingen en voor&#13;
schriften verbinden die betrekking hebben op onderwerpen uit de kampeerverordening&#13;
(art. 23). Het kampeerplaatsenplan is uitdrukkelijk aan de orde bij de&#13;
vrijstelling voor boerenerven: de betreffende gebieden waarvoor vrijstelling wordt gevraagd moeten zijn opgenomen in een kampeerplaatsenplan.&#13;
c Het bestemmingsplan; op tal van plaatsen in de Kampeerwet is een relatie gelegd&#13;
met het bestemmingsplan". In een aantal gevallen geldt een 'niet-verzetscriterium'.&#13;
Zo is voor het verlenen van vrijstellingen vereist dat het bestemmingsplan&#13;
zich daartegen niet verzet. In de praktijk zal moeten worden bezien wanneer&#13;
van 'verzet' sprake is. Normaliter lijkt een bestemming 'agrarisch gebied' zich&#13;
niet tegen kamperen te verzetten, in tegenstelling tot 'agrarisch gebied met hoge&#13;
landschappelijke waarde'. In veel gevallen zullen de gebruiksvoorschriften uitkomst&#13;
(moeten) brengen. Voor zomerhuisjes is het bestemmingsplan uiteraard&#13;
van belang in verband met de benodigde bouwvergunning. De Kampeerwet kent&#13;
een tweede variant in de relatie met het bestemmingsplan: de positieve aanduiding.&#13;
Zo moet een vergunning ex artikel 14 worden geweigerd indien de&#13;
aanvraag betrekking heeft op een kampeerplaats in een gebied dat niet bij een&#13;
bestemmingsplan uitsluitend of mede daarvoor is aangewezen. Zie ook de&#13;
ontheffing van artikel 27 lid 4 ('... het bestemminsplan uitdrukkelijk in zodanig&#13;
gebruik voorziet'). Een vereiste positieve aanduiding zal kunnen blijken uit de&#13;
bestemmingsomschrijving ('recreatieve doeleinden') dan wel uit de&#13;
gebruiksvoorschriften. Een derde variant vindt men in artikel 27 lid 3. Het&#13;
verbod van kamperen van art. 27, eerste lid, is niet van toepassing op zgn.&#13;
trekkers. Vereist is o.a. dat het bestemmingsplan positief is of dat het&#13;
bestemmingsplan zich niet verzet, maar in dat laatste geval moet het gebied&#13;
daartoe door de gemeenteraad zijn aangewezen, bij apart gemeenteraadsbesluit.&#13;
d. Overige verordeningen kunnen in sommige gevallen van belang zijn. Zo is er bijvoorbeeld&#13;
de recreatie-verordening ex artikel 11 van de Wet geluidhinder16; voor&#13;
het kamperen bij de boer lijkt dit trouwens van geen belang.&#13;
Wat mag een boer op zijn grondgebied toelaten en onder welke&#13;
omstandigheden?&#13;
a. Zonder vergunning of vrijstelling mag het volgende geplaatst worden:&#13;
* één zomerhuisje (wèl bouwvergunning nodig)&#13;
* 3 tenten of één toeristisch kampeermiddel plus 2 bij zettenten (geen stacaravan),&#13;
in de periode van 15 maart tot 15 oktober en maximaal 4 weken perkampeermiddel.&#13;
Deze moeten dan wèl bij de woning gezet worden&#13;
(tuin/erf), dus niet op een stukje grond ergens achteraf.&#13;
b. Voor twee of meer zomerhuisjes of één of meer stacaravans is een vergunning&#13;
vereist. Aan de voorwaarden van artikel 14 e.v. zal dan voldoen moeten worden.&#13;
Zo zal in het algemeen een reglement dienen te worden overlegd.&#13;
c. Trekkers mogen gedurende 72 uur met maximaal 3 kampeermiddelen staan in ge&#13;
bieden, die het bestemmingsplan positief aanduidt of die zijn aangewezen door&#13;
de gemeenteraad. De boer kan als grondeigenaar toestemming geven (of niet);&#13;
een vergunning of vrijstelling is niet nodig. Blijven de trekkers langer staan of worden meer kampeermiddelen geplaatst dan is de grondeigenaar ineens kampeerplaatshouder&#13;
en is vergunning nodig. Tenzij uiteraard weer het gestelde onder&#13;
a. van toepassing is.&#13;
d. Met een vrijstelling mogen op een erf, 'dat onmiddellijk aansluit bij de bebouwing&#13;
van een agrarisch bedrijf, waarvan de tot dat bedrijf behorende woning deel uit&#13;
maakt' maximaal vijf toeristische kampeermiddelen (tenten, tentwagens, kam&#13;
peerauto's of toercaravans) geplaatst worden. De vrijstelling geldt ten hoogste de&#13;
periode 15 maart-31 oktober.&#13;
Voorwaarden: bestemmingsplan verzet zich niet en het terrein is opgenomen in&#13;
het kampeerplaatsenplan.&#13;
e. Met een vrijstelling mogen vijf tenten of drie toeristische kampeermiddelen plus&#13;
twee bijzettenten geplaatst worden, gedurende een periode van maximaal zes we&#13;
ken per kalenderjaar. Hier is dus niet plaatsing op het erf vereist.&#13;
f. Een vrijstelling is ook nodig voor het laten overnachten van recreanten in agrarische&#13;
gebouwen voor een periode van maximaal 100 dagen.&#13;
g. Wil een boer een erkende organisatie of vereniging gastvrijheid geven dan mogen&#13;
daarvoor gedurende maximaal 100 dagen kampeermiddelen worden geplaatst of&#13;
mag recreatief nachtverblijf worden verschaft, mits daarvoor door B&amp;W vrijstelling&#13;
is verleend.&#13;
h. Tenslotte: wil een boer zelf ook eens op vakantie maar toch het vee in de gaten&#13;
blijven houden dan mag hij met een ontheffing van B&amp;W één kampeermiddel&#13;
(het hele jaar) met eventueel twee bijzettenten (alleen 15 maart-31 oktober) voor&#13;
eigen gebruik op een eigen terreintje neerzetten. Wèl moet in het bestemmingsplan&#13;
daarin zijn voorzien (positieve aanduiding).&#13;
IV. SLOTOPMERKINGEN&#13;
1. De Kampeerwet is geen gemakkelijke wet, zeker niet voor kampeerders en die&#13;
genen die gelegenheid geven tot kamperen. Ook gemeenten kampen met de nodige&#13;
problemen17. De onoverzichtelijkheid wordt nog vergroot in de overgangsperiode,&#13;
waarvoor de wet in de artikelen 42-44 een regeling bevat. Op de overgangsregeling&#13;
wordt hier niet verder ingegaan.&#13;
2. De wet bevat een groot aantal juridische instrumenten: de vergunning, de vrij&#13;
stelling, de ontheffing. Naast uitzonderingen en niet-van-toepassing-verklaringen&#13;
ontstaat zo een nogal chaotisch beeld. De vraag is of dat niet wat minder had gekund.&#13;
Wellicht zou een wet opgebouwd volgens een systeem van 'toegestaan behoudens&#13;
verbod' een doorzichtiger geheel hebben opgeleverd dan het nu gevolgde 'verbod',&#13;
behoudens....' De commissie-Geelhoed is van mening dat vereenvoudigingen&#13;
in de wet mogelijk lijken ten aanzien van het stelsel van vergunningen en ontheffingen,&#13;
inhoudelijke voorschriften met betrekking tot de gemeentelijke verordeningen, de privaatrechtelijke voorschriften18.&#13;
3. De plaats van de Kampeerwet in het geheel van de regelgeving ter zake van de&#13;
openluchtrecreatie is nog onduidelijk. Het openluchtrecreatiegebied is thans buiten&#13;
wettelijk geregeld, zou oorspronkelijk in de Kaderwet specifiek welzijn worden op&#13;
genomen en lijkt nu - mede door de verhuizing naar landbouw en visserij - een&#13;
eigen wet te krijgen. Mocht zo'n Wet op de openluchtrecreatie er komen dan zou&#13;
de Kampeerwet daarin geïntegreerd kunnen worden19.&#13;
4. In de praktijk zal de controle op de naleving van de bepalingen van de Kampeer&#13;
wet grote problemen oproepen20. De plaatselijke dorpsveldwachter zal van goede&#13;
huize moeten komen om de in zijn gemeente geplaatste kampeermiddelen in de gaten&#13;
te houden. Vooral de in de wet genoemde termijnen van vier weken per kampeer&#13;
middel (art. 27 lid 2) en 100 dagen (art. 22) lijken zonder dagelijks toezicht met een&#13;
opschrijfboekje in de hand nauwelijks te controleren. Daarnaast liggen dan nog vragen&#13;
als: is een vergunning, vrijstelling of ontheffing verleend? Worden de voor&#13;
schriften nagekomen? Wat zegt het bestemmingsplan (bijv. bij trekkers)? De voor&#13;
genomen evaluatie van de Kampeerwet over vier jaar zal moeten uitwijzen of een&#13;
Hinderwet-achtige situatie is ontstaan.&#13;
5. De eenvoudige recreant die zijn tentje opslaat op een boerenerf zal zich niet bewust&#13;
zijn van de enorme inspanning die de wetgever zich te zijnen behoeve heeft getroost.&#13;
Het is te hopen dat de eenvoudige boer voor die inspanning enig begrip kan&#13;
opbrengen. Tenslotte is het te hopen dat de gemeenten met deze wet een evenwichtig&#13;
beleid ten aanzien van het kamperen zullen kunnen voeren.</content><legacyfootnotes>¹ Zie voor cijfers met betrekking tot de recreatie o.a. bijlage II bij de Memorie van Toelichting,&#13;
ontwerp-Kampeerwet, Tweede Kamer, zitting 1976-1977, 14426 nrs. 1-4, blz. 39, en Rapport van de&#13;
werkgroep behoefteraming verblijfsaccomodatie, Min. EZ/L&amp;V, Den Haag 1983.&#13;
Voorts: CBS- en Kampeerraadsstatistieken. Cijfers van kamperen op het boerenerf zijn opgenomen&#13;
in de Memorie van Antwoord, Tweede Kamer, zitting 1978-1979, 14426, nr. 6, blz. 22.&#13;
² Memorie van Toelichting ontwerp-Kampeerwet, blz. 17.&#13;
³ MvT, blz. 17.&#13;
4. Wet van 14 mei 1981, houdende regelen met betrekking tot kampeerplaatsen (Kampeerwet), Stb.&#13;
1981, 372.&#13;
5. Besluit van 8 juli 1982 houdende vaststelling van het tijdstip van inwerkingtreding van artikelen van&#13;
de Kampeerwet, Stb. 1982, 564.&#13;
6. Memorie van Antwoord, blz. 12/13.&#13;
7. Zie voor uitleg: Memorie van Antwoord, blz. 26.&#13;
8. Het kampeerplaatsenplan is door een amendement-E venhuis in de Wet terecht gekomen, met het doel&#13;
het gemeentelijk kampeerbeleid meer nadruk te geven naast het ruimtelijk beleid. Tweede kamer, zitting&#13;
1980-1981, 14426, nr. 61.&#13;
9. Zie Antwoorden op Kamervragen (nr. 1143), Tweede Kamer, zitting 1982-1983, Aanhangsel, blz.&#13;
2285.&#13;
10. Het amendement-E venhuis, Tweede Kamer, zitting 1980-1981, 14426, nr. 72. In het eerste wetsontwerp&#13;
gold de uitzondering van het verbod van art. 27 slechts voor één kampeermiddel.&#13;
11. Tweede Kamer, zitting 1982-1983,17600, hoofdstuk XV,nr.54.&#13;
12. Zie verslag van een mondeling overleg (vastgesteld 27 juni 1980), Tweede Kamer, zitting 1982-1983,&#13;
17600 hoofdstuk XIV, nr. 53; en: Hand. Tweede Kamer, 29 juni 1983, blz. 4994 e.v., blz. 5072.&#13;
13. De wet moet uiterlijk 1 januari 1984 in werking treden volgens de Minister van Landbouw en Visserij,&#13;
zie Stcrt. 1-8-83, nr. 146.&#13;
14. De Kampeerraad heeft hiervoor een basismodel opgesteld, zie Stcrt. 24-3-1983, nr. 59.&#13;
15. Tijdens de parlementaire behandeling van het wetsontwerp is de relatie met de wet op de Ruimtelijke&#13;
Ordening meermalen uitgebreid aan de orde geweest.&#13;
16. Zie hierover: J.A.M. Van der Lee - verblijfsrecreatie en geluidhinder, huidige wettelijk instrumentarium&#13;
schiet te kort, Recreatievoorzieningen 1980, nr. 11, blz. 523.&#13;
17. Zie o.a. De Kampeerwet in het gemeentelijk beleid, ANWB-discussiedagen over de Kampeerwet,&#13;
Den Haag 1982.&#13;
18. Een samenvatting van het Tussenbericht van de commissie is aan de Tweede Kamer gezonden: zitting&#13;
1982-1983, 17931, nr. 1.&#13;
19. Over de wettelijke regeling van het openluchtrecreatiebeleid handelt een preadvies van de Commissie&#13;
Inrichtings- en Beheerswetgeving van de RARO ten behoeve van de advisering over de groene structuurschema's,&#13;
Den Haag 1982.&#13;
20. Zie het in noot 16 genoemde rapport, blz. 49.</legacyfootnotes><footnotes><footnote/></footnotes><auteurs>Mr. D. W. Bruil</auteurs><published>1983-11-01 00:00:00</published><modified>1983-11-01 00:00:00</modified><editiondate>1983-11-01</editiondate><htmlpath>https://denhollander.info/artikel/6450</htmlpath></article>
</articles></edition>
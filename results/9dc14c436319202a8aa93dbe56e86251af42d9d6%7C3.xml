<edition><articles><article><jaar>1984</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1984</searchword><id>6416</id><udhid>UDH:TvAR/6416</udhid><titel>Relatienotabeleid en landinrichting</titel><searchwords><searchword>TvAR 6/1984</searchword><searchword>UDH:TvAR/6416</searchword></searchwords><attachments><attachment><name>1984_nr 6_Artikel_Wolf.pdf</name><extention>pdf</extention><url>https://denhollander.info/download/6198/ci</url></attachment></attachments><inleiding>In hoofdstuk 3 'Het landelijk gebied' van de begroting 1984 van het Ministerie van&#13;
Landbouw en Visserij staat dat de oppervlakte, waarvoor beheersovereenkomsten&#13;
zijn gesloten, snel toeneemt.&#13;
In januari 1983 was dit nog slechts 1000 ha, terwijl het in augustus 1983 al was&#13;
opgelopen tot 3000 ha.&#13;
In diezelfde periode is de oppervlakte, waarvoor beheersplannen zijn vastgesteld,&#13;
toegenomen van circa 8000 ha tot circa 15700 ha.&#13;
Ook toegenomen in die periode is de flexibiliteit in de beheersregeling.&#13;
Aan de, met name door de landbouworganisaties bepleite, versoepeling werd achtereenvolgens&#13;
door besluiten van het bestuur van de Stichting Beheer&#13;
Landbouwgronden1 (SBL) en de Staatssecretaris van Landbouw en Visserij2 tegemoet&#13;
gekomen.&#13;
De wijzigingen die het SBL-bestuur heeft doorgevoerd komen op het volgende&#13;
neer:&#13;
- De beheersplannen zullen meer keuzemogelijkheden bevatten voor de invulling&#13;
van de afzonderlijke beheersovereenkomsten; er zal niet langer worden gewerkt&#13;
met één vorm van basis-, overgangs- en aanvullend beheer.&#13;
- De ondernemer zal vrijer worden om te bepalen welke oppervlakte hij onder een&#13;
beheersovereenkomst brengt; de 'alles of niets'-regeling vervalt.&#13;
- De ondernemers in een beheersgebied zullen nadrukkelijker worden betrokken&#13;
bij de voorbereiding van beheersplannen en krijgen meer mogelijkheden om zelf&#13;
mede de inhoud van de beheersovereenkomst te bepalen.&#13;
In het beheersplan Tienhoven-Achteraf3 zien we dat dit geresulteerd heeft in een&#13;
aantal beheerspakketten. Door het samenvoegen van enkele van deze pakketten kan&#13;
een gewenst beheer worden verkregen.&#13;
Het uiteindelijke beheer wordt in overleg tussen de boer en het Bureau Beheer&#13;
Landbouwgronden (BBL) bepaald.&#13;
Door het besluit van de Staatssecretaris heeft de boer daarnaast de mogelijkheid&#13;
om de overeenkomst na één jaar op te zeggen. </inleiding><content>Volgens mij is hier te snel de oplossing gezocht in versoepeling van de&#13;
beheersregeling. Zo is in verschillende gebieden beweerd - ook door de standsorganisaties - dat&#13;
boeren er verstandig aan doen een beheersovereenkomst te sluiten. Hieruit concludeer&#13;
ik dat inpassing in de bedrijfsvoering dus op redelijke wijze mogelijk was. Veel meer&#13;
lag volgens mij de oplossing in verbetering van de onderlinge verstandhouding tussen&#13;
natuur- en landschapsbeschermers en de landbouwers. Door met name de&#13;
mogelijkheid van opzegging na één jaar waag ik het daarnaast te betwijfelen of een&#13;
beheersovereenkomst altijd een bijdrage levert aan de bescherming van natuur en&#13;
landschap; hetgeen overigens vanuit het oogpunt van besteding van overheidsgelden&#13;
wel het geval dient te zijn.&#13;
RUILVERKAVELING&#13;
Van de reeds genoemde 15700 ha waarvoor beheersplannen zijn vastgesteld ligt 95% in&#13;
ruilverkavelingsgebieden - de zogenaamde categorieën I en IV uit de voorrangsinventarisatie.&#13;
Dit ondanks het feit dat deze twee categorieën samen globaal de helft innemen&#13;
van de in de voor rangsinventarisatie aangewezen gebieden.&#13;
Ik kan hiervoor een drietal redenen aangeven.&#13;
1. Ruilverkavelingen zijn over het algemeen gepaard gegaan met een vermindering&#13;
van de natuurlijke en landschappelijke waarden in die gebieden. Daarom zal het&#13;
in voorbereiding nemen van een ruilverkaveling de natuurbeschermingsorganisaties&#13;
ertoe aanzetten om te trachten zoveel mogelijk aan natuur en landschap in&#13;
dat gebied te behouden.&#13;
Deze belangentegenstelling tussen natuur en landbouw leidt dan vaak tot problemen&#13;
ten aanzien van de besluitvorming. Met behulp van het Relatienotainstrumentarium&#13;
kunnen in veel gevallen deze problemen worden opgelost. Volgens&#13;
mij is een dergelijke toepassing van het Relatienota-instrumentarium echter&#13;
veelal in strijd met de uitgangspunten van het Relatienotabeleid. Mede door toepassing&#13;
van het Relatienota-instrumentarium wordt het in die gebieden mogelijk&#13;
deelgebieden aan de landbouw te onttrekken en andere deelgebieden optimaal ten&#13;
behoeve van de landbouw in te richten. Segregatie van functies dus; terwijl het&#13;
Relatienota-instrumentarium zich richt op gebieden waar sprake is van verweving&#13;
van de functies landbouw en natuur- en landschapsbehoud.&#13;
2. De ruilverkaveling geeft een aanvullend instrumentarium - toewijzing en toe&#13;
deling van gronden - waardoor problemen die samenhangen met het Relatie&#13;
nota-instrumentarium beter zijn op te lossen.&#13;
Op beide instrumenten kom ik hierna terug.&#13;
3. Bij de ruilverkaveling is een ruilverkavelingscommissie - voorbereidings- of&#13;
plaatselijke commissie - waarin partijen vertegenwoordigd zijn, zaken kunnen&#13;
worden besproken en problemen kunnen worden opgelost. TOEWIJZING&#13;
Vanaf 1964 - ruilverkaveling Agelo-Reutum - wordt de toewijzing ex artikel 13&#13;
van de Ruilverkavelingswet toegepast ten behoeve van de bescherming van natuuren&#13;
landschapswaarden en zien we dat ook de veiligstelling van natuurgebieden met&#13;
behulp van dit artikel wordt gerealiseerd.&#13;
In 1978 en 1979 is dat ook het geval met in ruilverkavelingen gelegen reservaatsgebieden.&#13;
Voorwaarde daarbij is - volgens de Kroonjurisprudentie - dat aan de beoogde&#13;
voorziening in de nabije toekomst niet te ontkomen is. Tevens dient de&#13;
voorziening plaatsgebonden te zijn en dient de toewijzing te geschieden tegen&#13;
betaling van niet minder dan de werkelijke waarde.&#13;
Het bedrijfsverkleinend effect kan worden tegengegaan door, wanneer de betreffende&#13;
grond in een bestemmingsplan ligt en de eigenaar dit wenst, hem een vergoeding&#13;
in geld te geven en door opneming in de taakstelling van het BBL.&#13;
In het kader van de taakstelling koopt het BBL gebruiksvrije gronden en&#13;
verwerft het pachtrechten.&#13;
De toewijzing wordt geregeld in het ruilverkavelingsplan, waarbij de projectie&#13;
geschiedt op de plankaart van wegen en waterlopen, terwijl de overdracht&#13;
plaatsvindt door overschrijving van de akte van toedeling in de openbare&#13;
registers.&#13;
Ter illustratie van deze regeling en het feit dat ter bevordering van het Relatienotabeleid&#13;
rare kunststukken mogelijk zijn, citeer ik hieronder een alinea uit het ruilverkavelingsplan&#13;
Vijfheerenlanden4:&#13;
'Daarom zullen de volgende kavels aan openbare lichamen worden toegedeeld: -&#13;
een oppervlakte van circa 415 ha voor de vorming van reservaatsgebieden aan het&#13;
Staatsbosbeheer (CRM). Het Staatsbosbeheer (CRM) is bereid af te zien van toepassing&#13;
van artikel 13 voor die delen van de reservaatsgebieden waarvoor voor&#13;
het plan van toedeling het toekomstige beheer naar genoegen van het Staatsbosbeheer&#13;
(CRM) met de betrokken eigenaren kan worden geregeld. Dit beheer zal&#13;
gebaseerd moeten zijn op het in het desbetreffende reservaatsgebied te voeren&#13;
beheer;'&#13;
Uit vergelijking met het beheersplan5 blijkt dat aan dit genoegen is voldaan als een&#13;
beheersovereenkomst wordt gesloten. Van een vrijwillig te sluiten beheersovereenkomst&#13;
is hier dus geen sprake meer.&#13;
Bij mijn weten wordt vanaf 1979 dit instrument ten behoeve van de reservaatsvorming&#13;
niet meer toegepast.&#13;
Redenen hiervoor zijn denk ik het onsympathieke karakter - tenslotte is het een&#13;
vorm van onteigening - en de met artikel 13 gepaard gaande korting op het blok.&#13;
Omdat men toch deze korting met vrijwillige aankopen door het BBL probeert&#13;
tegen te gaan, kan men net zo goed deze gronden uitruilen of gronden in de&#13;
betreffende gebieden kopen. TOEDELING&#13;
Reservaatsvorming door toedeling in reservaatsgebieden van BBL-gronden en overdracht&#13;
van die gronden aan natuurbeschermingsinstanties vindt wél nog plaats. Ook&#13;
hierbij vindt de overdracht plaats door overschrijving van de akte van toedeling in de&#13;
openbare registers en kan de verwerving van de benodigde gronden in de taakstelling&#13;
van het BBL worden opgenomen.&#13;
Ondanks dat artikel 14 van de Ruilverkavelingswet 1954 zich verzet tegen toedeling&#13;
van onroerend goed van een andere gebruiksbestemming is het met behulp van een&#13;
dergelijke toedeling mogelijk gebleken om zelfs meer dan 5% van de waarde van een&#13;
blok aan de agrarische bestemming te onttrekken.&#13;
Dit zal mede het gevolg zijn van het feit dat er voor de individuele boer geen negatieve&#13;
consequenties maar eerder positieve - uitruil van reservaatsgebied naar puur&#13;
landbouwgrond - aan vastzitten.&#13;
Naast de reservaatsvorming wordt bij de toedeling ook op andere wijze rekening gehouden&#13;
met het Relatienotabeleid.&#13;
In ruilverkavelingsrapporten worden in de toelichting op het landschapsplan&#13;
daartoe de volgende mogelijkheden aangegeven:&#13;
- verbetering van de verkaveling binnen Relatienotagebieden is slechts mogelijk&#13;
door ruiling en samenvoeging van kavels in het betreffende gebied;&#13;
- uitruiling van grond die in een Relatienotagebied ligt, naar gebieden daarbuiten&#13;
is alleen mogelijk wanneer andere belanghebbenden minstens een even grote in&#13;
breng van buiten het Relatienotagebied binnen dat gebied wensen;&#13;
- het aanwenden van BBL-gronden ter vergroting van bedrijven in een beheers&#13;
gebied;&#13;
- uitvoering in samenhang met de ruiling van alleen die kavelinrichtingswerken die&#13;
in overeenstemming zijn met het voor deze gebieden op te stellen beheersplan;&#13;
- boerderij-verplaatsing die past in het beheersplan voor het betreffende Relatie&#13;
notagebied en waarvoor gegadigden bereid moeten zijn een beheersovereenkomst&#13;
te sluiten.&#13;
Het sluiten van beheersovereenkomsten kan in het kader van de ruilverkaveling&#13;
vooral bevorderd worden door overbedeling in beheersgebieden uit de grondpot van&#13;
het BBL, onder voorwaarde dat de ondernemer bereid is een beheersovereenkomst te&#13;
sluiten. Uitruiling van grond tussen beheersgebieden en niet-beheersgebieden zal door&#13;
gebrek aan animo weinig effect sorteren. Termen als 'vogeltjesland' en 'besmette&#13;
grond' zeggen genoeg.&#13;
Welke ontwikkelingen zijn er nu in het kader van de Landinrichtingswet te&#13;
verwachten?&#13;
LANDINRICHTINGSWET&#13;
De doelstelling van de, waarschijnlijk dit jaar van kracht wordende, Landinrichtingswet&#13;
is ten opzichte van de Ruilverkavelingswet danig verruimd. Zo is in de nieuwe wet expliciet geregeld dat landinrichting onder meer maatregelen en voorzieningen&#13;
kan omvatten ten behoeve van de natuur en het landschap.&#13;
In hoeverre nu maakt de nieuwe Landinrichtingswet met zijn verruimde doelstelling&#13;
het mogelijk om de instrumenten toewijzingen en toedeling te gebruiken ten behoeve&#13;
van het Relatienotabeleid?&#13;
Een nieuw fenomeen daarbij is het begrenzingenplan.&#13;
In het begrenzingenplan - dat in de plaats treedt van het plan van wegen en&#13;
waterlopen en het landschapsplan - worden de Relatienotagebieden aangegeven.&#13;
Het begrenzingenplan dient er onder meer toe een scheiding te bewerkstelligen tussen&#13;
gronden, waarvan de eigendom via de procedure van het plan van toedeling&#13;
wordt geregeld en de gronden, waarvoor eigendomsovergang plaatsvindt via de procedure&#13;
van een vaststellingsbesluit van Gedeputeerde Staten. In het begrenzingenplan&#13;
komen die voorzieningen voor die aan een bepaalde plaats zijn gebonden.&#13;
De grond die daarvoor wordt toegewezen is verkregen via toepassing van een algemene&#13;
korting op de toedelingsrechten en/of via onteigening. Ten behoeve van natuur&#13;
en landschap kan een algemene korting worden toegepast van 5% (inclusief&#13;
grond voor wegen en waterlopen en andere voorzieningen van openbaar nut) bij&#13;
ruilverkaveling en van 3% (inclusief grond voor wegen en waterlopen) bij aanpassingsinrichting&#13;
.&#13;
Bij herinrichting daarentegen kan ten behoeve van natuur en landschap worden&#13;
onteigend.&#13;
In de praktijk zal dit betekenen dat bij ruilverkaveling reservaatsvorming door toewijzing&#13;
makkelijker kan worden toegepast. De totale oppervlakte die daarmee verworven&#13;
zal kunnen worden is echter geringer omdat dan in de 5% ook de toewijzing&#13;
voor wegen en waterlopen en andere voorzieningen is begrepen.&#13;
De onteigening bij herinrichting kan daarentegen een belangrijk instrument worden&#13;
ten behoeve van de reservaatsvorming. Met name wanneer verwerving in verband&#13;
met kwetsbare waarden van natuur en landschap urgent is. Van het bedrijfsverkleinend&#13;
effect, waarmee de algemene korting gepaard gaat is bij onteigening&#13;
geen sprake.&#13;
Overeenkomstig de Ruilverkavelingswet verzet ook de Landinrichtingswet zich tegen&#13;
toedeling van grond met een andere gebruiksbestemming dan ingebracht is.&#13;
Toch mag worden verwacht dat in de herverkavelingspraktijk op grond van de&#13;
Landinrichtingswet nog meer het instrument van toedeling ten behoeve van natuur&#13;
en landschap zal worden toegepast.&#13;
De memorie van antwoord6 geeft dit als volgt aan:&#13;
'Naast de elementen die worden opgenomen in het begrenzingenplan en waarvoor&#13;
grondverwerving heeft plaatsgevonden via de korting of door middel van&#13;
onteigening, komen in het plan nog landschappelijke en op natuurbehoud gerichte&#13;
planonderdelen voor, waarvan de realisering wel van groot belang is voor het slagen van de landinrichting, maar waarvan de nauwkeurige plaats en vormgeving&#13;
mede afhankelijk is van andere belangen. Deze elementen van het landinrichtingsplan&#13;
kunnen in het plan van toedeling worden opgenomen. De grond&#13;
hiervoor is meestal reeds in eigendom van publiekrechtelijke en privaatrechtelijke&#13;
instellingen of wordt uit het bezit van de Stichting Beheer Landbouwgronden toegedeeld'.&#13;
De mogelijkheden tot bevordering van de beheersovereenkomsten door ruiling van&#13;
gronden en aanwending van BBL-gronden in beheersgebieden zullen hetzelfde&#13;
blijven.&#13;
ADMINISTRATIEVE RUILVERKAVELING&#13;
Tot slot wil ik nog enige opmerkingen maken betreffende de door De Haan7 voorgestelde&#13;
vijfde vorm van landinrichting, de administratieve ruilverkaveling.&#13;
In het voorafgaande heb ik de opmerking gemaakt, dat de toepassing van het&#13;
Relatienota-instrumentarium in een ruilverkaveling volgens mij veelal in strijd is met&#13;
de uitgangspunten van het Relatienotabeieid. Dit omdat door die toepassing gebieden&#13;
die vanuit het oogpunt van natuur en landschap waardevol zijn, optimaal ten&#13;
behoeve van de landbouw kunnen worden ingericht.&#13;
Doordat bij de administratieve ruilverkaveling geen - of in zeer beperkte mate -&#13;
cultuurtechnische werken worden uitgevoerd, leent deze vorm van landinrichting&#13;
zich bij uitstek voor combinatie met het Relatienota-instrumentarium. Enerzijds&#13;
kan dan met het ruilverkavelingsinstrumentarium een bijdrage geleverd worden aan&#13;
het Relatienotabeieid en anderzijds wordt de landbouw gediend doordat een slechte&#13;
verkaveling kan worden verbeterd.&#13;
Doordat de landbouwkundige verbetering slechts de verkaveling betreft hoeft dit&#13;
niet ten koste van natuur en landschap te gaan.&#13;
Een reden temeer dus om deze vijfde vorm van landinrichting in de Landinrichtingswet&#13;
op te nemen.</content><legacyfootnotes>1. SBL-bestuur: Toelichting bij nadere richtlijnen voor de adviescommissie inzake het opstellen van&#13;
beheersplannen; Utrecht, december 1982.&#13;
2. Persbericht Ministerie van Landbouw en Visserij; 8 februari 1983, nr. 44.&#13;
3. Commissie Beheer Landbouwgronden: Beheersplan Tienhoven-Achteraf, juni 1983.&#13;
4. Rapport voor de ruilverkaveling Vijfheerenlanden; Centrale Cultuurtechnische Commissie, 1978.&#13;
5. Beheersplan Vijfheerenlanden; Stichting Beheer Landbouwgronden, 1981.&#13;
6. Memorie van antwoord, Landinrichtingswet; Tweede Kamer, zitting 1981-1982, 15907, nr. 6; blz. 73.&#13;
7. Prof.mr. P. de Haan: Administratieve ruilverkaveling als vijfde vorm van landinrichting; Agrarisch&#13;
recht, nr. 3, 1983. </legacyfootnotes><footnotes><footnote/></footnotes><auteurs>Ir. P.C. de Wolf</auteurs><published>1984-06-01 00:00:00</published><modified>1984-06-01 00:00:00</modified><editiondate>1984-06-01</editiondate><htmlpath>https://denhollander.info/artikel/6416</htmlpath></article>
</articles></edition>
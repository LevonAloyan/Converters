<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2004</searchword><id>3737</id><udhid>UDH:TvAR/3737</udhid><titel>Georgius / LNV (TvAR 2004/5237)</titel><searchwords><searchword>TvAR 7/8/2004</searchword><searchword>TvAR 2004/5237</searchword><searchword>UDH:TvAR/3737</searchword></searchwords><attachments><attachment><name>2004_nr 78_Rechtspraak_5237.pdf</name><extention>pdf</extention><url>https://denhollander.info/download/3733/ci</url></attachment></attachments><inleiding>[Wet herstructurering varkenshouderij, art. 1;&#13;
Besluit hardheidsgevallen herstructurering&#13;
varkenshouderij, art. 9]&#13;
&#13;
Latente ruimte – als basis voor de toekenning&#13;
van extra (voorlopige) varkensrechten als&#13;
gevolg van aangegane investeringsverplichtingen&#13;
– kan niet worden ontleend aan&#13;
grond die op 10 juli 1997 (nog) geen relatie&#13;
had met het bedrijf waarvoor een milieuvergunning&#13;
was aangevraagd.</inleiding><content>UITSPRAAK IN DE ZAAK VAN:&#13;
E. Georgius, te Scheemda, appellant,&#13;
gemachtigde: mr. J. van Groningen, advocaat&#13;
te Middelharnis,&#13;
tegen&#13;
de Minister van Landbouw, Natuurbeheer en&#13;
Visserij, verweerder,&#13;
gemachtigden: mw. B. Raven.&#13;
1 De procedure&#13;
Op 16 mei 2002 heeft het College van appellant&#13;
een beroepschrift ontvangen, waarbij&#13;
beroep wordt ingesteld tegen een besluit van&#13;
verweerder van 5 april 2002. Dit beroepschrift&#13;
is aangevuld bij brief van 18 juli 2002.&#13;
Bij dat besluit heeft verweerder, na vernietiging&#13;
door het College (bij uitspraak van 19 juni&#13;
2001, AWB 00/581, LJN AB2221) van zijn&#13;
eerdere beslissing, opnieuw beslist op het bezwaarschrift&#13;
van appellant tegen het besluit&#13;
van verweerder van 10 maart 2000. Laatstbedoeld&#13;
besluit had betrekking op de aanmelding&#13;
van appellant in het kader van het Besluit&#13;
hardheidsgevallen herstructurering varkenshouderij.&#13;
Verweerder heeft op 31 juli 2002 een verweerschrift&#13;
ingediend.&#13;
Het College heeft de zaak onderzocht ter zitting&#13;
van 14 januari 2003. Bij die gelegenheid is&#13;
appellant verschenen, bijgestaan door zijn gemachtigde&#13;
en heeft verweerder zich doen vertegenwoordigen&#13;
door zijn gemachtigde.&#13;
2 De grondslag van het geschil&#13;
2.1 De toepasselijke regelgeving.&#13;
Op grond van artikel 15 Wet herstructurering&#13;
varkenshouderij ( hierna: Whv), voorzover&#13;
hier van belang, is het verboden op een bedrijf&#13;
gemiddeld per jaar een groter aantal varkens&#13;
te houden dan het op dat bedrijf rustende&#13;
varkensrecht, verminderd met het grondgebonden&#13;
deel van het varkensrecht. Het&#13;
varkensrecht komt ingevolge artikel 6 Whv in&#13;
beginsel overeen met het in 1996 gemiddeld&#13;
op het bedrijf gehouden aantal varkens, verminderd&#13;
met 10 %. Eén van de uitgangspunten&#13;
van het stelsel van varkensrechten is dat&#13;
mestproductierechten waarover een bedrijf&#13;
wel beschikte maar waarvan het in het referentiejaar&#13;
geen gebruik maakte, niet alsnog&#13;
kunnen worden aangewend voor het houden&#13;
van varkens.&#13;
Artikel 1 Whv geeft een aantal definities. De&#13;
definities (onder b) van landbouwgrond,&#13;
(onder c) van bedrijf en (onder n) van tot het&#13;
bedrijf behorende landbouwgrond luiden,&#13;
voor zover hier van belang, als volgt:&#13;
”b. landbouwgrond: grond waarop enige vorm&#13;
van akkerbouw, veehouderij – daaronder begrepen&#13;
intensieve veehouderij – tuinbouw&#13;
(…) en bosbouw (…) wordt uitgeoefend.&#13;
c. bedrijf: geheel van productie-eenheden&#13;
bestaande uit één of meer gebouwen of afgescheiden&#13;
gedeelten daarvan en de daarbij&#13;
behorende landbouwgrond (…), zulks beoordeeld&#13;
naar de feitelijke omstandigheden&#13;
(…);&#13;
n. tot het bedrijf behorende oppervlakte landbouwgrond:&#13;
in Nederland gelegen oppervlakte&#13;
landbouwgrond, daaronder niet begrepen&#13;
de oppervlakte waarop zich de bedrijfsgebouwen&#13;
en de daarbij behorende voorzieningen&#13;
bevinden, die tot het bedrijf behoort op grond&#13;
van eigendom, een zakelijk gebruiksrecht of&#13;
een door de grondkamer goedgekeurde pachtovereenkomst&#13;
als bedoeld in artikel 12, eerste&#13;
lid, van de Pachtwet, en die in het kader van&#13;
een normale bedrijfsvoering bij dat bedrijf in&#13;
gebruik is;”&#13;
In artikel 5, eerste lid, aanhef en onder j, Whv&#13;
is het begrip belanghebbende als volgt gedefinieerd:&#13;
persoon of rechtspersoon die, of&#13;
samenwerkingsverband van personen of rechtspersonen&#13;
dat over het desbetreffende bedrijf&#13;
beschikt ingevolge eigendom, een zakelijk gebruiksrecht,&#13;
of een door de grondkamer goedgekeurde&#13;
pachtovereenkomst.&#13;
Ingevolge artikel 25 Whv kunnen bij algemene&#13;
maatregel van bestuur, voor bepaalde groepen&#13;
van gevallen waarbij de bepaling van de hoogte&#13;
van het varkensrecht overeenkomstig hoofdstuk&#13;
II en artikel 24 leidt tot onbillijkheden&#13;
van overwegende aard, regels worden gesteld&#13;
omtrent een van hoofdstuk II en artikel 24&#13;
afwijkende bepaling van de hoogte van deze&#13;
rechten. Bij deze regels kunnen nadere voorwaarden&#13;
en beperkingen worden gesteld.&#13;
Deze algemene maatregel van bestuur is het&#13;
Besluit hardheidsgevallen herstructurering&#13;
varkenshouderij (hierna: Bhv).&#13;
Ingevolge artikel 2, eerste lid, Bhv wordt&#13;
– voorzover hier van belang – met ingang van&#13;
de inwerkingtreding van artikel 15 Whv met&#13;
betrekking tot een daartoe aangemeld bedrijf&#13;
de hoogte van het varkensrecht, onder in het&#13;
Bhv geregelde voorwaarden en beperkingen,&#13;
bepaald overeenkomstig de hoofdstukken 1, 2&#13;
en 4 Bhv. Ingevolge het derde lid van artikel 2&#13;
doet de belanghebbende de in het eerste lid&#13;
bedoelde melding binnen zes weken na inwerkingtreding&#13;
van het Bhv.&#13;
In de onderhavige zaak is heeft aanmelding&#13;
plaatsgevonden voor het – door verweerder&#13;
als categorie 3 aangeduide – hardheidsgeval,&#13;
dat is geregeld in paragraaf 3 van hoofdstuk 2&#13;
Bhv. Deze paragraaf draagt als opschrift&#13;
‘Investeringen ten behoeve van uitbreiding&#13;
binnen niet-benutte mestproductierechten’ en&#13;
omvat de artikelen 9 tot en met 12 van het&#13;
Bhv.&#13;
Artikel 9, eerste lid, Bhv luidde, voorzover&#13;
hier van belang, ten tijde van de aanmelding&#13;
door appellant als volgt:&#13;
“Het (…) varkensrecht van een daartoe aangemeld&#13;
bedrijf wordt overeenkomstig deze&#13;
paragraaf vergroot, indien na 1992 en vóór&#13;
10 juli 1997 bij het bevoegd gezag een aanvraag&#13;
is ingediend om een milieuvergunning&#13;
ten behoeve van een vergroting van het aantal&#13;
te houden varkens en naar aanleiding van de&#13;
aanvraag uiterlijk op 1 januari 2001 een dergelijke&#13;
milieuvergunning is verleend.”&#13;
Bij wijziging van deze bepaling bij het Besluit&#13;
van 25 mei 2000 is dit artikel uitgebreid met&#13;
gevallen, waarin in de genoemde periode sprake&#13;
was van een verleende milieuvergunning of&#13;
een melding op grond van artikel 8.19 Wet&#13;
milieubeheer.&#13;
Artikel 9 Bhv luidt sinds de op 1 juli 2000 met&#13;
terugwerkende kracht in werking getreden&#13;
wijziging, voorzover hier van belang, als volgt:&#13;
“1. Het (…) varkensrecht (…) van een daartoe&#13;
aangemeld bedrijf wordt overeenkomstig deze&#13;
paragraaf vergroot, indien met betrekking tot&#13;
het desbetreffende bedrijf na 1992 en vóór&#13;
10 juli 1997 ten behoeve van een vergroting&#13;
van het aantal te houden varkens:&#13;
a. door het bevoegd gezag een milieuvergunning&#13;
is verleend,&#13;
b. een aanvraag is ingediend om een milieuvergunning&#13;
, die naar aanleiding van de aanvraag&#13;
uiterlijk op 1 januari 2001 is verleend,&#13;
dan wel,&#13;
c.(…).”&#13;
2.2 Op grond van de stukken en het onderzoek&#13;
ter zitting zijn in deze zaak de volgende&#13;
feiten en omstandigheden voor het College&#13;
komen vast te staan.&#13;
- Door toezending van het formulier ‘Aanmelding&#13;
Besluit hardheidsgevallen’, ontvangen&#13;
door verweerder op 14 oktober 1998,&#13;
heeft appellant gemeld in aanmerking te willen&#13;
worden gebracht voor categorie 3 van het&#13;
Besluit.&#13;
- In het bij zijn aanvraag gevoegde schrijven&#13;
heeft appellant onder meer vermeld dat hij te&#13;
Scheemda een akkerbouwbedrijf met een omvang&#13;
van ruim 129 hectare eigendom en ruim&#13;
58 hectare pacht exploiteert, dat hij op 5 juli&#13;
1997 een perceel grond, kadastraal bekend&#13;
gemeente Finsterwolde, sectie H, nummer&#13;
728, heeft gekocht van C.H. Huisman, dat op&#13;
dit perceel een stal mag worden opgericht&#13;
voor in totaal 3.186 vleesvarkens, een en ander&#13;
volgens bij besluit van 8 juni 1998 verleende&#13;
milieuvergunning, waarvoor de aanvraag op&#13;
2 juli 1997 door burgemeester en wethouders&#13;
van de gemeente Reiderland was ontvangen.&#13;
C.H. Huisman is, zo is ter zitting bevestigd,&#13;
schoonzoon van appellant. Hun landerijen&#13;
liggen ongeveer 10 km van elkaar.&#13;
– Blijkens het bij de aanmelding gevoegde&#13;
afschrift van de milieuvergunning is door&#13;
C.H. Huisman te Finsterwolde de vergunning&#13;
aangevraagd voor een verandering van de&#13;
bestaande inrichting, welke verandering er&#13;
samengevat op neer komt dat de twee bestaande&#13;
stallen worden veranderd, waardoor&#13;
een reductie van ammoniak-emissie wordt&#13;
bereikt, welke reductie wordt gebruikt voor&#13;
het kunnen oprichten van een derde stal (stal&#13;
3), welke plaats biedt aan 3168 vleesvarkens.&#13;
De vergunning is overeenkomstig de aanvraag&#13;
verleend. Voorts is bij de aanmelding overgelegd&#13;
een afschrift van een 27 augustus 1998&#13;
verleende bouwvergunning voor het oprichten&#13;
van een varkensstal en het vergroten van&#13;
twee vleesvarkensstallen op het perceel grond,&#13;
kadastraal bekend gemeente Finsterwolde,&#13;
sectie H, nummer 728. Blijkens een bij deze&#13;
stukken gevoegd afschrift van een koopovereenkomst,&#13;
gedateerd 5 juli 1997, heeft appellant&#13;
van Huisman, voor een koopsom van&#13;
ƒ 100.000, gekocht een perceel kleigrond van&#13;
plusminus 90 are, deel uitmakende van meergenoemd&#13;
perceel H 728, waarop door verkoper&#13;
een bouwvergunning voor het bouwen&#13;
van een varkensstal voor plusminus 3000 varkens&#13;
is aangevraagd. Blijkens een overgelegde&#13;
akte tot levering heeft Huisman aan appellant&#13;
op 31 augustus 1998 het hiervoor bedoelde&#13;
perceelsgedeelte overgedragen, waarbij meergenoemde&#13;
koopprijs is voldaan door middel&#13;
van een door de notaris op te maken schuldbekentenis,&#13;
waarbij geen hypothecaire zekerheid&#13;
is gesteld.&#13;
– Bij brief van 10 maart 2000 heeft verweerder&#13;
appellant bericht dat zijn bedrijf niet in aanmerking&#13;
komt voor categorie 3.&#13;
– Hiertegen heeft appellant een op 4 april&#13;
2000 bij verweerder binnengekomen bezwaarschrift&#13;
ingediend. Nadat verweerders besluit&#13;
van 30 mei 2000 tot niet-ontvankelijkverklaring&#13;
van dit bezwaar door het College bij zijn&#13;
eerder genoemde uitspraak van 19 juni 2001 is&#13;
vernietigd, heeft verweerder, na appellant op&#13;
2 oktober 2001 omtrent zijn bezwaren te hebben&#13;
gehoord, het bestreden besluit genomen.&#13;
3 Het bestreden besluit en het nadere&#13;
standpunt van verweerder&#13;
In het bestreden besluit, in het verweerschrift&#13;
en ter zitting heeft verweerder – samengevat&#13;
en voorzover hier van belang – het volgende&#13;
aangevoerd.&#13;
De regels met betrekking tot het varkensrecht&#13;
in de Whv en het Bhv, waaronder de voorwaarden&#13;
en wijze van berekening, zijn gebaseerd&#13;
op het bedrijfsbegrip zoals dat in de&#13;
gehele mestwetgeving geldt. Dit bedrijfsbegrip&#13;
is behalve in artikel 1 Whv ook gedefinieerd&#13;
in de artikelen 1 van de Wet verplaatsing&#13;
mestproductie en de Meststoffenwet.&#13;
Op grond van hoofdstuk 2, paragraaf 3, Bhv&#13;
kunnen bedrijven extra varkensrechten krijgen&#13;
als met betrekking tot het uitbreiden van&#13;
de varkenshouderij op het desbetreffende&#13;
bedrijf (artikel 9, eerste lid, Bhv) vóór 10 juli&#13;
1997 investeringsverplichtingen zijn aangegaan.&#13;
Om te kunnen vaststellen of een bedrijf&#13;
investeringsverplichtingen is aangegaan, wordt&#13;
in het Bhv aangesloten bij een (aangevraagde&#13;
of) verleende milieuvergunning ten behoeve&#13;
van een vergroting van het aantal varkens op&#13;
het desbetreffende bedrijf. Om zeker te stellen&#13;
dat de milieuvergunning is aangevraagd&#13;
ten behoeve van het desbetreffende bedrijf&#13;
wordt de voorwaarde gesteld dat de locatie/&#13;
grond waarop de milieuvergunning(aanvraag)&#13;
betrekking heeft, krachtens eigendom, een&#13;
zakelijk gebruiksrecht of op grond van een&#13;
goedgekeurde reguliere pachtovereenkomst&#13;
– welke titels zijn opgesomd in artikel 1, aanhef&#13;
en onder n, Whv – behoort tot het bedrijf,&#13;
dat de hardheidsmelding doet.&#13;
Anders dan appellant stelt is laatstgenoemde&#13;
voorwaarde niet van aanvullende, buitenwettelijke&#13;
aard, maar betreft dit een onderliggende&#13;
voorwaarde, die gegeven de systematiek en&#13;
de doelstelling van de Whv en het Bhv noodzakelijk&#13;
is om vast te stellen of de aanvraag&#13;
voor een milieuvergunning voor het desbetreffende&#13;
bedrijf is ingediend. Zonder deze voorwaarde&#13;
is immers niet uit te sluiten dat de vervreemder&#13;
van de stallocatie de aanvraag voor&#13;
een milieuvergunning destijds voor zijn eigen&#13;
bedrijf indiende. Gelet op de doelstelling van&#13;
de Whv dient voorkomen te worden dat&#13;
meerdere bedrijven extra varkensrechten krijgen&#13;
met een beroep op dezelfde milieuvergunning.&#13;
Dat voor deze onderliggende voorwaarde&#13;
van een geldige titel tevens de grens van&#13;
10 juli 1997 geldt, volgt uit het feit dat op die&#13;
datum de herstructurering van de varkenshouderij&#13;
werd aangekondigd en de omstandigheid&#13;
dat teneinde anticipatie te voorkomen in de Whv&#13;
noch in het Bhv rekening wordt gehouden&#13;
met gebeurtenissen die na 9 juli 1997 hebben&#13;
plaatsgevonden. Naar de mening van verweerder&#13;
had appellant vóór 10 juli 1997 moeten&#13;
beschikken over een geldige titel met betrekking&#13;
tot de locatie H 728 te Finsterwolde.&#13;
In artikel 1, onder c, Whv wordt het begrip&#13;
‘bedrijf’ gedefinieerd. Onderdeel n. van artikel&#13;
1 Whv, waarin het begrip ‘tot het bedrijf&#13;
behorende landbouwgrond’ is gedefinieerd,&#13;
noemt uitdrukkelijk de titels. Aangezien&#13;
onroerende goederen niet zomaar tot een&#13;
bedrijf kunnen behoren, kan de door appellant&#13;
op de tekst van artikel 1, aanhef en onder&#13;
n, Whv gebaseerde stelling dat voor landbouwgrond&#13;
wél, doch voor opstallen géén&#13;
zakelijke titel zou zijn vereist, niet worden&#13;
gevolgd. Pas als sprake is van een dergelijke&#13;
titel is voldoende gewaarborgd dat grondgebonden&#13;
mestproductierechten en de mestproductie&#13;
voor langere tijd aan elkaar gekoppeld&#13;
zijn. Daarbij stelt verweerder zich op het&#13;
standpunt dat het perceel in kwestie op het&#13;
moment van indienen van de aanvraag voor&#13;
een milieuvergunning op het moment van het&#13;
sluiten van de overeenkomst en het moment&#13;
van levering nu juist landbouwgrond was.&#13;
Het zou, wanneer wordt uitgegaan van de opvatting&#13;
dat het hier niet om landbouwgrond&#13;
gaat, in de visie van verweerder overigens&#13;
onzinnig zijn om aan ten nemen dat voor&#13;
gebouwen niet de genoemde titels zouden gelden&#13;
en voor landbouwgrond wel, nu mestproductie&#13;
– op de beperking waarvan de Whv&#13;
betrekking heeft – op intensieve veehouderijbedrijven&#13;
juist plaatsvindt in gebouwen.&#13;
4 Het standpunt van appellant&#13;
Appellant heeft ter ondersteuning van het&#13;
beroep onder meer het volgende tegen het&#13;
bestreden besluit aangevoerd.&#13;
Appellant deelt niet de opvatting van verweerder&#13;
dat, gelet op de definitie van bedrijf&#13;
alle grond op basis van eigendom, een zakelijk&#13;
gebruiksrecht of een door de grondkamer&#13;
goedgekeurde pachtovereenkomst van het bedrijf&#13;
deel moet uitmaken. Dit temeer niet nu&#13;
artikel 1, onder n, Whv de grond met de zich&#13;
daarop bevindende gebouwen nu juist uitzondert.&#13;
Het gaat in de visie van appellant uitsluitend&#13;
om landbouwgrond en niet om de huiskavel.&#13;
Ook in artikel 1, onder c, Whv kan&#13;
geen bevestiging worden gevonden voor het&#13;
standpunt van verweerder. Daarin wordt&#13;
slechts verwezen naar de feitelijke omstandigheden,&#13;
de eis van eigendom of een andere geldige&#13;
titel komt daarin niet voor. Verweerder&#13;
gaat eraan voorbij dat appellant ook zonder&#13;
overeenkomst reeds beschikte over mestproductieruimte&#13;
en dat de overeenkomst slechts&#13;
betrekking heeft op grond waarop stalruimte&#13;
zal worden gerealiseerd.&#13;
Waar verweerder stelt dat een aanvraag om&#13;
een milieuvergunning moet worden ingediend&#13;
voor het eigen bedrijf, merkt appellant op dat&#13;
de nog te bouwen stal behoort tot zijn bedrijf.&#13;
De milieuvergunning is zaaksgebonden. De&#13;
vergunning kan zonder formele vereisten&#13;
worden overgedragen.&#13;
Verweerders opvatting dat de stal, bij de door&#13;
appellant voorgestane uitleg van de regelgeving,&#13;
onbedoeld meer latente mestproductieruimte&#13;
activeert dan in het geval de indiener van de&#13;
aanvraag tevens rechthebbende op de landbouwgrond&#13;
zou zijn kan niet worden gevolgd.&#13;
De stal kan immers maar éénmaal worden&#13;
gebruikt voor het daadwerkelijk verkrijgen&#13;
van varkensrechten. De voorwaardelijke rechten&#13;
worden namelijk slechts dan definitief,&#13;
wanneer de stal ook daadwerkelijk wordt&#13;
gerealiseerd en tijdig in gebruik wordt genomen.&#13;
Zo de Besluitgever iets anders voor ogen heeft&#13;
gestaan met het uitsluiten van bepaalde ontwikkelingen,&#13;
dan had het op zijn weg gelegen&#13;
zorgvuldiger zijn woorden te kiezen. Het eerst&#13;
bij uitvoering van de wetgeving geven van een&#13;
– onjuiste – interpretatie kan niet worden aanvaard.&#13;
5 De beoordeling van het geschil&#13;
5.1 Zoals in rubriek 2.1 reeds is vermeld geldt&#13;
in de Whv onder meer als uitgangspunt dat&#13;
voor de vaststelling van het varkensrecht geen&#13;
rekening wordt gehouden met in het referentiejaar&#13;
wel aanwezige, doch niet benutte mestproductierechten&#13;
: de latente ruimte. Een (gewijzigd)&#13;
amendement Van der Linden/Van der&#13;
Vlies om deze latente ruimte wel in de berekening&#13;
van het varkensrecht te betrekken (TK&#13;
25 746, nr. 45) is door de Tweede Kamer verworpen&#13;
(Handelingen TK 18 december 1997,&#13;
blz. 39-3215). De bij artikel 9 Bhv geregelde&#13;
hardheidsgevallen vormen een uitzondering&#13;
op voormeld uitgangspunt van de Whv. Voor&#13;
de beoordeling van de reikwijdte van die uitzondering&#13;
dient het volgende in aanmerking&#13;
te worden genomen.&#13;
Het Bhv vindt zijn grondslag in artikel 25&#13;
Whv, dat is bedoeld voor groepen van gevallen,&#13;
waarbij bepaling van de hoogte van het&#13;
varkensrecht overeenkomstig hoofdstuk II en&#13;
artikel 24 van de wet leidt tot onbillijkheden&#13;
van overwegende aard. De bepalingen van&#13;
paragraaf 3 van hoofdstuk 2 Bhv (artt. 9 e.v.)&#13;
zijn blijkens het opschrift van deze paragraaf&#13;
bedoeld voor gevallen, waarin sprake is van&#13;
investeringen ten behoeve van uitbreiding&#13;
binnen niet-benutte mestproductierechten.&#13;
Artikel 9 legt derhalve een duidelijke relatie&#13;
tussen voorheen niet benutte mestproductierechten&#13;
(de latente ruimte) van een bedrijf en&#13;
het ter benutting van die mestproductierechten&#13;
voor de varkenshouderij aanvragen/verkrijgen&#13;
van een milieuvergunning (c.q. melding&#13;
ingevolge artikel 8.19 Wet milieubeheer),&#13;
nu het betrokken bedrijf geacht wordt in verband&#13;
hiermee investeringsverplichtingen te&#13;
zijn aangegaan. Indien aan de cumulatieve&#13;
voorwaarden van (het gewijzigde) artikel 9&#13;
Bhv wordt voldaan kan het uit de Whv voortvloeiende&#13;
varkensrecht van een bedrijf worden&#13;
vergroot.&#13;
Ingevolge artikel 10, eerste lid, Bhv bedraagt&#13;
deze vergroting maximaal het aantal varkenseenheden,&#13;
dat overeenkomt met het nietbenutte&#13;
deel van het mestproductierecht. Dit&#13;
niet benutte deel dient te worden berekend&#13;
aan de hand van het bepaalde in artikel 10,&#13;
tweede lid, Bhv.&#13;
Het vorenstaande leidt het College tot de&#13;
conclusie dat de wetgever beoogd heeft om&#13;
een melding ingevolge artikel 9, eerste lid,&#13;
Bhv slechts in die gevallen, waarin sprake is&#13;
van een duidelijke relatie tussen de verleende&#13;
milieuvergunning en de latente ruimte van het&#13;
desbetreffende bedrijf, te laten leiden tot toekenning&#13;
van – voorwaardelijke – varkensrechten.&#13;
Het College neemt het voorgaande dan&#13;
ook in aanmerking bij de uitleg van het begrip&#13;
‘het desbetreffende bedrijf’, dat in artikel 9,&#13;
eerste lid, Bhv is geïntroduceerd bij de wijziging&#13;
van het Bhv in 2000 en waarmee het&#13;
bedrijfsbegrip zoals dat in de oorspronkelijke&#13;
tekst van artikel 9, eerste lid, Bhv is gehanteerd&#13;
enigszins is verduidelijkt.&#13;
5.3 Het vorenstaande brengt overigens niet&#13;
mee dat degene die de Bhv-melding doet altijd&#13;
tevens de aanvrager of verkrijger van de&#13;
milieuvergunning dient te zijn. Evenmin geldt&#13;
dat (een deel van) de inrichting, waarop die&#13;
vergunning ziet, altijd al uiterlijk op 9 juli&#13;
1997 tot het bedrijf van de Bhv-melder moest&#13;
behoren.&#13;
Naar het oordeel van het College dwingt noch&#13;
de tekst van, noch de toelichting bij (het&#13;
gewijzigde) artikel 9 Bhv tot het oordeel dat&#13;
geen rekening kan worden gehouden met tussen&#13;
de data van 10 juli 1997 en 1 september&#13;
1998 plaatsgevonden (gedeeltelijke) overdrachten&#13;
van bedrijven, die aan de voorwaarden&#13;
van artikel 9 Bhv voldoen. Indien van&#13;
(een) zodanige overdracht(en) sprake is en&#13;
ook overigens wordt voldaan aan de voorwaarden&#13;
van artikel 9 Bhv, valt niet in te zien&#13;
dat de rechtverkrijgenden van dat bedrijf/&#13;
die bedrijven geen aanspraak zouden kunnen&#13;
maken op de – extra – varkensrechten, waarop&#13;
hun rechtsvoorganger(s) bij het achterwege&#13;
blijven van de (gedeeltelijke) bedrijfsoverdracht&#13;
aanspraak had(den) kunnen maken.&#13;
Ook artikel 5, eerste lid, aanhef en onder j,&#13;
Whv gaat blijkens zijn tekst van de mogelijkheid&#13;
dat een persoon of rechtspersoon door&#13;
een verkrijging na 10 juli 1997 maar vóór&#13;
1 september 1998 de belanghebbende kan&#13;
worden bij een aanmelding als hardheidsgeval.&#13;
Het College wijst er in dit verband op dat ook&#13;
ingevolge het stelsel van de Whv de hoogte&#13;
van het varkensrecht van degene, die een&#13;
bedrijf na het (laatste) referentiejaar 1996&#13;
heeft verworven, wordt bepaald aan de hand&#13;
van het aantal varkens dat diens rechtsvoorganger&#13;
(de vervreemder) in een van de referentiejaren&#13;
binnen diens mestproductierechten&#13;
heeft gehouden (zie o.m. de MvT, TK&#13;
25 746, nr 3 blz. 12 met betrekking tot artikel&#13;
5 van het wetsontwerp, thans artikel 6 Whv).&#13;
Uit het vorenoverwogene vloeit voort dat&#13;
indien sprake is van een situatie als bedoeld in&#13;
artikel 9 Bhv, degene die vóór 1 september&#13;
1998 blijkens één der in artikel 5, eerste lid,&#13;
onder j, Whv genoemde titels de beschikking&#13;
heeft gekregen over dat bedrijf (-sonderdeel)&#13;
– bijvoorbeeld doordat hij, zoals appellant,&#13;
(een deel van) het desbetreffende bedrijf in&#13;
eigendom heeft verworven – (in zoverre) in de&#13;
plaats treedt van de vervreemder van dit bedrijf.&#13;
Dit betekent dat de rechtsopvolger aanspraak&#13;
kan maken op het varkensrecht, zoals dat op&#13;
grond van het Bhv zonder die bedrijfsoverdracht&#13;
aan de vervreemder van het bedrijf zou&#13;
zijn toegekomen. Bepalend zijn in dat geval&#13;
derhalve de gebonden en niet-gebonden mestproductierechten,&#13;
waarover de vervreemder&#13;
ingevolge de berekening van artikel 10, tweede&#13;
lid, Bhv heeft of zou hebben beschikt.&#13;
Appellant heeft, blijkens de vaststaande feiten,&#13;
na 9 juli 1997, doch vóór 1 september 1998 in&#13;
eigendom verworven een perceelsgedeelte, met&#13;
betrekking tot hetwelk tijdig een milieuvergunning&#13;
is aangevraagd en verkregen voor een&#13;
inrichtingsgedeelte met 3168 vleesvarkens. Hij&#13;
is dan ook aan te merken als belanghebbende,&#13;
in de zin van de Whv en het Bhv, die onder de&#13;
termen artikel 9 Bhv zou kunnen vallen.&#13;
5.4 Aan de orde is in dit geval evenwel niet&#13;
een situatie, als bedoeld in paragraaf 5.3,&#13;
waarin een beroep wordt gedaan op de door&#13;
de rechtsvoorganger (Huisman) blijkens een&#13;
(aanvraag) milieuvergunning voorgenomen of&#13;
gedane investeringen ten behoeve van benutting&#13;
van diens latente ruimte (de hiervoor in&#13;
paragraaf 5.3 bedoelde situatie). Appellant&#13;
stelt zich op het standpunt dat aan hem in&#13;
verband met de latenties rustende op de bij&#13;
zijn bedrijf behorende oppervlakte landbouwgrond&#13;
in combinatie met de milieuvergunning&#13;
van een rechtsvoorganger die evenwel niet&#13;
over die oppervlakte landbouwgrond beschikte,&#13;
(voorwaardelijke) varkensrechten moeten&#13;
worden toegekend. Een zodanige toekenning&#13;
verdraagt zich niet met de hiervoor in rubriek&#13;
5.2 weergegeven doelstelling van artikel 9&#13;
Bhv, nu in het onderhavige geval van de voor&#13;
de toepassing van dit artikel van belang zijnde&#13;
relatie tussen de landbouwgrond van appellant&#13;
en daaraan ontleende, niet benutte (grondgebonden)&#13;
mestproductierechten enerzijds en&#13;
de aanvraag/verkrijging van de in dit artikel&#13;
genoemde milieuvergunning anderzijds, geen&#13;
sprake is. Meer in het bijzonder ontbreekt die&#13;
relatie, nu geen plaats is voor het oordeel dat&#13;
het perceelsgedeelte dat (ten behoeve van de&#13;
oprichting van het gedeelte van de inrichting&#13;
waarvoor de milieuvergunning destijds was&#13;
aangevraagd) door appellant werd verworven,&#13;
beoordeeld naar de feitelijke omstandigheden&#13;
reeds vóór 10 juli 1997 tot het bedrijf van&#13;
appellant behoorde. Het geheel van omstandigheden,&#13;
waaronder de omstandigheid dat de&#13;
eigendomsverkrijging van het onderhavige&#13;
perceelsgedeelte vóór 10 juli 1997 zich pas in&#13;
de fase bevond dat daartoe een overeenkomst&#13;
was gesloten, moet tot de conclusie leiden dat&#13;
hetgeen appellant via bedoelde overeenkomst&#13;
beoogde te verwerven vóór 10 juli 1997 nog&#13;
niet als onderdeel van zijn als bedrijf als&#13;
bedoeld in artikel 9 Bhv kan worden aangemerkt.&#13;
Bovendien wordt door de stellingname van&#13;
appellant miskend dat de wetgever met de&#13;
invoering van de Whv, anders dan in reeds&#13;
voordien geldende mestwetgeving het geval&#13;
was, uitdrukkelijk niet heeft willen voorzien&#13;
in een direct aan de – tot het bedrijf behorende&#13;
– oppervlakte landbouwgrond gekoppeld&#13;
basisrecht om per hectare een bepaald aantal&#13;
varkens te houden. In de MvT bij het wetsontwerp&#13;
van de Whv is dienaangaande (op&#13;
blz. 10) gesteld dat een dergelijk recht, al dan&#13;
niet via toepassing van ongewenste constructies,&#13;
in potentie tot een grote uitbreiding van&#13;
het aantal varkens in Nederland zou kunnen&#13;
leiden, een mogelijke effect dat haaks staat op&#13;
de doelstelling van de Whv te komen tot een&#13;
daadwerkelijke vermindering van het aantal&#13;
varkens in Nederland.&#13;
5.5 Verweerder heeft het bestreden besluit&#13;
doen steunen op de overweging dat appellant&#13;
niet voldoet aan de voorwaarde dat hij vóór&#13;
10 juli 1997 beschikte over één van de in artikel&#13;
1, onder n, Whv vereiste gebruikstitels.&#13;
Zoals het uit het vorenoverwogene volgt is dit&#13;
echter geen voorwaarde die artikel 9 Bhv duidelijk&#13;
en zonder meer stelt, doch een omstandigheid&#13;
welke bij het beoordelen van de vraag&#13;
of de aanmelder over een bedrijf beschikt dat&#13;
voor toekenning van varkensrechten ex artikel&#13;
9 in aanmerking komt, een factor van betekenis&#13;
vormt. Aldus voldoet het bestreden besluit&#13;
niet aan het in artikel 7:12 van de Algemene&#13;
wet bestuursrecht (Awb) gestelde vereiste, dat&#13;
een beslissing op bezwaar steunt op een deugdelijke&#13;
motivering. In verband hiermee wordt&#13;
het beroep van appellant gegrond verklaard en&#13;
komt het bestreden besluit voor vernietiging&#13;
in aanmerking.&#13;
Uit hetgeen hiervoor in 5.4 is overwogen&#13;
volgt echter dat appellant, zij het op andere&#13;
dan door verweerder gehanteerde gronden,&#13;
niet voor toepassing van artikel 9 Bhv in aanmerking&#13;
komt. Het College vindt hierin aanleiding&#13;
met toepassing van artikel 8:72, derde&#13;
lid, Awb te bepalen dat de rechtsgevolgen van&#13;
het bestreden besluit in stand blijven.&#13;
5.6 Nu het beroep gegrond is, ziet het College&#13;
aanleiding verweerder te veroordelen in de&#13;
door appellant gemaakte proceskosten, die&#13;
met toepassing van het Besluit proceskosten&#13;
worden vastgesteld op € 644,–. Voorts ziet&#13;
het College aanleiding voor nevenbeslissingen&#13;
als hierna te melden.&#13;
6 De beslissing&#13;
Het College:&#13;
– verklaart het beroep gegrond;&#13;
– vernietigt het bestreden besluit van 5 april&#13;
2002;&#13;
– bepaalt dat de rechtsgevolgen van het bestreden&#13;
besluit in stand blijven;&#13;
– veroordeelt verweerder in de door appellant&#13;
in verband met de behandeling van zijn&#13;
beroep gemaakte kosten ten bedrage van&#13;
€ 644,– (zegge: zeshonderdvierenveertig euro),&#13;
te vergoeden door de Staat;&#13;
– bepaalt dat de Staat aan appellant vergoedt&#13;
het door hem betaalde griffierecht ten bedrage&#13;
van € 109,–;&#13;
– wijst af het meer of anders gevorderde.</content><legacyfootnotes/><footnotes><footnote/></footnotes><auteurs/><published>2004-07-01 00:00:00</published><modified>2004-07-01 00:00:00</modified><editiondate>2004-07-01</editiondate><htmlpath>https://denhollander.info/artikel/3737</htmlpath></article>
</articles></edition>
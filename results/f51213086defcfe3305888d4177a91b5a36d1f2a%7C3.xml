<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/1993</searchword><id>6092</id><udhid>UDH:TvAR/6092</udhid><titel>Samenwerkingsvormen in de landbouw. Verslag van de jaarvergadering van de Vereniging voor Agrarisch Recht</titel><searchwords><searchword>TvAR 9/1993</searchword><searchword>UDH:TvAR/6092</searchword></searchwords><attachments><attachment><name>1993_nr 9_Artikel_Lopes.pdf</name><extention>pdf</extention><url>https://denhollander.info/download/5901/ci</url></attachment></attachments><inleiding>In 1964 schreef ik voor de eerste keer het verslag van de jaarlijkse wetenschappelijke ontmoeting&#13;
van de Vereniging voor Agrarisch Recht. Het onderwerp was 'Samenwerkingsvormen&#13;
in de landbouw' en betrof vooral samenwerking op grote schaal, zodat vooral&#13;
veel te doen was over de naamloze vennootschap (na 1972 de grote besloten vennootschap&#13;
met beperkte aansprakelijkheid) en coöperatieve vereniging (thans coöperatie). Nu&#13;
schrijf ik voor de dertigste maal het verslag en is het onderwerp vrijwel gelijkluidend,&#13;
doch gaat het juist om de kleine schaal, die van het gezin. Het aantal deelnemers te Bilthoven&#13;
op 19 mei 1993 is ruim tachtig, van wie slechts weinigen daadwerkelijk deelnemen,&#13;
terwijl de overigen aandachtig luisteren.&#13;
Als preadviseurs treden op mr. drs. H. de Groot (universitair hoofddocent Universiteit&#13;
van Amsterdam) voor het privaatrechtelijke gedeelte en mr. H.M. Dicou (kandidaat-notaris,&#13;
binnenkort notaris, te Breda) voor het fiscaalrechtelijke gedeelte. De Groot houdt zich&#13;
vooral bezig met de ouder/kind-maatschap (als tussenfase in de bedrij f so verdracht) en&#13;
met de man/vrouw-fïrma, Dicou beperkt zich tot die firma. Beiden verbazen zich erover&#13;
dat de commanditaire vennootschap als samenwerkingsvorm in het familiebedrijf nagenoeg&#13;
geen toepassing vindt. Er zijn drie uitvoerige interventies georganiseerd, van mr. J.J.A. de Groot, mr. P.H.F.&#13;
Remie, mr. W.B.M. Engels en mr.drs. P.A. de Hoog (in dit nummer integraal opgenomen)&#13;
en enkelen treden spontaan op. Allen zijn vol lof over de preadviezen en geven daarmee&#13;
niet alleen blijk van goede wetenschappelijke manieren, want zij voegen nauwelijks iets&#13;
toe aan de preadviezen. Het verslag kan dan ook kort zijn.&#13;
Een van de belangrijkste vraagstukken betreft de verhouding tussen huwelijksvermogensrecht&#13;
en vennootschapsrecht. In hoeverre moet het eerste voor het tweede wijken? In&#13;
het preadvies van De Groot komt vooral de bestuursregeling en de inbreng aan de orde.&#13;
Ook blijkt veel interesse te bestaan voor een mogelijke collisie van vennootschapsrecht&#13;
en pachtrecht, alsmede van vennootschapsrecht en erfrecht (met name rechten van legitimarissen-&#13;
niet-bedrijfsopvolgers).</inleiding><content>INBRENG ECONOMISCHE EIGENDOM IN MAAT- OF VENNOOTSCHAP&#13;
J.J.A. de Groot (notaris te Hoofddorp) houdt zich bezig met de inbreng van de economische&#13;
eigendom. Die komt neer op een samenstel van verbintenissen, onder andere de verbintenis&#13;
tot levering, die niet wordt nagekomen. Overdrachtsbelasting wordt niet&#13;
geheven, zou ook niet worden geheven indien levering van onroerend goed plaats vindt. Inbreng in een man/vrouw-vennootschap lijkt een probleem in het geval van algehele gemeenschap&#13;
van goederen. Man en vrouw kunnen dan het rechtsfeit van de inbreng van&#13;
hun mede-eigendom in de openbare registers doen inschrijven (art. 3 : 1 7 onder d). Van&#13;
een overdracht is dus geen sprake, behalve misschien (interessante vraag) in fiscale zin.&#13;
Nu staat de Hoge Raad op het standpunt dat een aandeel in een vennootschap onder firma&#13;
niet in de algehele gemeenschap van goederen valt vanwege de verknochtheid van dat&#13;
recht aan de persoon van de aandeelhouder. Hier doet zich echter het geval voor dat beide&#13;
echtgenoten als ondernemers inbrengen in de vennootschap. Zij zijn dan niet tegen elkander&#13;
beschermd. De gelijke aandelen van beide echtgenoten buiten de algehele gemeenschap&#13;
van goederen doen vallen heeft eerst zin bij het einde van de vennootschap. De&#13;
langstlevende echtgenoot kan afwikkelen op grond van een onherroepelijke volmacht.&#13;
Moeilijk te zeggen is of de inbreng van de economische eigendom daarvan een onroerende&#13;
zaak in de gemeenschap brengt. Zeker is dat in geval van faillissement van de vennootschap&#13;
onder firma de curator levering kan eisen. Het vermogen van de&#13;
man/vrouw-vennootschap blijft in de algehele gemeenschap van goederen en is daarbinnen&#13;
niet een afgescheiden vermogen.&#13;
Verpacht de vrouw-vennote aan de man-vennoot, met wie zij in algehele gemeenschap&#13;
van goederen is gehuwd, dan betekent dat met het oog op de opvolging door een van de&#13;
kinderen dat de waarde van de hoeve of los land die in verpachte staat is. Een prealabele&#13;
vraag is of iemand een zaak kan pachten waarvan hij mede-eigenaar is. (Ik denk deze&#13;
vraag bevestigend te kunnen beantwoorden. Vergelijk met de verpachting door alle erfgenamen&#13;
aan één van hen, R.L.).&#13;
Een van de argumenten voor de ouder/kind-maatschap is de geleidelijke waardeverschuiving&#13;
in de richting van de opvolger. In de Haarlemmermeer waar grote kans bestaat&#13;
op overgang van gebieden naar een dure niet-agrarische bestemming, is men zeer geporteerd&#13;
voor het in de familie houden van de meerwaarde. In pachtovereenkomsten tussen&#13;
ouders en kinderen komt de bepaling voor dat de ouder in geval van bestemmingsverandering&#13;
voor vervangende pachtgrond moet zorgen. Onbekend is nog hoe de grondkamer&#13;
een dergelijke bepaling beoordeelt. (Ik denk niet dat er van die kant bezwaar bestaat tegen&#13;
deze verpachtersverplichting. De buitensporigheid heeft alleen betrekking op pachfónsverplichtingen.&#13;
Ten slotte kan het niet gaan om meer dan een serieuze poging de&#13;
vervangende grond te vinden, R.L.).&#13;
Preadviseur De Groot legt uit dat vennootschapsrecht in de plaats komt van huwelijksgoederenrecht.&#13;
Reeds voor het bestuur over het goed in kwestie maakt dat een groot verschil.&#13;
FISCALE OF ANDERE OVERWEGINGEN&#13;
De cliënten van Remie zijn werkzaam in het gezinsbedrijf, zoals dat generaties lang bestaat.&#13;
De bedrijfscontinuïteit staat voorop, de opvolging moet solide zijn geregeld, waarbij&#13;
de niet-boeren in de familie op een gelijke behandeling moeten kunnen rekenen. Het&#13;
inkomen moet bij voorkeur zo hoog mogelijk, de belastingdruk zo laag mogelijk zijn. Bij&#13;
de keuze van een rechtsvorm voor het bedrijf gaat het niet om een echtgenote die onderneemster&#13;
moet worden, zij is reeds onderneemster. Een onderscheid tussen privé- en ondernemingsvermogen&#13;
is kunstmatig. De keuze voor een man/vrouw-maatschap is alleen aan fiscale overwegingen toe te schrijven. Huwelijksvoorwaarden worden dikwijls gemaakt&#13;
om in geval van onverhoopte echtscheiding problemen bij de verdeling van het ondernemingsvermogen&#13;
tot een minimum te beperken. In die voorwaarden is zelfs&#13;
gewoonlijk een gelijke verdeling van de vermogensvermeerdering tijdens het huwelijk&#13;
voorzien. Van verzakelijking van de verhouding tussen echtgenoten is zelden iets te merken.&#13;
De fiscus houdt rekening met de feiten, kijkt door constructies heen. Welnu, indien de&#13;
vrouw feitelijk meewerkt in de landbouw en zich als onderneemster manifesteert, is er&#13;
niets bedenkelijks aan een maatschap met de man. Een resolutie van de staatssecretaris&#13;
van Financiën met betrekking tot deze materie lijkt een poging tot intimidatie. Dat ondernemerschap&#13;
gaat huishoudelijke taken (koffie zetten voor relaties van de maatschap, telefoon&#13;
voor de maatschap aannemen) te boven, betekent deelneming aan besluitvorming in&#13;
de onderneming. De aan huishoudelijkheden in maatschapsverband bestede uren zouden&#13;
wel mee moeten tellen ter zake van de inbreng van arbeid door de vrouw.&#13;
Preadviseur De Groot begrijpt ook wel dat rechtsvormen worden gekozen met het oog&#13;
op de fiscaliteit, maar wil de wijsheid van dergelijke keuzen in twijfel trekken. Een&#13;
rechtsvorm heeft andere dan fiscale kenmerken, bij voorbeeld civielrechtelijke, en die&#13;
kunnen zich later op onvermoede wijze laten gelden. Zo kunnen man en vrouw eensgezind&#13;
zijn met betrekking tot fiscale voordelen en in conflict raken ter zake van civielrechtelijke&#13;
aspecten.&#13;
MEER MAATSCHAPPEN?&#13;
Vader en zoon zijn maten, maar hun vrouwen werken mee in het bedrijf. Dat brengt Remie&#13;
tot de vraag of er naast de maatschap een ondermaatschap zou moeten zijn of dat een&#13;
vier-partijen-maatschap de voorkeur zou verdienen. Hij komt tot het antwoord dat, waar&#13;
uiteenlopende doeleinden aan de orde zijn, men maar beter meer overeenkomsten kan&#13;
sluiten.&#13;
COMMANDITAIRE VENNOOTSCHAP&#13;
Ondanks onmiskenbare voordelen met het oog op de bedrijfsovergang heeft de commanditaire&#13;
vennootschap weinig toepassing gevonden. Preadviseur De Groot wijst er nog&#13;
eens op dat, met de aanstaande opvolger als beherend vennoot en zijn vader als geldverstrekker&#13;
en adviseur, een rechtsvorm van grote realiteitswaarde gekozen wordt. Intern is&#13;
er een contractueel hulpmiddel voor de overheveling van kapitaal naar de zoon. Remie&#13;
ziet veel gemeenschappelijks met de stille maatschap. Strikt genomen, legt De Groot uit,&#13;
bestaat een stille maatschap niet. Eigenlijk is zij een eenmanszaak.&#13;
De CV vindt volgens Engels meer toepassing in de landbouw dan velen denken. Voordat&#13;
de verandering van de belastingwetgeving naar het model van de commissie-Oort&#13;
aanleiding werd tot een grote vlucht van de maatschap, werd de CV gebruikt met de zoon&#13;
als beherend vennoot en zijn vader, die vóór zijn vijfenzestigste verjaardag reeds een uitkering&#13;
trok, als commanditaire vennoot. Ook nu moet de CV nuttig kunnen zijn, bij voorbeeld met de man als beherend vennoot en de vrouw die zich verre houdt van ondernemingsactiviteiten,&#13;
als commanditaire vennoot.&#13;
Preadviseur Dicou acht een CV met man en vrouw als vennoten ook mogelijk indien&#13;
dezen gehuwd zijn in algehele gemeenschap van goederen. Wel zouden zij rekening moeten&#13;
houden met de argwaan van de fiscus, zeker als de vrouw over goederen die dienstbaar&#13;
zijn aan het bedrijf, zeggenschap houdt.&#13;
Als nadeel van de CV noemt mr. F.C.H.M. Willems de hoge kosten van de inschrijving&#13;
in het handelsregister. De bedrijven in kwestie zijn immers weldra miljoenen guldens&#13;
waard.&#13;
INBRENG GENOT PACHT EN PERSOONLIJK GEBRUIK&#13;
Een der maten brengt het genot van zijn pachtrecht in, omdat hij zonder toestemming van&#13;
de verpachter nooit dat recht zelf kan inbrengen. Hij behoudt zich de zeggenschap over&#13;
het pachtobject voor, omdat hij anders niet zou voldoen aan de verplichting tot persoonlijk&#13;
gebruik en voor een actie tot ontbinding van de pachtovereenkomst zou moeten vrezen.&#13;
Van dat zeggenschapsbehoud kan mr. J.A.J. Spoor (pachtkamer Hof Arnhem) zich&#13;
geen goede voorstelling maken, gezien de verhouding tussen de beide maten. Hij denkt&#13;
daarbij aan een vetorecht van de andere maat. Volgens preadviseur De Groot is het tegendeel&#13;
het geval: de maat die het genot van zijn pachtrecht inbrengt, heeft juist een vetorecht&#13;
tegen de andere maat. Een bepaling van die strekking in de maatschapsovereenkomst&#13;
zou volgens Dicou voor de belastinginspecteur aanleiding kunnen zijn het ondernemerschap&#13;
van de andere maat in twijfel te trekken.&#13;
De mogelijkheid dat een overeenkomst zowel pacht als maatschap is, komt aan de&#13;
orde. Gezien de definities van beide overeenkomsten ziet Spoor die mogelijkheid niet,&#13;
wel kent hij gevallen waarin partijen hun pachtovereenkomst met maatschap etiketteren&#13;
om de pachtwetgeving te ontduiken.&#13;
Voor een aantal gevallen beveelt Engels de pachter aan te pogen zijn maat door de&#13;
rechter als medepachter erkend (art. 49a Pachtwet) te krijgen.&#13;
BEDRIJFSOPVOLGING MET AFREKENING TEGEN AGRARISCHE WAARDE BEDRIJF&#13;
Door de toepassing van maatschapsrecht kan de zoon het bedrijf van de vader overnemen&#13;
tegen de agrarische waarde. Volgens Remie behoort het afrekeningsbeding geen deel te&#13;
zijn van de maatschapsovereenkomst, maar van een overeenkomst van huwelijksvoorwaarden.&#13;
De Groot is juist van mening dat het verblijvensbeding tegen agrarische waarde&#13;
van vennootschapsrechtelijke aard is en voor huwelijksgoederenrecht gaat.&#13;
Op de verhouding tussen algehele gemeenschap van goederen en man/vrouw-maatschap&#13;
gaat mr. A.N. Labohm in. De echtgenoten die een maatschapsovereenkomst willen&#13;
aangaan met de clausule dat in geval van echtscheiding de man het bedrijf mag voortzetten&#13;
waarbij de agrarische waarde zal worden verrekend, zullen zich tot de rechter moeten&#13;
wenden ten einde goedkeuring te verkrijgen voor huwelijkse voorwaarden (art. 1:119)&#13;
met een beding van dergelijke strekking. et rechtvaardigheidsgehalte van bedrijfsoverneming tegen agrarische waarde is volgens&#13;
prof. dr. P.C. van den Noort niet zo hoog als velen doen voorkomen. Via een maatschapsovereenkomst&#13;
worden de kinderen die geen boeren zijn geworden, in zekere zin&#13;
partieel onterfd. In de praktijk, zoals Dicou die kent, voelen de andere kinderen-erfgenamen&#13;
zich niet benadeeld door de hantering van de agrarische waarde. Voor het geval van&#13;
realisatie van een niet-agrarische bestemming van het gebied waarin het bedrijf ligt, worden&#13;
bedingen gemaakt gericht op gelijke verdeling van het voordeel over alle kinderen.&#13;
Dat voordeel is dan het verschil tussen de opbrengst van de onroerende zaken en de waarde&#13;
als landbouwbedrijf. De bedrijfsopvolger krijgt om niet het eventuele melkquotum in&#13;
handen. Krachtens gangbare verrekeningsbedingen moet hij na verkoop van de grond de&#13;
opbrengst van het quotum met de andere kinderen delen. </content><legacyfootnotes/><footnotes><footnote/></footnotes><auteurs>Mr. D.L. Rodrigues Lopes</auteurs><published>1993-09-01 00:00:00</published><modified>1993-09-01 00:00:00</modified><editiondate>1993-09-01</editiondate><htmlpath>https://denhollander.info/artikel/6092</htmlpath></article>
</articles></edition>
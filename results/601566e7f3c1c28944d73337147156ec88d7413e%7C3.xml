<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1990</searchword><id>7064</id><udhid>UDH:TvAR/7064</udhid><titel>'Hendrik Jan Menger / Bart Krol' (TvAR 1990/4312)</titel><searchwords><searchword>TvAR 1/1990</searchword><searchword>TvAR 1990/4312</searchword><searchword>UDH:TvAR/7064</searchword></searchwords><attachments><attachment><name>1990_nr 1_Rechtspraak_4312.pdf</name><extention>pdf</extention><url>https://denhollander.info/download/6674/ci</url></attachment></attachments><inleiding>Pachtwet, artikel 41&#13;
Pachter exploiteert een melkveehouderijbedrijf&#13;
van ± 19 ha. Niet-verlenging van de&#13;
p.o. brengt in beginsel mede dat pachter&#13;
12 000 kg heffingvrije melk zal kwijtraken.&#13;
Verpachter heeft aangevoerd dat hij het&#13;
met de grond samenhangende melkquotum&#13;
aan de pachter wil laten, maar over de&#13;
voorwaarden zijn partijen niet tot overeenstemming&#13;
gekomen. Verlies van het gepachte,&#13;
dus ook van het melkquotum,&#13;
brengt mede dat de pachter ernstig in zijn&#13;
maatschappelijk bestaan wordt aangetast.&#13;
Tegen de overweging van de Pk. Ktg., dat&#13;
persoonlijk gebruik van verpachte voor&#13;
verpachter niet van overwegende betekenis&#13;
is, is geen grief aangevoerd, zodat dit ten&#13;
processe vaststaat. Nu in casu niet is&#13;
voldaan aan het bepaalde in art. 8, lid 1&#13;
Pw, is de p.o. ingegaan op 20 maart 1960&#13;
en eindigt deze op 20 maart 1990. Verlenging&#13;
met 6 jaar, ingaande 20 maart&#13;
1990. </inleiding><content>Pachtkamer gerechtshof Arnhem, beschikking&#13;
d.d. 3 februari 1989&#13;
Gezien de op 3 februari 1989 gegeven tussenbeschikking&#13;
in de zaak van: Hendrik&#13;
Jan Menger, wonende te Oldeberkoop,&#13;
procureur: mr. J.W. Bax,&#13;
tegen&#13;
Bart Krol, wonende te&#13;
Nijeholtpade,&#13;
waarbij partijen zijn opgeroepen voor&#13;
het hof te verschijnen tot het verstrekken&#13;
van nadere informatie.&#13;
Gelet op:&#13;
de voortgezette behandeling van het hoger&#13;
beroep in raadkamer van het hof op 13&#13;
maart 1989 waarbij aanwezig waren appellant,&#13;
bijgestaan door mr. C.J. Groenewegen,&#13;
advocaat te Heerenveen en geïntimeerde&#13;
tevens incidenteel appellant, vergezeld&#13;
door zijn echtgenote, bijgestaan door mr.&#13;
Boonstra, advocaat te Groningen;&#13;
De mondelinge behandeling&#13;
De raadslieden hebben de standpunten&#13;
van partijen nader aangevuld. Mr. Groenewegen&#13;
heeft nogmaals verklaard dat appellant,&#13;
indien de pachtovereenkomst niet&#13;
wordt verlengd, alleen dan bereid is eraan&#13;
mede te werken dat het melkquotum bij de&#13;
pachter blijft, indien daar een vergoeding&#13;
tegenover staat. Mr. Boonstra heeft namens&#13;
de pachter nog doen weten dat hij het&#13;
melkquotum wenst te behouden zonder&#13;
daarvoor een vergoeding te moeten betalen.&#13;
Het oordeel van het hof&#13;
1. De pachter exploiteert een melkveehouderijbedrijf&#13;
van ongeveer 19 ha. De&#13;
grond in geschil maakt deel uit van een tot&#13;
dat bedrijf behorende veldkavel van totaal&#13;
ongeveer 4.50 ha. De pachter heeft een&#13;
melkquotum van 154 614 kg, hetgeen omgerekend&#13;
voor de litigieuze grond neerkomt&#13;
op een heffingvrije hoeveelheid van ongeveer&#13;
12 000 kg. Het niet verlengen van de&#13;
pachtovereenkomst brengt in beginsel mede,&#13;
dat de pachter laatstgenoemde hoeveelheid&#13;
heffingvrije melk zal kwijtraken en die&#13;
omstandigheid impliceert dat verlies van&#13;
het gepachte de grondslag van zijn maatschappelijk&#13;
bestaan ernstig aantast. De verpachter&#13;
heeft weliswaar aangevoerd het&#13;
met de onderhavige grond samenhangende&#13;
melkquotum aan de pachter te willen laten,&#13;
maar ter zitting van het hof is gebleken dat&#13;
tussen partijen geen overeenstemming&#13;
bestaat over de voorwaarden waaronder&#13;
dat zou kunnen gebeuren. Integendeel, uit&#13;
het ter zake door partijen verklaarde moet&#13;
worden afgeleid dat een wilsovereenstemming&#13;
op dit punt zeer onwaarschijnlijk is.&#13;
Bij de beslissing op het voorliggende&#13;
pachtverlengingsverzoek moet er derhalve&#13;
van worden uitgegaan dat de pachter bij afwijzing&#13;
van zijn verlengingsverzoek de betreffende&#13;
hoeveelheid heffingvrije melk zal&#13;
verliezen en daaruit volgt — zoals hiervoor&#13;
reeds overwogen - dat verlies van het gepachte&#13;
de grondslag van zijn maatschappelijk&#13;
bestaan ernstig aantast. Dit klemt te&#13;
meer, nu het gepachte gunstig ten opzichte&#13;
van de overige bij de pachter in gebruik&#13;
zijnde grond is gelegen en deel uitmaakt&#13;
van een daartoe behorende veldkavel.&#13;
De eerste grief is daarom ongegrond.&#13;
2. Tegen de overweging van de pachtkamer&#13;
van het kantongerecht, dat het persoonlijk&#13;
gebruik van het verpachte voor de&#13;
verpachter niet van overwegende betekenis&#13;
is, is geen grief aangevoerd, weshalve dit&#13;
ter processe vaststaat. In aanmerking genomen&#13;
het hierboven reeds overwogene, moet&#13;
derhalve op het onderhavige verlengingsverzoek&#13;
naar billijkheid worden beslist.&#13;
Ook de tweede grief is ongegrond.&#13;
3. De verpachter heeft tegen het resultaat&#13;
van de door de pachtkamer van het kan&#13;
tongerecht gegeven beslissing naar billijkheid&#13;
op zichzelf evenmin een grief aangevoerd,&#13;
weshalve ook dat ten processe&#13;
vaststaat.&#13;
4. De door de pachtkamer tegen de beschikking,&#13;
waarvan beroep, aangevoerde&#13;
incidentele grief is gegrond. De onderhavige&#13;
pachtovereenkomst is immers ingegaan&#13;
op en kan derhalve niet later aangegaan&#13;
zijn dan 20 maart 1959. Zij is evenwel, naar&#13;
ten processe vaststaat, eerst in oktober&#13;
1959 op schrift gesteld en vervolgens aan de&#13;
grondkamer ter goedkeuring ingezonden.&#13;
Hieruit volgt, dat niet is voldaan aan het&#13;
bepaalde in artikel 8, lid 1, der Pachtwet,&#13;
hetgeen ingevolge artikel 9, lid 1, van die&#13;
wet medebrengt, dat de overeengekomen duur van de pachtovereenkomst eerst is ingegaan&#13;
op 20 maart 1960. De thans lopende&#13;
pachtperiode eindigt daarom niet op 20&#13;
maart 1989, maar op 20 maart 1990.&#13;
Slotsom&#13;
in het principaal beroep&#13;
Verklaart de grieven ongegrond.&#13;
in het incidenteel beroep&#13;
Verklaart de grief gegrond.&#13;
De beschikking, waarvan beroep, moet&#13;
worden vernietigd en de onderhavige pachtovereenkomst&#13;
moet worden verlengd met een&#13;
periode van 6 jaar, ingaande 20 maart 1990.&#13;
Beschikkende in hoger beroep:&#13;
Vernietigt de tussen partijen door de&#13;
pachtkamer van het kantongerecht te Heerenveen&#13;
gegeven beschikking van 21 juni&#13;
1988, waarvan beroep, en opnieuw beschikkende:&#13;
Verlengt de tussen Hendrik Jan Menger&#13;
als verpachter en Bart Krol als pachter&#13;
bestaande pachtovereenkomst met betrekking&#13;
tot het perceel wei/hooiland genaamd&#13;
'De Twee Mad', gelegen ten noorden van&#13;
en aan de Linde te Nijeholtpade, kadastraal&#13;
bekend gemeente Wolvega, sectie&#13;
F, nrs. 704, 1532 en 1535, totaal groot&#13;
1.48.25 ha, met een periode van zes jaar,&#13;
ingaande 20 maart 1990.&#13;
Pachtkamer gerechtshof Arnhem&#13;
Gezien:&#13;
het op 26 juli 1988 ter griffie van het hof ingekomen&#13;
beroepschrift van: Hendrik Jan&#13;
Menger, - hierna te noemen: de&#13;
verpachter -, wonende te Oldeberkoop,&#13;
procureur: mr. J.W. Bax, tegen een&#13;
beschikking van de pachtkamer van het&#13;
kantongerecht te Heerenveen van 21 juni&#13;
1988, en verzonden aan partijen op 30 juni&#13;
1988, waarbij is verlengd met een duur&#13;
van 6 jaren, eindigend 20 maart 1995 de&#13;
pachtovereenkomst met Bart Krol,&#13;
wonende te Nijeholtpade,&#13;
als pachter,&#13;
behoudens verlenging eindigend op 20&#13;
maart 1990 betreffende een perceel weiland,&#13;
genaamd 'De Twee Mad' gelegen ten&#13;
noorden van en aan de Linde te Nijeholtpade,&#13;
kadastraal bekend gemeente Wolvega,&#13;
sectie F, nrs. 704, 1532 en 1535, te zamen&#13;
groot 1.48.25 ha.&#13;
Mede gezien:&#13;
het op 24 augustus 1988 ter griffie ingekomen&#13;
verweerschrift tevens inhoudende incidenteel&#13;
appèl van de pachter,&#13;
procureur: mr. J. van Dijkhuizen;&#13;
de overige stukken, waaronder een fotocopie&#13;
van voormelde beschikking.&#13;
Gelet op:&#13;
de behandeling van het hoger beroep in&#13;
raadkamer van het hof op 19 december&#13;
1988 waarbij aanwezig waren appellant,&#13;
bijgestaan door mr. C.J. Groenewegen,&#13;
advocaat te Heerenveen en geïntimeerde tevens&#13;
incidenteel appellant, vergezeld door&#13;
zijn echtgenote, bijgestaan door mr. A.J.&#13;
Boonstra, advocaat te Groningen.&#13;
Overweegt:&#13;
in het principale en het incidentele beroep&#13;
De stukken&#13;
De voormelde beschikking is gegeven uit de&#13;
volgende overwegingen:&#13;
- het persoonlijk gebruik van het land is&#13;
voor verpachter niet van overwegende bete&#13;
kenis, omdat het hier toch in hoofdzaak&#13;
zou gaan om het gebruik van het land voor&#13;
nevenwerkzaamheden ter verwerving van&#13;
aanvullende inkomsten.&#13;
- de pachter wordt door verlies van het gepachte&#13;
land in de grondslag van zijn maat&#13;
schappelijk bestaan ernstig getroffen.&#13;
- een afweging naar billijkheid van de wederzijdse&#13;
belangen leidt tot verlenging van&#13;
de pachtovereenkomst.&#13;
Appellant heeft de volgende grieven aangevoerd:&#13;
Grief I. Ten onrechte heeft de pachtkamer&#13;
geoordeeld, dat door het verlies van&#13;
het gepachte de grondslag van het bestaan&#13;
van pachter ernstig zou worden aangetast.&#13;
Grief II. Ten onrechte heeft de pachtkamer&#13;
geoordeeld, dat op het verlengingsverzoek&#13;
naar billijkheid moet worden beslist&#13;
en ten onrechte heeft hij de belangen van&#13;
partijen tegenover elkaar afgewogen.&#13;
Met verzoek de beschikking, waarvan&#13;
beroep, te vernietigen en het onderhavige erzoek tot verlenging van de pachtovereenkomst&#13;
af te wijzen.&#13;
In het incidentele appèl heeft geïntimeerde,&#13;
de volgende grief aangevoerd:&#13;
De pachtkamer heeft de pachtovereenkomst&#13;
verlengd per 20 maart 1989 in plaats&#13;
van de pachtovereenkomst per 20 maart&#13;
1990 te verlengen,&#13;
met verzoek de beschikking, waarvan beroep,&#13;
te vernietigen, voor wat betreft de ingangsdatum&#13;
van de verlenging en opnieuw&#13;
rechtdoende te bepalen dat de onderhavige&#13;
pachtovereenkomst verlengd wordt met&#13;
een termijn van zes jaren, ingaande 20&#13;
maart 1990.&#13;
De mondelinge behandeling&#13;
Niet of onvoldoende weersproken is verklaard&#13;
door: de verpachter:&#13;
Ik ben 38 jaar oud en alleenwonend; ik&#13;
heb de Mulo en LTS doorlopen; nadien&#13;
ben ik steeds als monteur werkzaam geweest,&#13;
onder andere bij een bedrijf voor de&#13;
verkoop van landbouwmachines.&#13;
Ik heb circa 2.75 ha grond inclusief woning&#13;
en bedrijfsgebouwen, in eigendom.&#13;
Samen met mijn schoonvader pacht ik&#13;
tot 1 januari 1991 van de gemeente Soest 1&#13;
ha los land voor het kweken van kerstbomen.&#13;
Samen met mijn broer J.H. Menger&#13;
heb ik 1.8 ha, broers eigendom, in gebruik&#13;
als grasland en samen pachten wij een dijk&#13;
van ongeveer 1.5 ha. Van de grond wordt&#13;
1 ha gebruikt voor de teelt van pootaardappelen,&#13;
zulks op contract met de firma&#13;
Bergsma, die het poten, de verzorging en&#13;
het rooien van het gewas voor haar rekening&#13;
neemt. In totaal heb ik ±2.50 ha in&#13;
gebruik als grasland. Ik heb 14 schapen en&#13;
21 lammeren in eigendom. Ik heb een stal&#13;
en een hooischuur als bedrijfsgebouwen; ik&#13;
heb een tractor, hooischudder en cyclomaaier.&#13;
Ik wil de litigieuze grond gaan gebruiken&#13;
voor de schapenhouderij en eventueel&#13;
voor melkvee. Ik ben niet ingeschreven&#13;
als landbouwer en verzorg zelf mijn&#13;
boekhouding. Mijn loon bedraagt ongeveer&#13;
ƒ 28 000,- bruto per jaar, hetgeen&#13;
neerkomt op ongeveer ƒ 1800,- netto per&#13;
maand.&#13;
De pachter:&#13;
Ik ben 55 jaar oud, gehuwd en heb 4 kinderen,&#13;
allen niet komend te mijnen laste.&#13;
Ik exploiteer een melkveehouderijbedrijf&#13;
ter grootte van 19.5 ha. Ten gevolge van de&#13;
ruilverkaveling Midden-Tjonger is de oppervlakte&#13;
van mijn bedrijf, met ingang van&#13;
mei 1989, 18.74.83 ha, waarvan circa 3 ha&#13;
mijn eigendom is. Ik heb 12 ha inclusief&#13;
woning en bedrijfsgebouwen in pacht van&#13;
vader en het restant in pacht van derden.&#13;
De grond is in gebruik als grasland. Ik&#13;
heb 28 stuks melkvee, 22 stuks jongvee,&#13;
waarvan 10 pinken en 12 kalveren en heb&#13;
thans een melkquotum van 154 614 kg.&#13;
De gemiddelde melkproduktie per melkkoe&#13;
bedraagt circa 6000 kg per jaar met een vetpercentage&#13;
van 4,40%. Als gevolg van de&#13;
aankoop van land in april 1987 is de schuldenlast&#13;
het laatste jaar hoger dan daarvoor.&#13;
De raadslieden hebben de standpunten van&#13;
partijen toegelicht en hierbij heeft mr.&#13;
Groenewegen pleitnotities overgelegd. Verpachter&#13;
heeft nog verklaard, dat hij bereid&#13;
is indien de pachtovereenkomst niet wordt&#13;
verlengd, eraan mede te werken dat het&#13;
melkquotum, - tegen een vergoeding, aldus&#13;
mr. Groenewegen - bij de pachter&#13;
blijft.&#13;
Het oordeel van het hof&#13;
Het hof is van oordeel dat het nog onvoldoende&#13;
is ingelicht om tot een eindoordeel&#13;
te komen.&#13;
Partijen zullen daarom worden opgeroepen&#13;
tot het verstrekken van nadere informatie.&#13;
Beschikkende in hoger beroep:&#13;
Alvorens verder te beslissen in het principaal&#13;
en in het incidenteel beroep.&#13;
Bepaalt dat de mondelinge behandeling&#13;
zal worden heropend op maandag 13 maart&#13;
1989 te 12.15 uur en verzoekt partijen, desgewenst&#13;
vergezeld door hun raadslieden,&#13;
alsdan voor het hof te verschijnen in een&#13;
der zalen van het Paleis van Justitie, Walburgstraat&#13;
2 te Arnhem, tot het geven van&#13;
nadere inlichtingen als vorenbedoeld.</content><legacyfootnotes/><footnotes><footnote/></footnotes><auteurs/><published>1990-01-01 00:00:00</published><modified>1990-01-01 00:00:00</modified><editiondate>1990-01-01</editiondate><htmlpath>https://denhollander.info/artikel/7064</htmlpath></article>
</articles></edition>
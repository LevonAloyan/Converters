<edition><articles><article><jaar>1987</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1987</searchword><id>6343</id><udhid>UDH:TvAR/6343</udhid><titel>De Waterschapswet en pachtersomslag</titel><searchwords><searchword>TvAR 11/1987</searchword><searchword>UDH:TvAR/6343</searchword></searchwords><attachments><attachment><name>1987_nr 11_Artikel_Berends_Bos.pdf</name><extention>pdf</extention><url>https://denhollander.info/download/6125/ci</url></attachment></attachments><inleiding>1. INLEIDING&#13;
In dit artikel zal worden ingegaan op de mogelijkheid die Provinciale Staten in de&#13;
nabije toekomst krijgen om pachters van agrarisch ongebouwde onroerende goederen&#13;
te betrekken in de waterschapsbelasting. Het ontwerp Waterschapswet (Tweede&#13;
Kamer 1986-1987, 19 995, nrs. 1-2) dat onlangs aan de Tweede Kamer is gezonden,&#13;
opent deze mogelijkheid. Deze eventuele 'pachtersomslag' wordt in dit artikel in een&#13;
breder kader geplaatst.&#13;
Alvorens in te gaan op pachtersomslag komen de plaats van het waterschap in het&#13;
openbaar bestuur en de financiën van het waterschap aan de orde. Daarbij wordt&#13;
ook aandacht besteed aan de bepalingen in het ontwerp Waterschapswet omtrent de&#13;
waterschapsomslag. Vervolgens komt de pachtersomslag aan de orde. Naast de bepalingen&#13;
hieromtrent in het wetsontwerp komen in dit deel de praktische realiseerbaarheid&#13;
van een pachtersomslag, de daarvoor noodzakelijke pachtersregistratie en&#13;
de zeggenschap van pachters in het waterschapsbestuur ter sprake. Ten slotte worden&#13;
enkele ontwikkelingen rond de heffingen 'gebouwd' en 'ongebouwd' besproken&#13;
en wordt het artikel afgerond met een aantal samenvattende en concluderende opmerkingen.</inleiding><content>2. HET WATERSCHAP, ZIJN FINANCIËN EN DE WATERSCHAPSWET&#13;
2.1. Het waterschap, een functioneel gedecentraliseerd openbaar lichaam&#13;
Alvorens in te gaan op de financiën en de belastingen van de waterschappen willen&#13;
wij aandacht besteden aan de plaats van het waterschap binnen het openbaar&#13;
bestuur. Binnen de Nederlandse gedecentraliseerde eenheidsstaat is het waterschap&#13;
een vorm van functionele decentralisatie. Van den Berg omschrijft functionele decentralisatie&#13;
als: 'het overlaten of toekennen van publiekrechtelijke bevoegdheden&#13;
door hoger gerangschikte openbare lichamen aan lager gerangschikte openbare lichamen,&#13;
belast met bepaalde specifiek omschreven taken'. '&#13;
Tot op heden zal men in de wetgeving die betrekking heeft op waterschappen tevergeefs&#13;
zoeken naar een begripsomschrijving van het waterschap. Wel wordt in deze wetgeving, onder meer in de herziene Grondwet (art. 133), het begrip waterschap&#13;
als gegeven verondersteld. In art. 1.1 van het ontwerp Waterschapswet, dat onlangs&#13;
bij de Tweede Kamer is ingediend, wordt voor het eerst een wettelijke omschrijving&#13;
gegeven van het begrip waterschap. Art. 1.1 luidt:&#13;
'1. Waterschappen zijn openbare lichamen welke de waterstaatkundige verzorging&#13;
van een bepaald gebied ten doel hebben.&#13;
2. De taken die tot dat doel aan waterschappen zijn of worden opgedragen betreffen&#13;
hetzij de waterkering, hetzij de waterhuishouding, hetzij beiden. Aan waterschappen,&#13;
die met tenminste een van zulke taken zijn belast, kan daarnaast de zorg&#13;
voor een of meer andere waterstaatsaangelegenheden zijn of worden opgedragen.'&#13;
In deze begripsomschrijving zijn twee elementen van belang. In de eerste plaats:&#13;
het waterschap is een openbaar lichaam, maakt deel uit van de overheid. Een waterschapsbestuur&#13;
kan krachtens de nationale wetgeving en provinciale reglementen algemeen&#13;
verbindende voorschriften uitvaardigen in de vorm van keuren of verordeningen.&#13;
Dat deze vaststelling niet voor een ieder een open deur is blijkt uit het feit&#13;
dat belastingplichtigen hun waterschapsaanslag onbetaald retourneren met mededelingen&#13;
in de trant van: 'wij zijn geen lid van uw vereniging.' In de tweede plaats&#13;
blijkt uit de omschrijving dat het waterschap als lagere overheid in tegenstelling tot&#13;
provincie en gemeente niet belast is met een algemene taak, maar met een bepaalde,&#13;
in een bestuursreglement omschreven, waterschapstaak.&#13;
Van oudsher houden waterschappen zich bezig met de waterkeringstaak (dijkenen&#13;
zeekustbeheer), de waterbeheersingstaak (polder- en boezembeheer) en de zorg&#13;
voor vaar- en landwegen. Met name de wegentaak is wel als een oneigenlijke waterschapstaak&#13;
bestempeld, vooral wanneer deze wegenzorg op geen enkele wijze met&#13;
de overige waterschapstaken in verband te brengen is. Sinds de totstandkoming van&#13;
de Wet verontreiniging oppervlaktewateren (WVO) zijn een aantal waterschappen&#13;
belast met de waterkwaliteitstaak waarvan de waterzuiveringstaak het meest in het&#13;
oog springend onderdeel is.&#13;
Het zijn de provinciale staten die waterschappen kunnen oprichten en hun taken&#13;
vastleggen. In art. 133 van de herziene Grondwet is bepaald dat 'de opheffing en&#13;
instelling van waterschappen, de regeling van hun taken en inrichting, alsmede de&#13;
samenstelling van hun besturen, geschieden.. .bij provinciale verordening...'.&#13;
2.2. De waterschapsfinanciën 2&#13;
De twee voornaamste bronnen waaruit het waterschap middelen verwerft voor de&#13;
uitvoering van zijn opgedragen waterstaatstaken zijn eigen belastingen en doeluitkeringen.&#13;
De doeluitkeringen die voornamelijk worden gedaan door het Rijk en soms&#13;
door provincies hebben betrekking op de kosten van de waterkeringstaak, de wegentaak&#13;
en investeringskosten van waterstaatswerken. Zo ontvangen dijkbeherende waterschappen&#13;
een bijdrage van 60% in de kosten van beheer en onderhoud van hoofdwaterkeringen&#13;
van het Ministerie van Verkeer en Waterstaat. Wegbeherende waterschappen ontvangen een bijdrage in het kader van de Wet Uitkeringen Wegen. De&#13;
waterschapsbelastingen zijn echter de belangrijkste bron: ten behoeve van de waterkwaliteitstaak&#13;
- de verontreiningsheffing; ten behoeve van de waterkerings-,&#13;
beheersings- en wegentaak - de waterschapsomslag. De totale opbrengst van de&#13;
verontreinigingsheffing en de waterschapsomslag bedroeg in 1986 ruim 1,4 miljard&#13;
gulden.3&#13;
Van deze totaalopbrengst heeft 853 miljoen gulden (60%) betrekking op de verontreinigingsheffing&#13;
en 561 miljoen gulden (40%) op de omslag. In 1985 bedroeg&#13;
de opbrengst van de waterschapsbelastingen ongeveer 1,3% van de opbrengst van&#13;
alle door Rijk en lagere overheden geïnde belastingen. Ter vergelijking: de opbrengst&#13;
van de gemeentelijke belastingen bedroeg in 1986 twee keer zo veel. Wij zullen&#13;
in het vervolg van dit artikel de verontreinigingsheffing laten rusten en nader ingaan&#13;
op de omslag.&#13;
2.2.1. De waterschapsomslag&#13;
De waterschapsomslag wordt op dit moment geheven van eigenaren en overige zakelijk&#13;
gerechtigden van onroerende goederen. Hierbij speelt het adagium 'belangbetaling-&#13;
zeggenschap' een rol. Zij die belang hebben bij de taakuitoefening van het&#13;
waterschap dienen bij te dragen in de kosten daarvan en hebben als belanghebbende&#13;
categorie zitting in het waterschapsbestuur. In het verre verleden waren de eigenaren&#13;
van de ongebouwde onroerende goederen (voornamelijk grond voor agrarisch gebruik)&#13;
degenen die werkzaamheden moesten verrichten ten behoeve van de&#13;
water kerings- en waterbeheersingstaak. Iedere hoeve diende in natura bij te dragen&#13;
aan het onderhoud van waterstaatswerken, de zogenaamde 'hoefslagplicht'. Door&#13;
de technische vooruitgang en schaalvergroting is deze bijdrage in natura na verloop&#13;
van tijd vervangen door de waterschapsomslag: de kosten van de waterschapstaak&#13;
worden omgeslagen over de belanghebbende ingelanden. De waterschapsomslag is&#13;
derhalve een bestemmingsbelasting. De grondslag op basis waarvan de omslag 'ongebouwd'&#13;
wordt geheven, is de kadastrale oppervlakte.&#13;
In 1853 is het de polder Westzaan, die als eerste in Noord-Holland een omslagplicht&#13;
voor eigenaren van gebouwde onroerende goederen invoert.&#13;
Eerst na de Tweede Wereldoorlog wordt de omslagplicht voor eigenaren van gebouwde&#13;
onroerende goederen (woningen en bedrijfsgebouwen) algemeen. De aanzienlijke&#13;
bijdrage die de agrarische beroepsgroep traditioneel heeft moeten leveren&#13;
in de kosten van de waterschapstaak is één van de oorzaken van de sterke band die&#13;
er bestaat tussen het waterschapswezen en deze beroepsgroep. Daarbij komt dat de&#13;
landbouw voor de dagelijkse bedrijfsvoering sterk afhankelijk is van de taakuitoefening&#13;
van het waterschap.4 Dit heeft ertoe geleid, dat in veel waterschapsbesturen&#13;
de agrarische belangen relatief sterk vertegenwoordigd zijn.&#13;
Omtrent de opbrengst van de waterschapsomslag kan worden opgemerkt dat in 1985 48,2% is opgebracht door het 'ongebouwd' en 51,8% door het 'gebouwd'.5&#13;
Deze percentages verschillen echter sterk naar regio. In de dichtbebouwde provincie&#13;
Zuid-Holland werd in 1985 72% van de aanslagopbrengst opgebracht door het gebouwd.&#13;
In de provincies Groningen en Drenthe daarentegen, werd in datzelfde jaar&#13;
het overgrote deel van de omslagopbrengst (namelijk ± 80%) opgebracht door het&#13;
ongebouwd. De tendens is dat het aandeel van het gebouwd in de totale opbrengst&#13;
toeneemt.&#13;
2.2.2. Heffing en invordering&#13;
De heffing van de omslag vindt zijn grondslag in een door het algemeen waterschapsbestuur&#13;
vastgestelde en door Gedeputeerde Staten goedgekeurde belastingverordening.&#13;
De wijze van heffing en invordering is op dit moment geregeld in de Bevoegdheden&#13;
wet waterschappen waarbij uitgangspunt is dat:&#13;
- de Algemene wet inzake rijksbelastingen (Stb. 1959, 301);&#13;
- de Wet van 22 mei 1845 (Stb. 22) op de invordering van 's-Rijks directe belastingen&#13;
(Invorderingswet);&#13;
- de Wet administratieve rechtspraak belastingzaken (Stb. 1956, 323);&#13;
- de Kostenwet invordering rijksbelastingen (Stb. 1969, 83)&#13;
hierop van toepassing zijn.&#13;
De berekening van de waterschapsomslag geschiedt op basis van de tarieven welke&#13;
voortvloeien uit de begroting. Ter bepaling van de omslag ongebouwd wordt de kadastrale&#13;
oppervlakte vermenigvuldigd met het uit de begroting voortvloeiende tarief&#13;
per hectare. In gevallen waarin de verschuldigde omslag een bepaald minimumbedrag&#13;
niet te boven gaat, wordt veelal van aanslagoplegging afgezien. De omslag gebouwd&#13;
komt tot stand door het vastgestelde 'percentage gebouwd' toe te passen op&#13;
de belastbare opbrengst gebouwd, welke is vastgesteld naar de regels van de Wet op&#13;
Grondbelasting.&#13;
2.3. Het ontwerp Waterschapswet&#13;
In het ontwerp Waterschapswet wordt een groot deel van de bestaande wetgeving,&#13;
dat betrekking heeft op waterschappen, gebundeld in een 'algemene' Waterschapswet.&#13;
Hierbij heeft men alle voor de waterschappen te regelen wettelijke onderwerpen&#13;
zo veel mogelijk gerangschikt overeenkomstig het ontwerp herziene Gemeentewet.&#13;
Dit vergroot de toegankelijkheid van het positieve waterschapsrecht, dat nu is versnipperd&#13;
over diverse wetten en provinciale reglementen en geeft het waterschap bovendien&#13;
een herkenbare plaats.6&#13;
Achtereenvolgens regelt het ontwerp Waterschapswet: de instelling, opheffing en&#13;
reglementering van waterschappen (titel I); de samenstelling en inrichting van het&#13;
bestuur (titel II); de bevoegdheden van het bestuur (titel III); de financiën (titel IV) en het toezicht (titel V). Verschillende wetten zoals de Keurenwet (Stb. 1895, 139)&#13;
die regels bevat omtrent de bevoegdheid van waterschappen tot de vaststelling van&#13;
straf verordeningen, en de Bevoegdhedenwet waterschappen (Stb. 1978, 285) die met&#13;
name regels bevat met betrekking tot de heffing en invordering van waterschapsbelastingen,&#13;
zullen worden ingetrokken. Tevens zal de Waterstaatswet 1900 (Stb. 1900,&#13;
176) deels worden ingetrokken en zullen onderwerpen van de provinciale reglementen&#13;
worden 'overgeheveld' naar de Waterschapswet. 7 Wij zullen in deze paragraaf&#13;
een aantal wijzigingen op het gebied van de belastingen bespreken.&#13;
2.3.1. De verdelingsverordening en omslagclassificatie&#13;
Zoals reeds eerder is uiteengezet speelt binnen het waterschap de samenhang tussen&#13;
belang, betaling en zeggenschap een belangrijke rol. Deze samenhang is een van de&#13;
uitgangspunten voor het ontwerp Waterschapswet. De aard en de omvang van het&#13;
belang dat bepaalde categorieën bij de waterschapstaak hebben, dient bepalend te&#13;
zijn voor de mate waarin die categorieën in de omslag worden betrokken. In dit kader&#13;
dient het algemeen bestuur een zogenaamde verdelingsverordening vast te stellen,&#13;
waarin voor de verschillende, in het bestuur vertegenwoordigde categorieën, de&#13;
toedeling van het kostendeel, ten behoeve van de waterschapstaken, is opgenomen&#13;
(art. 4.18, lid 1). De provincie kan bij reglement omschrijven, welke uitgangspunten&#13;
bij de toedeling van kostendelen een rol dienen te spelen. De verdelingsverordening&#13;
moet eenmaal in de vijf jaren worden herzien, aangezien verandering van omstandigheden&#13;
kan leiden tot een andere onderlinge zwaarte van belangen, die een wijziging&#13;
in de verdeling van kosten over de categorieën noodzakelijk maakt. De verdelingsverordening&#13;
vormt samen met de begroting de feitelijke grondslag voor de tariefstelling&#13;
van de omslag.&#13;
Bij de indeling van belanghebbenden in categorieën gaat men er in eerste instantie&#13;
vanuit dat alle onroerende goederen van een bepaalde categorie, hetzelfde belang&#13;
hebben bij de waterschapstaak, ongeacht waar die goederen in het waterschapsgebied&#13;
zijn gelegen of over wat voor gronden het gaat (MvT blz. 84). Om echter 'te&#13;
voorkomen dat verschillen in hoedanigheid of ligging leiden tot onevenredigheid&#13;
voor- of nadeel voor de omslagplichtigen', is het mogelijk voor de berekening van&#13;
de heffingsmaatstaf omslagklassen voor onroerende goederen in te stellen (art. 4.19,&#13;
lid 3). In de praktijk worden bijvoorbeeld buitendijkse gronden lager belast dan&#13;
door dijken beschermde gronden. Bezwaar en beroep tegen de heffing van omslagen&#13;
zijn niet toegelaten op grond van betwisting van de begroting van het waterschap,&#13;
de verdelingsverordening of een besluit tot de indeling van omslagklassen (art. 4.29,&#13;
lid 1). Bezwaren tegen de verdelingsverordening en het classificatiebesluit (omdat&#13;
deze doorwerken in de heffingsaanslag), zijn aan het oordeel van de belastingrechter&#13;
onttrokken aangezien de totstandkoming van beiden door waarborgen omgeven zijn&#13;
in de inspraakverordening (art. 3.23).&#13;
In de inspraakverordening wordt geregeld op welke wijze belanghebbenden bij de&#13;
voorbereiding van de door het algemeen bestuur te nemen besluiten worden betrokken.&#13;
Hierop is echter de belastingverordening uitgezonderd. 2.3.2. Een nieuwe heffingsgrondslag voor gebouwde onroerende goederen&#13;
De waterschapsomslag van gebouwde onroerende goederen wordt over het algemeen&#13;
geheven op basis van een grondslag afkomstig van de Wet op de Grondbelasting,&#13;
de zogenaamde 'belastbare opbrengst gebouwd' (b.o.g.). Deze heffingsgrondslag is&#13;
gebaseerd op de onzuivere jaarlijkse huurwaarde gedurende de periode 1892-1896.&#13;
De b.o.g. van huidige gebouwde onroerende goederen wordt bepaald door vergelijking&#13;
met percelen naar een toestand uit de vorige eeuw. De b.o.g. is als grondslag&#13;
dan ook sterk verouderd.8 De b.o.g. houdt niet of nauwelijks verband met de&#13;
waarde in het economische verkeer van een gebouwd onroerend goed. Als nadelen&#13;
van de b.o.g. kunnen worden genoemd, dat deze leidt tot rechtsongelijkheid tussen&#13;
eigenaren van soortgelijke gebouwen, duur is en dermate ingewikkeld en abstract&#13;
dat de acceptatie door de belastingplichtigen te wensen overlaat. Er wordt dan ook&#13;
al geruime tijd gezocht naar een alternatief voor de gebrekkige b.o.g.-grondslag.&#13;
In het ontwerp Waterschapswet is aansluiting gezocht bij de grondslag van de gemeentelijke&#13;
onroerendgoed-belastingen (OGB) (art. 4.19, lid 2). Dit betekent dat&#13;
waterschappen in de toekomst hun omslag 'gebouwd' niet meer zullen heffen op basis&#13;
van de b.o.g.-grondslag, maar op basis van de waarde in het economische verkeer&#13;
c.q. - voor goederen die naar hun aard niet worden verhandeld - de gecorrigeerde&#13;
vervangingswaarde. De keuze van een dergelijke uniforme heffingsmaatstaf heeft&#13;
volgens de M.v.T. (blz. 86) het voordeel dat waterschappen voor hun heffing gebruik&#13;
kunnen maken van het gemeentelijk OGB-objectenbestand, waarbij er vanuit&#13;
wordt gegaan dat gemeenten in de herziene Gemeentewet verplicht zullen worden&#13;
deze gegevens tegen een vergoeding aan de waterschappen te verstrekken.&#13;
2.3.3. De omslag voor gebruikers van gebouwde en ongebouwde onroerende goede&#13;
ren&#13;
Werd in het verleden de omslag uitsluitend geheven van eigenaren en overige zakelijk&#13;
gerechtigden van onroerende goederen, het ontwerp Waterschapswet geeft Provinciale&#13;
Staten de mogelijkheid de categorieën van omslagplichtigen uit te breiden met:&#13;
1. zij die 'krachtens zakelijk of persoonlijk recht het agrarisch gebruik hebben van&#13;
ongebouwde onroerende goederen' (art. 4.16, lid 1 sub b); en&#13;
2. zij die 'al dan niet krachtens zakelijk of persoonlijk recht het gebruik hebben&#13;
van gebouwde onroerende goederen' (art. 4.16, lid 1 sub d).&#13;
Omtrent de onder 2 genoemde categorie, kortweg: de gebruikers gebouwd, kan&#13;
worden opgemerkt dat deze mogelijke categorie van belastingplichtigen niet geheel&#13;
samen valt met de categorie van belanghebbenden, die in aanmerking komen voor&#13;
vertegenwoordiging in het waterschapsbestuur. In art. 2.2. worden namelijk als categorie&#13;
van belanghebbenden 'de ingezetenen' en de gebruikers van bedrijfsgebouwen&#13;
genoemd. Omdat echter het onroerend goed het verhaalsobject van het omslagstelsel&#13;
is, worden de ingezetenen wanneer tot hun vertegenwoordiging in het&#13;
bestuur wordt besloten, in de omslag betrokken als rechthebbende tot het gebruik van het gebouwd (MvT blz. 83). Hierbij kan gebruik worden gemaakt van de gebruikersregistratie&#13;
die reeds bij gemeenten ten behoeve van de OGB aanwezig is. In het&#13;
volgende hoofdstuk wordt uitgebreid ingegaan op de omslag voor pachters (gebruikers&#13;
van agrarische ongebouwde onroerende goederen).&#13;
3. DE BETALING DOOR PACHTERS IN DE KOSTEN VAN DE WATERSCHAPSTAAK&#13;
3.1. Pachtersomslag in discussie&#13;
Al sedert de instelling van de Studiecommissie Waterschappen in 1968 9, is de discussie&#13;
gaande of en hoe de waterschappen omslag kunnen heffen van de gebruikers&#13;
ongebouwd: de pachters.&#13;
Door de Studiecommissie Waterschappen werd als uitgangspunt gekozen dat de&#13;
taak van het (hoofd)waterschap bepalend moet zijn voor het toekennen van zeggenschap&#13;
aan bepaalde groepen en voor het betrekken van die groepen in de omslag.&#13;
De commissie achtte deze koppeling van betaling en zeggenschap belangrijk, omdat&#13;
naar haar mening in een situatie waarin de aan de taakvervulling van een openbaar&#13;
lichaam verbonden kosten worden omgeslagen over een in beginsel beperkt&#13;
aantal betrokkenen, het vertegenwoordigers van diezelfde betrokkenen dienen te&#13;
zijn die een stem hebben in het beleid dat tot die kosten leidt. Het draagvlak van omslagplichtigen&#13;
dient verruimd te worden aldus de commissie en om die reden beveelt&#13;
zij ook de gebruikers ongebouwd (= pachters) aan om in de omslag te betrekken.&#13;
Het verdient de voorkeur om rechtstreekse heffing en betaling van omslag te laten&#13;
plaatsvinden, ofschoon tegen een andere wijze van heffing en betaling geen principiële&#13;
bezwaren bestaan. Naar het oordeel van de commissie zou omslagheffing van&#13;
de pachter op indirecte wijze (en dus via de eigenaar) kunnen geschieden. In 1977&#13;
verschijnt de regeringsnota over de toekomst van de waterschappen10 waarin de regering&#13;
haar visie geeft over de hoofdlijnen van het door de Studiecommissie Waterschappen&#13;
uitgebrachte rapport.&#13;
Het voorstel van de Studiecommissie om door wijziging van de pachtwetgeving&#13;
mogelijk te maken dat de pachter via de eigenaar van het ongebouwd wordt aangeslagen,&#13;
zal naar het oordeel van de regering nader onderzoek behoeven. Tevens&#13;
zal onderzocht moeten worden of in verband met rechtstreekse heffing van de pachter,&#13;
pachtregistratie mogelijk dan wel onmogelijk is.&#13;
In 1979 passeert een volgende rapportage de revue namelijk die van de Commissie&#13;
Waterschapsbestuur.11 Deze commissie heeft onderzoek verricht naar het bestuur&#13;
van het waterschap en concludeerde inzake de pachters het volgende: vanwege hun&#13;
specifieke belang bij de zorg voor de waterhuishouding dienen pachters zich ter zake&#13;
van de zeggenschap in het bestuur van het waterschap te laten vertegenwoordigen.&#13;
De omstandigheid dat een openbare pacht(ers)registratie ontbreekt mag naar de mening van de commissie het actieve kiesrecht van de pachters niet in de weg staan.&#13;
Merkx, haar voorzitter, wijst op de systematiek van de Ruilverkavelingswet 1954,&#13;
i.c. art. 34a, dat luidt: 'De pachter, die aan de stemming over de ruilverkaveling&#13;
wenst deel te nemen, moet daartoe geregistreerd zijn'.12 Een dergelijke constructie&#13;
zou ook voor de waterschappen kunnen gelden, met dien verstande, dat naar het&#13;
oordeel van de commissie alleen aan die pachters kiesrecht dient te worden toegekend,&#13;
die een schriftelijke overeenkomst hebben die de goedkeuring van de Grondkamer&#13;
heeft verkregen. Uitgangspunt daarbij is tevens dat de pachtovereenkomst&#13;
geldt voor ten minste de wettelijke duur dan wel is aangegaan voor een kortere duur,&#13;
doch nadien voor zes jaar is verlengd. De registratie zou op verzoek van de pachter&#13;
door of namens het dagelijks bestuur van het waterschap kunnen plaatsvinden.&#13;
Last but not least, het in 1983 verschenen rapport van de Werkgroep Waterschapsfinanciën:&#13;
'De financiën van het waterschap'.13 Deze werkgroep, onder&#13;
voorzitterschap van P.C. Elfferich, veronderstelt de mogelijkheid tot heffing van&#13;
pachtersomslag, waarbij de pachters de helft van het kostenaandeel van de waterbeheersing&#13;
voor hun rekening moeten nemen.&#13;
Als heffingsmaatstaf voor deze omslag dient evenals voor de eigenaren de oppervlakte&#13;
te gelden.&#13;
De werkgroep Elfferich pleit ervoor de pachtersomslag via de verpachter te heffen,&#13;
hetgeen inhoudt dat aan de verpachter een aanslag wordt opgelegd ter grootte van&#13;
het totaal van de omslag voor de eigenaar en de omslag voor de pachter.&#13;
Door middel van een wijziging in de Pachtwet (in casu art. 14) kan de verpachter&#13;
in de gelegenheid worden gesteld om de helft van de totale aanslag in de waterbeheersingsomslag&#13;
ter zake van het ongebouwde onroerend goed door te berekenen&#13;
aan de pachter. Het woord is nu aan de wetgever.&#13;
3.2. De pachtersomslag in het ontwerp Waterschapswet&#13;
Het waterschap ondervindt steeds meer invloed van ontwikkelingen die zich binnen&#13;
het openbaar bestuur in het algemeen voordoen. Hierbij doet zich de situatie voor&#13;
dat het waterschap met meer belangen wordt geconfronteerd, dat die belangen onderkent&#13;
moeten worden, zodat deze bij de besluitvorming tot hun recht kunnen komen.&#13;
Tengevolge van deze ontwikkeling is in het ontwerp Waterschapswet een bepaling&#13;
opgenomen welke er in voorziet dat gebruikers van ongebouwde onroerende goederen&#13;
in de omslag kunnen worden betrokken (art. 4.16). De redactie van dit artikel&#13;
luidt als volgt: 'Ter bestrijding van kosten, die zijn verbonden aan de behartiging&#13;
van taken die het waterschap zijn opgedragen, kunnen met betrekking tot in het gebied&#13;
van het waterschap gelegen onroerende goederen enkel omslagen worden geheven&#13;
o.a. van hen die krachtens zakelijk of persoonlijk recht, het agrarisch gebruik&#13;
hebben van ongebouwde onroerende goederen.' In het tweede lid van dit artikel is een bepaling opgenomen die verwijst naar art.&#13;
2.18 hetgeen hierin resulteert dat alleen geregistreerde pachters zeggenschap kunnen&#13;
hebben dan wel omslagplichtig kunnen zijn.&#13;
In het ontwerp Waterschapswet is nu een wettelijke basis gelegd voor de pachtersomslag.&#13;
3.3. Is pachtersomslag in de praktijk te realiseren?&#13;
Ter realisering van omslagheffing voor pachters zijn nog de nodige knelpunten weg&#13;
te werken:&#13;
1. art. 14 Pachtwet (Stb. 1958, 37);&#13;
2. het pachtnormenbesluit (Stb. 1977, 45);&#13;
3. de pachtersregistratie (aan dit punt wordt in 3.4 uitgebreid aandacht besteed).&#13;
3.3.1. Art. 14, eerste lid, Pachtwet (Stb. 1958, 37)&#13;
De redactie van dit artikel luidt: 'Nietig is elk beding in een pachtovereenkomst, ingevolge&#13;
welke de geldelijke lasten, welke de verpachter door publiekrechtelijke lichamen&#13;
zijn of zullen worden opgelegd, geheel of ten dele ten laste van de pachter komen.'&#13;
Bij de toetsing van de pachtprijs door de Grondkamer wordt beoordeeld of doorberekening&#13;
van door publiekrechtelijke lichamen opgelegde geldelijke lasten plaatsvindt.&#13;
Daar art. 14 de financiële verhouding regelt tussen verpachter en pachter op&#13;
het gebied van belastingen waaronder waterschapslasten en heffingen is doorberekening&#13;
uitgesloten. Dit belemmert derhalve het indirect aanslaan van pachters. Doorberekening&#13;
van landinrichtingsrente wordt wel toegestaan aldus de redactie van het&#13;
tweede lid van art. 14.&#13;
3.3.2. Het pachtnormenbesluit (Stb. 1977, 545)&#13;
Dit besluit bevat regels ten aanzien van de hoogst toelaatbare pachtprijs als bedoeld&#13;
in art. 3 van de Pachtwet, waarbij als uitgangspunt geldt dat dit besluit strekt tot&#13;
bevordering van pachtprijzen, welke in een redelijke verhouding staan tot de bedrijfsuitkomsten&#13;
bij een behoorlijke bedrijfsvoering met dien verstande, dat bij&#13;
vaststellen van die regelen de redelijke belangen van de verpachter mede in acht worden&#13;
genomen.&#13;
Het Pachtnormenbesluit staat een toeslag of een aftrek toe op de pachtbasis&#13;
van losse percelen, die betrekking heeft op de waterhuishouding als externe produktie-&#13;
omstandigheid van het perceel. Deze toeslag of aftrek wordt echter niet&#13;
afgemeten aan de waterschapslasten, die op het perceel drukken. De volgende&#13;
conclusie is dan ook gerechtvaardigd: de verpachter vindt de vergoeding voor het&#13;
deel van de omslag, dat zou zijn toe te rekenen aan het feitelijk gebruik van de&#13;
gronden niet rechtstreeks terug in de wijze waarop de pachtsom wordt berekend.&#13;
De pachtsom is gebonden aan de maxima van eerdergenoemd besluit.&#13;
In het ontwerp Waterschapwet wordt in de memorie van toelichting het voorstel&#13;
gedaan het Pachtnormenbesluit zodanig te wijzigen dat van de pachtnormen&#13;
het fictief aan waterschapslasten toe te rekenen deel wordt afgescheiden, teneinde&#13;
omslagheffing van pachters te kunnen realiseren. Het niveau van de pachtersomslag zal afhankelijk zijn van het deel van de kosten,&#13;
dat bij de belastingverordening c.q. kostenverdeling van het waterschap wordt toegedeeld&#13;
aan de pachters.&#13;
Het gevolg hiervan is dat de hoogte van de pachtersomslag rechtstreeks voortvloeit&#13;
uit de begroting.&#13;
3.4. De pachtersregistratie&#13;
De omslagadministratie van waterschappen beschikt niet over een (geïntegreerde)&#13;
pachtersadministratie welke voor de heffing van pachtersomslag noodzakelijk is.&#13;
Het ontwerp Waterschapswet draagt middels het bepaalde in titel VI, art. 6.10 de&#13;
volgende oplossing aan: Aan art. 112 Pachtwet wordt een art. 112a toegevoegd,&#13;
luidende als volgt:&#13;
' 1. De Grondkamer binnen welk rechtsgebied als bedoeld in artikel 72 een waterschap&#13;
geheel of gedeeltelijk is gelegen verstrekt op verzoek van dit waterschap de gegevens&#13;
die deze, voorzover bij de Grondkamer voorhanden, nodig heeft in verband&#13;
met het bijhouden van het register, bedoeld in artikel 2.18 van de Waterschapswet.&#13;
2. Omtrent de wijze van het verzoek en de wijze van gegevensverstrekking, bedoeld&#13;
in het eerste lid, kunnen bij algemene maatregel van bestuur regelen worden&#13;
gesteld.'&#13;
Deze bepaling leidt ertoe dat de Grondkamer de verplichting opgelegd krijgt op&#13;
verzoek van het waterschap, afhankelijk van het rechtsgebied van de Grondkamer,&#13;
gegevens omtrent de pachter te verstrekken tegen betaling van de kosten.&#13;
Het vraagstuk van de pachtersregistratie en de wijze waarop deze tot stand moet&#13;
komen is thans onderwerp van studie in de 'Werkgroep vervolgstudie waterschapsfinanciën'&#13;
ingesteld door het IPO-Waterbeheer en de Unie van Waterschappen.&#13;
Ten behoeve van de ruilverkaveling is er op twee momenten sprake van een registratie:&#13;
a. Pachtregistratie: voor de stemming worden de pachters in de gelegenheid&#13;
gesteld hun pachtcontracten aan te geven. Na de verwerking is er een bezwaar- en&#13;
ber oepsmogelij kheid.&#13;
b. Pachtersregistratie: voor het toedelingsplan wordt drie a vier jaar na de eerste&#13;
registratie de pachtersregistratie geopend, middels een bekendmaking. Wijzigingen&#13;
en aanvullingen op de eerste registratie onder a worden daarbij nog meegenomen.&#13;
Alleen officiële pachtcontracten worden geregistreerd. De pachtersregistratie wordt&#13;
gesloten bij de tervisielegging van het toedelingsplan. Bij de uitvoering van het toe&#13;
delingsplan wordt rekening gehouden met mondelinge pachtovereenkomsten, waar&#13;
van dan een schriftelijke vastlegging wordt verlangd.&#13;
De pachtersregistratie is een passief systeem, in die zin, dat registratie alleen geschied&#13;
op verzoek van de pachter en/of verpachter.&#13;
Er wordt geen gebruik gemaakt van gegevens van de Grondkamers, omdat deze&#13;
tot op heden niet voldoen.&#13;
De pachtersregistratie ten behoeve van de ruilverkaveling heeft een eenmalig karakter,&#13;
hetgeen inhoudt dat na afsluiting van de ruilverkaveling de pachtgegevens&#13;
niet meer worden bijgehouden en na een aantal jaren worden vernietigd. De pachtersregistratie wordt uitgevoerd door het Kadaster, dat hiervoor een afzonderlijk&#13;
geautomatiseerd systeem heeft. Deze pachtersregistratie wordt niet verwerkt&#13;
in de kadastrale registers. Daarin wordt alleen de gewijzigde situatie met betrekking&#13;
tot eigendom en overige zakelijke rechten verwerkt. De pachtersregistratie&#13;
is nu nog een zelfstandig geautomatiseerd systeem. In de toekomst zou wellicht levering&#13;
aan de waterschappen via de Automatisering Kadastrale Registratie (AKR)&#13;
goed mogelijk worden. In het geautomatiseerde AKR-bestand is opname van pachtersgegevens&#13;
ten behoeve van waterschapsomslag mogelijk.&#13;
De ruilverkavelingsgegevens van het Kadaster gaan naar de Grondkamers, met&#13;
andere woorden in gebieden waar pas een ruilverkaveling achter de rug is, verkrijgt&#13;
de Grondkamer actuele pachtgegevens. Het is echter de vraag of deze gegevens bij&#13;
de Grondkamers op een toegankelijke wijze worden verwerkt.&#13;
Door het Kadaster kunnen op dit moment min of meer aktuele pacht(ers)gegevens&#13;
geleverd worden van 600 000 ha cultuurgrond (= 25% van het totaal).&#13;
Dit kan betekenen dat een aantal waterschappen volledig bediend kan worden. De&#13;
bijhouding van mutaties in pachtovereenkomsten is hierbij een probleem.&#13;
Voor de opbouw van een volledig pachtersbestand zullen de waterschappen gebruik&#13;
dienen te maken van meerdere ingangen, omdat geen enkel bestaand bestand&#13;
compleet is. Hierbij kan gedacht worden aan de volgende mogelijkheden:&#13;
- kadastergegevens ten behoeve van ruilverkavelingen;&#13;
- Grondkamergegevens;&#13;
- eigen gegevens, verkregen door het aanschrijven van eigenaren ongebouwd.&#13;
De gegevens van de Grondkamers voldoen tot op heden niet voor een omslagheffing&#13;
van pachters. Het Ministerie van Landbouw en Visserij heeft te kennen gegeven&#13;
dat de Grondkamers weliswaar bereid zijn medewerking te verlenen aan een alge&#13;
meen onderzoek van het pachtersbestand, maar dat zij niet kunnen toestaan, dat een&#13;
controle op de registratie van individuele pachtcontracten plaatsvindt, zolang de&#13;
Waterschapswet nog niet van kracht is.&#13;
Gezien het bovenstaande kan de aanlevering van gegevens door de Grondkamer&#13;
ten behoeve van de opbouw van een pachtersregistratie in de toekomst tot problemen&#13;
leiden.&#13;
3.5. Zeggenschap van pachters in het bestuur&#13;
De samenhang tussen belang, betaling en zeggenschap speelt niet alleen een rol bij&#13;
de wijze van financiering van de waterschapstaken, maar ook bij de samenstelling&#13;
en verkiezing van het waterschapsbestuur.&#13;
Het bestuur wordt namelijk samengesteld uit categorieën van rechtstreeks en continue&#13;
betrokken belanghebbenden bij de waterschapstaak. Het aantal zetels dat een&#13;
belanghebbende-categorie in het bestuur bezit, is afhankelijk van de omvang van het&#13;
belang bij de waterschapstaak. Deze categorie-indeling en verdeling van zetels over&#13;
de categorieën in het bestuur worden door provinciale staten vastgelegd in het reglement.&#13;
De verkiezing van vertegenwoordigers in het bestuur vindt niet plaats door&#13;
middel van een lij stenstelsel zoals bij algemene verkiezingen, maar door middel van&#13;
een personenstelsel. Men spreekt wel van een functioneel samengesteld bestuur. De visie dat een waterschapsbestuur dient te worden samengesteld uit categorieën&#13;
van belanghebbenden wordt in de waterschapswereld vrij algemeen onderschreven&#13;
en is ook als zodanig uitgangspunt van het ontwerp Waterschapswet (art. 2.2, lid&#13;
1). Men kan deze visie typeren als een functioneel democratische visie op het waterschapsbestuur.&#13;
14 In deze visie wordt erop gewezen dat een waterschap waarvan het&#13;
bestuur via algemene verkiezingen zou zijn samengesteld, zich ook met andere dan&#13;
de 'bepaalde' en nauw omschreven waterschapstaak bezig zou kunnen houden15 en&#13;
gaan concurreren met algemeen gedecentraliseerde lichamen (bv. gemeenten). Tegenover&#13;
deze functioneel democratische visie kan een algemeen democratische visie&#13;
op het waterschapsbestuur worden geplaatst.16 Binnen deze visie staat centraal dat er&#13;
binnen de beperkte taak van het waterschap een groot aantal belangen moet worden&#13;
afgewogen. Beperkt men de bestuurssamenstelling tot specifiek belanghebbenden,&#13;
dan zijn daarmede tegelijk andere belanghebbenden van vertegenwoordiging&#13;
uitgesloten.&#13;
Om dit te voorkomen dient in deze visie het bestuur algemeen te worden samengesteld,&#13;
met als bijzondere opdracht de behartiging van een 'bepaalde' waterstaatstaak.&#13;
In art. 2.2, lid 2, van het ontwerp is bepaald welke belangencategorieën zitting&#13;
kunnen hebben in het algemeen bestuur. Voor vertegenwoordiging komen alleen in&#13;
aanmerking:&#13;
'a. de zakelijk gerechtigden tot ongebouwde onroerende goederen:&#13;
b degenen die op grond van een persoonlijk recht het agrarisch gebruik van ongebouwde&#13;
onroerende goederen hebben;&#13;
c. de zakelijk gerechtigden tot gebouwde onroerende goederen;&#13;
d.de ingezetenen;&#13;
e.degenen, die op grond van een zakelijk of persoonlijk recht gebouwde onroerende&#13;
goederen in gebruik hebben als bedrijfsruimte'.&#13;
Deze opsomming van belangencategorieën is limitatief. Dit betekent dat de praktijk,&#13;
die in een aantal overkoepelende waterschappen vóórkomt, namelijk dat vertegenwoordigers&#13;
van inliggende waterschappen zitting hebben in het bestuur van een&#13;
overkoepelend waterschap, straks niet meer mogelijk is. Ook is het niet mogelijk dat&#13;
belangenorganisaties, buiten deze categorie-indeling, zoals milieu-, recreatie- en&#13;
consumentenorganisaties zitting hebben in het bestuur. In een aantal waterschapsbesturen&#13;
hebben momenteel dergelijke belangenorganisaties een zetel.&#13;
Uit de categorie-indeling blijkt dat pachters (art. 2.2, lid 2 onder b: agrarische gebruikers&#13;
van ongebouwde onroerende goederen) in aanmerking komen voor vertegenwoordiging&#13;
in het bestuur.&#13;
De aanwijzing van pachters als categorie in het bestuur en de zetelverdeling over de verschillende categorieën is een zaak van provinciale reglementering. Daarbij dienen&#13;
provinciale staten in aanmerking te nemen 'de aard en de omvang van het belang&#13;
of de belangen, die deze (categorie) heeft bij de behartiging van de taken van&#13;
het waterschap, zomede het door deze te betalen aandeel in de kosten daarvan' (art.&#13;
2.3, lid 1). In het ontwerp worden echter geen eenduidige criteria gegeven op basis&#13;
waarvan het belang van een categorie kan worden vertaald in aantallen bestuurszetels.&#13;
Het is zelfs de vraag of dergelijke eenduidige criteria wel te ontwikkelen zijn.17&#13;
Aangenomen kan worden dat betaling in de kosten van de waterschapstaak een&#13;
noodzakelijke voorwaarde is voor een vertegenwoordiging in het bestuur. Een besluit&#13;
van de provinciale staten van Overijssel (Besluit van 13 augustus 1983, nr. 35,&#13;
tot wijziging van het Algemeen Waterschapsreglement voor Overijssel 1972), waarin&#13;
rechtstreeks stemrecht voor pachters werd ingevoerd, strandde bij de Kroon (KB 19&#13;
januari 1987, nr. 12), omdat in de huidige wetgeving de rechtstreekse heffing van&#13;
waterschapslasten van de pachter niet mogelijk is.18 Het ontwerp Waterschapswet&#13;
bepaald dat pachters stemgerechtigd zijn voor de verkiezing van vertegenwoordigers&#13;
in het bestuur wanneer zij belastingplichtig zijn aan het waterschap en zij geregistreerd&#13;
zijn als pachter met een door de Grondkamer goedgekeurde pachtovereenkomst&#13;
(art. 2.9, lid 1). De zeggenschap van pachters in het waterschapsbestuur zal&#13;
derhalve op zich laten wachten tot een pachtersomslag met de daarvoor noodzakelijke&#13;
pachtersregistratie is ingevoerd.&#13;
4. ENKELE ONTWIKKELINGEN ROND DE HEFFINGSGRONDSLAG GEBOUWD EN ONGEBOUWD.&#13;
4.1. Samenwerking tussen waterschappen en gemeenten&#13;
De waterschappen in Noord-Holland boven het Noordzeekanaal, werken reeds een&#13;
aantal jaren samen op het gebied van de verzameling en bijhouding van belastingegevens.&#13;
De Dienst Centrale Omslagheffing Noordhollandse Waterschappen (DCO) onderhoudt&#13;
het gezamenlijke bestand van de nodige gegevens betreffende de onroerende&#13;
goederen in het omslagplichtige gebied.&#13;
Dit bestand omvat vrijwel alle onroerende goederen in dat gebied, en derhalve&#13;
ook de onroerende goederen welke behoren tot het belastingplichtige gebied van de&#13;
respectievelijke gemeenten.&#13;
Zowel bij waterschappen als bij gemeenten, zijn de kosten, verbonden aan de verzameling&#13;
en bijhouding van onroerend-goedinformatie — en met name van&#13;
grondslagen - een voortdurende bron van zorg.&#13;
Dit gegeven, alsmede het gegeven dat de belastingobjecten van waterschappen en&#13;
gemeenten in het bedoelde gebied grotendeels dezelfde zijn, heeft er toe geleid dat het hoogheemraadschap Noordhollands Noorderkwartier in 1984 een onderzoek&#13;
heeft laten verrichten naar de mogelijkheden van integratie van vastgoedgegevens&#13;
van gemeenten en waterschappen ten behoeve van de lastenheffing op basis van het&#13;
onroerend goed.19&#13;
Uit het onderzoek blijkt dat een geïntegreerd gemeente-waterschapsbestand kan&#13;
worden opgebouwd, dat goede garanties kan bieden voor een eenduidige vastlegging&#13;
van gegevens, hetgeen van belang is voor de rechtszekerheid en rechtsgelijkheid.&#13;
De voordelen van een geïntegreerd bestand zijn, voor zowel waterschappen als gemeenten:&#13;
- eenmalige bijhouding van de benodigde gegevens;&#13;
- eenmalige opslag van de gegevens;&#13;
- controlemogelijkheden op volledigheid;&#13;
- snellere werkwijze.&#13;
Dit alles kan leiden, aldus de onderzoekers, tot voordelen van organisatorische&#13;
en financiële aard. Op dit moment werkt het hoogheemraadschap Noordhollandse&#13;
Noorderkwartier samen met ± 25 Noordhollandse gemeenten op het gebied van de&#13;
verzameling en bijhouding van de belastinggegevens.&#13;
Met name de periodieke hertaxatie ten behoeve van de OGB vormt een aangrijpingspunt&#13;
voor deze samenwerking. Het genoemde hoogheemraadschap stelt zich&#13;
ten doel deze samenwerking tot 1990 uit te breiden tot alle Noordhollandse gemeenten,&#13;
gelegen boven het Noordzeekanaal.&#13;
Ook elders in het land vinden soortgelijke samenwerkingsprojecten plaats. Deze&#13;
samenwerking beperkt zich tot op heden voornamelijk tot de heffing van eigenaren&#13;
gebouwd. In de toekomst is deze wellicht uit te breiden tot de heffing gebruikers gebouwd&#13;
en de heffing en inning van de OGB en andere gemeentelijke belastingen.&#13;
Een element dat eveneens van belang kan zijn voor de samenwerking tussen waterschappen&#13;
en gemeenten op het gebied van belastingheffing is de discussie rond&#13;
een eventuele belastbaarstelling van bedrijfsmatig geëxploiteerde cultuurgronden in&#13;
de OGB.&#13;
De gemeentewet bevat een bepaling waarin is gesteld dat cultuurgronden, die ten&#13;
behoeve van land- of bosbouw bedrijfsmatig geëxploiteerd worden, uitgezonderd&#13;
worden van de heffing van OGB. De argumentatie bij de totstandkoming van dit&#13;
art. 273, lid 1, gemeentewet luidt, dat het niet gaat om een vrijstelling maar om een&#13;
verdeling van de belastingbevoegdheid tussen waterschappen en gemeenten.&#13;
De belastingheffende bevoegdheid werd met name aan de waterschappen toegedacht,&#13;
omdat de formele wetgever de mening was toegedaan dat cultuurgrond voor&#13;
het draagvlak van de waterschapsomslag van veel grotere betekenis is dan voor het&#13;
draagvlak van de OGB.&#13;
Voorts werd aangevoerd dat de taken van het waterschap meer aanknopingspunten&#13;
bieden met cultuurgronden, daar deze belang hebben bij een goede waterhuishouding&#13;
en een goede toegankelijkheid door middel van wegen.&#13;
De commissie Christiaanse acht dit laatste argument niet meer van belang omdat&#13;
bij de realisering van de voorgenomen wijziging van de Wet Uitkeringen Wegen de gemeenten belast zullen worden met het beheer en onderhoud van wegen, die nu nog&#13;
in beheer zijn bij de waterschappen. Het is echter de vraag in hoeverre dit in de toekomst&#13;
het geval zal zijn.&#13;
Tengevolge van het toegenomen bouwvolume in de jaren zeventig, heeft ook het&#13;
argument, dat cultuurgrond voor het draagvlak van de waterschapsomslag van grotere&#13;
betekenis zou zijn, aan betekenis ingeboet. Dit gevoegd bij het feit, dat de&#13;
vrijstelling niet in overeenstemming is met het uitgangspunt, dat de OGB een zo&#13;
breed mogelijk draagvlak behoort te hebben, heeft de commissie Christiaanse ertoe&#13;
gebracht te adviseren de vrijstelling als bedoeld in art. 273, lid 1, te verlaten.&#13;
Uit een onderzoek van de Stichting Kafi naar de effecten van het opheffen van&#13;
genoemde vrijstelling blijkt onder andere dat het belastbaarstellen van de cultuurgronden&#13;
een substantiële bijdrage levert aan de gemeentelijke inkomsten. Met name&#13;
gemeenten in het landelijk gebied zullen hier hun voordeel kunnen doen.&#13;
Onroerend-goedbelastingheffing van cultuurgronden zou een verruiming van de&#13;
jaarlijkse OGB-opbrengst van zo'n 200 min gulden opleveren.20&#13;
Het moge duidelijk zijn dat het betrekken van bedrijfsmatig geëxploiteerde cultuurgronden&#13;
in de OGB kan leiden tot verdere uitbreiding van samenwerking tussen&#13;
waterschappen en gemeenten. Beide lagere overheden heffen in dat geval belasting&#13;
van ongebouwde onroerende goederen. Het ligt voor de hand om voor deze heffingen&#13;
van het ongebouwd een gezamenlijk bestand van belastinggegevens op te bouwen&#13;
en eenzelfde heffingsgrondslag te hanteren.&#13;
4.2. Een uniforme waardegrondslag, (de)centrale waardevaststelling en registratie&#13;
In 1983 heeft de commissie Christiaanse het advies gegeven een onderzoek in te stellen&#13;
naar de mogelijkheden op het punt van uniformering van waardebegrippen, centralisatie&#13;
van waardering en openbare registratie. Dit onderzoek is inmiddels uitgevoerd&#13;
door een commissie van de Voorlopige Raad voor Vastgoedinformatie (RAVI):&#13;
de Commissie Uniformering Waardebegrippen (CUWA).&#13;
In oktober 1985 heeft de CUWA een rapport uitgebracht waarin onder andere&#13;
wordt geconcludeerd dat er in verband met:&#13;
1. de duidelijkheid één waardebegrip moet komen voor hetzelfde object;&#13;
2. de doelmatigheid te veel doublures in belastingadministraties plaatsvinden;&#13;
3. de uitwisselbaarheid van belastinggegevens te veel verschillende georganiseerde&#13;
bestanden zijn.21&#13;
Thans is in discussie of ter oplossing van de bovenvermelde knelpunten de volgende&#13;
maatregelen kunnen dienen, te weten22: 1. de Wet waardebepaling van onroerend goed;&#13;
2. één taxatiedienst die werkt ten behoeve van meerdere belastingen;&#13;
3. gegevensopslag in een bestand of in meerdere bestanden dat raadpleegbaar is&#13;
voor alle instanties, waarbij ook aan burgers toegang wordt gegeven om de opgeslagen&#13;
gegevens te kunnen controleren.&#13;
5. SAMENVATTING EN CONCLUSIES&#13;
Met het ontwerp Waterschapswet wordt een groot deel van de wetgeving dat betrekking&#13;
heeft op waterschappen samengebracht in een algemene Waterschapswet. Onderwerpen&#13;
die tot op heden in de provinciale reglementen geregeld waren, hebben&#13;
nu een plaats gevonden in het ontwerp Waterschapswet, hetgeen tot een grotere uniformering&#13;
zal leiden. De Waterschapswet geeft daarbij het waterschap als functioneel&#13;
gedecentraliseerd orgaan een herkenbare plaats binnen het openbaar bestuur.&#13;
Omtrent de omslagheffing bevat het ontwerp Waterschapswet een aantal nieuwe&#13;
elementen. Traditioneel worden de kosten van de waterschapstaken omgeslagen&#13;
over de belanghebbenden bij die taken, dit op grond van de voor de waterschappen&#13;
karakteristieke samenhang tussen belang, betaling en zeggenschap. Op dit moment&#13;
zijn het de eigenaren van de onroerende goederen die als belanghebbenden omslagplichtig&#13;
zijn. Het ontwerp Waterschapswet biedt de mogelijkheid de omslagplicht&#13;
uit te breiden tot de gebruikers van agrarische ongebouwde (pachters) en gebruikers&#13;
van gebouwde onroerende goederen. Voor de omslag van het gebouwd onroerend&#13;
goed bepaalt het ontwerp dat als heffingsgrondslag de OGB-grondslag moet worden&#13;
ingevoerd. De waterschappen zullen derhalve hun omslagen 'gebouwd' in de toekomst&#13;
heffen op basis van de economische waarde.&#13;
Op de vraag of een pachtersomslag in de praktijk te realiseren is, kan worden&#13;
geantwoord dat hiertoe eerst een aantal knelpunten moeten worden opgelost. Ten&#13;
eerste dienen art. 14 van de Pachtwet en het Pachtnormenbesluit te worden gewijzigd.&#13;
Ten tweede dient er een pachtersregistratie te worden opgezet op basis waarvan&#13;
de waterschapsomslag kan worden geheven. Het ontwerp Waterschapswet bepaalt&#13;
dat de Grondkamer gegevens ten behoeve van de pachtersregistratie op verzoek aan&#13;
het waterschap verstrekt. Aangezien de Grondkamer geen volledig gegevensbestand&#13;
omtrent pachters bezit en het nog de vraag is of deze gegevens toegankelijk zijn verwerkt,&#13;
is het niet te verwachten dat waterschappen op korte termijn in staat zullen&#13;
zijn een volledige pachtersregistratie op te bouwen. Omdat, gezien de samenhang&#13;
van belang, betaling en zeggenschap, de pachtersomslag als een noodzakelijke voorwaarde&#13;
moet worden beschouwd voor zeggenschap van pachters, zal de vertegenwoordiging&#13;
van pachters in het waterschapsbestuur voorlopig nog op zich laten&#13;
wachten.&#13;
Bij de vraag naar de politieke haalbaarheid van een pachtersomslag kan worden&#13;
gewezen op de discussie die plaatsvindt omtrent de belastbaarstelling van bedrijfsmatig&#13;
geëxploiteerde cultuurgronden in de OGB. Het ligt voor de hand dat de&#13;
tegenstand vanuit de agrarische beroepsgroep tegen deze belastbaarstelling aanzienlijk&#13;
zal zijn. De waterschapsbesturen zullen zich een aantal malen bedenken alvorens zich te&#13;
beijveren voor een pachtersomslag en daarmede een deel van de agrarische beroepsgroep&#13;
te confronteren met een lastenverzwaring. Ten slotte geldt: 'Invoerder van&#13;
lasten wordt lankzaam vergeeten' en 'Die 't volk verschoont van geeven is zijn&#13;
vriendt.'23</content><legacyfootnotes>2. Vergelijk Rapport van de Werkgroep Waterschapsfinanciën, De financiën van het waterschap,&#13;
's-Gravenhage april 1983.&#13;
3. De hier gepresenteerde cijfers afkomstig uit het Statistisch zakboek 1986 van het CBS blz. 306 en 307.&#13;
4. Vergelijk Rapport Studiecommissie Waterschappen, Het waterschap en zijn toekomst, blz. 37,&#13;
's-Gravenhage 1974.&#13;
5. De hier gepresenteerde CBS-cijfers zijn gepubliceerd in: De waterschapslasten in 1984 en 1985 in: Waterschapsbelangen&#13;
(WB) 12 februari 1986, nr. 3, blz. 68-71.&#13;
6. Zie memorie van toelichting Waterschapswet (Tweede Kamer 1986-1987, 19 995, nr. 3), blz. 7.&#13;
7. Zie memorie van toelichting t.a.p., blz. 8.&#13;
8. Vergelijk Unie van Waterschappen, Nota inzake nadere beleidsbepaling heffingsgrondslag gebouwd.&#13;
's-Gravenhage 1981, en Kafi, naar een samenwerking tussen gemeenten en waterschappen, Arnhem 1984,&#13;
blz. 14.&#13;
9. Het Waterschap en zijn toekomst t.a.p.&#13;
10. Regeringsnota over de toekomst van de Waterschappen, Naar een nieuw Waterschapsbestel? Tweede&#13;
Kamer 1976-1977, 14 480 nr. 1.&#13;
11. Commissie Waterschapsbestuur, Het bestuur van het Waterschap, 's-Gravenhage 1979.&#13;
12. De Ruilverkavelingswet 1954 (Stb. 510) is bij de inwerktreding op 15 oktober 1985 van de Landinrichtingswet&#13;
ingetrokken (art. 238, Stb. 1985, 520). Genoemde systematiek vindt thans zijn grondslag in art.&#13;
54 van de Landinrichtingswet.&#13;
13. De financiën van het Waterschap, t.a.p.&#13;
14. Zie voor een bespreking van de functioneel democratische visie: J. Berends, Bestuurssamenstelling&#13;
en verkiezing van de Gelderse Zuiveringsschappen, centrum voor Bestuurskundig Onderzoek TH Twente,&#13;
blz. 22-25, Enschede 1985, en B. Denters en J, Berends, 'Oude genegenheidt is diep gewortelt', visies&#13;
op de democratische samenstelling van waterschapsbesturen in: Waterschapsbelangen 6 augustus 1986,&#13;
nr. 14, blz. 365-370.&#13;
15. Vergelijk Unie commentaar op rapport Waterschapsbestuur, in: WB 1979, blz. 278.&#13;
16. Vergelijk D.W.P. Ruiter, Belangenvertegenwoordiging in het Waterschapsbestuur, in WB 1979, blz.&#13;
336-341, en tevens: Commissie Waterschapsbestuur, t.a.p., Minderheidsnota, blz. 50/51.&#13;
17. Zie B. Denters en J. Berends, 'Oude genegenheidt is diep gewortelt', t.a.p. blz. 367 e.v., en memorie&#13;
van toelichting t.a.p., blz. 27.&#13;
18. Zie WB 6 mei 1987, nr. 9, blz. 328.&#13;
19. Naar een samenwerking tussen gemeenten en waterschappen, t.a.p.&#13;
20. Stichting Kafi, Onderzoek inzake de belastbaarstelling van bedrijfsmatig geëxploiteerde cultuurgron&#13;
den, Woerden november 1986.&#13;
21. Onroerend Goed Gewaardeerd oktober 1985, Voorlopige Raad voor Vastgoedinformatie, blz. 19.&#13;
22. Vastgoedinformatie 'van Beleid naar Uitvoering', inleidingen gehouden tijdens de conferentie van 2&#13;
juni 1987 (RAVI), hoofdstuk 9-10.&#13;
23. P.C. Hooft, Leringen van Staat, Den Haag, blz. 68.</legacyfootnotes><footnotes><footnote/></footnotes><auteurs>J. Berends &#13;
A.E.M. Bos</auteurs><published>1987-11-01 00:00:00</published><modified>1987-11-01 00:00:00</modified><editiondate>1987-11-01</editiondate><htmlpath>https://denhollander.info/artikel/6343</htmlpath></article>
</articles></edition>
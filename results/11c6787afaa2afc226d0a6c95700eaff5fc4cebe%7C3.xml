<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1993</searchword><id>5309</id><udhid>UDH:TvAR/5309</udhid><titel>Storms / de minister van Landbouw, Natuurbeheer en Visserij (TvAR 1993/4661)</titel><searchwords><searchword>TvAR 11/1993</searchword><searchword>TvAR 1993/4661</searchword><searchword>UDH:TvAR/5309</searchword></searchwords><attachments><attachment><name>1993_nr 11_Rechtspraak_4661.pdf</name><extention>pdf</extention><url>https://denhollander.info/download/5308/ci</url></attachment></attachments><inleiding>Uitvoeringsregeling EEG-premie&#13;
schapevleesproducenten 1990, art. 6 en 13&#13;
&#13;
Premie aangevraagd voor de verkoopseizoenen&#13;
1990 en 1991, waarvoor één aanhoudperiode&#13;
(15 maart 1991 tot en met 22 juni 1991)&#13;
was vastgesteld. Premie voor beide verkoopseizoenen&#13;
afgewezen omdat aanhoudverplichting&#13;
niet was nageleefd. Het College volgt&#13;
verzoeker niet in zijn betoog, voor zover dat&#13;
er toe strekt dat voldaan is aan de voorschriften&#13;
voor toekenning van premie voor het verkoopseizoen&#13;
1990 en dat daaraan een verzuim&#13;
in het jaar 1991, dat verweerder ten onrechte&#13;
samen met 1990 als één verkoopseizoen beschouwt,&#13;
niet afdoet. Beroep verworpen.</inleiding><content>Uitspraak in de zaak van: J.H. Storms,&#13;
wonende te Roermond, verzoeker,&#13;
tegen&#13;
de minister van Landbouw, Natuurbeheer en&#13;
Visserij, zetelend te 's-Gravenhage, verweerder,&#13;
gemachtigde: mr. K.A. Fikkert, ambtenaar&#13;
ten departemente.&#13;
1. Het verloop van de procedure&#13;
Bij brief, verzonden op 28 juli 1992, heeft&#13;
verweerder verzoeker mededeling gedaan van&#13;
zijn besluit diens bezwaar tegen na te melden&#13;
besluit van de directeur Landbouw, Natuur en&#13;
Openluchtrecreatie in de provincie Limburg&#13;
(hierna: directeur LNO) ongegrond te verklaren&#13;
en zijn verzoek om premie, als bedoeld in&#13;
de Uitvoeringsregeling EEG-premie schapevleesproducenten&#13;
1990 (hierna: de Premieregeling),&#13;
voor de verkoopseizoenen 1990 en&#13;
1991, af te wijzen.&#13;
Tegen eerstvermeld besluit heeft verzoeker&#13;
bij verzoekschrift, ter griffie ontvangen op 26&#13;
augustus 1992, beroep ingesteld bij het College.&#13;
Daarbij heeft hij gevorderd dat het College&#13;
het bestreden besluit vernietigt en dat het bepaalt&#13;
dat de premie, althans die voor het verkoopseizoen&#13;
1990, alsnog wordt toegekend.&#13;
Verweerder heeft op 24 november 1992&#13;
een verweerschrift, strekkend tot verwerping&#13;
van het beroep, ingediend en daarbij de op de&#13;
zaak betrekking hebbende stukken overgelegd.&#13;
Het College heeft de zaak behandeld ter&#13;
openbare terechtzitting van 23 april 1993,&#13;
waar partijen zijn verschenen en hun standpunt&#13;
nader hebben toegelicht, verzoeker in&#13;
persoon en verweerder bij monde van zijn gemachtigde.&#13;
2. De vaststaande feiten&#13;
Op grond van de gedingstukken en het verhandelde&#13;
ter terechtzitting staan de volgende&#13;
feiten en omstandigheden ten processe vast. -&#13;
Door middel van op 8 maart 1991 door hem&#13;
ondertekende en op die datum door de districtsbureauhouder&#13;
(hierna: DBH) ontvangen&#13;
formulieren heeft verzoeker de directeur LNO&#13;
gevraagd hem in het kader van de Premieregeling&#13;
voor de verkoopseizoenen 1990 en&#13;
1991 in aanmerking te doen komen voor premie&#13;
voor alle 22 op de datum van de aanvraag&#13;
aanwezige ooien. Verzoeker heeft daarbij verklaard&#13;
kennis te hebben genomen van en te&#13;
voldoen aan de bepalingen van de Premieregeling&#13;
en de hierop betrekking hebbende&#13;
EEG-verordeningen. Voorts heeft hij zich&#13;
daarbij verplicht de daarin gestelde voorwaarden,&#13;
zoals vermeld op de achterkant van het&#13;
formulier, waaronder de voorwaarde dat de&#13;
producent verplicht is om het opgegeven aantal&#13;
aan te houden ooien op ieder moment van&#13;
de aanhoudperiode (15 maart 1991 tot en met&#13;
22 juni 1991) op zijn bedrijf te houden, na te&#13;
leven.&#13;
- Verzoeker heeft gedurende de aanhoudperiode&#13;
een aantal malen aan te houden ooien ver&#13;
plaatst en daarvan mededeling gedaan aan de&#13;
DBH. Onder meer op 3 juni 1991 heeft de&#13;
DBH een op 31 mei 1991 door verzoeker, als&#13;
mede door A. Nijssen, wonende te Roermond,&#13;
ondertekende verklaring ontvangen, waarbij&#13;
verzoeker mededeling doet van verplaatsing&#13;
van ooien naar een nader aangeduid perceel&#13;
van voornoemde Nijssen met ingang van '31&#13;
mei'.&#13;
- Bij brief, verzonden op 19 december 1991,&#13;
heeft de directeur LNO verzoeker meegedeeld&#13;
dat de door hem voor de verkoopseizoenen&#13;
1990 en 1991 aangevraagde premie ingevolge&#13;
het bepaalde bij art. 13, eerste lid, van de Pre&#13;
mieregeling niet aan hem kan worden uitbe&#13;
taald.&#13;
- Tegen dit besluit heeft verzoeker bezwaar&#13;
gemaakt bij verweerder bij een op 31 december&#13;
1991 door deze ontvangen brief.&#13;
- Het bestreden besluit is genomen naar aan&#13;
leiding van voormeld bezwaarschrift.&#13;
3. Het bestreden besluit Het bestreden besluit&#13;
is in het bijzonder gebaseerd op de volgende&#13;
overwegingen:&#13;
'Ingevolge artikel 6, eerste lid, van de regeling&#13;
moet een producent, indien hij (een gedeelte&#13;
van) de aan te houden ooien gaat&#13;
aanhouden op gronden of in gebouwen waarvan&#13;
hij niet de eigenaar, erfpachter of pachter&#13;
(op basis van een door de grondkamer goedgekeurde&#13;
pachtovereenkomst) is, daarvan mededeling&#13;
doen aan de districtsbureauhouder en&#13;
wel uiterlijk vóór de dag waarop de verplaatsing&#13;
plaatsvindt. Bij niet-nakoming bestaat&#13;
geen recht op premie (artikel 13, eerste lid).&#13;
Als, zoals in Uw geval, de mededeling kennelijk&#13;
per post is toegezonden, beschouw ik als&#13;
de dag waarop de mededeling is gedaan de&#13;
datum, waarop het stuk ter verzending aan de&#13;
posterijen is toevertrouwd. In beginsel is dat&#13;
de datum van het poststempel.&#13;
Als geen (leesbare) poststempeldatum ter&#13;
beschikking staat, moet die datum aan de&#13;
hand van de duur van de postbezorging worden&#13;
afgeleid. Daarbij neem ik in overweging&#13;
dat onder normale omstandigheden een poststuk&#13;
niet later dan 2 dagen (zon- en feestdagen&#13;
niet meegerekend) nadat het aan de posterijen&#13;
is toevertrouwd, wordt bezorgd. Voorts houd&#13;
ik er rekening mee dat de ontvangst van poststuk,&#13;
dat op een zaterdag bij het kantoor van&#13;
de districtsbureauhouder wordt bezorgd, eerst&#13;
de daarop volgende werkdag wordt geregistreerd.&#13;
Het voorgaande is alleen anders als de&#13;
ondertekeningsdatum van de verklaring op&#13;
een te late verzending duidt. Het vorenstaande&#13;
betekent dat de onderstaande verplaatsing(-&#13;
en) op de in de derde kolom vermelde datum&#13;
is (zijn) gemeld:&#13;
melding melding&#13;
ondertekend verzonden&#13;
31-5-1991 31-5-1991 31-5-1991 3-6-1991&#13;
Gelet op de bovenstaande informatie kom ik&#13;
tot de conclusie dat U één verplaatsingsverklaring&#13;
niet tijdig bij de districtsbureauhouder&#13;
hebt ingediend. Dat het U redelijkerwijs onmogelijk&#13;
was die verklaring tijdig in te dienen&#13;
hebt U niet aangetoond.&#13;
Ik verklaar Uw bezwaarschrift dan ook ongegrond&#13;
en wijs Uw daarmee samenhangend&#13;
verzoek af.'&#13;
4. De grieven van verzoeker Ter&#13;
ondersteuning van het beroep heeft verzoeker&#13;
het volgende aangevoerd:&#13;
'Als reden voor ongegrondverklaring van het&#13;
bezwaarschrift en afwijzing van mijn verzoek&#13;
om Ooipremie vermeldt voornoemde beslissing&#13;
slechts dat ik één verplaatsingsverklaring&#13;
betreffende het verkoopseizoen 1991 (namelijk&#13;
een door mij gemelde verplaatsing per 31&#13;
mei 1991) niet tijdig zou hebben ingediend.&#13;
Ik acht het daarom volstrekt ongegrond en&#13;
apert onredelijk om mij ook geen Ooipremie&#13;
toe te kennen over het verkoopseizoen 1990,&#13;
over welk jaar door mij immers aan alle voorwaarden&#13;
en verplichtingen voor verkrijging&#13;
van deze premie is voldaan.&#13;
In dat geval zou ik de dupe worden van het&#13;
feit dat het Ministerie van Landbouw, Natuurbeheer&#13;
en Visserij de aanvraag voor Ooipremie&#13;
over de verkoopseizoenen 1990 en 1991&#13;
heeft gecombineerd en deze (naar mijn mening&#13;
ten onrechte) kennelijk als één seizoen&#13;
beschouwt.&#13;
Ook het feit dat voor de jaren 1990 en&#13;
1991 een afzonderlijk exemplaar van het aanvraagformulier&#13;
bij de districtsbureauhouder&#13;
moest worden ingediend en dat de eventuele&#13;
premies op afzonderlijke tijdstippen worden&#13;
uitbetaald duidt er op dat het recht op premie&#13;
voor beide jaren afzonderlijk dient te worden&#13;
vastgesteld.&#13;
De beslissing waarvan beroep is derhalve&#13;
in strijd met de tekst, en/of de aard en/of de&#13;
strekking van de onderhavige Uitvoeringsregeling&#13;
en de EEG-verordeningen waarop die&#13;
regeling is gebaseerd.'&#13;
5. Het verweer&#13;
In het verweerschrift heeft verweerder, onder&#13;
meer, het volgende opgemerkt:&#13;
'Anders dan verzoeker meent is het onthouden&#13;
van premie voor beide verkoopseizoenen&#13;
niet disproportioneel. Verzoeker heeft zich in&#13;
verband met de premie voor het verkoopseizoen&#13;
1990 en 1991 verbonden om het door&#13;
hem opgegeven aantal ooien van 15 maart&#13;
1991 tot en met 22 juni 1991 aan te houden en&#13;
daarbij de overige voorwaarden van de regeling&#13;
na te leven. De stelling dat verzoeker&#13;
voor het verkoopseizoen 1990 wel aan de&#13;
voorschriften zou hebben voldaan, is dus onjuist.&#13;
Verzoeker kon en moest verder weten dat&#13;
zijn verzuim om de voorschriften gedurende&#13;
de genoemde aanhoudperiode na te leven, van&#13;
invloed zou zijn op de premie voor beide verkoopseizoenen.&#13;
De combinatie van de verkoopseizoenen is&#13;
ook niet strijdig met de (communautaire) regelgeving.&#13;
Er is geen bepaling in de regeling&#13;
die aan de combinatie van verkoopseizoenen&#13;
in de weg staat. Verder wijs ik op het&#13;
volgende.&#13;
Op grond van artikel 3, tweede lid, van&#13;
verordening (EEG) 3007/84 zoals gewijzigd&#13;
bij verordening (EEG) 1260/90 moeten met&#13;
ingang van verkoopseizoen 1991 de premieaanvragen&#13;
van de schapevleesproducenten&#13;
worden ingediend in de loop van een periode&#13;
die is vastgesteld binnen de periode die begint&#13;
op 1 november voorafgaand aan het begin&#13;
van het verkoopseizoen, en eindigt op 30 april&#13;
volgend op het begin van het verkoopseizoen&#13;
waarvoor de aanvragen worden ingediend.&#13;
Gelet hierop zou de aanvraag voor de premie&#13;
voor het verkoopseizoen 1991 die voor het&#13;
verkoopseizoen 1990 doorkruisen of kort&#13;
daarop volgen. In de Nederlandse situatie vielen&#13;
immers tot en met het verkoopseizoen&#13;
1990 - in overeenstemming met de communautaire&#13;
regelgeving - de (respectieve) aanvraagperiodes&#13;
voor een verkoopseizoen in&#13;
december van het overeenkomstige kalenderjaar&#13;
en in januari van het daarop volgende kalenderjaar.&#13;
Onder die omstandigheden is, mèt&#13;
toestemming van de Europese Commissie, ervoor gekozen om de aanvraagperiodes voor&#13;
beide verkoopseizoenen samen te laten vallen&#13;
en om slechts één aanhoudperiode voor beide&#13;
verkoopseizoenen vast te stellen.'&#13;
6. De beoordeling van het geschil&#13;
In de Premieregeling wordt, onder meer, het&#13;
volgende bepaald:&#13;
'Artikel 6&#13;
1. De producent is verplicht om, indien hij&#13;
de aan te houden ooien dan wel een gedeelte&#13;
daarvan gaat aanhouden op gronden of in ge&#13;
bouwen waarvan hij niet de eigenaar, erfpach&#13;
ter dan wel pachter op basis van een door de&#13;
grondkamer goedgekeurde pachtovereen&#13;
komst is, hiervan uiterlijk vóór de dag waarop&#13;
de verplaatsing plaats vindt, door middel van&#13;
het daartoe bestemde exemplaar van het door&#13;
de directeur vastgestelde verplaatsingsformu&#13;
lier, mededeling te doen aan de districtsbureauhouder.&#13;
2. Vanaf het moment van verplaatsing&#13;
dient de producent het volledig ingevulde en&#13;
ondertekende voor de controle door de Alge&#13;
mene Inspectiedienst bestemde exemplaar van&#13;
het verplaatsingsformulier op zijn bedrijf ter&#13;
beschikking te hebben.&#13;
3. De gronden of gebouwen waarnaar de&#13;
aan te houden ooien worden verplaatst, moe&#13;
ten door de producent:&#13;
a. op het verplaatsingsformulier met kadastrale&#13;
gegevens worden omschreven of&#13;
b. door middel van een bij het verplaatsingsformulier&#13;
te voegen en naar het oordeel&#13;
van de districtsbureauhouder eenduidige situatieschets&#13;
of omschrijving worden aangeduid.&#13;
4. Indien de producent de verplichtingen,&#13;
bedoeld in het eerste en tweede lid, niet is na&#13;
gekomen maar met daartoe strekkende be&#13;
wijsstukken ten genoegen van de directeur&#13;
LNO aantoont dat het hem redelijkerwijs niet&#13;
mogelijk was aan deze verplichtingen te vol&#13;
doen, wordt de premie uitbetaald onderschei&#13;
denlijk niet teruggevorderd.'&#13;
'Artikel 13&#13;
1. Indien op enig moment blijkt dat de producent:&#13;
a de verplichtingen, bedoeld in de artikelen&#13;
4, eerste lid, 5, eerste lid, en 6, eerste en tweede&#13;
lid, niet is nagekomen, dan wel&#13;
6. op het aanvraagformulier of op het verplaatsingsformulier&#13;
onjuiste gegevens heeft&#13;
verstrekt, wordt, onverminderd het bepaalde&#13;
in het tweede, derde en vierde lid, voor die&#13;
aanvraag geen premie toegekend dan wel&#13;
wordt de beslissing houdende toekenning van&#13;
een premie ingetrokken en zal de reeds uitbetaalde&#13;
premie worden teruggevorderd.&#13;
2. In afwijking van het bepaalde in het eerste&#13;
lid wordt, indien het werkelijke aantal aanwezige&#13;
ooien tien procent of minder van het&#13;
voor premie opgegeven aantal verschilt, voor&#13;
het werkelijke aantal aanwezige ooien de premie&#13;
verminderd met driemaal het verschilpercentage&#13;
uitgekeerd, indien de directeur LNO&#13;
ervan overtuigd is dat dit verschil niet het gevolg&#13;
is van een valse verklaring die doelbewust&#13;
of door grove nalatigheid is afgelegd.&#13;
(•&amp;#9632;&amp;#9632;)'&#13;
Met betrekking tot de aangevoerde grieven&#13;
overweegt het College als volgt. Verzoeker&#13;
heeft zich bij de aanvraag onder meer verplicht&#13;
gedurende de aanhoudperiode, van 15&#13;
maart 1991 tot en met 22 juni 1991, het daarbij&#13;
door hem opgegeven aantal ooien op zijn&#13;
bedrijf te houden.&#13;
Niet is in geschil dat verzoeker van de verplaatsing&#13;
van ooien naar gronden van A. Nijssen&#13;
niet uiterlijk vóór de dag, waarop deze&#13;
plaatsvond - 31 mei 1991 - mededeling heeft&#13;
gedaan aan de DBH en dat hij mitsdien de bij&#13;
art. 6, eerste lid, van de Premieregeling gestelde&#13;
verplichting niet is nagekomen.&#13;
Verzoeker heeft geen feiten of omstandigheden,&#13;
als bedoeld in art. 6, vierde lid, van de&#13;
Premieregeling, gesteld, op grond waarvan&#13;
verweerder had moeten oordelen dat het verzoeker&#13;
redelijkerwijs onmogelijk was aan de&#13;
verplichting, bedoeld in voormeld art. 6, eerste&#13;
lid, te voldoen. In die omstandigheden was&#13;
het verweerder ingevolge het bepaalde bij art.&#13;
13, eerste lid, van de Premieregeling niet toegestaan&#13;
premie, als gevraagd, dat wil zeggen&#13;
voor 2 verkoopseizoenen, toe te kennen.&#13;
Gesteld noch gebleken is dat zich een situatie&#13;
voordoet, als bedoeld in art. 13, tweede&#13;
lid, van de Premieregeling, welke grondslag&#13;
biedt voor toekenning van een deel van de gevraagde&#13;
premie.&#13;
Het College volgt verzoeker voorts niet in&#13;
zijn betoog, voor zover dat er toe strekt dat is&#13;
voldaan aan alle voorschriften, gesteld voor&#13;
toekenning van de premie voor het verkoopseizoen&#13;
1990, en dat daaraan een verzuim in&#13;
het jaar 1991, dat verweerder ten onrechte samen&#13;
met 1990 als één verkoopseizoen beschouwt,&#13;
niet afdoet. Daartoe overweegt het&#13;
College als volgt.&#13;
Verzoeker heeft een aanvraag ingediend&#13;
voor, onder meer, een premie voor het verkoopseizoen&#13;
1990 en zich er, om daarvoor in&#13;
aanmerking te komen, toe verplicht 22 ooien&#13;
van 15 maart 1991 tot en met 22 juni 1991 op&#13;
zijn bedrijf te houden. Nu vaststaat dat verzoeker&#13;
die verplichting niet is nagekomen,&#13;
bieden de Premieregeling, noch de EEG-Verordeningen,&#13;
waaraan de Premieregeling uitvoering&#13;
geeft, grondslag voor toewijzing van&#13;
de aanvraag. Aan de vraag of verzoeker, indien&#13;
zijn aanvraag een andere aanhoudperiode&#13;
zou hebben betroffen, wel aan alle toepasselijke&#13;
nationale en communautaire voorschriften&#13;
voor premie voor het verkoopseizoen 1990&#13;
zou hebben voldaan, komt het College derhalve&#13;
niet toe.&#13;
Nu de grieven van verzoeker geen doel&#13;
treffen en ook overigens niet is gebleken van&#13;
feiten of omstandigheden, op grond waarvan&#13;
het bestreden besluit in aanmerking komt&#13;
voor vernietiging op één der gronden, vermeld&#13;
in art. 5 van de Wet administratieve&#13;
rechtspraak bedrijfsorganisatie, dient het beroep&#13;
te worden verworpen. Dienovereenkomstig&#13;
wordt beslist.&#13;
7. De beslissing&#13;
Het College verwerpt het beroep.</content><legacyfootnotes/><footnotes><footnote/></footnotes><auteurs/><published>1993-11-01 00:00:00</published><modified>1992-10-07 00:00:00</modified><editiondate>1993-11-01</editiondate><htmlpath>https://denhollander.info/artikel/5309</htmlpath></article>
</articles></edition>
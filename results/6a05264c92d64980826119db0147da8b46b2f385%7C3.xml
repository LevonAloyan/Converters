<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1993</searchword><id>5274</id><udhid>UDH:TvAR/5274</udhid><titel>reclamant tegen het plan van toedeling in de ruilverkaveling 'Oud Gastel-Oudenbosch' (TvAR 1993/4632)</titel><searchwords><searchword>TvAR 7/1993</searchword><searchword>TvAR 1993/4632</searchword><searchword>UDH:TvAR/5274</searchword></searchwords><attachments><attachment><name>1993_nr 7_Rechtspraak_4632.pdf</name><extention>pdf</extention><url>https://denhollander.info/download/5273/ci</url></attachment></attachments><inleiding>Landinrichtingswet, art. 196, 202 jo. 187 lid 2&#13;
&#13;
Door een voorstel tot wijziging van het plan&#13;
van toedeling krijgt reclamant (glastuinder)&#13;
een gedeelte van een door hem ingebracht&#13;
perceel weer toegedeeld, waardoor hij in&#13;
staat is op dat perceel een rendabele kas te&#13;
bouwen.&#13;
Belanghebbende (vollegrondstuinbouwbedrijf)&#13;
stemt niet met de wijziging in, daar het&#13;
voor zijn zoon te zijner tijd niet meer mogelijk&#13;
is ter plaatse een tuinbouwkas te bouwen. Het&#13;
bezwaar van belanghebbende wordt verworpen&#13;
daar hij noch zijn zoon thans een glastuinbouwbedrijf&#13;
hebben. In de ruilverkaveling&#13;
kan geen rekening gehouden worden met&#13;
wensen van (rechtsopvolgers van) belanghebbenden&#13;
ten aanzien van in de toekomst te realiseren&#13;
gebruiksmogelijkheden. Weliswaar&#13;
gaat belanghebbende er ten opzichte van de&#13;
oorspronkelijke toedeling qua vorm op achteruit,&#13;
maar gelet op zijn inbreng heeft hij nog&#13;
steeds groot voordeel bij de (gewijzigde) toedeling.&#13;
Proceskosten.&#13;
</inleiding><content>C.A.G. H., reclamant tegen het plan van toedeling&#13;
in de ruilverkaveling 'Oud Gastel-Oudenbosch';&#13;
enz.&#13;
2. Het bezwaar&#13;
Reclamant maakt bezwaar tegen de vorm van&#13;
de aan hem toe te delen kavel nr. 048.036,&#13;
omdat die kavel voor kassenbouw te smal is.&#13;
De Landinrichtingscommissie is aan dit&#13;
bezwaar tegemoet gekomen en heeft een wijziging&#13;
voorgesteld van de grens tussen de kavel&#13;
van reclamant en de naastliggende, aan&#13;
D.L. de Hoorn toe te delen, kavel, zoals aangegeven&#13;
op kaartbijlage 2, behorende bij het&#13;
proces-verbaal van de Landinrichtingscommissie.&#13;
Reclamant is met deze wijziging akkoord&#13;
gegaan. De Hoon heeft bezwaar tegen het wijzigingsvoorstel.&#13;
De Landinrichtingscommissie heeft het bezwaar&#13;
van De Hoon tegen de voorgestelde&#13;
wijziging weersproken.&#13;
3. De beoordeling&#13;
3.1. Reclamant is glastuinder. In het wijzigingsvoorstel&#13;
krijgt reclamant zijn ter plaatse&#13;
van kavel 048.036 ingebrachte breedte van 66&#13;
meter gedeeltelijk terug, waardoor hij, naar&#13;
zijn oordeel, in staat is op dat perceel een&#13;
(rendabele) kas te bouwen.&#13;
3.2. Belanghebbende De Hoon voert onder&#13;
meer aan, dat zijn zoon na het verlaten van de&#13;
H.A.S. voornemens is een tuinbouwkas neer&#13;
te zetten op de toe te delen kavel. Door het&#13;
wijzigingsvoorstel is dat niet meer mogelijk.&#13;
3.3. De Hoon heeft een vollegrondstuinbouwbedrijf,&#13;
hij noch zijn zoon hebben momenteel&#13;
een glastuinbouwbedrijf. Alleen al op&#13;
deze grond dient zijn bezwaar tegen het door&#13;
de Commissie gedane wijzigingsvoorstel te&#13;
worden verworpen, omdat in de ruilverkaveling&#13;
geen rekening kan worden gehouden met&#13;
wensen van (rechtsopvolgers van) belangheb&#13;
benden ten aanzien van in de toekomst te realiseren&#13;
gebruiksmogelijkheden.&#13;
3.4. Daarnaast voert De Hoon aan, dat re&#13;
clamant nooit een vergunning zal krijgen om&#13;
daar een kas te bouwen.&#13;
De rechtbank acht dit niet relevant. Reclamant&#13;
had immers bij zijn inbreng de mogelijkheid&#13;
een kas te bouwen en dient bij zijn&#13;
toedeling diezelfde mogelijkheid terug te krijgen.&#13;
3.5. Tenslotte heeft belanghebbende De&#13;
Hoon gesteld, dat hij er in het wijzigingsvoor&#13;
stel op achteruit gaat.&#13;
De Hoon brengt een slecht gevormd huisperceel&#13;
van 0.48.80 ha en een afstandskavel&#13;
groot 1.12.40 ha in en krijgt (ook in de gewijzigde&#13;
toedeling) alle grond geconcentreerd bij&#13;
huis. Daarnaast krijgt hij voor de door hem ingebrachte&#13;
kleigrond, zavelgrond terug.&#13;
3.6. Weliswaar gaat De Hoon er ten op&#13;
zichte van de oorspronkelijke toedeling qua&#13;
vorm op achteruit, maar gelet op zijn inbreng&#13;
heeft hij nog steeds groot voordeel bij de (ge&#13;
wijzigde) toedeling.&#13;
3.7. De rechtbank is van oordeel, dat de&#13;
bezwaren van De Hoon tegen het wijzigingsvoorstel&#13;
ongegrond zijn, omdat een vergelijking&#13;
van inbreng en toedeling, waarbij rekening&#13;
moet worden gehouden met de kwaliteit&#13;
van de grond, positief uitvalt voor De Hoon,&#13;
zodat aan zijn bezwaar voorbij gegaan moet&#13;
worden.&#13;
3.8. De conclusie is dat het bezwaar van&#13;
reclamant gegrond is en dat het plan van toe&#13;
deling moet worden gewijzigd als voorgesteld&#13;
in bijlage 2, behorende bij het proces-verbaal&#13;
van de behandeling van het bezwaarschrift bij&#13;
de Landinrichtingscommissie.&#13;
Nu de Landinrichtingscommissie het bezwaar&#13;
van reclamant terecht heeft erkend en&#13;
een wijzigingsvoorstel heeft gemaakt en het&#13;
bezwaar alleen daarom moest worden gehandhaafd&#13;
omdat de belanghebbende niet akkoord&#13;
ging, zal de rechtbank De Hoon in de kosten&#13;
van reclamant veroordelen.&#13;
4. De beslissing&#13;
De rechtbank&#13;
verklaart het bezwaar gegrond; (enz.)</content><legacyfootnotes/><footnotes><footnote/></footnotes><auteurs/><published>1993-07-01 00:00:00</published><modified>1992-04-27 00:00:00</modified><editiondate>1993-07-01</editiondate><htmlpath>https://denhollander.info/artikel/5274</htmlpath></article>
</articles></edition>
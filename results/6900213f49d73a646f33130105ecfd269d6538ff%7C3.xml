<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2008</searchword><id>7263</id><udhid>UDH:TvAR/7263</udhid><titel>'Johannes Josephus Veltman / Gijsbertus Hendrikus Pijnappels' (TvAR 2008/5442)</titel><searchwords><searchword>TvAR 6/2008</searchword><searchword>TvAR 2008/5442</searchword><searchword>UDH:TvAR/7263</searchword></searchwords><attachments><attachment><name>TvAR-6-2008 Rechtspraak4.pdf</name><extention>pdf</extention><url>https://denhollander.info/download/6838/ci</url></attachment></attachments><inleiding>Pachtkamer Hof Arnhem, 12 december 2006, rolnummer:&#13;
2005/1216 P&#13;
(Veltman / Pijnappels)&#13;
(mrs. Valk, Smeeïng-van Hees en Van der Beek en de raden&#13;
mr. ing. Jansens van Gellicum en ir. Duenk)&#13;
Melkquotum. Uitleg correspondentie. Ondergrond&#13;
gebouwen.&#13;
[Pachtwet, art. 25]&#13;
Bij berekening van het aan de verpachter toekomende&#13;
melkquotum wordt de ondergrond van woonhuis en tuin&#13;
niet meegerekend als gronden die hebben bijgedragen aan de melkproductie; de ondergrond van stallen voor melk- en&#13;
jongvee telt wel mee. Bij toestemming van de verpachter&#13;
voor verkoop melkquotum kan de verpachter aanspraak&#13;
maken op 50% van de netto verkoopopbrengst.</inleiding><content>Arrest in de zaak van:&#13;
Johannes Josephus Veltman, wonende te Venlo, appellant,&#13;
procureur: mr. J.M. Bosnak,&#13;
tegen:&#13;
Gijsbertus Hendrikus Pijnappels,&#13;
wonende te Den Dungen, gemeente Sint-Michielsgestel,&#13;
geïntimeerde,&#13;
procureur: mr. H. van Ravenhorst.&#13;
1. De procedure in eerste aanleg&#13;
De pachtkamer van de rechtbank te ’s-Hertogenbosch, sector&#13;
kanton, locatie ’s-Hertogenbosch, heeft op 13 september&#13;
2005 een vonnis gewezen tussen appellant (verder te&#13;
noemen: Veltman) als eiser en geïntimeerde (verder te noemen:&#13;
Pijnappels) als gedaagde. Van dat vonnis is een afschrift&#13;
aan dit arrest gehecht. Naar dat vonnis wordt verwezen&#13;
voor de procesgang in eerste aanleg alsmede voor de in&#13;
die instantie genomen beslissing en de gronden daarvoor.&#13;
2. De procedure in hoger beroep&#13;
2.1. Bij exploot van 11 oktober 2005 is Veltman in hoger&#13;
beroep gekomen van het onder 1 genoemde vonnis&#13;
met dagvaarding van Pijnappels voor dit hof.&#13;
2.2. Bij memorie van grieven heeft Veltman vier grieven&#13;
tegen dat vonnis aangevoerd en toegelicht, heeft hij&#13;
bewijs aangeboden en nieuwe producties in het geding&#13;
gebracht. Hij heeft geconcludeerd dat het hof&#13;
het vonnis zal vernietigen en, opnieuw recht doende,&#13;
bij uitvoerbaar bij voorraad verklaard arrest, Pijnappels&#13;
alsnog zal veroordelen om aan Veltman tegen&#13;
kwijting te betalen een bedrag van € 8.372,57, bestaande&#13;
uit:&#13;
- restantbedrag ter zake van te verrekenen melkquotum:&#13;
€ 6.523,05;&#13;
- beslagkosten: € 920,13;&#13;
- buitengerechtelijke incassokosten: € 929,39,&#13;
een en ander te vermeerderen met de wettelijke rente&#13;
daarover vanaf 1 juli 2004 tot aan de dag der algehele&#13;
voldoening en met veroordeling van Pijnappels in de&#13;
kosten van beide instanties.&#13;
2.3. Bij memorie van antwoord heeft Pijnappels verweer&#13;
gevoerd. Hij heeft geconcludeerd dat het hof het bestreden&#13;
vonnis zal bekrachtigen, zonodig met aanvulling&#13;
en verbetering van gronden en met afwijzing van&#13;
de vordering van Veltman, alsmede met veroordeling&#13;
van Veltman in de kosten van (het hof leest:) het&#13;
hoger beroep.&#13;
2.4. Ter zitting van 9 oktober 2006 hebben partijen de zaak&#13;
doen bepleiten, Veltman door mr. P.J.W.M. Theunissen,&#13;
advocaat te Roermond, en Pijnappels door mr.&#13;
G.C. Kooijman, advocaat te ‘s-Hertogenbosch; beiden&#13;
hebben daarbij pleitnotities in het geding gebracht.&#13;
2.5. Vervolgens hebben partijen de stukken voor het wijzen&#13;
van arrest aan het hof overgelegd. Naar aanleiding&#13;
van het verzoek van het hof ter zitting aan Pijnappels&#13;
om de meitellinggegevens over 1983 aan het hof over&#13;
te leggen, heeft Pijnappels bij op 7 november 2006&#13;
ter griffie ingekomen brief drie stukken overgelegd.&#13;
Omdat bij navraag door het hof Veltman te kennen&#13;
gaf bedoelde stukken niet te hebben ontvangen, heeft&#13;
het hof Veltman deze stukken op 13 november 2006&#13;
doen toekomen. Veltman heeft van de hem geboden&#13;
gelegenheid te reageren op de door Pijnappels overgelegde&#13;
stukken gebruik gemaakt bij een op 17 november&#13;
2006 ter griffie ingekomen brief.&#13;
3. De vaststaande feiten&#13;
3.1. Tussen partijen staan in hoger beroep als enerzijds gesteld&#13;
en anderzijds erkend dan wel niet of onvoldoende&#13;
weersproken en op grond van de in zoverre&#13;
niet bestreden inhoud van overgelegde producties dan&#13;
wel als door de rechtbank vastgesteld en in hoger beroep&#13;
niet bestreden, de navolgende feiten vast.&#13;
3.2. Op 13 maart 1976 kwam tussen W.A.P.J.M. Veltman,&#13;
de rechtsvoorganger van Veltman, en Pijnappels een&#13;
op 1 december 1975 ingaande pachtovereenkomst tot&#13;
stand betreffende de landbouwpercelen, in die overeenkomst&#13;
aangeduid met de kavelnummers 379-7822&#13;
en 28014, in totaal groot 4.64.20 ha, gelegen te Den&#13;
Dungen.&#13;
3.3. Pijnappels was in 1982/1983 melkproducent. Hem is&#13;
bij de invoering van de superheffing een heffingsvrije&#13;
hoeveelheid melk toegewezen (het zogeheten melkquotum).&#13;
3.4. Op 7 maart 1994 schreef Pijnappels in een brief aan&#13;
de toenmalige verpachter:&#13;
‘(…) Enige tijd geleden vroeg ik U om toestemming&#13;
i.v.m. het huren van grond voor het aangaan van een&#13;
maatschap met mijn zoon Richard. Nu is de maatschap&#13;
inmiddels in gang en wil ik U vanwege plannen&#13;
voor het aankopen van melkquotum vragen om ’n&#13;
verklaring waarin U aangeeft dat de aan te kopen&#13;
melk niet over de gepachte grond verdeeld hoeft te&#13;
worden. Door de deskundigen in melkquotum is dit&#13;
als voorwaarde opgenomen, om eventueel later niet in&#13;
de problemen te komen. (…)’&#13;
3.5. Bij brief van 18 maart 1994 berichtte de toenmalige&#13;
verpachter aan Pijnappels:&#13;
‘(…) Naar aanleiding van uw brief d.d. 7 maart 1994&#13;
diene het volgende. Omdat de materie mij wel bekend,&#13;
maar niet voldoende bekend is, gelieve u mij&#13;
nader te informeren.&#13;
1. hoeveel bedraagt het melkquotum momenteel met&#13;
betrekking tot de door u van mij gepachte percelen?&#13;
2. hoe groot is het melkquotum dat door u (aanvullend)&#13;
kan worden gekocht?&#13;
3. wat heeft een en ander voor mij als eigenaar voor&#13;
consequent(ie?)&#13;
4. omdat ik aanneem, dat de regeling met betrekking&#13;
tot de melkquota (vanwege het Ministerie van Landbouw&#13;
naar ik veronderstel) u voldoende bekend zal zijn, verzoek ik u mij een exemplaar van deze regeling&#13;
te doen toekomen.&#13;
5. omdat van de door u van mij gevraagde verklaring&#13;
ongetwijfeld een algemeen geldend model bestaat,&#13;
verzoek ik u mij hiervan een exemplaar toe te zenden.&#13;
6. ook andere in dit verband van belang zijnde bijzonderheden&#13;
gelieve u mij mede te delen. (…)&#13;
3.6. Hierop liet Pijnappels de toenmalige verpachter bij&#13;
brief van 26 maart 1994 weten:&#13;
‘(…) In antwoord op Uw vragen per brief van 18-03&#13;
j.l. stuur ik U voor zover mogelijk de gevraagde gegevens.&#13;
1. Het melkquotum voor de van U gepachte grond is&#13;
± 54.500 kg, hierin is de verpachter en de pachter&#13;
volgens de jurisprudentie gerechtigd in ieder de helft.&#13;
2. Het door mij aan te kopen quotum bedraagt&#13;
20.000 kg.&#13;
3. Het heeft voor U geen enkele consequentie.&#13;
4. Wat betreft ’n exemplaar van de regeling superheffing,&#13;
hiervoor heb ik telefonisch contact opgenomen&#13;
met het C.O.S. = Centrale Organisatie Superheffing&#13;
te ’s-Gravenhage. Daar werd mij verteld dat dit alleen&#13;
aan notarissen en makelaars werd gegeven, ’n beschikking&#13;
superheffing was bekend gemaakt in de Staatscourant&#13;
van maart 93 daar moest U het dan in opzoeken.&#13;
5. Een algemeen geldende verklaring of model heb ik&#13;
gevraagd bij ABAB Accountants en Belasting Adviesbureau&#13;
alsook bij de standsorganisatie. Deze waren&#13;
niet ter beschikking, wel kon er een door ’n jurist gemaakt&#13;
worden, of kon het door ’n wijziging van het&#13;
pachtcontract opgenomen worden. Eenvoudiger en&#13;
goedkoper was het om gewoon ’n briefje te schrijven&#13;
en te ondertekenen waarin U aangeeft dat de door&#13;
ons aan te kopen melk eventueel later niet over de van&#13;
U gepachte grond verdeeld hoeft te worden.&#13;
6. Geen mededelingen, alleen ter verduidelijking: Er&#13;
verandert voor U niets. Voor ons is het ’n zekerheid&#13;
dat de aangekochte quotum niet over Uw grond verdeeld&#13;
hoeft te worden. Hopelijk dat een en ander duidelijk&#13;
voor U is, zien wij graag reactie tegemoet. (…)&#13;
3.7. Naar aanleiding hiervan schreef de toenmalige verpachter&#13;
in een brief van 11 mei 1994 aan Pijnappels:&#13;
‘(…) Antwoord op uw brief d.d. 26.3.1994. (…)&#13;
Voor zover het melkquotum met betrekking tot de&#13;
door u van ondergetekende gepachte grond (totaal&#13;
4.15.24 ha.) meer bedraagt dan ± 54.500 kg (20.000&#13;
kg), behoeft het meerdere niet aan de gepachte grond&#13;
te worden toegedeeld. (…)’&#13;
3.8. Naar aanleiding van de door Pijnappels voorgenomen&#13;
verkoop van 40.000 kg melkquotum heeft Veltman&#13;
bij brief van 27 april 2001 aan Pijnappels toestemming&#13;
verleend tot de verkoop van 20.000 kg met de&#13;
verpachte grond samenhangend melkquotum.&#13;
3.9. Pijnappels heeft begin 2004 het resterende met het&#13;
van Veltman gepachte samenhangende melkquotum&#13;
verkocht. Ter zake van die verkoop heeft hij op 7 mei&#13;
2004 een bedrag van € 10.593,98 aan Veltman overgemaakt.&#13;
3.10. Pijnappels heeft op 23 maart 2004 een overeenkomst&#13;
tot beëindiging van de pacht getekend.&#13;
4. De motivering van de beslissing in hoger beroep&#13;
4.1. Het onderhavige hoger beroep betreft de vordering&#13;
van Veltman tot betaling aan hem door Pijnappels&#13;
van een bedrag van in hoofdsom € 6.523,05 ter zake&#13;
van te verrekenen melkquotum. De pachtkamer in&#13;
eerste aanleg heeft deze vordering afgewezen.&#13;
4.2. Voor het geval Veltman heeft bedoeld onder 2 van de&#13;
memorie van grieven een grief op te werpen tegen de&#13;
vaststelling van de feiten door de rechtbank, overweegt&#13;
het hof als volgt. Op de stelling van Veltman&#13;
dat de door Pijnappels van Veltman gepachte oppervlakte&#13;
in het referentiejaar 1983 in totaal 4.17 ha bedroeg,&#13;
zal het hof in het navolgende nog terugkomen.&#13;
Voor zover Veltman stelt (memorie van grieven onder&#13;
2.1) dat de feitenvaststelling door de rechtbank te&#13;
summier is geweest, merkt het hof op dat de door&#13;
Veltman onder 2.4 van de memorie van grieven weergegeven&#13;
gang van zaken in 1994 een verkorte weergave&#13;
is van de feitenvaststelling onder 4-7 in het bestreden&#13;
vonnis, dat de laatste zin onder 2.4 van die&#13;
memorie niet een vaststaand feit weergeeft maar de&#13;
uitleg door Veltman van de uitkomst van de briefwisseling&#13;
tussen Pijnappels en de toenmalige verpachter,&#13;
en dat hetgeen Veltman stelt over de feitelijke gang&#13;
van zaken in 2000/2001 en in 2004 de uitwisseling&#13;
van standpunten tussen partijen betreft inzake de financiële&#13;
verrekening tussen Veltman als verpachter en&#13;
Pijnappels als pachter ter zake van het met de gepachte&#13;
grond samenhangende melkquotum, welke&#13;
verrekening nu juist onderwerp is van deze procedure.&#13;
4.3. Met grief 1 bestrijdt Veltman het oordeel van de&#13;
rechtbank (vierde blad van het bestreden vonnis) dat&#13;
in de hierboven onder 3.4-3.7 weergegeven correspondentie&#13;
tussen Pijnappels en de toenmalige verpachter&#13;
is vastgesteld dat het met het gepachte samenhangende&#13;
melkquotum 54.500 kg bedraagt, en dat de&#13;
verklaring van de toenmalige verpachter zeer duidelijk&#13;
is en moet worden aangemerkt als een duidelijke wilsverklaring&#13;
over de omvang van (het hof begrijpt:) het&#13;
met het gepachte samenhangende melkquotum.&#13;
4.4. Voor de beoordeling van grief 1 is uitleg van de onder&#13;
4.3 bedoelde correspondentie noodzakelijk. Bij die&#13;
uitleg komt het aan op de zin die partijen in de gegeven&#13;
omstandigheden over en weer redelijkerwijs aan&#13;
elkaars schriftelijke uitlatingen mochten toekennen en&#13;
op hetgeen partijen te dien aanzien redelijkerwijs van&#13;
elkaar mochten verwachten. Daarbij kan mede van&#13;
belang zijn tot welke maatschappelijke kringen partijen&#13;
behoren en welke rechtskennis van zodanige partijen&#13;
kan worden verwacht. Voorts heeft te gelden dat&#13;
de uitleg van de onderhavige correspondentie tussen&#13;
partijen niet dient plaats te vinden op grond van alleen&#13;
maar de taalkundige betekenis van de bewoordingen&#13;
waarin die correspondentie is gesteld, maar&#13;
dat in praktisch opzicht de taalkundige betekenis die&#13;
deze bewoordingen, gelezen in de context van die correspondentie&#13;
als geheel, in (de desbetreffende kring van) het maatschappelijk verkeer normaal gesproken&#13;
hebben, bij de uitleg van die correspondentie vaak&#13;
wel van groot belang is. Het hof overweegt hieromtrent&#13;
als volgt.&#13;
4.5. Voor zover uit de in 3.7 hierboven aangehaalde brief&#13;
d.d. 11 mei 1994 van de toenmalige verpachter aan&#13;
Pijnappels al zou kunnen worden afgeleid dat de&#13;
toenmalige verpachter, zoals Pijnappels stelt, daarin&#13;
afstand deed van het met het gepachte samenhangende&#13;
melkquotum voor zover dit meer bedraagt dan&#13;
54.500 kg, houdt die conclusie geen stand op grond&#13;
van het navolgende. Bedoelde brief was het sluitstuk&#13;
van een correspondentie tussen partijen die was aangevangen&#13;
met de onder 3.4 aangehaalde brief van Pijnappels,&#13;
waarin deze verzocht (niet om afstand (om&#13;
niet) door de verpachter van het met het gepachte samenhangende&#13;
melkquotum voor zover meer bedragende&#13;
dan 54.500 kg, maar) om een verklaring van de&#13;
verpachter ‘dat de (door Pijnappels, hof ) aan te kopen&#13;
melk niet over de gepachte grond verdeeld hoeft te&#13;
worden’. De toenmalige verpachter reageerde hierop&#13;
door in de onder 3.5 geciteerde brief van 18 maart&#13;
1994 een aantal vragen aan Pijnappels te stellen,&#13;
waaronder de vraag welke consequenties zo’n verklaring&#13;
voor hem als eigenaar zou hebben, alsmede het&#13;
verzoek ook andere in dit verband van belang zijnde&#13;
bijzonderheden aan hem mede te delen. Pijnappels&#13;
antwoordde op deze vragen in de onder 3.6 geciteerde&#13;
brief van 26 maart 1994 dat de verklaring van de&#13;
(toenmalige) verpachter (ten aanzien waarvan Pijnappels&#13;
herhaalt dat de verpachter daarin zou moeten&#13;
aangeven dat het door Pijnappels aan te kopen melkquotum&#13;
later niet over de gepachte grond hoeft te&#13;
worden verdeeld) voor deze geen enkele consequentie&#13;
heeft en dat er voor hem niets verandert. Vervolgens&#13;
schreef de toenmalige verpachter in zijn onder 3.7 geciteerde&#13;
brief aan Pijnappels onder de aanhef ‘Antwoord&#13;
op uw brief d.d. 26 maart 1994’ dat voor zover&#13;
het melkquotum met betrekking tot de gepachte&#13;
grond meer bedraagt dan ± 54.500 kg (20.000 kg)&#13;
het meerdere niet aan de gepachte grond behoeft te&#13;
worden toegedeeld.&#13;
4.6. Pijnappels heeft niet gesteld dat er voor de toenmalige&#13;
verpachter een aanleiding bestond tot het doen van&#13;
afstand om niet van het met het gepachte samenhangende&#13;
melkquotum voor zover meer bedragende dan&#13;
± 54.500 kg, noch welke aanleiding dit was. Tevens&#13;
acht het hof aannemelijk dat, zoals Veltman stelt, de&#13;
toenmalige verpachter met de vermelding tussen&#13;
haakjes van 20.000 kg achter de hoeveelheid van ±&#13;
54.500 kg heeft bedoeld aan te geven dat slechts de&#13;
nieuw aan te kopen hoeveelheid van 20.000 kg heffingsvrije&#13;
melk niet aan de gepachte grond zou hoeven&#13;
te worden toegerekend. Dat Pijnappels bedoelde&#13;
toevoeging tussen haakjes anders heeft verstaan is&#13;
door hem niet aangevoerd.&#13;
4.7. Pijnappels heeft desgevraagd tijdens de pleidooizitting&#13;
verklaard dat zijn verzoek aan de toenmalige verpachter&#13;
ertoe strekte dat deze een briefje zou schrijven&#13;
waarin zou moeten staan dat deze geen aanspraak&#13;
maakte op de door Pijnappels aan te kopen hoeveelheid&#13;
van 20.000 kg melk.&#13;
4.8. Gelet op het onder 4.4-4.7 overwogene is het hof van&#13;
oordeel dat Pijnappels de brief van de toenmalige verpachter&#13;
van 11 mei 1994 redelijkerwijs niet aldus&#13;
mocht opvatten dat de verpachter beoogde daarin&#13;
(om niet) afstand te doen van het met het gepachte&#13;
samenhangende melkquotum voor zover meer bedragende&#13;
dan ± 54.500 kg, en dat de toenmalige verpachter&#13;
redelijkerwijs niet behoefde te verwachten dat&#13;
zijn brief van 11 mei 1994 door Pijnappels in die zin&#13;
zou worden opgevat. Dit brengt mee dat grief 1&#13;
slaagt.&#13;
4.9. Grief 2 richt zich tegen de overweging van de rechtbank&#13;
(vierde blad van het bestreden vonnis) dat de&#13;
toenmalige verpachter zelf onderzoek had moeten&#13;
(laten) doen naar de juistheid van de door Pijnappels&#13;
opgegeven hoeveelheid van ± 54.500 kg aan met het&#13;
gepachte samenhangend melkquotum. Deze grief kan&#13;
buiten behandeling blijven nu, naar uit het slagen van&#13;
grief 1 volgt, Veltman geen belang heeft bij behandeling&#13;
daarvan.&#13;
4.10. De rechtbank heeft geoordeeld (vierde en vijfde blad&#13;
van het bestreden vonnis) dat Pijnappels geheel heeft&#13;
voldaan aan zijn verplichtingen uit de pachtovereenkomst&#13;
betreffende het melkquotum zoals in 1994 tussen&#13;
hem en de rechtsvoorganger van (naar Veltman in&#13;
de toelichting op grief 3 terecht opmerkt, niet Pijnappels,&#13;
maar) Veltman is vastgelegd. Veltman bestrijdt&#13;
dit oordeel met grief 3. Het hof overweegt als volgt.&#13;
Vooropgesteld moet worden dat voor het antwoord&#13;
op de vraag welk gedeelte van het aan een pachter in&#13;
1984 toekomende melkquotum met het gepachte is&#13;
gaan samenhangen, bepalend is de hoeveelheid grond&#13;
die de pachter in het referentiejaar 1983 direct of indirect&#13;
ten behoeve van de melkproductie in gebruik&#13;
had (Hof Arnhem 28 december 2004, Agr.r. 2006/&#13;
5343). Naar aanleiding van een verzoek van het hof&#13;
ter zitting aan Pijnappels om toezending van de meitellinggegevens&#13;
van het jaar 1983 heeft hij bij op&#13;
7 november 2006 ter griffie ingekomen brief onder&#13;
meer aan het hof toegezonden een brief van het LEI&#13;
d.d. 13 oktober 2006 met als bijlage de landbouwtellingbestanden&#13;
van het LEI over het jaar 1983, waarin&#13;
wordt vermeld een bedrijfsoppervlakte van 1610 are,&#13;
grond in eigendom 1200 are, grond in pacht 410 are.&#13;
Bij op 17 november 2006 ter griffie van het hof ingekomen&#13;
en in afschrift aan Pijnappels toegezonden&#13;
schrijven heeft Veltman in reactie hierop aangegeven&#13;
dat in de LEI-gegevens van 1983 aan grond in pacht&#13;
staat vermeld 410 (are, hof ), terwijl tussen partijen in&#13;
confesso is dat de oppervlakte pachtgrond van (de&#13;
rechtsvoorganger van) Veltman op dat moment 4.17&#13;
ha bedroeg. Het hof zal van de juistheid van laatstgenoemde&#13;
oppervlakte uitgaan, nu ook Pijnappels (conclusie&#13;
van antwoord onder 7 en conclusie van dupliek&#13;
onder 8) heeft gesteld dat te dezen moet worden uitgegaan&#13;
van 4.17 ha.&#13;
4.11. Veltman heeft bij de berekening van zijn vordering&#13;
tot uitgangspunt genomen dat 00.50.00 ha aan ondergrond, erf en tuin van de totale bedrijfsoppervlakte&#13;
moeten worden afgetrokken (conclusie van repliek&#13;
onder 20). Pijnappels heeft de berekening van&#13;
Veltman betwist en gesteld dat de ondergrond van&#13;
zijn huis en zijn tuin niet een oppervlakte van&#13;
00.50.00 ha maar een oppervlakte van 00.03.04 ha&#13;
beslaat. Voorts heeft hij zich beroepen op (door hem&#13;
niet nader aangeduide) uitspraken van dit hof waarin&#13;
in geval van de uitoefening van een melkveebedrijf&#13;
het melkquotum is toegerekend aan het totale grondoppervlak,&#13;
inclusief gebouwen (conclusie van dupliek&#13;
onder 13).&#13;
4.12. Het hof overweegt als volgt. Tot de bedrijfsoppervlakte&#13;
waarmee rekening dient te worden gehouden&#13;
bij de berekening van het aan de verpachter toekomende&#13;
bedrag ter zake van de verkoop van met de gepachte&#13;
grond samenhangend melkquotum moet niet&#13;
worden gerekend de ondergrond van het op de bedrijfsgronden&#13;
gelegen huis waarin de pachter woont,&#13;
noch de bij dat huis behorende tuin, nu niet kan worden&#13;
gezegd dat de pachter deze ondergrond of tuin&#13;
(in het referentiejaar 1983) direct of indirect ten behoeve&#13;
van de melkproductie in gebruik had. De ondergrond&#13;
van de in 1983 op de bedrijfsgronden gelegen&#13;
stallen voor melk- en jongvee daarentegen moet&#13;
wel worden geacht te hebben bijgedragen aan de&#13;
melkproductie en telt derhalve wel mee bij bovenbedoelde&#13;
berekening.&#13;
4.13. Vaststaat dat Pijnappels uitsluitend grasland van Veltman&#13;
pachtte. Het in 4.12 overwogene is daarom alleen&#13;
van belang voor de eigendomsgrond van Pijnappels.&#13;
Pijnappels heeft gesteld (conclusie van dupliek&#13;
onder 9) dat hij in 1983 12.64.99 ha in eigendom&#13;
had. Het hof merkt op dat deze oppervlakte niet overeenstemt&#13;
met de door Pijnappels overgelegde gegevens&#13;
van het LEI (oppervlakte eigendomsgrond&#13;
12.00.00 ha). Hier komt bij dat de LEI-gegevens&#13;
geen uitsluitsel verschaffen over het antwoord op de&#13;
vraag of bij de oppervlakte van 12.00.00 ha eigendomsgrond&#13;
de ondergrond van Pijnappels’ huis, de&#13;
daarbij behorende tuin en de ondergrond van de stallen&#13;
van melk- en jongvee zijn inbegrepen. Nu partijen&#13;
van mening verschillen over de oppervlakte van de&#13;
ondergrond van het huis en van de tuin, zal het hof&#13;
partijen (eerst Pijnappels) in de gelegenheid stellen&#13;
zich nader uit te laten over de totale oppervlakte eigendomsgrond&#13;
van Pijnappels in 1983 en over de&#13;
vraag welke oppervlakte de ondergrond van het huis,&#13;
de tuin en de ondergrond van de stallen voor melken&#13;
jongvee in 1983 hadden.&#13;
4.14. Veltman heeft in de toelichting op grief 3 tegen de in&#13;
4.10 weergegeven overweging in het bestreden vonnis&#13;
voorts nog aangevoerd dat Veltman zich in eerste aanleg&#13;
gemotiveerd heeft verzet tegen verrekening van&#13;
een bedrag van € 513,02 ter zake van een nota van&#13;
ABAB aan Pijnappels, en dat de rechtbank ten onrechte&#13;
geen rekening heeft gehouden met de bereidverklaring&#13;
van Pijnappels in de conclusie van dupliek&#13;
onder 18, genoemd bedrag voor zijn rekening te&#13;
nemen. Pijnappels heeft ter zitting te kennen gegeven&#13;
zijn aanvankelijke verweer dat genoemd bedrag in&#13;
mindering dient te strekken op het eventueel door&#13;
Pijnappels aan Veltman verschuldigde prijs te geven.&#13;
Gelet hierop zal het hof te zijner tijd bij de berekening&#13;
van de door Pijnappels aan Veltman te betalen&#13;
som het meergenoemde bedrag van € 513,02 buiten&#13;
beschouwing laten.&#13;
4.15. Pijnappels heeft betoogd (conclusie van dupliek, (eerste)&#13;
punt 3 en punt 24) dat op grond van het arrest&#13;
van de pachtkamer van dit hof van 21 januari 1991,&#13;
Agr.r. 1991/4485 (Meijer/Van der Laan), de verdeling&#13;
van de waarde bij helfte dient te worden gewijzigd ten&#13;
gunste van de pachter. Hij voert hiertoe als relevante&#13;
omstandigheden aan: onduidelijkheid omtrent de totale&#13;
omvang van het melkquotum, de korte tijd die&#13;
Veltman eigenaar is van de verpachte percelen, dat&#13;
Veltman zijn hoofdberoep heeft buiten de landbouw&#13;
en dat Pijnappels als pachter onverplicht heeft meegewerkt&#13;
aan de pachtbeëindigingsovereenkomst. Veltman&#13;
heeft onder verwijzing naar de uitspraken van de&#13;
pachtkamer van dit hof van 20 maart 1989, Agr.r.&#13;
1990/4308, en van 22 juni 1992, Agr.r. 1993/4629,&#13;
gesteld dat niet is gebleken van bijzondere omstandigheden&#13;
op grond waarvan moet worden afgeweken van&#13;
de verdeling van de waarde bij helfte (memorie van&#13;
grieven onder 3.3).&#13;
4.16. Het hof oordeelt als volgt. Indien een pachter met&#13;
toestemming van de verpachter het met het gepachte&#13;
samenhangende melkquotum geheel of gedeeltelijk&#13;
vervreemdt en door partijen omtrent de verdeling van&#13;
de verkoopopbrengst geen afspraken zijn gemaakt,&#13;
volgt uit de eisen van redelijkheid en billijkheid –&#13;
mede tegen de achtergrond van de vaste rechtspraak&#13;
van dit hof over de verdeling van de waarde van het&#13;
melkquotum en het in art. 6:212 BW bepaalde – dat&#13;
de verpachter aanspraak kan maken op 50% van de&#13;
netto verkoopopbrengst (Hof Arnhem 28 december&#13;
2004, Agr.r. 2006/5343). Vast staat dat partijen bij de&#13;
verkoop van 40.000 kg melkquotum door Pijnappels&#13;
in 2001 overeenkomstig deze maatstaf hebben afgerekend.&#13;
Voorts heeft de toenmalige raadsman van Pijnappels&#13;
in een door Pijnappels zelf overgelegd schrijven&#13;
van 31 maart 2004 (productie 13 bij conclusie&#13;
van antwoord) niet alleen geschreven dat de helft van&#13;
bedoelde hoeveelheid van 40.000 kg aan melkquotum&#13;
aan Veltman is toebedeeld, maar ook dat de helft van&#13;
het volgens Pijnappels resterende deel van het melkquotum&#13;
(7.250 kg) aan Veltman toekomt. Het had&#13;
op de weg van Pijnappels gelegen om toe te lichten&#13;
op grond waarvan hij thans meent dat te zijnen gunste&#13;
van de eerder door hemzelf gehanteerde verdelingsmaatstaf&#13;
moet worden afgeweken. Zodanige toelichting&#13;
ontbreekt.&#13;
4.17. Hier komt bij dat het door Pijnappels gedane beroep&#13;
op het in 4.15 genoemde arrest van 21 januari 1991&#13;
niet opgaat. Het hof heeft in die uitspraak, de aldaar&#13;
onder 8 genoemde feiten, tezamen en in onderling&#13;
verband bezien, in aanmerking genomen, 25% van de&#13;
waarde van het melkquotum ten tijde van de verkoop&#13;
als een redelijke vergoeding voor de verpachter aangemerkt. De in de uitspraak van 21 januari 1991 aan de&#13;
orde zijnde feitenconstellatie doet zich hier niet voor.&#13;
Anders dan Pijnappels stelt, hechtte het hof in die&#13;
uitspraak geen betekenis aan onduidelijkheid omtrent&#13;
de totale omvang van het melkquotum maar aan het&#13;
feit dat ook de verpachter had bijgedragen tot onduidelijkheid&#13;
tussen partijen op dit punt. Niet is gesteld&#13;
of gebleken dat deze omstandigheid zich ook in het&#13;
onderhavige geval voordoet. Het feit dat Veltman&#13;
korte tijd eigenaar is van de verpachte percelen doet&#13;
reeds daarom niet ter zake, nu vaststaat dat Veltman&#13;
deze percelen door vererving heeft verkregen. Ook het&#13;
enkele feit dat Veltman zijn hoofdberoep buiten de&#13;
landbouw heeft acht het hof niet relevant. In de uitspraak&#13;
van 21 mei 1991 woog het hof bij dat feit immers&#13;
mee dat de verpachter de grond had gekocht en&#13;
terzake een pachtbeëindigingsovereenkomst met de&#13;
pachter had gesloten om vervolgens via toedeling in&#13;
een ruilverkaveling zijn huisperceel met de gekochte&#13;
grond te vergroten. Deze laatste omstandigheid doet&#13;
zich hier niet voor. Ten slotte noemt Pijnappels het&#13;
feit dat Pijnappels als pachter onverplicht heeft meegewerkt&#13;
aan de pachtbeëindigingsovereenkomst. Pijnappels&#13;
stelt echter niet dat hij aan de pachtbeëindiging&#13;
heeft meegewerkt zonder dat daar, zoals in de&#13;
uitspraak van 21 januari 1991 van belang werd geacht,&#13;
voordelen voor hem tegenover stonden. Op&#13;
grond van het hiervoor overwogene is het hof van&#13;
oordeel dat er geen grond is tot afwijking van de gebruikelijke&#13;
verdeling bij helfte van de waarde van het&#13;
met het gepachte samenhangende melkquotum.&#13;
4.18. Het hof geeft partijen in overweging om te bezien of&#13;
zij na dit arrest hun geschil in der minne kunnen&#13;
beëindigen.&#13;
Slotsom&#13;
Het hof zal eerst Pijnappels en daarna Veltman in de gelegenheid&#13;
stellen zich bij akte uit te laten omtrent de in 4.13&#13;
omschreven punten. Iedere verdere beslissing zal worden&#13;
aangehouden.&#13;
De beslissing&#13;
Het hof, recht doende in hoger beroep:&#13;
stelt partijen (eerst Pijnappels, daarna Veltman) in de gelegenheid&#13;
zich bij akte uit te laten omtrent de in 4.13 omschreven&#13;
punten;&#13;
verwijst de zaak daartoe naar de rol van 9 januari 2007;&#13;
houdt iedere verdere beslissing aan.</content><legacyfootnotes/><footnotes><footnote/></footnotes><auteurs>mrs. Valk, Smeeïng-van Hees en Van der Beek en de raden&#13;
mr. ing. Jansens van Gellicum en ir. Duenk </auteurs><published>2008-06-01 00:00:00</published><modified>2017-06-16 16:17:51</modified><editiondate>2008-06-01</editiondate><htmlpath>https://denhollander.info/artikel/7263</htmlpath></article>
</articles></edition>
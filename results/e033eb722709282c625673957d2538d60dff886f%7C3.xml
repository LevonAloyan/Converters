<edition><articles><article><jaar>1998</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1998</searchword><id>4842</id><udhid>UDH:TvAR/4842</udhid><titel>Groot / Gemeente Noorder-Koggenland (TvAR 1998/4909)</titel><searchwords><searchword>TvAR 3/1998</searchword><searchword>TvAR 1998/4909</searchword><searchword>UDH:TvAR/4842</searchword></searchwords><attachments><attachment><name>1998_nr 3_Rechtspraak_4909.pdf</name><extention>pdf</extention><url>https://denhollander.info/download/4784/ci</url></attachment></attachments><inleiding>Pachtwet, art. 1-1, 11, 70f, lid 5; Burgerlijk Wetboek, art. 6:217-1&#13;
&#13;
Aan zijn vordering tot schriftelijke vastlegging heeft Groot ten grondslag gelegd dat hij het land in geschil, waarvan hij het grasgewas van de gemeente had gekocht, is gaan beweiden met zijn rundvee en is gaan onderhouden, dat de gemeente van dit gebruik op de hoogte was en dat zij dit gebruik heeft gedoogd. Daardoor is volgens Groot een pachtovereenkomst ontstaan. De overeenkomst komt echter tot stand door een aanbod en een aanvaarding daarvan. Een overeenkomst kan derhalve nimmer ontstaan door het enkele feit dat de ene partij zich op een bepaalde wijze met een bepaald doel gedraagt en dat de wederpartij dat gedrag gedoogt (zich daartegen niet verzet, daarin berust). Omstandigheden waaronder er geen sprake is van conversie van de bestaande overeenkomst tot verkoop van grasgewas in een (mondelinge) pachtovereenkomst. Partijen wordt in overweging gegeven of de nieuwe pachtvorm van art. 70f lid 5 Pw niet in de tussen partijen ontstane situatie kan gaan voorzien.</inleiding><content>Arrest in de zaak van:&#13;
Jacob Pieter Groot, wonende te Oostwoud, gemeente Noorder-Koggenland, appellant, procureur: mr J.B.R. Daniels,&#13;
tegen&#13;
De gemeente Noorder-Koggenland, zetelend te Midwoud, Gemeente Noorder-Koggen-land, geïntimeerde, procureur: mr P.C. Plochg.&#13;
1. Het geding in eerste aanleg&#13;
Het hof verwijst naar het door de pachtkamer van het kantongerecht te Hoorn op 18 sep-tember 1995 tussen appellant als eiser en geïn-timeerde als gedaagde uitgesproken vonnis. Dit vonnis is in fotocopie aan dit arrest gehecht.&#13;
2. Het geding in hoger beroep&#13;
4909&#13;
2.1. Appellant - verder ook te noemen: Groot&#13;
- is bij exploit van 6 oktober 1995 in hoger beroep gekomen van voormeld vonnis, met gelijktijdige dagvaarding van geïntimeerde&#13;
- verder ook te noemen: de Gemeente - voor dit hof.&#13;
2.2. Bij memorie van grieven heeft Groot drie grieven tegen het vonnis, waarvan beroep, aangevoerd met conclusie dat het hof dat von- nis zal vernietigen en, opnieuw rechtdoende, de door hem gestelde tussen partijen bestaan de pachtovereenkomst schriftelijk zal vastleg gen, zulks met veroordeling van de Gemeente in de kosten van beide instanties.&#13;
2.3. Bij memorie van antwoord heeft de Gemeente verweer gevoerd met conclusie dat het hof zonodig onder verbetering en/of aan vulling van gronden, het vonnis van 18 sep- tember 1985 zal bekrachtigen, met veroorde- ling van Groot in de proceskosten onder uit- voerbaarverklaring bij voorraad.&#13;
2.4. Partijen hebben de zaak op 23 september 1996 doen bepleiten, Groot door mr. W. Doornink, advocaat te Purmerend, en de Gemeente dor mr. EJ. Woud, advocaat te Hoorn. Bij die gelegenheid heeft Groot des gevraagd inlichtingen aan het Hof verstrekt.&#13;
3. De grieven&#13;
Groot heeft de volgende grieven tegen het vonnis, waarvan beroep, aangevoerd: I. Ten onrechte heeft de pachtkamer van het kantongerecht te Hoorn overwogen dat op grond van hetgeen ten processe naar voren is gekomen, zij het aannemelijk acht dat tussen partijen met betrekking tot het door Groot bedoelde land niet een pachtovereenkomst is aangegaan, maar een overeenkomt van koop en verkoop van gras anders dan per gewicht, telkens tegen een bepaalde prijs en voor een bepaalde periode, die laatstelijk is geëindigd op 1 november 1993.&#13;
II. Ten onrechte heeft de pachtkamer van het kantongerecht te Hoorn overwogen dat "het vorenstaande betekent dat de pachtkamer Groot niet kan volgen in zijn stelling dat de overeenkomst(en) houdende koop en verkoop van grasgewas als tussen partijen aangegaan, is c.q. zijn geconverteerd in een pachtovereen- komst tussen partijen doordat de Gemeente vanaf 1989 heeft goed gevonden dat Groot vee op het land had. Immers, de Gemeente heeft betwist dat deze gedraging van Groot haar goedkeuring had, welk standpunt van de Gemeente de pachtkamer op grond van de stukken aannemelijk acht. Het terzake door Groot gedane bewijsaanbod zal de pachtka- mer als niet terzake dienende passeren.&#13;
III. De pachtkamer van het kantongerecht te Hoorn heeft ten onrechte overwogen dat niet is gebleken dat de oorspronkelijke overeen komst met instemming van alle betrokken partijen is gewijzigd.&#13;
4. De vaststaande feiten&#13;
Ook in hoger beroep kan worden uitgegaan van door de pachtkamer van het kantonge-recht in de overweging 3 van het vonnis vast-gestelde feiten, nu tegen die overweging geen grieven zijn gericht. Het gaat om de navolgende feiten: De Gemeente is eigenaar van te Oostwoud aan de Heemraad Witweg gelegen land ter grootte van circa 1 hectare 60 are 20 centiare. Dit land was verpacht aan Eggeles tot omstreeks 1989.&#13;
Begin 1989 heeft de Gemeente via een adver-tentie de openbare inschrijving opengesteld voor de opbrengst van grasgewas van het hier bedoelde land (lees:) tot 1 augustus 1989. Groot was een van degenen die op de betreffende advertenties hebben gereflecteerd. Groot en de Gemeente hebben een akte ondertekend gedateerd 2 mei 1989, welke akte het opschrift draagt: Overeenkomst met betrekking tot verkoop van "grasgewas". Blij-kens deze akte kocht Groot van de Gemeente het grasgewas van het litigieuze land voor de periode van 28 maart 1989 tot uiterlijk 31 december 1990 voor de somma van ƒ 1.200,-. De voornoemde akte houdt onder meer als voorwaarden in:&#13;
- 3. Het perceel grond mag op straffe van nie-&#13;
tigheid van deze overeenkomst op geen ande-re wijze worden gebruikt dan voor grasgewas.&#13;
- 4. Ingeval langs het perceel sloten voorko- men, welke volgens de Keur van het Water schap West-Friesland moeten worden onder houden en schoongehouden, dient de koper daarvoor zorg te dragen.&#13;
- 5. De koper is verplicht bij het einde van de overeenkomst het ingebruikgegevene in goede staat en ontruimd van eventueel door hem aangebrachte hekwerken op te leveren.&#13;
De Gemeente heeft Groot bij brief van 10 december 1992 bericht dat het haar in verband met nieuwe ontwikkelingen rond het land Eggeles niet mogelijk is hem voor het jaar 1993 de opbrengst van het grasgewas te gun-nen.&#13;
De Gemeente en Groot hebben een akte ondertekend gedateerd 5 juni 1993, welke akte het opschrift draagt: Overeenkomst met betrekking tot verkoop van "Grasgewas". Blijkens deze akte verkocht de Gemeente aan Groot het grasgewas aan de Heemraad Wit-weg te Oostwoud ter grootte van circa 1 hec-tare 83 are 40 centiare voor de periode vanaf 19 maart 1993 tot uiterlijk 1 november 1993 tegen een koopsom van ƒ 1.250,-, zulks onder meer met de navolgende bedingen:&#13;
- 3. Het perceel mag op straffe van nietigheid van deze overeenkomst op geen andere wijze worden gebruikt dan voor grasgewas.&#13;
- 4. De koper is verplicht bij het einde van de overeenkomst het in gebruik gegevene in goede staat en ontruimd van eventueel door hem aangebrachte hekwerken op te leveren.&#13;
- 7. Onderhoud van het perceel geschiedt door en voor rekening van de Gemeente. Groot heeft de Gemeente in een brief geda- teerd 11 mei 1993 gevraagd, het gebruik van grasgewas om te zetten in een pachtovereen komst voor de duur van zes jaar. De Gemeen te heeft Groot bij brief van 3 september 1993 geantwoord, tot deze omzetting niet bereid te zijn.&#13;
Groot heeft geweigerd voor de periode van 12 april 1994 tot uiterlijk november 1994 een overeenkomst met de Gemeente aan te gaan betrekkelijk tot de verkoop van grasgewas. De Gemeente heeft in maart en april 1991 onderhoudswerkzaamheden aan het land laten uitvoeren zoals deze werkzaamheden&#13;
naar voren komen in de nota van Velzeboer Oostwoud BV d.d. 24 juni 1991. Groot heeft in december 1992 de somma van ƒ 3.360,- aan de Gemeente betaald per ABN-AMRO bank onder de vermelding: pacht 3 jaar.&#13;
Het bepaalde in artikel 66, eerste lid Pachtwet (lees: oud) is voor het ten processe bedoelde land buiten werking gesteld blijkens de Be-schikking van de Minister van Landbouw en Visserij van 7 februari 1978, Staatscourant 1978,29.&#13;
5. De beoordeling van het geschil&#13;
5.1. Met zijn grieven, zoals toegelicht, heeft Groot, een melkveehouder, primair aan zijn vordering tot een schriftelijke vastlegging van een pachtovereenkomst ren grondslag gelegd dat hij het land in geschil, waarvan hij in 1989 het grasgewas van de Gemeente had gekocht, vanaf dat jaar is gaan beweiden met zijn rund vee en is gaan onderhouden (door dit te bemesten o.a. met kunstmest, door het on- kruid te verwijderen en door sloten jaarlijks schoon te maken), dat de Gemeente van deze wijze van gebruik van het grasland door Groot op de hoogte was en dat de Gemeente dit gebruik heeft gedoogd.&#13;
Volgens Groot is daardoor sedert 1989 een pachtovereenkomst met betrekking tot het land in geschil ontstaan, te weten een overeen-komst waarbij de Gemeente het land aan Groot in gebruik heeft verstrekt ter uitoefe-ning van de landbouw (weidebouw) tegen vergoeding door Groot van een tegenprestatie (aanvankelijk ƒ 1.200,- per jaar). Groot heeft aangeboden dit gebruik door hem, bedoelde wetenschap bij de Gemeente en het gedogen daarvan door de Gemeente, door middel van getuigen te bewijzen.&#13;
5.2. Naar het oordeel van het hof berust dit primaire standpunt van Groot op een misvat- ting. Een overeenkomst komt immers blijkens artikel 6:217-1 BW tot stand door een aanbod en een aanvaarding daarvan. Een overeen komst kan derhalve nimmer ontstaan door het enkele feit dat de ene partij zich op een bepaalde wijze met een bepaald doel gedraagt en dat de wederpartij dat gedrag gedoogt (in de betekenis van: zich daartegen niet verzet, daarin berust).&#13;
5.3. Dit betekent dat het primaire standpunt van Groot moet worden verworpen en dat zijn betreffende bewijsaanbod als niet terzake dienende moet worden gepasseerd.&#13;
5.4. Subsidiair heeft Groot zich op het stand punt gesteld dat de bestaande overeenkomst tot verkoop van grasgewas, in 1992 door par- tijen is geconverteerd (bedoeld zal zijn: gewij- zigd) in een (mondelinge) pachtovereenkomst tussen de Gemeente als verpachter en Groot als pachter met betrekking tot het land in geschil. Volgens Groot is de gang van zaken, zoals voor hem bij gelegenheid van de plei- dooien uiteengezet, als volgt geweest: In 1992 heeft Groot met de toenmalige wethouder Alkema, die tevens was belast met de grond zaken van de Gemeente, onderhandeld over aankoop door Groot van het land in geschil. De onderhandelingen mislukten omdat partij en het niet eens konden worden over de prijs. Aan het slot van de bespreking heeft Alkema toen gezegd: "Je gebruikt het land zo maar weer". Groot heeft dat vervolgens gedaan en hij heeft het land nog steeds (als weiland) in gebruik.&#13;
5.5. Een dergelijke uitlating van de toenmalige wethouder is naar het oordeel van het hof te vaag om het subsidiaire standpunt van Groot dat daardoor een pachtovereenkomst is ont- staan, te kunnen dragen. De vage uitlating van Alkema bevat immers niet een duidelijk aan bod van de Gemeente tot wijziging van de bestaande rechtsverhouding - verkoop van grasgewas - in een pachtovereenkomst nu in de uitlating wordt verwezen naar het bestaan de gebruik waaraan, zoals overwogen, niet een pachtovereenkomst ten grondslag lag. Dit klemt temeer omdat partijen bij akte van 5 juni 1993 voor het seizoen 1993 andermaal een akte tot verkoop van grasgewas hebben ondertekend nadat Groot bij brief van 11 mei 1993 aan de Gemeente had verzocht "om het gebruik van grasgewas om te zetten in een 6jarig pachtcontract". Als reden voor dit ver zoek wordt in de brief niet aangegeven de uit lating van Alkema maar een toezegging van het "toenmalige college van B &amp; W. van Mid- woud bij de verkoop van een stuk grasland voor uitbreiding groot 1.62.30 ha door Pieter Groot Jhzn". Dit verzoek van Groot heeft de Gemeente overigens bij brief van 3 september 1993 geweigerd in te willigen.&#13;
5.6. Gelet op het hiervoor overwogene dient het bewijsaanbod van Groot met betrekking tot zijn subsidiaire standpunt te worden gepasseerd omdat de door Groot gestelde fei- ten, indien zij komen vast te staan, niet de gevolgtrekking wettigen, dat in 1992 de over- eenkomst tot verkoop van gras door partijen is gewijzigd in een pachtovereenkomst.&#13;
5.7. Het hof overweegt ten overvloede nog het volgende.&#13;
Voor het geval dat, anders dan de Gemeente aanvankelijk voor ogen heeft gestaan, de agra-rische bestemming op het gepachte (voor-lopig) blijft rusten, wordt partijen in overwe-ging gegeven te onderzoeken of de nieuwe pachtvorm van artikel 70f, lid 5, Pachtwet niet in de tussen partijen ontstane situatie kan gaan voorzien. De Gemeente kan dan bij aan-sluitende verpachtingen voor korte duur, als bedoeld in die wetsbepaling, haar handen vrij-houden en Groot kan het land desgewenst met zijn vee beweiden.&#13;
6. Slotsom&#13;
De grieven, zoals toegelicht, zijn ongegrond. Het vonnis, waarvan beroep, moet worden be-krachtigd, met veroordeling van Groot als de in het ongelijk gestelde partij in de kosten van het geding in hoger beroep. De gevraagde uit-voerbaarverklaring bij voorraad van deze kos-tenveroordeling heeft al daarom geen zin omdat tegen dit arrest geen rechtsmiddel openstaat.&#13;
7. De beslissing&#13;
Het hof, rechtdoende in hoger beroep: bekrachtigt het vonnis van de pachtkamer van het kantongerecht te Hoorn d.d. 18 september 1995 waarvan beroep;&#13;
veroordeelt Groot in de kosten van de proce-dure in hoger beroep, tot aan deze uitspraak aan de zijde van de Gemeente begroot op ƒ 4.620,-.</content><legacyfootnotes/><footnotes><footnote/></footnotes><auteurs/><published>1998-03-01 00:00:00</published><modified>1996-10-22 00:00:00</modified><editiondate>1998-03-01</editiondate><htmlpath>https://denhollander.info/artikel/4842</htmlpath></article>
</articles></edition>
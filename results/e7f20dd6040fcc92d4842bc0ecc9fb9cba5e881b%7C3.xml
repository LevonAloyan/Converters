<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1994</searchword><id>5202</id><udhid>UDH:TvAR/5202</udhid><titel>Firma de Vreede c.s. / Stichting Exotische Tuinbouw (TvAR 1994/4702)</titel><searchwords><searchword>TvAR 6/1994</searchword><searchword>TvAR 1994/4702</searchword><searchword>UDH:TvAR/5202</searchword></searchwords><attachments><attachment><name>1994_nr 6_Rechtspraak_4702.pdf</name><extention>pdf</extention><url>https://denhollander.info/download/5137/ci</url></attachment></attachments><inleiding>Pachtwet, art. 1, 11, 25&#13;
&#13;
De overeenkomst tussen partijen moet worden aangemerkt als een pachtovereenkomst. Redelijkheid en billijkheid kunnen inbreuk maken op bepalingen van dwingend recht maar daarvoor moet aan zware eisen worden voldaan. Strekking van de Pachtwet. Partijen hebben bewust gehandeld in strijd met dwingend recht en reeds daarom komt een beroep op redelijkheid en billijkheid als thans ter rechtvaardiging van die handelwijze gedaan hun niet toe. Dit klemt te meer nu uit niets blijkt dat zij c.q. één van hen tot die handelwijze werden gedwongen of gedrongen. Geen schriftelijke vastlegging mogelijk van al op schrift staande overeenkomst. Telkenjare werd een nieuwe overeenkomst gesloten. Alleen de laatste - mondelinge — overeenkomst komt voor schriftelijke vastlegging in aanmerking. Pachtster en gebruikster zo zeer met elkaar verweven dat het laten gebruiken doorlaatstbedoelde geen tekortschieten in het zelf moeten gebruiken oplevert.</inleiding><content>Arrest in de zaak van:&#13;
1. de vennootschap onder firma Firma W. en T. de Vreede, gevestigd te Waddinxveen, 2. Wilhelmus Johannes de Vreede, wonende te Waddinxveen, 3. Theodorus Johannes de Vreede, wonende te Waddinxveen, appellan-ten, procureur: mr. P.C. Plochg,&#13;
tegen&#13;
Stichting Exotische Tuinbouw, gevestigd te 's-Gravenhage, geïntimeerde, procureur: mr. D. Knottenbelt.&#13;
Het geding in eerste aanleg&#13;
De pachtkamer van het kantongerecht te Delft heeft op 2 februari 1993 tussen partijen een vonnis gewezen, dat in fotocopie aan dit ar-rest is gehecht en naar de inhoud waarvan wordt verwezen.&#13;
Het geding in hoger beroep&#13;
Appellanten - hierna ook te noemen: De Vreede c.s. - zijn bij exploit van 18 februari 1993, met gelijktijdige dagvaarding van geïn-timeerde - hierna ook te noemen: de Stich-ting - voor dit hof, in hoger beroep gekomen van genoemd vonnis, waarbij in conventie is bepaald dat tussen de Stichting als pachtster en De Vreede c.s. als verpachters een pachto-vereenkomst is gesloten aan de Veenweg 98 te Nootdorp, bestaande uit diverse glasopstan-den ter totale grootte van ca. 20.230 m2, ke-telhuis, waterpomp, bedrijfsruimte groot 180 m2, een en ander met betonpaden, voorzien van rails, kadastraal bekend gemeente Noot-dorp, sectie A, nrs. 2387, 1006, 1101, 706 en 2371, totaal groot ongeveer 2.32.96 ha, tegen een pachtprijs van f 67 500 in totaal per jaar, ingaande I januari 1991 voor de duur van 12 jaar,&#13;
en in reconventie een comparitie van par-tijen is bevolen voor het verstrekken van na-dere inlichtingen en het beproeven van een schikking, met aanhouding van iedere verdere beslissing.&#13;
Bij memorie van grieven zijn na te melden grieven aangevoerd, met conclusie dat het hof het vonnis, waarvan beroep, zal vernietigen en, opnieuw rechtdoende:&#13;
1. aan de Stichting haar conventionele vor- deringen zal ontzeggen;&#13;
2. in reconventie de Stichting zal veroorde- len om tegen behoorlijk bewijs van kwijting aan De Vreede c.s. f 250 000 te betalen, ver meerderd met de wettelijke rente daarover vanaf 6 oktober 1992 tot de dag der voldoe ning;&#13;
3. voorwaardelijk in reconventie, uitslui- tend voor het geval het hof uitspreekt dat sprake is van een pachtovereenkomst tussen partijen en de redelijkheid en billijkheid niet in de weg staan aan een beroep zijdens de Stichting daarop, die pachtovereenkomst zal ontbinden per datum arrest wegens verboden onderverpachting c.q. ingebruikgeving aan een derde en de Stichting zal veroordelen het object binnen veertien dagen na betekening van het te wijzen arrest met al diegenen die en al datgene dat zich van harentwege op het ob- ject bevinden c.q. bevindt te verlaten en te ontruimen met verbod het object na de ontrui ming opnieuw te betrekken en met machti- ging aan De Vreede c.s. het arrest zo nodig zelf met behulp van de sterke arm van politie en justitie, doch op kosten van de Stichting, ten uitvoer te leggen;&#13;
4. de Stichting zal veroordelen in de kosten van het geding in conventie en reconventie in beide instanties.&#13;
Bij memorie van antwoord is verweer ge-voerd met conclusie dat het hof het vonnis, waarvan beroep, in conventie zal bekrachtigen en in (voorwaardelijke) reconventie zal be-krachtigen, althans zal vernietigen en, op-nieuw rechtdoende, De Vreede c.s. in hun vorderingen niet-ontvankelijk zal verklaren, althans De Vreede c.s. deze vorderingen zal ontzeggen, met veroordeling van De Vreede c.s. in de kosten, zowel in conventie als in re-conventie, van beide instanties.&#13;
Daarna hebben partijen de stukken aan het hof overgelegd voor het wijzen van arrest.&#13;
De grieven&#13;
De grieven luiden:&#13;
I. Ten onrechte heeft de pachtkamer van het kantongerecht de door de Stichting vast gestelde overeenkomst schriftelijk als pachto vereenkomst vastgelegd.&#13;
II. Ten onrechte heeft de pachtkamer van het kantongerecht de overeenkomst vastgelegd met ingang van 1 januari 1991 en voor de duur van 12 jaar.&#13;
III. Ten onrechte heeft de pachtkamer van het kantongerecht overwogen dat de Stichting zich ondanks het tussen partijen in de heren overeenkomst bepaalde kan beroepen op de beschermende, dwingendrechtelijke bepalin gen van de Pachtwet en ten onrechte heeft de pachtkamer het beroep van De Vreede c.s. op strijdigheid met de redelijkheid en billijkheid afgewezen met de redenering dat de redelijk heid en billijkheid de werking van dwingend rechtelijke bepalingen niet opzij kunnen zetten.&#13;
IV. Ten onrechte heeft de pachtkamer van het kantongerecht bij de beoordeling van het beroep van De Vreede c.s. op strijdigheid met de redelijkheid en billijkheid in het midden gelaten de stelling van De Vreede c.s. dat de onderhavige constructie door de Stichting (in ieder geval mede) is ontworpen en door de notaris-adviseur van de Stichting op schrift is gesteld. Evenzeer ten onrechte heeft de pacht kamer in het midden gelaten de stelling van De Vreede c.s. dat de Stichting uitdrukkelijk, welbewust en onvoorwaardelijk in de he renovereenkomst afstand heeft gedaan van haar recht zich op de bepalingen van de Pachtwet te beroepen.&#13;
V. Ten onrechte heeft de pachtkamer van het kantongerecht De Vreede c.s. veroordeeld in de kosten van het geding in conventie.&#13;
VI. Ten onrechte heeft de pachtkamer van het kantongerecht oordelend in reconventie, de door De Vreede c.s. gevorderde boete af gewezen en ten onrechte heeft de pachtkamer die afwijzing gemotiveerd zoals in het vonnis, waarvan beroep, sub 4.5 is overwogen.&#13;
VII. Ten onrechte heeft de pachtkamer van het kantongerecht de (voorwaardelijk) recon- ventionele vordering van De Vreede c.s., strekkende tot ontbinding van de pachtover eenkomst en ontruiming op grond van de ver boden onderverhuur aan Xotus Holding BV niet aanstonds toegewezen.&#13;
VIII. Ten onrechte heeft de pachtkamer van het kantongerecht in reconventie een comparitie van partijen gelast en desalniette min in conventie een eindbeslissing gegeven.&#13;
De vaststaande feiten&#13;
In hoger beroep kan van de volgende, als er-kend of niet (voldoende) betwist, vaststaande feiten worden uitgegaan:&#13;
- bij akte van 24 september 1986 met als opschrift 'huurovereenkomst' is door De&#13;
Pacht&#13;
Vreede c.s. - in de akte nader aangeduid als verhuurder - ten titel van verhuur in gebruik genomen: het gehele tuincomplex met woning aan de Veenweg 98 te Nootdorp, bestaande uit diverse glasopstanden ter totale grootte van ca. 20.230 m2, ketelhuis, waterpomp, be-drijfsruimte groot 180 m2, een en ander met betonpaden, voorzien van rails, kadastraal be-kend gemeente Nootdorp, sectie A, nrs. 2387, 1006, 1101, 706 en 2371, totaal groot onge-veer 2.32.96 ha;&#13;
- voormelde ingebruikgeving en -neming geschiedde met als aanvangsdatum 1 septem ber 1986 en als einddatum 31 juli 1987, zulks tegen een als huurprijs aangeduide tegenpres tatie van f 67 500 voor de gehele periode, bij vooruitbetaling te voldoen in maandelijkse termijnen van f6137.&#13;
- voormeld object werd aan de Stichting in gebruik gegeven om 'overeenkomstig zijn be stemming voor tuinbouwdoeleinden casu quo woonhuis' - dit laatste eventueel ook als dienstwoning ten behoeve van personeel van de Stichting - te worden gebruikt;&#13;
- in de akte is voorts bepaald dat de Stich ting noch het bedrijfsgedeelte, tuin en glasop standen, noch de woning mag onderverhuren;&#13;
- bij akte van 24 september 1986 met het opschrift 'herenovereenkomst' is tussen par tijen voorts overeengekomen dat zij telkens na afloop van voormelde overeenkomst, voor de eerste maal op 31 juli 1987, zich onherroe pelijk verbinden telkens een nieuwe overeen komst aan te gaan met ingang van 1 september daaraanvolgend, voor het eerst met ingang van 1 september 1987 en voor het laatst met ingang van 1 september 1990 en mitsdien eindigend 31 juli 1991, een en ander onder gelijke bepalingen en tegenprestatie;&#13;
- bij laatstbedoelde akte hebben partijen zich tevens over en weer jegens elkaar ver bonden geen beroep te doen op de bepalingen van de Pachtwet, zich niet tot de grondkamer te wenden ter toetsing van de overeenkomst, de bepalingen daarvan dan wel de overeenge komen tegenprestatie, dan wel zich te wenden tot de rechter, al of niet in pachtzaken; voorts is in de akte bepaald dat bij overtreding of al of niet gedeeltelijke niet-nakoming of nalatig heid de overtreder of nalatige een direct op eisbare boete van f 250 000 verbeurt, alsmede dat alle geschillen ter zake van de beide over eenkomsten en tengevolge van een en ander nader gemaakte afspraken of uit een en ander voortvloeiende verbintenissen beslecht zullen worden door het daartoe gerechtigde kanton-gerecht;&#13;
- de Stichting is opgericht bij notariële akte van 30 juni 1993, zulks voor onbepaalde tijd; blijkens haar statuten stelt zij zich ten doel het scheppen van permanent werk ten be hoeve van een zo groot mogelijk aantal werk loze jongeren en tracht zij dit doel te bereiken onder meer door het opzetten en in stand hou den van een bedrijf dat zich toelegt op de teelt, verwerking en verkoop van voorname lijk exotische tuinbouwproducten;&#13;
- bij notariële akte van 11 juli 1988 heeft de Stichting opgericht de besloten vennoot schap met beperkte aansprakelijkheid Xotus Holding BV te Leidschendam, welke ven nootschap blijkens haar statuten onder meer ten doel heeft het scheppen van permanent werk ten behoeve van een zo groot mogelijk aantal jongeren;&#13;
- de aandelen van voornoemde BV zijn alle eigendom van de Stichting.&#13;
Beoordeling van het geschil in hoger beroep 1. Uit de ten processe vaststaande feiten volgt dat het onderhavige tuinbouwcomplex met woning ca. door De Vreede c.s. aan de Stich-ting in gebruik is gegeven om conform zijn bestemming te worden gebruikt voor tuin-bouwdoeleinden, zulks tegen voldoening van een tegenprestatie. Gelet op het bepaalde in artikel 1, lid 1, sub b onder 5 en sub d, moet die overeenkomst worden aangemerkt als een pachtovereenkomst. De omstandigheid dat partijen haar de benaming 'huurovereen-komst' hebben gegeven, doet daaraan niets af. Hiervan uitgaande, is voorts in feite tussen partijen niet in geschil dat zij in strijd met dwingendrechtelijke bepalingen van de Pacht-wet hebben gehandeld door de 'huurovereen-komst' niet ter goedkeuring bij de bevoegde grondkamer in te zenden en dat de tussen hen gesloten 'heren-overeenkomst' op een aantal punten eveneens in strijd is met dwingend pachtrecht.&#13;
2. Het hof zal thans eerst de grieven III en IV behandelen, zijnde deze grieven van de verste strekking.&#13;
3. In genoemde grieven is de vraag aan de orde of redelijkheid en billijkheid ook inbreuk kunnen maken op bepalingen van dwingend recht c.q. op hetgeen uit dwingendrechtelijke wetsbepalingen voortvloeit. Deze vraag moet bevestigend worden beantwoord in die zin dat zulks in beginsel het geval kan zijn, maar dat daarvoor dan aan zware eisen moet zijn vol-&#13;
daan. Beoordeeld dient te worden of dit laat-ste in casu het geval is, waarbij ook aan de orde komt of sprake is van omstandigheden die aan een beroep op redelijkheid en billijk-heid als door De Vreede c.s. gedaan in de weg staan.&#13;
4. De strekking van de Pachtwet is dat bij het aangaan ca. van een pachtovereenkomst met name de in die wet opgenomen bepalin gen van dwingend recht worden nageleefd. Die bepalingen zijn als zodanig opgenomen teneinde op het terrein van het pachtrecht, ge geven de schaarste aan grond in relatie tot de behoefte daaraan en gelet op de (veelal) grote economische belangen terzake, een duidelijke regelgeving tot stand te brengen, gericht zo wel op de bescherming van de belangen van de betrokken partijen als - en zeker niet in mindere mate - op een bevordering van een qua gebruik van gronden en opstallen uit een oogpunt van algemeen belang als essentieel beschouwde goede gang van zaken in de Ne derlandse landbouw. Uit een en ander volgt dat ook overwegingen van redelijkheid en bil lijkheid daarbij een rol hebben gespeeld.&#13;
5. Uit de beide in geding zijnde overeen komsten en uit hetgeen partijen ter zake heb ben aangevoerd, blijkt dat zij destijds hebben gecontracteerd met de duidelijke wetenschap daarmee te handelen in strijd met bepalingen van dwingend recht uit de Pachtwet. Reeds daarom komt hun c.q. één van hen geen be roep toe op redelijkheid en billijkheid als thans door De Vreede c.s. gedaan. Dit klemt temeer nu uit niets is gebleken dat zij c.q. één van hen tot die handelwijze werd(en) ge dwongen of gedrongen door de situatie waar in zij toen verkeerde(n). Een pachtovereenkomst voor een kortere dan de wettelijke duur wordt immers in geval van bijzondere omstandighe den door de Pachtwet mogelijk gemaakt en die wet voorziet tevens in de mogelijkheid om (middels indiening vooraf van een daarop ge richt verzoek c.q. inzending van een ontwerp- pachtovereenkomst) zonder risico van een niet gewenste contractuele gebondenheid na te gaan of de grondkamer die bijzondere om standigheden aanwezig acht. Laatstgenoemde van beide mogelijkheden kan een eveneens vrijblijvend uitsluitsel geven over de toelaat baarheid van de hoogte van de gewenste te genprestatie, geheel in het midden gelaten of de in casu tussen partijen overeengekomen te genprestatie hoger is dan toegestaan ingevol ge de toepasselijke pachtnormen. 6. Het vorenoverwogene brengt mede dat het beroep van De Vreede c.s. op redelijkheid en billijkheid faalt en dat het tussen partijen overeengekomene nietig is voorzover dat in strijd is met dwingendrechtelijke bepalingen uit de Pachtwet.&#13;
De grieven III en IV zijn dan ook onge-grond.&#13;
7. Partijen hebben dus een pachtovereen komst gesloten, welke schriftelijk is vastge legd in de als 'huurovereenkomst' aangeduide akte van 24 september 1986, zulks voor de periode van 1 september 1986 tot en met 31 juli 1987. Voorzover de Stichting met haar primaire vordering mede beoogt schriftelijke vastlegging van deze pachtovereenkomst te vorderen, kan zij daarin niet worden ontvan gen, nu immers die overeenkomst al door par tijen op schrift is gesteld.&#13;
8. Op grond van het in de 'heren-overeen komst' bepaalde hebben partijen vervolgens in de jaren 1987, 1988, 1989 en 1990 telkens een nieuwe pachtovereenkomst gesloten, zulks telkens voor de periode van 1 septem ber tot en met 31 juli daaraanvolgend, laatste lijk voor de periode 1 september 1990 tot en met 31 juli 1991. Vorenbedoelde overeen komsten zijn alle mondeling aangegaan.&#13;
Door het telkens aangaan van een nieuwe pachtovereenkomst is, indien en voorzover de daaraan voorafgaande pachtovereenkomst niet reeds uit anderen hoofde mocht zijn geëindigd, telkens de voorafgaande pachto-vereenkomst tot een einde gekomen, laatste-lijk wat die over de periode 1 september 1989 tot en met 31 juli 1990 betreft. De Stichting heeft niet aangegeven welk belang zij bij schriftelijke vastlegging van die geëindigde pachtovereenkomsten heeft en haar vordering moet in zoverre worden afgewezen.&#13;
9. Gesteld noch gebleken is voorts dat na het aangaan van de pachtovereenkomst voor de periode 1 september 1990 tot en met 31 juli 1991 tussen partijen nog weer een nieuwe pachtovereenkomst is gesloten.&#13;
10. Uit het vorenstaande volgt dat alleen de pachtovereenkomst over de periode 1 sep tember 1990 tot en met 31 juli 1991 voor schriftelijke vastlegging in aanmerking komt. De vordering van de Stichting moet, gelet ook op het bepaalde in artikel 11 der Pachtwet, worden toegewezen voorzover zij op die peri ode betrekking heeft en voor het overige wor den afgewezen.&#13;
Grief I is gegrond voorzover daarmee wordt beoogd erover te klagen dat de pacht-&#13;
kamer van het kantongerecht anders heeft be-slist en faalt voor het overige. Grief II is ge-grond.&#13;
11. Grief V is ongegrond. Nu, anders dan door De Vreede c.s. betoogd, de vordering van de Stichting moet leiden tot schriftelijke vastlegging van een tussen partijen bestaande pachtovereenkomst met betrekking tot het on derhavige tuincomplex, zijn De Vreede c.s. aan te merken als de hoofdzakelijk in het on gelijk gestelde partij en mitsdien terecht in de in eerste aanleg in conventie gevallen proces kosten veroordeeld.&#13;
12. Hetgeen hiervoor is overwogen met betrekking tot het rechtskarakter van het tus sen partijen overeengekomene en het ontberen van rechtskracht daarvan voorzover sprake is van strijd met bepalingen van dwingend recht impliceert dat de pachtkamer van het kanton gerecht de in reconventie door de Vreede c.s. gedane vordering tot betaling van de in de 'heren-overeenkomst' vermelde boete van f 250 000 terecht heeft afgewezen. Grief VI kan derhalve geen doel treffen.&#13;
13. De enkele omstandigheid dat het litigi euze pachtobject is geëxploiteerd door Xotus Holding BV, zulks zonder de toestemming daartoe van de zijde van De Vreede c.s., een en ander als door laatstgenoemden gesteld, brengt nog niet mede dat sprake was of is (ge weest) van een verboden onderverhuring (= onderverpachting) en dat hun vordering tot het deswege ontbinden van de pachtovereen komst direct al zou moeten worden afgewe zen. Het stond de pachtkamer van het kantongerecht dan ook vrij om, gelijk zij heeft gedaan, eerst een comparitie van partijen te bepalen tot het verkrijgen van nadere inlich tingen ter zake. Eveneens stond het haar vrij om in conventie reeds tot een eindbeslissing te komen, nu die eindbeslissing in geen enkel opzicht mede een oordeel over de vordering in reconventie inhield. De enkele consequen tie voor De Vreede c.s. dat instelling van ho ger beroep in het voorkomende geval tweemaal zou moeten plaats vinden, doet daaraan niet af.&#13;
De grieven VII en VIII zijn ongegrond.&#13;
14. Nu De Vreede c.s. aan het hof hebben verzocht de reconventionele vordering recht streeks af te doen en de Stichting zich met dat verzoek heeft verenigd, zal het hof dienover eenkomstig zelf op die vordering beslissen.&#13;
15. Tussen partijen is in confesso dat het onderhavige tuincomplex sinds 1988 wordt geëxploiteerd door de besloten vennootschap Xotus Holding BV. Uit de door de Stichting in hoger beroep in het geding gebrachte stuk-ken blijkt dat de Stichting en genoemde BV in feite met elkaar te vereenzelvigen zijn. De Stichting heeft de BV opgericht en is haar enige aandeelhouder; het directoraat van bei-de rechtspersonen wordt door één persoon be-kleed. De doelstelling van de Stichting is ook één van de doelstellingen van de BV.&#13;
16. Aangezien van enige tegenprestatie van de BV aan de Stichting wegens voormeld gebruik van het tuincomplex door de BV niets is gesteld of anderszins gebleken, is geen plaats voor de conclusie dat sprake zou zijn van onderverpachting als door de Vreede c.s. aangevoerd. De aan de Stichting verweten handeling beperkt zich dus tot het overdragen van haar gebruiksrechten uit de onderhavige pachtovereenkomst aan de BV. Nu de Stich ting en de BV zo zeer met elkaar verweven zijn als hiervoor aangegeven, kan het ge wraakte handelen van de Stichting naar het oordeel van het hof niet worden aangemerkt als een dusdanig tekortschieten in de nako ming van haar verplichting tot het als pachter zelf gebruiken van het gepachte als voorzien in art. 25, lid 1, van de Pachtwet, dat op grond daarvan ontbinding van de pachtovereen komst zou moeten volgen. De vorderingen van De Vreede c.s. tot ontbinding van de on derhavige pachtovereenkomst en tot ontrui ming van het gepachte moeten mitsdien worden afgewezen.&#13;
17. Het door De Vreede c.s. nog gedane bewijsaanbod is slechts algemeen en zo vaag, dat het hof reeds daarom daaraan voorbijgaat.&#13;
Slotsom&#13;
Het vonnis, waarvan beroep, moet worden vernietigd behalve voorzover de Vreede c.s. daarbij zijn veroordeeld in de in eerste aanleg in conventie gevallen proceskosten. De vorde-ring in conventie moet worden toegewezen als na te melden; de vordering in reconventie moet worden afgewezen met veroordeling van De Vreede c.s. van de kosten daarvan in eerste aanleg.&#13;
De Vreede c.s. moeten als de in hoger be-roep hoofdzakelijk in het ongelijk gestelde partij worden veroordeeld in de kosten daar-van.&#13;
Beslissing&#13;
Het hof, rechtdoende in hoger beroep:&#13;
in conventie:&#13;
Agrarisch recht. 54e jaargang, nr. 6. juni 1994&#13;
vernietigt het door de pachtkamer van het kantongerecht te Delft tussen partijen gewe-zen vonnis van 2 februari 1993, waarvan be-roep, behoudens voorzover De Vreede c.s. daarbij zijn veroordeeld in de in eerste aanleg tussen partijen gevallen proceskosten,&#13;
en in zoverre opnieuw rechtdoende:&#13;
Verklaart de Stichting niet-ontvankelijk in haar vordering tot schriftelijke vastlegging ener pachtovereenkomst voorzover deze be-trekking heeft op de periode 1 september 1986 tot en met 31 juli 1987.&#13;
Legt schriftelijk vast een pachtovereen-komst tussen De Vreede c.s. als verpachters en de Stichting als pachtster met betrekking tot het tuincomplex met woning aan de Veen-weg 98 te Nootdorp, bestaande uit diverse glasopstanden ter totale grootte van ca. 20.230 m2, ketelhuis, waterpomp, be-drijfsruimte groot 180 m2, een en ander met betonpaden, voorzien van rails, kadastraal be-kend gemeente Nootdorp, sectie A, nummers 2387, 1006, 1101, 706 en 2371, totaal groot 2.32.96 ha, zulks voor de periode van 1 sep-tember 1990 tot en met 31 juli 1991, voor een pachtprijs van totaal f 67 500, een en ander onverminderd het bepaalde in artikel 9, lid 1, van de Pachtwet en de mogelijke toepassing van lid 2 van dat artikel.&#13;
Wijst af het meer of anders gevorderde.&#13;
in reconventie:&#13;
Wijst de vorderingen van De Vreede c.s. af.&#13;
Veroordeelt de Vreede c.s. in de kosten van het geding, in eerste aanleg, aan de zijde van de Stichting tot heden begroot op f 360 voor salaris van de gemachtigde van de Stich-ting.&#13;
in conventie en in reconventie:&#13;
Veroordeelt de Vreede c.s. in de kosten van het hoger beroep, aan de zijde van de Stichting tot heden begroot op f 350 voor verschotten en f 1400 voor salaris van de procu-reur.</content><legacyfootnotes/><footnotes><footnote/></footnotes><auteurs/><published>1994-06-01 00:00:00</published><modified>1993-11-22 00:00:00</modified><editiondate>1994-06-01</editiondate><htmlpath>https://denhollander.info/artikel/5202</htmlpath></article>
</articles></edition>
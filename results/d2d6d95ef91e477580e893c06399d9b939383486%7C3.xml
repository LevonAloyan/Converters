<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2002</searchword><id>4670</id><udhid>UDH:TvAR/4670</udhid><titel>Langenhuizen / Bronts (TvAR 2002/5145)</titel><searchwords><searchword>TvAR 12/2002</searchword><searchword>TvAR 2002/5145</searchword><searchword>UDH:TvAR/4670</searchword></searchwords><attachments><attachment><name>2002_nr 12_Rechtspraak_5145.pdf</name><extention>pdf</extention><url>https://denhollander.info/download/4615/ci</url></attachment></attachments><inleiding>[Pachtwet art. 2, 9]&#13;
&#13;
Pachter heeft bedrijfsuitoefening feitelijk&#13;
gestaakt, het gepachte ontruimd en aan de&#13;
echtgenote van verpachter medegedeeld&#13;
dat de mestproductierechten waren verkocht.&#13;
Een en ander levert nog geen opzegging&#13;
van de pacht op, nog daargelaten dat&#13;
art. 9 Pw aan een rechtsgeldige opzegging&#13;
in de weg stond. Ook is een overeenkomst&#13;
tot beëindiging pachtverhouding niet&#13;
komen vast te staan. De partij die stelt dat&#13;
de pachtovereenkomst is opgezegd of in&#13;
onderling overleg is beëindigd – ook indien&#13;
dit de pachter is – draagt in geval van&#13;
betwisting door de wederpartij de bewijslast&#13;
van zijn stelling. Geen belang bij grief&#13;
tegen overweging ten overvloede omtrent&#13;
de duur van de overeenkomst.</inleiding><content>ARREST IN DE ZAAK VAN:&#13;
Hendrikus Petrus Langenhuizen, wonende te&#13;
Heeswijk-Dinther, gemeente Bernheze,&#13;
appellant,&#13;
procureur: mr J.C.N.B. Kaal,&#13;
tegen&#13;
Johannes Marinus Bronts, wonende te&#13;
Loosbroek, gemeente Bernheze,&#13;
geïntimeerde,&#13;
procureur: mr E.A. van der Dussen.&#13;
1 De procedure in eerste aanleg&#13;
De pachtkamer van het kantongerecht te&#13;
’s-Hertogenbosch heeft op 7 juli 1998 en&#13;
14 september 1999 tussen appellant – verder&#13;
te noemen: Langenhuizen – als gedaagde en&#13;
geïntimeerde – verder te noemen: Bronts – als&#13;
eiser vonnissen gewezen. Die vonnissen zijn&#13;
in afschrift aan dit arrest gehecht. Daarnaar&#13;
wordt verwezen voor de procesgang in eerste&#13;
aanleg alsmede de in die instantie genomen&#13;
beslissingen en de aan de beslissingen ten&#13;
grondslag gelegde motivering.&#13;
2 De procedure in hoger beroep&#13;
2.1 Bij exploot van 12 oktober 1999 is Langenhuizen&#13;
in hoger beroep gekomen van&#13;
beide vonnissen met dagvaarding van Bronts&#13;
voor dit hof teneinde te horen eis doen en&#13;
concluderen dat het hof beide vonnissen zal&#13;
vernietigen en, opnieuw rechtdoende, de vorderingen&#13;
van Bronts zal afwijzen met veroordeling&#13;
van Bronts in de kosten van beide&#13;
instanties.&#13;
2.2 Bij memorie van grieven heeft Langenhuizen&#13;
tegen de vonnissen drie grieven aangevoerd&#13;
en toegelicht, onder aanbieding van bewijs,&#13;
met conclusie overeenkomstig de dagvaarding&#13;
in hoger beroep.&#13;
2.3 Bronts heeft bij memorie van antwoord&#13;
verweer gevoerd, bewijs aangeboden en geconcludeerd&#13;
dat het hof Langenhuizen in zijn&#13;
vordering in hoger beroep niet-ontvankelijk&#13;
zal verklaren, althans hem deze zal ontzeggen&#13;
als zijnde rechtens onjuist en onbewezen met&#13;
bevestiging van het vonnis van 14 september&#13;
1999, zo nodig onder verbetering van de&#13;
gronden, met veroordeling van Langenhuizen&#13;
in de kosten van beide instanties.&#13;
2.4 Hierna hebben partijen de stukken aan het&#13;
hof overgelegd voor het wijzen van arrest.&#13;
3 De grieven&#13;
Deze luiden:&#13;
I Ten onrechte heeft de pachtkamer van het&#13;
kantongerecht in haar vonnis van 14 september&#13;
1999 overwogen: “Ofschoon zulks niet&#13;
door partijen is gevraagd, zal de Pachtkamer&#13;
– zulks dan ten overvloede – in hun belang&#13;
een overweging wijden aan de vraag met&#13;
betrekking tot de duur van de pachtovereenkomst.”,&#13;
alsmede “Uit dit alles volgt, dat de&#13;
duur van de tussen partijen aangegane pachtovereenkomst&#13;
is ingegaan op 1 april 1997,&#13;
zodat deze, behoudens verlenging of eerdere&#13;
ontbinding, zal eindigen per 1 april 2003.”&#13;
II Ten onrechte heeft de pachtkamer van het&#13;
kantongerecht in haar vonnis van 7 juli 1998&#13;
overwogen en beslist: “Laat Langenhuizen toe&#13;
tot het bewijs van feiten en/of omstandigheden,&#13;
waaruit kan worden afgeleid, dat de&#13;
pachtovereenkomst in het voorjaar van 1996&#13;
met wederzijds goedvinden van partijen tot&#13;
een einde is gekomen.” En ten onrechte heeft&#13;
de pachtkamer van het kantongerecht in het&#13;
eindvonnis van 14 september 1999 overwogen:&#13;
“Het moet er, alles overziende, daarom voor&#13;
gehouden worden, dat de pachtovereenkomst&#13;
niet is beëindigd en dat Langenhuizen mitsdien&#13;
de daaruit voortvloeiende verplichtingen&#13;
zal dienen na te komen.”&#13;
III Ten onrechte heeft de pachtkamer van het&#13;
kantongerecht bij eindvonnis van 14 september&#13;
1999 recht gedaan als in het dictum van&#13;
die uitspraak staat vermeld en daarbij niet de&#13;
vorderingen van Bronts afgewezen met veroordeling&#13;
van Bronts in de kosten van de procedure.&#13;
4 De vaststaande feiten&#13;
4.1 De pachtkamer van het kantongerecht&#13;
heeft in haar vonnis van 7 juli 1998 een vaststelling&#13;
van feiten gegeven, tegen welke geen&#13;
grieven zijn gericht of bezwaren zijn geuit.&#13;
Ook het hof zal van die feiten uitgaan. Aldus&#13;
staat het navolgende vast.&#13;
4.2 Bij schriftelijke overeenkomst van 2 maart&#13;
1982 heeft Bronts met ingang van 1 april 1982&#13;
aan Langenhuizen verpacht een aan Bronts&#13;
toebehorende mestvarkensstal, geschikt voor&#13;
circa 275 mestplaatsen, gelegen aan de Hanenbergsestraat&#13;
2 te Loosbroek op het perceel&#13;
kadastraal bekend gemeente Heeswijk, sectie&#13;
D, nummer 570, een en ander tegen een jaarlijkse&#13;
pachtprijs van ƒ 8.000,–, te voldoen in&#13;
twee termijn van ƒ 4.000,– rond 1 januari en&#13;
1 juli van elk jaar.&#13;
4.3 Deze overeenkomst is op 15 oktober 1996&#13;
bij de grondkamer voor Noord-Brabant binnengekomen&#13;
en op 28 maart 1997 – na onder&#13;
meer wijziging van de overeengekomen duur&#13;
van drie jaren in de wettelijke duur van zes&#13;
jaren – door die grondkamer goedgekeurd.&#13;
4.4 In het voorjaar van 1996 heeft Langenhuizen&#13;
de feitelijke activiteiten in de bedrijfsruimte&#13;
gestaakt.&#13;
4.5 Een door Langenhuizen en de echtgenote&#13;
van Bronts ondertekende verklaring gedagtekend&#13;
8 juni 1996 houdt het navolgende in:&#13;
“Hierbij verklaar ik, H.P. Langenhuizen,&#13;
Brouwersstraat 18 te Heeswijk-Dinther, het&#13;
mestquotum afkomstig van de varkensschuur&#13;
aan de Hanenbergsestraat 2 te Loosbroek verkocht&#13;
te hebben. Ondertekend in bijzijn van&#13;
mevr. M.H. Bronts-Rijkers.”&#13;
5 Beoordeling van het geschil in&#13;
hoger beroep&#13;
5.1 Het voornaamste te beslissen punt betreft&#13;
de vraag of, zoals door Langenhuizen gesteld,&#13;
de tussen partijen bestaande pachtovereenkomst&#13;
per 1 april 1996 (c.q. per 1 april 1997) is&#13;
geëindigd. Met grief II klaagt Langenhuizen&#13;
zowel over het in het vonnis van 7 juli 1998&#13;
gegeven oordeel, dat op hem de bewijslast van&#13;
het eindigen van de pachtovereenkomst (met&#13;
wederzijds goedvinden) is gelegd als over het&#13;
in het vonnis van 14 september 1999 gegeven&#13;
oordeel, dat het ervoor gehouden moet worden&#13;
dat de pachtovereenkomst niet is geëindigd.&#13;
5.2 Langenhuizen betoogt in de toelichting op&#13;
zijn tweede grief in de eerste plaats, dat de&#13;
beëindiging metterdaad in – naar hij stelt –&#13;
februari 1996 dient te worden gelijkgesteld&#13;
met de in artikel 2 van de overeenkomst voorgeschreven&#13;
opzegging per aangetekende brief,&#13;
zulks mede omdat Bronts naast de varkensschuur&#13;
woont. De vraag naar wederzijds&#13;
goedvinden zou dan in het geheel niet aan de&#13;
orde zijn. Het hof verwerpt dit betoog reeds&#13;
hierom, omdat artikel 9 van de Pachtwet in&#13;
februari 1996 aan een rechtsgeldige opzegging&#13;
van de pachtovereenkomst in de weg stond,&#13;
aangezien die overeenkomst niet was goedgekeurd.&#13;
Afgezien hiervan is het hof van oordeel&#13;
dat, indien ervan zou worden uitgegaan&#13;
dat een niet in de voorgeschreven vorm uitgebrachte&#13;
opzegging onder omstandigheden&#13;
gelijkgesteld zou kunnen worden met een&#13;
opzegging per aangetekende brief, het enkele&#13;
ontruimen van het gepachte door Langenhuizen&#13;
niet kan worden beschouwd als een daad&#13;
waaruit voor de wederpartij (met voldoende&#13;
duidelijkheid) een opzegging van de pachtverhouding&#13;
kon worden afgeleid. Daaraan&#13;
doet niet af, dat Bronts naast de varkensschuur&#13;
woont; zeker in dat geval kon van&#13;
Langenhuizen worden gevergd, dat hij zijn&#13;
wil tot opzegging uitdrukkelijker aan Bronts&#13;
kenbaar zou maken dan middels het enkele&#13;
ontruimen van die varkensschuur. Naar het&#13;
oordeel van het hof mocht Bronts daar ook&#13;
van uitgaan. Langenhuizen heeft niets gesteld&#13;
waaruit voor het onderhavige geval anders&#13;
kan worden afgeleid.&#13;
5.3 Ook de afgelegde getuigenverklaringen&#13;
bieden onvoldoende steun aan Langenhuizens&#13;
stelling, dat diens wil tot beëindiging van de&#13;
pacht per 1 april 1996 voldoende duidelijk aan&#13;
Bronts is kenbaar gemaakt. Uit de verklaringen&#13;
van de getuigen Pittens en Van Dooren&#13;
blijkt slechts, dat met Bronts contact is opgenomen&#13;
over mogelijke verkoop van ammoniakrechten&#13;
en dat Bronts die verkoop (nog)&#13;
niet wenste. Uit de verklaring van Van Dooren&#13;
zou voorts nog kunnen worden afgeleid&#13;
dat Bronts op de hoogte was van de verkoop&#13;
van mestrechten door Langenhuizen en deze&#13;
verkoop afkeurde. Ook hieruit blijkt niets&#13;
omtrent het einde van de pacht. De verklaring&#13;
van Langenhuizen zelf zou op grond van het&#13;
bepaalde in artikel 213, lid 1, van het Wetboek&#13;
van Burgerlijke Rechtsvordering geen bewijs&#13;
in zijn voordeel kunnen opleveren, aangezien&#13;
steunbewijs ontbreekt. Ook afgezien van de&#13;
belemmering die artikel 9 van de Pachtwet&#13;
opwerpt, zou dus niet van een rechtsgeldige&#13;
opzegging kunnen worden uitgegaan.&#13;
5.4 Voor zover Langenhuizen wil betogen dat&#13;
de boven onder 4.5 bedoelde verklaring van&#13;
8 juni 1996 het benodigde steunbewijs meebrengt&#13;
voor een opzegging per 1 april 1997,&#13;
wordt ook dit betoog verworpen. In de eerste&#13;
plaats stond het bepaalde in artikel 9 van de&#13;
Pachtwet ook in juni 1996 aan een rechtsgeldige&#13;
opzegging in de weg. Bovendien blijkt&#13;
uit de zojuist genoemde verklaring slechts dat&#13;
Langenhuizen mestproductierechten heeft&#13;
verkocht en dit aan de echtgenote van Bronts&#13;
heeft meegedeeld. Dat daarmee het gepachte&#13;
op dat moment niet meer kon worden gebruikt&#13;
voor de doeleinden waarvoor het ter&#13;
beschikking was gesteld betekent nog niet, dat&#13;
Bronts had moeten beseffen dat Langenhuizen&#13;
de pachtovereenkomst per 1 april 1997&#13;
wenste te beëindigen. Het hof wijst in dit verband&#13;
nog op de brief van 2 augustus 1996&#13;
(productie 3 bij conclusie van eis), waarin&#13;
Bronts zich op het standpunt stelt dat de&#13;
pachtovereenkomst niet is opgezegd, melding&#13;
maakt van de verklaring van 8 juni 1996 en&#13;
teruglevering van het door Langenhuizen vervreemde&#13;
mestquotum eist. Daarin ligt een&#13;
geheel andere interpretatie van de verklaring&#13;
van 8 juni 1996 besloten dan door Langenhuizen&#13;
voorgestaan.&#13;
In zijn memorie van grieven (nr. 14) wijst&#13;
Langenhuizen nog op een niet in deze procedure&#13;
overgelegde brief van zijn advocaat van&#13;
21 augustus 1996, waarin kennelijk het standpunt&#13;
is verwoord dat Langenhuizen de pacht-&#13;
overeenkomst als beëindigd beschouwde.&#13;
Voor zover Langenhuizen bedoelt te stellen,&#13;
dat déze brief als opzegging per 1 april 1997&#13;
dient te worden beschouwd, wordt ook deze&#13;
stelling verworpen. De gestelde inhoud van&#13;
die brief is immers dat de pacht volgens Langenhuizen&#13;
reeds geëindigd was en niet dat&#13;
deze werd opgezegd per de eerstvolgende&#13;
mogelijkheid. Zeker nu de brief door een&#13;
advocaat is opgesteld mag ervan worden uitgegaan&#13;
dat een eventuele bedoeling tot opzegging&#13;
duidelijker onder woorden zou zijn&#13;
gebracht dan in deze brief is geschied. Bovendien&#13;
kon ook op 21 augustus 1996 in verband&#13;
met het bepaalde in artikel 9 van de Pachtwet&#13;
geen rechtsgeldige opzegging van de pachtovereenkomst&#13;
plaatsvinden.&#13;
5.5 Voor zover Langenhuizen in de memorie&#13;
van grieven, nr. 16, wil betogen dat de ratio&#13;
van de in de Pachtwet opgenomen bepalingen&#13;
betreffende beëindiging van de pachtverhouding&#13;
meebrengen dat de pachtovereenkomst&#13;
in dit geval wèl als opgezegd dan wel als in&#13;
overleg beëindigd dient te worden beschouwd,&#13;
onderschrijft het hof dit betoog niet. In de&#13;
eerste plaats bepaalt art. 9 van de Pachtwet&#13;
uitdrukkelijk dat de pachtovereenkomst in&#13;
een geval als het onderhavige niet kan worden&#13;
opgezegd “door een van de partijen” – dus&#13;
ook niet door de pachter – zolang zij niet&#13;
door de grondkamer is goedgekeurd. In de&#13;
tweede plaats geven ook overigens noch de&#13;
wet, noch haar toelichting aanleiding aan een&#13;
opzegging door de pachter lichtere eisen te&#13;
stellen dan aan een opzegging door de verpachter.&#13;
Ook de verpachter heeft er een evident&#13;
belang bij dat zijn pachter de pachtovereenkomst&#13;
duidelijk en ondubbelzinnig opzegt.&#13;
Voorts zou er – ook in dit geval – geen aanleiding&#13;
zijn om ten gunste van de pachter af te&#13;
wijken van de uit de hoofdregel van bewijslastverdeling&#13;
voortvloeiende regel dat de partij&#13;
die stelt dat een lopende duurovereenkomst&#13;
als de onderhavige is opgezegd dan wel in&#13;
onderling overleg is beëindigd, die stelling in&#13;
geval van betwisting door de wederpartij&#13;
dient te bewijzen.&#13;
5.6 Uit de toelichting op grief II blijkt niet,&#13;
dat de grief is gericht tegen het oordeel van de&#13;
pachtkamer van het kantongerecht dat, indien&#13;
en voor zover Langenhuizen een beëindiging&#13;
van de pachtovereenkomst met wederzijds&#13;
goedvinden heeft gesteld, de bewijslast van&#13;
die beëindigingsovereenkomst op Langenhuizen&#13;
rust. Evenmin bevat de grief een voldoende&#13;
duidelijke klacht tegen het oordeel van&#13;
genoemde pachtkamer, dat – uitgaande van de&#13;
door die pachtkamer aan Langenhuizen verstrekte&#13;
bewijsopdracht – het bewijs niet is&#13;
geleverd. Voor zover nodig onderschrijft het&#13;
hof mede onder verwijzing naar het hiervoor&#13;
overwogene voor beide gevallen het door de&#13;
pachtkamer van het kantongerecht gegeven&#13;
oordeel. Ervan uitgaande dat niet is gebleken&#13;
dat Langenhuizen zijn wil om de overeenkomst&#13;
te beëindigen voldoende duidelijk aan&#13;
Bronts heeft kenbaar gemaakt, kan ook een&#13;
beëindigingsovereenkomst niet worden aangenomen.&#13;
Langenhuizen heeft in zijn memorie van grieven&#13;
onder 21 nog in algemene bewoordingen&#13;
bewijs aangeboden. Aangezien hij reeds in&#13;
eerste aanleg tot bewijslevering is toegelaten,&#13;
daarvan ook gebruik heeft gemaakt en in&#13;
hoger beroep niet heeft aangegeven van welke&#13;
nadere feiten en omstandigheden hij bewijs&#13;
zou kunnen leveren dan wel welk aanvullend&#13;
bewijs hij zou willen leveren, acht het hof zijn&#13;
bewijsaanbod onvoldoende gespecificeerd en&#13;
gaat het daaraan voorbij.&#13;
5.7 Het onder 5.1-5.6 overwogene brengt&#13;
mee, dat grief II tevergeefs is opgeworpen.&#13;
5.8 Grief I is gericht tegen hetgeen de pachtkamer&#13;
van het kantongerecht ten overvloede&#13;
heeft overwogen omtrent de duur van de&#13;
pachtovereenkomst. Zoals duidelijk in het&#13;
vonnis is vermeld, zijn de desbetreffende&#13;
overwegingen ten overvloede gegeven. Zij&#13;
scheppen dan ook geen rechten en verplichtingen&#13;
voor partijen, zodat geen sprake kan&#13;
zijn van een “impliciet gegeven verklaring&#13;
voor recht”, zoals Langenhuizen stelt. De veroordeling&#13;
van Langenhuizen is ook beperkt&#13;
gebleven tot de door Bronts primair gevorderde&#13;
betalingen over de jaren 1995 tot en met&#13;
1997. Al met al heeft Langenhuizen bij zijn&#13;
eerste grief geen belang. Het hof zal de juistheid&#13;
van de door deze grief bestreden overwegingen&#13;
uitdrukkelijk in het midden laten.&#13;
5.9 Voor zover grief III voortbouwt op grief&#13;
II deelt zij in het lot van die grief. Het hof&#13;
constateert voorts, dat in grief III geen enkele&#13;
klacht wordt verwoord tegen hetgeen de&#13;
pachtkamer van het kantongerecht heeft overwogen&#13;
omtrent de concreet toe te wijzen&#13;
bedragen wegens achterstallige pachtprijsbetaling&#13;
over de jaren 1995 tot en met 1997 –&#13;
waarbij diverse verweren van Langenhuizen&#13;
zijn verworpen –, evenmin als er een klacht is&#13;
gericht tegen de toewijzing van de gevorderde&#13;
bedragen wegens door Bronts voorgeschoten&#13;
vastrecht en buitengerechtelijke inningskosten.&#13;
Voor zover Langenhuizen heeft beoogd&#13;
dergelijke klachten op te werpen, wordt zijn&#13;
grief als onvoldoende onderbouwd verworpen.&#13;
Ook wordt door Langenhuizen geen&#13;
melding gemaakt van een andere reden – anders&#13;
dan in grief II aan de orde gesteld – waarom&#13;
het primair gevorderde niet toewijsbaar zou&#13;
zijn. Gelet hierop dient de veroordeling in&#13;
stand te blijven. Hetgeen in de toelichting op&#13;
grief III nog wordt betoogd over de subsidiaire&#13;
vordering van Bronts behoeft geen bespreking,&#13;
aangezien de pachtkamer van het kantongerecht&#13;
het primair gevorderde heeft toegewezen&#13;
en deze toewijzing in hoger beroep stand&#13;
houdt.&#13;
5.10 Al het eerder overwogene brengt mee,&#13;
dat beide vonnissen zullen worden bekrachtigd&#13;
met veroordeling van Langenhuizen in de&#13;
kosten van het hoger beroep.&#13;
6 De beslissing&#13;
Het hof, rechtdoende in hoger beroep,&#13;
bekrachtigt de vonnissen van de pachtkamer&#13;
van het kantongerecht te ’s-Hertogenbosch van&#13;
op 7 juli 1998 en 14 september 1999, waarvan&#13;
beroep;&#13;
veroordeelt Langenhuizen in de kosten van&#13;
het hoger beroep, aan de zijde van Bronts tot&#13;
op heden begroot op ƒ 635,– wegens vastrecht&#13;
en ƒ 1.200,– wegens salaris.</content><legacyfootnotes/><footnotes><footnote/></footnotes><auteurs/><published>2002-12-01 00:00:00</published><modified>2000-09-05 00:00:00</modified><editiondate>2002-12-01</editiondate><htmlpath>https://denhollander.info/artikel/4670</htmlpath></article>
</articles></edition>
<edition><articles><article><jaar>2019</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2019</searchword><id>15430</id><udhid>UDH:TvAR/15430</udhid><titel>Zakelijke rechten - Hoge Raad, 21 december 2018,  ECLI:NL:HR:2018:2373   (Erfdienstbaarheid) (TvAR 2019/5977)</titel><searchwords><searchword>TvAR 3/2019</searchword><searchword>TvAR 2019/5977</searchword><searchword>UDH:TvAR/15430</searchword></searchwords><attachments><attachment><name>20274.pdf</name><extention>pdf</extention><url>https://denhollander.info/download/20274/ci</url></attachment></attachments><inleiding/><content>&lt;p class="rechters"&gt;(mrs. C.A. Streefkerk, G. Snijders, T.H. Tanja-van den Broek, C.E. du Perron en M.J. Kroeze) &lt;/p&gt;&lt;p class="annotator"&gt;Met noot K. Everaars&lt;/p&gt;&lt;h3&gt;Erfdienstbaarheid.&lt;/h3&gt;&lt;p&gt;[Burgerlijk wetboek, art. 5:79 BW, Wetboek van Burgerlijke Rechtsvordering, art. 150, Wet op de rechterlijke organisatie, art. 81 lid 1]&lt;/p&gt;&lt;p&gt;Opheffing door rechter; ontbreekt redelijk belang bij uitoefening erfdienstbaarheid? Motivering dat sprake is van erfdienstbaarheid; onverenigbaarheid tussen de overwegingen in de uitspraak van het hof en het dictum?&lt;/p&gt;&lt;p&gt;Arrest&lt;/p&gt;&lt;p&gt;in de zaak van:&lt;/p&gt;&lt;p&gt;1. [eiseres 1]&lt;/p&gt;&lt;p&gt;gevestigd te [vestigingsplaats] , &lt;/p&gt;&lt;p&gt;2. [eiser 2] ,&lt;/p&gt;&lt;p&gt;wonende te [woonplaats] , &lt;/p&gt;&lt;p&gt;3. [eiseres 3] ,&lt;/p&gt;&lt;p&gt;wonende te [woonplaats] , &lt;/p&gt;&lt;p&gt;EISERS tot cassatie, verweerders in het voorwaardelijk incidenteel cassatieberoep,&lt;/p&gt;&lt;p&gt;advocaat: mr. S.M. Kingma,&lt;/p&gt;&lt;p&gt;t e g e n&lt;/p&gt;&lt;p&gt;[verweerster] ,&lt;/p&gt;&lt;p&gt;wonende te [woonplaats] , &lt;/p&gt;&lt;p&gt;VERWEERSTER in cassatie, eiseres in het voorwaardelijk incidenteel cassatieberoep,&lt;/p&gt;&lt;p&gt;advocaat: mr. J.A.M.A. Sluysmans.&lt;/p&gt;&lt;p&gt;Eisers zullen hierna gezamenlijk ook worden aangeduid als [eisers] en eiser onder 2 afzonderlijk als [eiser 2] . Verweerster zal hierna ook worden aangeduid als [verweerster] .&lt;/p&gt;&lt;h3&gt;1 Het geding in feitelijke instanties&lt;/h3&gt;&lt;p&gt;Voor het verloop van het geding in feitelijke instanties verwijst de Hoge Raad naar: &lt;/p&gt;&lt;p&gt;a. het vonnis in de zaak C/15/232420/ HA ZA 15-648 van de rechtbank Noord-Holland van 27 juni 2016;&lt;/p&gt;&lt;p&gt;b. het arrest in de zaak 200.199.082/01 van het gerechtshof Amsterdam van 26 september 2017.&lt;/p&gt;&lt;p&gt;Het arrest van het hof is aan dit arrest gehecht.&lt;/p&gt;&lt;h3&gt;2 Het geding in cassatie&lt;/h3&gt;&lt;p&gt;Tegen het arrest van het hof hebben [eisers] beroep in cassatie ingesteld. [verweerster] heeft voorwaardelijk incidenteel cassatieberoep ingesteld. De procesinleiding en het verweerschrift tevens houdende incidenteel cassatieberoep zijn aan dit arrest gehecht en maken daarvan deel uit. [eisers] hebben in het voorwaardelijk incidentele cassatieberoep tot referte geconcludeerd.&lt;/p&gt;&lt;p&gt;De zaak is voor partijen toegelicht door hun advocaten. &lt;/p&gt;&lt;p&gt;De conclusie van de Advocaat-Generaal W.L. Valk strekt zowel in het principale als in het incidentele beroep tot vernietiging en verwijzing.&lt;/p&gt;&lt;p&gt;De advocaat van [eisers] heeft schriftelijk op die conclusie gereageerd.&lt;/p&gt;&lt;h3&gt;3 Uitgangspunten in cassatie&lt;/h3&gt;&lt;p&gt;3.1 In cassatie kan van het volgende worden uitgegaan.&lt;/p&gt;&lt;p&gt;( i) [verweerster] is eigenaar van percelen te [plaats] thans kadastraal bekend onder de nummers D169, D4049, D4172 en D4173. Het perceel D4049 betreft het woonhuis van [verweerster] aan de [a-straat 1-2] en het perceel D4173 betreft het daarnaast gelegen pad dat doorloopt over de direct achter het woonhuis gelegen percelen D169 en D4172, die [verweerster] verhuurt aan een van haar broers.&lt;/p&gt;&lt;p&gt;(ii) Schuin achter de percelen van [verweerster] liggen de percelen D40, D41, D3847, D3759 en D3760. Deze percelen zijn eigendom van [eisers] De percelen D3847 en D3760 grenzen aan de [b-straat] .&lt;/p&gt;&lt;p&gt;(iii) In opdracht van [eiser 2] heeft de bewaarder van het kadaster en de openbare registers op 1 juni 2015 onderzoek in de openbare registers gedaan naar inschrijvingen van erfdienstbaarheden ten laste van het perceel D4173 over de periode van 1 oktober 1838 tot en met 22 mei 2015. In de rapportage hiervan zijn onder andere vermeld een akte van 30 oktober 1888 en een akte van 15 februari 1921.&lt;/p&gt;&lt;p&gt;(iv) In de akte van 30 oktober 1888 is, voor zover hier van belang, het volgende opgenomen:&lt;/p&gt;&lt;p&gt;“(…) voor het geval die percelen niet in eene massa mochten worden toegewezen zullen zij onderling gerechtigd en verplicht zijn tot de erfdienstbaarheden van weg zoals die voortvloeien uit de bestemming door den eigenaar aan de onderscheiden perceelen gegeven en zulks in volgender manieren: &lt;/p&gt;&lt;p&gt;1505 gaat over (…) ontvangt 169 (…), 41, 40, 37 en 38; &lt;/p&gt;&lt;p&gt;(…) &lt;/p&gt;&lt;p&gt;41 gaat over (…) 169 (…) 1505 (…); &lt;/p&gt;&lt;p&gt;40 gaat over (…) 169 (…) 1505 (…); &lt;/p&gt;&lt;p&gt;37 gaat over (…) 169 (…) 1505 (…); &lt;/p&gt;&lt;p&gt;38 gaat over (…) 169 (…) 1505 (…). &lt;/p&gt;&lt;p&gt;Het nummer 1505 is thans onder meer kadastraal bekend als 4173, de nummers 37 en 38 zijn thans bekend als 3760 en 3761.”&lt;/p&gt;&lt;p&gt;( v) In de akte van 15 februari 1921 is, voor zover hier van belang, het volgende opgenomen: &lt;/p&gt;&lt;p&gt;“Zoo nodig wordt bij deze gevestigd het kostelooze recht van weg van- en naar den openbare weg, ten laste van: perceel 1 tot gebruik en ten nutte der perceelen 2, 3, 4, 5, en 6 (…). Voorgeschreven erfdienstbaarheden moeten worden uitgeoefend (…) op de minst bezwarende wijze.”&lt;/p&gt;&lt;p&gt;3.2 [verweerster] vordert in deze procedure, voor zover in cassatie van belang, primair een verklaring voor recht dat ten laste van de percelen D169, D4172 en D4173 geen erfdienstbaarheid van weg is gevestigd ten behoeve van de aan [eisers] in eigendom toebehorende percelen D40, D41, D3759 en D3760, subsidiair opheffing van de erfdienstbaarheid van weg, op de grond dat [eisers] bij de uitoefening van deze erfdienstbaarheid geen redelijk belang meer hebben en het niet aannemelijk is dat het redelijk belang zal terugkeren.&lt;/p&gt;&lt;p&gt;[eisers] hebben in reconventie gevorderd voor recht te verklaren dat ten laste van de aan [verweerster] in eigendom toebehorende percelen een erfdienstbaarheid van weg bestaat ten behoeve van de aan [eisers] in eigendom toebehorende percelen D40, D41, D3759 en D3760, en voorts [verweerster] te veroordelen om [eisers] in de gelegenheid te stellen onbelemmerd gebruik te maken van hun recht van weg.&lt;/p&gt;&lt;p&gt;3.3 De rechtbank heeft voor recht verklaard dat ten laste van de aan [verweerster] in eigendom toebehorende percelen D169, D4172 en D4173 een erfdienstbaarheid van weg is gevestigd ten behoeve van de aan [eisers] in eigendom toebehorende percelen D40, D41, D3759 en D3760, [verweerster] veroordeeld haar medewerking te verlenen aan een onbelemmerd gebruik van de erfdienstbaarheid van weg en bepaald dat aan de erfdienstbaarheid op de minst bezwarende wijze uitvoering moet worden gegeven, in die zin dat stapvoets wordt gereden op de aan [verweerster] toebehorende percelen.&lt;/p&gt;&lt;p&gt;3.4 Het hof heeft het vonnis van de rechtbank vernietigd met uitzondering van de verklaring voor recht dat ten laste van de aan [verweerster] in eigendom toebehorende percelen een erfdienstbaarheid van weg is gevestigd ten behoeve van de aan [eisers] in eigendom toebehorende percelen en, opnieuw rechtdoende, deze erfdienstbaarheid opgeheven.&lt;/p&gt;&lt;p&gt;Samengevat en voor zover in cassatie van belang heeft het hof hiertoe het volgende overwogen.&lt;/p&gt;&lt;p&gt;Hoewel er minst genomen serieuze twijfel over bestaat of de door [eisers] ingeroepen erfdienstbaarheid daadwerkelijk is gevestigd, zal het hof veronderstellenderwijs hiervan uitgaan. (rov. 3.8)&lt;/p&gt;&lt;p&gt;Uit de akte van 1888 valt op te maken dat het destijds de bedoeling van partijen was dat zij onderling respectievelijk gerechtigd en verplicht zijn tot erfdienstbaarheden van weg voor het geval de betrokken percelen “niet in eene massa mochten worden toegewezen.” De rechtbank heeft onbestreden overwogen dat voorwaarde voor het vestigen van de erfdienstbaarheid van weg was dat het ging om ingesloten percelen die geen toegang hadden tot de openbare weg. (rov. 3.12)&lt;/p&gt;&lt;p&gt;De situatie waarop bij de totstandkoming van de akte in 1888 werd gedoeld doet zich niet meer voor. De percelen van [eisers] vormen een aaneengesloten stuk grond dat volwaardige toegang heeft tot de [b-straat] via ten minste twee uitwegen. Onder deze omstandigheden hebben [eisers] geen redelijk belang meer bij de uitoefening van de erfdienstbaarheid. Het is evenmin aannemelijk dat een redelijk belang van [eisers] bij uitoefening daarvan zal terugkeren. Dat de toegang via de [b-straat] tot de percelen van [eisers] vanaf het adres van [eisers] verder is dan via de percelen van [verweerster] geldt in dit verband niet als een redelijk belang, nu dit slechts een beperkte afstand is die in enkele minuten kan worden overbrugd. (rov. 3.14)&lt;/p&gt;&lt;h3&gt;4 Beoordeling van het middel in het principale beroep&lt;/h3&gt;&lt;p&gt;4.1 Onderdeel 2 richt klachten tegen het oordeel van het hof in rov. 3.14 dat niet als een redelijk belang in de zin van art. 5:79 BW geldt dat de toegang via de [b-straat] tot de percelen van [eisers] vanaf het adres van [eisers] verder is dan via de percelen van [verweerster] , nu dit slechts een beperkte afstand is die in enkele minuten kan worden overbrugd.&lt;/p&gt;&lt;p&gt;Onderdeel 2.1 klaagt dat het oordeel van het hof dat het slechts om een beperkte afstand gaat die in enkele minuten kan worden afgelegd, zonder nadere motivering niet begrijpelijk is in het licht van de stelling van [eisers] dat het om een afstand van twaalf kilometer gaat.&lt;/p&gt;&lt;p&gt;Onderdeel 2.2 klaagt dat het hof heeft miskend dat de gerechtigde tot een erfdienstbaarheid pas geen redelijk belang bij de uitoefening ervan meer heeft in de zin van art. 5:79 BW, als de voortzetting van de erfdienstbaarheid voor hem niet van betekenis moet worden geacht. Aan dit criterium is niet voldaan als de voortzetting van de erfdienstbaarheid voor de gerechtigde nog wel betekenis heeft door het belang van een gunstiger route ten opzichte van de alternatieve uitweg. Althans is zonder nadere motivering onvoldoende begrijpelijk waarom een tijdwinst van enkele minuten niet van betekenis is en dus niet als een redelijk belang kan gelden.&lt;/p&gt;&lt;p&gt;4.2 Onderdeel 2.2 heeft de verste strekking en komt hierna als eerste aan de orde.&lt;/p&gt;&lt;p&gt;4.3 Voor zover voor deze zaak van belang bepaalt art. 5:79 BW dat de rechter op vordering van de eigenaar van het dienende erf een erfdienstbaarheid kan opheffen, indien de eigenaar van het heersende erf geen redelijk belang bij de uitoefening meer heeft, en het niet aannemelijk is dat het redelijk belang daarbij zal terugkeren. De beoordelingsmaatstaf van deze bepaling gaat alleen uit van het belang van de gerechtigde bij de uitoefening van zijn recht, hetgeen betekent dat de belangen van de eigenaar van het dienende erf bij opheffing geen rol spelen, behoudens in het geval van misbruik van bevoegdheid (HR 28 maart 2014, ECLI:NL:HR:2014:736, rov. 3.5). &lt;/p&gt;&lt;p&gt;4.4 De eigenaar van het heersende erf kan een redelijk belang hebben bij de uitoefening van een erfdienstbaarheid van weg als hij daardoor een kortere afstand tot zijn perceel behoeft af te leggen dan hij anders zou moeten afleggen. Dat geldt ook als de omweg die hij zonder de erfdienstbaarheid zou moeten maken, kort is en in korte tijd kan worden afgelegd.&lt;/p&gt;&lt;p&gt;Als het oordeel van het hof zo moet worden begrepen dat [eisers] geen redelijk belang hebben bij de uitoefening van de erfdienstbaarheid op de grond dat de omweg kort is en in korte tijd kan worden afgelegd, heeft het hof het voorgaande miskend en aldus blijk gegeven van een onjuiste rechtsopvatting. Als het hof wel is uitgegaan van de juiste rechtsopvatting, heeft het nagelaten te motiveren waarom [eisers] in dit geval toch geen redelijk belang hebben bij de uitoefening van de erfdienstbaarheid.&lt;/p&gt;&lt;p&gt;Onderdeel 2.2 slaagt derhalve.&lt;/p&gt;&lt;p&gt;4.5 Ook onderdeel 2.1 slaagt. Het klaagt terecht dat het oordeel van het hof dat het slechts om een beperkte afstand gaat die in enkele minuten kan worden afgelegd, zonder nadere motivering niet begrijpelijk is in het licht van de stelling van [eisers] dat het om een afstand van twaalf kilometer gaat (conclusie van antwoord onder 16 en memorie van antwoord onder 5 van [eisers] ). Uit het oordeel van het hof blijkt immers niet van welk verschil in afstand het hof is uitgegaan tussen de toegang tot de percelen van [eisers] vanaf het adres van [eisers] via de [b-straat] en die toegang via de percelen van [verweerster] . Onduidelijk is daarmee tevens hoe het hof tot de gevolgtrekking is gekomen dat het verschil in afstand in enkele minuten kan worden overbrugd.&lt;/p&gt;&lt;p&gt;4.6 De onderdelen 3 en 4 behoeven geen behandeling. De in die onderdelen aan de orde gestelde punten kunnen na verwijzing aan de orde komen.&lt;/p&gt;&lt;p&gt;4.7 De overige klachten van het middel kunnen niet tot cassatie leiden. Dit behoeft, gezien art. 81 lid 1 RO, geen nadere motivering nu die klachten niet nopen tot beantwoording van rechtsvragen in het belang van de rechtseenheid of de rechtsontwikkeling.&lt;/p&gt;&lt;h3&gt;5 Beoordeling van het middel in het incidentele beroep&lt;/h3&gt;&lt;p&gt;5.1 Nu blijkens het hiervoor in 4.4 en 4.5 overwogene het middel in het principale beroep doel treft, is de voorwaarde vervuld waaronder het incidentele beroep is ingesteld, zodat het daarin voorgestelde middel moet worden onderzocht.&lt;/p&gt;&lt;p&gt;5.2 Het middel richt zich tegen rov. 3.8 en het dictum van het arrest van het hof. Het betoogt dat het oordeel van het hof dat er “minst genomen serieuze twijfel bestaat of de door [eisers] ingeroepen erfdienstbaarheid van weg daadwerkelijk is gevestigd” niet verenigbaar is met de bekrachtiging in het dictum van de door de rechtbank gegeven verklaring voor recht dat de erfdienstbaarheid bestaat, althans dat dit dictum in het licht van rov. 3.8 zonder nadere motivering onbegrijpelijk is. &lt;/p&gt;&lt;p&gt;5.3 Ingevolge art. 150 Rv rust op [eisers] de bewijslast voor het bestaan van de door hen gestelde erfdienstbaarheid. Nu [verweerster] dit bestaan naar het kennelijke oordeel van het hof voldoende gemotiveerd heeft betwist, had het hof moeten onderzoeken of [eisers] het bestaan van de erfdienstbaarheid voldoende aannemelijk hebben gemaakt. Dat heeft het hof niet gedaan. Het middel slaagt dan ook.&lt;/p&gt;&lt;p&gt;5.4 Nu [eisers] de bestreden beslissing van het hof niet hebben uitgelokt of verdedigd, zullen de kosten van het geding in cassatie in het incidentele beroep worden gereserveerd.&lt;/p&gt;&lt;h3&gt;6 Beslissing&lt;/h3&gt;&lt;p&gt;De Hoge Raad:&lt;/p&gt;&lt;p&gt;in het principale beroep en in het incidentele beroep: &lt;/p&gt;&lt;p&gt;vernietigt het arrest van het gerechtshof Amsterdam van 26 september 2017;&lt;/p&gt;&lt;p&gt;verwijst het geding naar het gerechtshof Den Haag ter verdere behandeling en beslissing;&lt;/p&gt;&lt;p&gt;in het principale beroep: &lt;/p&gt;&lt;p&gt;veroordeelt [verweerster] in de kosten van het geding in cassatie, tot op deze uitspraak aan de zijde van [eisers] begroot op € 961,49 aan verschotten en € 2.600,-- voor salaris, vermeerderd met de wettelijke rente over deze kosten indien [verweerster] deze niet binnen veertien dagen na heden heeft voldaan;&lt;/p&gt;&lt;p&gt;in het incidentele beroep: &lt;/p&gt;&lt;p&gt;reserveert de beslissing omtrent de kosten van het geding in cassatie tot de einduitspraak;&lt;/p&gt;&lt;p&gt;begroot deze kosten tot op de uitspraak in cassatie aan de zijde van [verweerster] op € 68,07 aan verschotten en € 2.600,-- aan salaris, en aan de zijde van [eisers] op € 68,07 aan verschotten en € 800,-- voor salaris.&lt;/p&gt;&lt;h3&gt;Conclusie&lt;/h3&gt;&lt;p&gt;14 februari 2019&lt;/p&gt;&lt;h3&gt;mr. W.L. Valk&lt;/h3&gt;&lt;h3&gt;1 Feiten en procesverloop&lt;/h3&gt;&lt;p&gt;1.1. Voor zover in cassatie nog van belang kan van de volgende feiten worden uitgegaan:&lt;span class="bold"&gt;1&lt;/span&gt;&lt;/p&gt;&lt;p&gt;1.1.1. [verweerster] is eigenaar van de percelen thans kadastraal bekend onder de nummers D169, D4049, D4172 en D4173. Het perceel D4049 betreft het woonhuis van [verweerster] aan de [a-straat 1-2] te [plaats] en D4173 betreft het daarnaast gelegen pad dat doorloopt over de direct achter het woonhuis gelegen percelen D169 en D4172, die [verweerster] op dit moment verhuurt aan één van haar broers.&lt;/p&gt;&lt;p&gt;1.1.2. Schuin achter de percelen van [verweerster] liggen de percelen D40, D41, D3847, D3759 en D3760. Deze percelen zijn eigendom van [eiser] . De percelen D3847 en D3760 grenzen aan de [b-straat] .&lt;/p&gt;&lt;p&gt;1.1.3. In opdracht van [eiser 2] heeft de bewaarder van het kadaster en de openbare registers op 1 juni 2015 onderzoek in de openbare registers gedaan naar inschrijvingen waarin mogelijk erfdienstbaarheden ontstaan of teniet gaan (tot stand gekomen of zijn vervallen) ten laste van het perceel D4173 inzake de periode van 1 oktober 1838 tot en met 22 mei 2015. In voornoemd rapport is onder andere vermeld een akte van 15 februari 1921 en een akte van 30 oktober 1888.&lt;/p&gt;&lt;p&gt;1.1.4. In de akte van 30 oktober 1888 is, voor zover hier van belang, het volgende opgenomen: &lt;/p&gt;&lt;p&gt;‘(...) voor het geval die percelen niet in eene massa mochten worden toegewezen zullen zij onderling gerechtigd en verplicht zijn tot de erfdienstbaarheden van weg zoals die voortvloeien uit de bestemming door den eigenaar aan de onderscheiden perceelen gegeven en zulks in volgender manieren: &lt;/p&gt;&lt;p&gt;1505 gaat over (…) ontvangt 169 (...), 41, 40, 37 en 38; &lt;/p&gt;&lt;p&gt;(…) &lt;/p&gt;&lt;p&gt;41 gaat over (...) 169 (...) 1505 (...); &lt;/p&gt;&lt;p&gt;40 gaat over (...) 169 (...) 1505 (...); &lt;/p&gt;&lt;p&gt;37 gaat over (...) 169 (...) 1505 (...); &lt;/p&gt;&lt;p&gt;38 gaat over (...) 169 (...) 1505 (...). &lt;/p&gt;&lt;p&gt;Het nummer 1505 is thans onder meer kadastraal bekend als 4174, de nummers 37 en 38 zijn thans bekend als 3760 en 3761.’&lt;/p&gt;&lt;p&gt;1.1.5. In de akte van 15 februari 1921 is, voor zover hier van belang, het volgende opgenomen: &lt;/p&gt;&lt;p&gt;‘Zoo nodig wordt bij deze gevestigd het kostelooze recht van weg van- en naar den openbare weg, ten laste van: perceel 1 tot gebruik en ten nutte der perceelen 2, 3, 4, 5, en 6 (…). Voorgeschreven erfdienstbaarheden moeten worden uitgeoefend (…) op de minst bezwarende wijze.’&lt;/p&gt;&lt;p&gt;1.2. Nadat tussen [verweerster] en [eiser] tweemaal een kortgedingprocedure was gevoerd, heeft [verweerster] op 15 september 2015 [eiser] gedagvaard voor de Rechtbank Noord-Holland en gevorderd: primair een verklaring voor recht, inhoudende dat er ten laste van de percelen D169, D4172 en D4173 geen erfdienstbaarheid van weg is gevestigd ten behoeve van de aan [eiser] in eigendom toebehorende percelen D40, D41, D3759 en D3760, subsidiair opheffing van de erfdienstbaarheid van weg, op de grond dat [eiser] bij de uitoefening van de voorgenoemde erfdienstbaarheid geen redelijk belang meer heeft en het niet aannemelijk is dat het redelijke belang zal terugkeren en meer subsidiair wijziging van de erfdienstbaarheid op de grond dat ongewijzigde instandhouding van de erfdienstbaarheid naar maatstaven van redelijkheid en billijkheid van [verweerster] niet kan worden gevergd en het huidige gebruik van de erfdienstbaarheid een ongeoorloofde verzwaring is van de toestand van het aan [verweerster] toebehorende dienende erf.&lt;/p&gt;&lt;p&gt;1.3. [eiser] heeft verweer gevoerd en in reconventie gevorderd dat voor recht wordt verklaard dat ten laste van de aan [verweerster] in eigendom toebehorende percelen D169, D4172 en D4173 een erfdienstbaarheid van weg is gevestigd, althans door verjaring is verkregen, ten behoeve van de aan [eiser] in eigendom toebehorende percelen D40, D42, D3759 en D3760 en gevorderd dat [verweerster] wordt veroordeeld [eiser] in de gelegenheid te stellen onbelemmerd van de erfdienstbaarheid gebruik te maken. &lt;/p&gt;&lt;p&gt;1.4. Bij vonnis van 27 juli 2016 heeft de rechtbank voor recht verklaard dat ten laste van de aan [verweerster] in eigendom toebehorende percelen D169, D4172 en D4173 een erfdienstbaarheid van weg is gevestigd ten behoeve van de aan [eiser] in eigendom toebehorende percelen D40, D41, D3759 en D3760, [verweerster] veroordeeld om haar medewerking te verlenen aan een onbelemmerd gebruik van de erfdienstbaarheid van weg en bepaald dat aan de erfdienstbaarheid op de minst bezwarende wijze uitvoering dient te worden gegeven, in die zin dat stapvoets wordt gereden op de aan [verweerster] toebehorende percelen. &lt;/p&gt;&lt;p&gt;1.5. [verweerster] heeft van dit vonnis hoger beroep ingesteld. Het hof heeft bij tussenarrest van 13 juni 2017 een comparitie ter plaatste gelast. Naar aanleiding van een daartoe door het hof gegeven opdracht (door het hof aangeduid als ‘verzoek’) heeft [eiser] kopieën in het geding gebracht van notariële aktes van 30 oktober 1888 en 15 februari 1921. &lt;/p&gt;&lt;p&gt;1.6. Bij eindarrest van 26 september 2017 heeft het hof het vonnis van de rechtbank vernietigd met uitzondering van de verklaring voor recht dat ten laste van de aan [verweerster] in eigendom toebehorende percelen een erfdienstbaarheid van weg is gevestigd ten behoeve van de aan [eiser] in eigendom toebehorende percelen en, opnieuw rechtdoende, deze erfdienstbaarheid opgeheven. De overwegingen van het hof kunnen als volgt worden samengevat: &lt;/p&gt;&lt;p&gt;a. De overlegde akte van 30 oktober 1888 is niet leesbaar en de overlegde akte van 15 februari 1921 is slechts gedeeltelijk leesbaar. Hierdoor kan niet worden vastgesteld of de volledige afschriften van beide aktes zijn overlegd. Omdat het voor de beantwoording van de vraag of een erfdienstbaarheid is gevestigd, aankomt op de partijbedoeling die moet worden afgeleid uit de in de notariële akte gebruikte bewoordingen, uit te leggen naar objectieve maatstaven in het licht van de gehele inhoud van de akte, en de tekst van de akte niet of nauwelijks leesbaar is, kan niet worden vastgesteld of de door [eiser] ingeroepen erfdienstbaarheid daadwerkelijk is gevestigd. Het erfdienstbaarheidsonderzoek van 1 juni 2015 vormt onvoldoende bewijs om het hof tot een ander oordeel te brengen (onder 3.6 en 3.7).&lt;/p&gt;&lt;p&gt;b. Hoewel er dus minst genomen serieuze twijfel bestaat of de door [eiser] ingeroepen erfdienstbaarheid daadwerkelijk is gevestigd, zal het hof hier veronderstellenderwijs vanuit gaan (onder 3.8). &lt;/p&gt;&lt;p&gt;c. Reeds uit de bewoordingen van art. 5:79 BW volgt dat de beoordelingsmaatstaf uitgaat van alleen het belang van de gerechtigde bij de uitoefening van zijn recht, hetgeen betekent dat de belangen van de eigenaar van het dienende erf bij opheffing geen rol spelen. Uit de totstandkomingsgeschiedenis van art. 5:79 BW volgt dat de bepaling alleen toepassing kan vinden in gevallen waarin voortzetting van de erfdienstbaarheid voor de gerechtigde niet van betekenis moet worden geacht (onder 3.10).&lt;/p&gt;&lt;p&gt;d. Toegepast op het voorliggende geschil betekent dit dat het hof moet beoordelen of [eiser] nog een redelijk belang heeft bij de uitoefening van zijn erfdienstbaarheid van weg en zo niet of het aannemelijk is dat dit redelijk belang zal terugkeren. De belangen van [verweerster] als dienend erf worden daarbij niet meegewogen, hoe belastend deze erfdienstbaarheid voor haar privacy ook moge zijn (onder 3.11).&lt;/p&gt;&lt;p&gt;e. De situatie waarop destijds bij het totstandkoming van de akte van 30 oktober 1888 werd gedoeld – ingesloten percelen die geen toegang hadden tot de openbare weg – doet zich thans niet meer voor. De percelen van [eiser] vormen een aangesloten stuk grond dat volwaardige toegang heeft tot de [b-straat] als openbare weg. Aan de [b-straat] zijn ten minste twee uitwegen waarvan [eiser] gebruik kan maken. Onder deze omstandigheden heeft [eiser] geen redelijk bang bij de uitoefening van de erfdienstbaarheid. Het is evenmin aannemelijk dat een redelijk belang van [eiser] bij uitoefening van de erfdienstbaarheid zal terugkeren. Dat de toegang via de [b-straat] tot de percelen van [eiser] vanaf het adres van [eiser] verder is dan via de percelen van [verweerster] geldt in dit verband niet als een redelijk belang, nu dit slechts een beperkte afstand is die in enkele minuten kan worden overbrugd (onder 3.12 en 3.14). &lt;/p&gt;&lt;p&gt;1.7. Bij procesinleiding van 22 december 2017 heeft [eiser] – tijdig – cassatieberoep ingesteld tegen het arrest van het hof van 26 september 2017. [verweerster] heeft een verweerschrift ingediend en tevens voorwaardelijk incidenteel cassatieberoep ingesteld. Beide partijen hebben hun standpunten schriftelijk doen toelichten. Partijen hebben afgezien van re- en dupliek. &lt;/p&gt;&lt;h3&gt;2 Bespreking van het principaal cassatiemiddel&lt;/h3&gt;&lt;p&gt;2.1. Het middel bestaat uit vijf onderdelen, met diverse klachten. Voordat ik die klachten bespreek, maak ik enkele opmerkingen over de maatstaf van art. 5:79 BW.&lt;/p&gt;&lt;p&gt;2.2. Art. 5:79 BW voorziet in de mogelijkheid dat de rechter op vordering van de eigenaar van het dienende erf een erfdienstbaarheid opheft indien de uitoefening daarvan onmogelijk is geworden of de eigenaar van het heersende erf geen redelijk belang bij de uitoefening meer heeft, en het niet aannemelijk is dat de mogelijkheid van uitoefening of het redelijk belang daarbij zal terugkeren. De onderhavige zaak betreft de tweede grond voor opheffing, dus het ontbreken van een redelijk belang bij uitoefening van de erfdienstbaarheid.&lt;/p&gt;&lt;p&gt;2.3. Hoe dient de maatstaf van het ontbreken van een redelijk belang te worden opgevat? Richtinggevend is het arrest van uw Raad uit 2014 inzake [...] /Gemeente De Bilt,&lt;span class="bold"&gt;2&lt;/span&gt; waarvan ik de relevante overwegingen citeer:&lt;/p&gt;&lt;p&gt;‘3.5. Voor zover voor de onderhavige zaak van belang bepaalt art. 5:79 BW dat de rechter een erfdienstbaarheid kan opheffen indien de eigenaar van het heersende erf geen redelijk belang bij de uitoefening meer heeft en niet aannemelijk is dat het redelijk belang daarbij zal terugkeren. Reeds uit de bewoordingen van deze bepaling volgt dat de beoordelingsmaatstaf uitgaat van alleen het belang van de gerechtigde bij de uitoefening van zijn recht, hetgeen betekent dat de belangen van de eigenaar van het dienende erf bij opheffing geen rol spelen (behoudens in het geval van misbruik van bevoegdheid). Dit volgt ook uit de totstandkomingsgeschiedenis van de art. 5:78 en 5:79 BW. Zoals uiteengezet in de conclusie van de Advocaat-Generaal onder 4.5, bevatte het oude BW geen regeling voor wijziging of opheffing van een erfdienstbaarheid door de rechter; de art. 750 en 754 BW (oud) bevatten alleen regels voor verval bij onmogelijkheid van uitoefening en tenietgaan bij zogenoemd non-usus. Het vervallen van die bepalingen en de invoering van art. 5:78 BW dat wijziging of opheffing door de rechter mogelijk maakt, hebben geleid tot een speciale overgangsbepaling (art. 165 Overgangswet NBW) die – kort gezegd – verhindert dat de invoering van art. 5:78 BW verkregen rechten aantast (zie de conclusie van de Advocaat-Generaal onder 4.6 en 4.9). Voor art. 5:79 BW geldt echter art. 68a Overgangswet NBW (onmiddellijke werking). Daarin ligt een belangrijke aanwijzing dat de wetgever ervan is uitgegaan dat de invoering van art. 5:79 BW – anders dan de invoering van art. 5:78 BW – ten opzichte van art. 750 en 754 (oud) BW niet zou kunnen leiden tot een materiële aantasting van de positie van gerechtigden tot erfdienstbaarheden, dat wil zeggen dat de bepaling alleen toepassing zou vinden in gevallen waarin voortzetting van de erfdienstbaarheid voor de gerechtigde niet van betekenis moet worden geacht. Het tegendeel volgt niet uit de omstandigheid dat de wetgever het mogelijk heeft gemaakt om voorwaarden te verbinden aan de opheffing van een erfdienstbaarheid aan de hand van art. 5:79 BW. Uit de parlementaire geschiedenis van art. 5:81 BW, weergegeven in de conclusie van de Advocaat-Generaal onder 4.7 en 4.8, volgt immers dat daarbij is uitgegaan van voorwaarden die verenigbaar zijn met de situatie dat geen belang (meer) bestaat bij de erfdienstbaarheid als zodanig.&lt;/p&gt;&lt;p&gt;3.6. Gelet op het vorenstaande is de rechtbank uitgegaan van een onjuiste rechtsopvatting door te oordelen dat art. 5:79 BW een afweging vereist van de belangen van de eigenaren van de heersende erven tegen die van de eigenaar van de dienende erven. De daarop gerichte klachten van onderdeel 1 zijn gegrond.’&lt;/p&gt;&lt;p&gt;2.4. Met het arrest [...] /Gemeente De Bilt kwam een einde aan een periode waarin in literatuur en rechtspraak veelal een afweging van de belangen van de eigenaar van het heersende en die van het dienende erf centraal werd gesteld.&lt;span class="bold"&gt;3&lt;/span&gt; Die literatuur en rechtspraak kende intussen de nodige schakeringen, variërend van een belangenafweging zonder meer&lt;span class="bold"&gt;4&lt;/span&gt; tot een belangenafweging die zijn vertrekpunt nam vanuit de met (de vestiging van) de erfdienstbaarheid ‘beoogde bestendige ondergeschiktheid van het dienende erf aan het heersende erf’.&lt;span class="bold"&gt;5&lt;/span&gt;&lt;/p&gt;&lt;p&gt;2.5. Als ik het goed zie, wordt de huidige stand van de rechtspraak veelal aldus opgevat als zou bij de maatstaf van het ontbreken van een redelijk belang bij de eigenaar van het heersende erf in zin van art. 5:79 BW een belangenafweging &lt;span class="italic"&gt;in het geheel niet meer &lt;/span&gt;aan de orde zijn. Ik meen dat er aanleiding bestaat om de juistheid – althans volledigheid – van die opvatting in twijfel te trekken. Uw Raad heeft niet gezegd dat bij de toepassing van art. 5:79 BW een belangenafweging nimmer aan de orde is. Uw Raad heeft gezegd dat de beoordelingsmaatstaf van dat artikel uitgaat van alleen het belang van de gerechtigde bij de uitoefening van zijn recht en heeft daaraan geheel terecht de conclusie verbonden dat de belangen van de eigenaar van het dienende erf bij opheffing in beginsel geen rol spelen. Uw Raad heeft echter ook verwezen naar het leerstuk van misbruik van bevoegdheid en uit het gebruik van het woordje ‘behoudens’ volgt dat met die verwijzing is geïmpliceerd dat de belangen van de eigenaar van het dienende erf in die context tóch een rol kunnen spelen. Spelen die belangen in de context van misbruik van bevoegdheid inderdaad toch een rol, dan is uiteraard vervolgens enigerlei afweging met de belangen van de eigenaar van het dienende erf onontkoombaar. Uw Raad werkt dat in het arrest niet uit en voor de te beslissen zaak behoefde dat ook niet. De rechtbank – oordelend over de onteigening met toepassing van art. 44 Ow – was uitgegaan van een belangenafweging &lt;span class="italic"&gt;zonder meer&lt;/span&gt;, en dat was hoe dan ook onjuist.&lt;/p&gt;&lt;p&gt;2.6. In welke zin kan via de band van misbruik van bevoegdheid een belangenafweging aan de orde zijn? Art. 3:13 BW onderscheidt in een overigens niet limitatieve opsomming drie categorieën van misbruik van bevoegdheid, namelijk (1) uitoefening met geen ander doel dan een ander te schaden, (2) uitoefening met een ander doel dan waarvoor de bevoegdheid is verleend en (3) het geval dat men, in aanmerking nemende de onevenredigheid tussen het belang bij de uitoefening en het belang dat daardoor wordt geschaad, naar redelijkheid niet tot die uitoefening had kunnen komen. Dat de laatste categorie een belangenafweging impliceert, is reeds uit haar formulering duidelijk.&lt;span class="bold"&gt;6&lt;/span&gt; Het is intussen een belangenafweging die ten opzichte van de overwegingen en belangen van de bevoegde in sterke mate afstand bewaart en slechts in evidente gevallen van onbillijkheid een grens stelt. Toegepast op de opheffing van een erfdienstbaarheid ex art. 5:79 BW: die opheffing is ook mogelijk indien in aanmerking nemende de onevenredigheid tussen het belang van de eigenaar van het heersende erf bij de uitoefening van de erfdienstbaarheid en het belang van de eigenaar van het diende erf dat door die uitoefening wordt geschaad, de eigenaar van het heersende erf naar redelijkheid niet tot uitoefening kan komen. Wel geldt daarbij aanvullend de eis dat niet aannemelijk is dat het redelijk belang bij uitoefening zal terugkeren, anders gezegd, dat in de toekomst alsnog rechtsoefening zónder misbruik van bevoegdheid mogelijk zal zijn. Die aanvullende eis berust erop dat de beslissing tot opheffing van een erfdienstbaarheid naar haar aard een blijvend karakter draagt, in tegenstelling tot een ‘eenmalige’ rechterlijke vaststelling dat de uitoefening van een erfdienstbaarheid misbruik van bevoegdheid oplevert. Weliswaar zal die laatste vaststelling op grond van het gezag van gewijsde (art. 236 Rv) goeddeels zijn eenmaligheid kunnen verliezen, maar in veel gevallen zal de motivering van het misbruik refereren aan feiten en omstandigheden die aan verandering onderhevig kunnen zijn. Treedt een zodanige verandering op, dan heeft het gewijsde in een volgend geding tussen partijen geen bindende kracht.&lt;/p&gt;&lt;p&gt;2.7. De zojuist verdedigde lezing van art. 5:79 BW en van het arrest van 2014 is niet in tegenspraak met de wetsgeschiedenis van de toepasselijke regels van overgangsrecht, die in de motivering van bedoeld arrest en in de voorafgaande conclusie van wnd. A-G Van Oven zo’n prominente rol speelt. Ook in gevallen van, kort gezegd, duurzame misbruik van bevoegdheid leidt de opheffing van onder het oude recht gevestigde erfdienstbaarheden niet tot een materiële aantasting van de positie van de gerechtigden tot die erfdienstbaarheden en ook in die gevallen moet voorzetting van de erfdienstbaarheid voor de gerechtigden niet van betekenis worden geacht. Onder het oude recht was in die gevallen uitoefening van de erfdienstbaarheid door de eigenaar van het heersende erf evenmin toegelaten als onder het huidige recht. Met het bekende Amotiearrest (of: ‘Grensoverschrijdende garage’)&lt;span class="bold"&gt;7&lt;/span&gt; was immers ook voor het oude recht uitgemaakt dat ook het geval dat men, in aanmerking nemende de onevenredigheid tussen het belang bij de uitoefening en het belang dat daardoor wordt geschaad, naar redelijkheid niet tot die uitoefening had kunnen komen, misbruik van bevoegdheid (recht) oplevert. De opheffing leidt er enkel toe dat de openbare registers met de rechtswerkelijkheid in overeenstemming worden gebracht. Dat is een winst die niet ten koste van de rechtspositie van de eigenaar wordt behaald (in plaats daarvan enkel ‘ten koste van’ diens schijnbare positie).&lt;/p&gt;&lt;p&gt;2.8. De juistheid van deze lezing volgt ook min of meer rechtstreeks uit de wetsgeschiedenis van art. 5:79 BW zélf, dat wil zeggen van art. 5.6.8a van het regeringsontwerp. In de Memorie van Antwoord aan de Tweede Kamer wordt herhaald een rechtstreeks verband gelegd tussen de maatstaf van misbruik van bevoegdheid en die van het artikel. Volgens die memorie:&lt;span class="bold"&gt;8&lt;/span&gt;&lt;/p&gt;&lt;p&gt;‘…zal uitoefening van de erfdienstbaarheid door de eigenaar van het heersende erf, terwijl deze daarbij geen redelijk belang heeft, veelal door de eigenaar van het dienende erf kunnen worden tegengegaan met een beroep op misbruik van recht, maar het enkele bestaan van de erfdienstbaarheid zal onder de genoemde omstandigheid toch een waardedrukkende factor t.a.v. het dienende erf opleveren en de eigenaar daarvan moet daarom naar het oordeel van de ondergetekende de bevoegdheid hebben de erfdienstbaarheid definitief te doen verdwijnen.’&lt;/p&gt;&lt;p&gt;Dat voor het geval van het duurzaam ontbreken van een redelijk belang geen mogelijkheid tot wijziging van de erfdienstbaarheid in het leven werd geroepen, lichtte de wetgever vervolgens aldus toe:&lt;/p&gt;&lt;p&gt;‘Een actie tot &lt;span class="italic"&gt;wijziging&lt;/span&gt; van de erfdienstbaarheid behoefde in deze gevallen niet geregeld te worden, omdat de eigenaar van het dienende erf deze nimmer zou instellen: de erfdienstbaarheid kan immers in beide gevallen toch niet worden uitgeoefend, in het ene geval omdat dit onmogelijk is, in het andere geval omdat uitoefening misbruik van recht zou opleveren. Het enige belang dat de eigenaar van het dienende erf bij de actie tot opheffing geregeld in artikel 8a heeft, is daarom dat de erfdienstbaarheid uit de openbare registers verdwijnt.’&lt;/p&gt;&lt;p&gt;2.9. Kortom, de wetgever dichtte art. 5:79 BW ten opzichte van het leerstuk van misbruik een aanvullende rol toe, niet omdat de maatstaf van art. 5:79 BW een andere zou zijn (afgezien van het vereiste dat niet aannemelijk is dat een redelijk belang bij uitoefening zal terugkeren), maar omdat art. 5:79 BW de erfdienstbaarheid die niet zonder misbruik van bevoegdheid kan worden uitgeoefend, uit de openbare registers doet verdwijnen. Dat de maatstaf dezelfde is, impliceert dat bij de toepassing van art. 5:79 BW juist zoveel ruimte voor een belangenafweging bestaat, als bij die van art. 3:13 BW. Die ruimte is beperkt, maar niettemin onmiskenbaar aanwezig. &lt;/p&gt;&lt;p&gt;2.10. Met betrekking tot de maatstaf van art. 5:79 BW is nog vermeldenswaardig dat in beginsel niet ter zake doet met het oog op welk belang de erfdienstbaarheid is gevestigd.&lt;span class="bold"&gt;9&lt;/span&gt; Uiteraard kan bij de vestiging anders worden bepaald. Het meest verregaand is de mogelijkheid dat aan de erfdienstbaarheid een ontbindende voorwaarde&lt;span class="bold"&gt;10&lt;/span&gt; wordt verbonden. In de vestigingsakte zou bijvoorbeeld kunnen worden bepaald dat indien de op het heersende erf aanwezige woning wordt afgebroken en binnen een bepaalde termijn geen vervangende woning is gebouwd, de erfdienstbaarheid vervalt. Treedt de voorwaarde in, dan eindigt de erfdienstbaarheid van rechtswege&lt;span class="bold"&gt;11&lt;/span&gt; en is art. 5:79 BW niet aan de orde. Intussen lijkt een ontbindende voorwaarde zoals zojuist bedoeld een zeer zeldzaam verschijnsel&lt;span class="bold"&gt;12&lt;/span&gt; (maar niet geheel onbekend&lt;span class="bold"&gt;13&lt;/span&gt;). Veel vaker doet zich voor dat partijen het belang waarop zij met de vestiging van de erfdienstbaarheid het oog hebben in de omschrijving van de erfdienstbaarheid verdisconteren door de last die de erfdienstbaarheid op het dienende erf legt tot dat belang te beperken.&lt;span class="bold"&gt;14&lt;/span&gt; Dat kan rechtstreeks doordat in de vestigingsakte bijvoorbeeld wordt bepaald dat ten behoeve van de bedrijfsvoering van het landbouwbedrijf zoals gevestigd op het heersende erf een recht van weg geldt, of indirect door bijvoorbeeld de bepaling dat van het recht van weg uitsluitend met landbouwvoertuigen gebruik mag worden gemaakt.&lt;span class="bold"&gt;15&lt;/span&gt; Beëindigt de eigenaar van het heersende erf zijn landbouwbedrijf, dan doet dit de erfdienstbaarheid als zodanig niet vervallen, maar verhindert die omstandigheid wel dat de erfdienstbaarheid kan worden uitgeoefend. Een vordering uit hoofde van art. 5:79 BW is nu wel denkbaar.&lt;span class="bold"&gt;16&lt;/span&gt; Ervan uitgaande dat niet in geschil is dat (in het zojuist gegeven voorbeeld) het landbouwbedrijf van de eigenaar van het heersende erf is geëindigd, zal alleen nog debat kunnen bestaan over de vraag of aannemelijk is dat op het heersende erf niet opnieuw een landbouwbedrijf zal worden gevestigd. &lt;/p&gt;&lt;p&gt;2.11. Indien de last die de erfdienstbaarheid op het dienende erf legt niet tot een bepaald belang is beperkt, komt bij de toets of de eigenaar van het heersende erf geen redelijk belang bij de uitoefening van de erfdienstbaarheid heeft in de zin van art. 5:79 BW, niet uitsluitend het oorspronkelijke belang bij die erfdienstbaarheid in aanmerking.&lt;span class="bold"&gt;17&lt;/span&gt; Mijns inziens wordt dat op zichzelf niet anders als uit de vestigingsakte met zoveel woorden volgt welke dat oorspronkelijke belang was. Wel zal in dat geval veelal de uitleg mogelijk zijn dat partijen de last die de erfdienstbaarheid op het dienende erf legt tot dat belang hebben willen beperken. Wordt de vestigingsakte echter niet in die zin uitgelegd, dan is het oorspronkelijke belang niet van beslissende betekenis.&lt;/p&gt;&lt;p&gt;2.12. Dat niet uitsluitend het oorspronkelijke belang bij de erfdienstbaarheid bij de toets van art. 5:79 BW in aanmerking komt, sluit mijns inziens niet uit dat, althans in twijfelgevallen, dat oorspronkelijke belang wel een relevante omstandigheid kan zijn. Voor de vraag of een zodanige onevenredigheid bestaat tussen het belang bij de uitoefening van de erfdienstbaarheid en het belang dat daardoor wordt geschaad, dat de eigenaar van het heersende erf naar redelijkheid niet tot die uitoefening kan komen, zodat van misbruik van bevoegdheid sprake is (art. 3:13 BW), zijn mijns inziens potentieel alle omstandigheden van het geval van belang. Ook de omstandigheid dat de erfdienstbaarheid destijds met het oog op een bepaald belang was gevestigd, blijft dus niet bij voorbaat buiten beschouwing.&lt;/p&gt;&lt;p&gt;2.13. Na deze inleidende opmerkingen kom ik nu bij de diverse onderdelen van het middel. &lt;/p&gt;&lt;p&gt;2.14. Het eerste onderdeel richt zich tegen het oordeel van het hof in rechtsoverweging 3.14. Die overweging luidt: &lt;/p&gt;&lt;p&gt;‘3.14 Gelet op bovengenoemde feiten en omstandigheden staat voor het hof genoegzaam vast dat de situatie waarop destijds bij het tot stand komen van de akte in 1888 werd gedoeld (percelen die niet “in eene massa” in bovengenoemde zin waren toegewezen) zich niet langer voordoet. De betrokken percelen, die alle aan [eiser] in eigendom toebehoren, vormen een aaneengesloten stuk grond dat volwaardige toegang heeft tot de [b-straat] als openbare weg, immers naar de [b-straat] zijn er tenminste twee uitwegen waarvan [eiser] gebruik kan maken. Onder deze omstandigheden heeft [eiser] als eigenaar van het heersend erf geen redelijk belang meer bij de uitoefening van zijn erfdienstbaarheid van uitweg over de percelen van [verweerster] , terwijl evenmin aannemelijk is dat een redelijk belang daarbij zal terugkeren. Dat de toegang via de [b-straat] vanaf het adres van [eiser] verder is dan via de percelen van [verweerster] geldt in dit verband niet als een redelijk belang, nu dit slechts een beperkte afstand is die in enkele minuten kan worden overbrugd.’&lt;/p&gt;&lt;p&gt;2.15. Het onderdeel betoogt dat het hof ten onrechte heeft geoordeeld, althans onvoldoende heeft gemotiveerd, dat [eiser] geen redelijk belang meer heeft bij uitoefening van de erfdienstbaarheid, nu de situatie van ingesloten percelen, die aanleiding gaf tot het vestigen van de erfdienstbaarheid, zich niet meer voordoet. Bij toepassing van art. 5:79 BW komt het volgens het onderdeel aan op het redelijke belang dat de eigenaar van het heersende erf nu bij de uitoefening van de erfdienstbaarheid heeft. Dit belang hoeft niet precies hetzelfde belang te zijn als het belang dat aanleiding gaf tot het vestigen van de erfdienstbaarheid. &lt;/p&gt;&lt;p&gt;2.16. De rechtsopvatting waarvan het onderdeel uitgaat, dunkt mij juist (vergelijk hiervoor onder 2.11). Ik lees in het arrest van het hof echter niet dat het uit is gegaan van een opvatting volgens welke het oorspronkelijke belang bij de erfdienstbaarheid doorslaggevend zou zijn en een ander actueel belang van de eigenaar van het heersende erf niet in aanmerking zou komen. Het hof heeft de omstandigheid dat de situatie waarop destijds bij het tot stand komen van de akte in 1888 werd gedoeld zich niet langer voordoet, slechts vermeld als één van de redenen voor zijn oordeel dat [eiser] als eigenaar van het heersende erf geen redelijk belang bij de uitoefening van de erfdienstbaarheid heeft en evenmin aannemelijk is dat een redelijk belang daarbij zal terugkeren. Redengevend voor dat oordeel is volgens het arrest van het hof ook dat sprake is van een aaneengesloten stuk grond dat met tenminste twee uitwegen volwaardige toegang heeft tot de [b-straat] als openbare weg, terwijl gebruikmaking van de erfdienstbaarheid voor het heersende erf ook geen wezenlijke tijdwinst oplevert. De klacht mist dus feitelijke grondslag.&lt;/p&gt;&lt;p&gt;2.17. Het tweede onderdeel valt uiteen in twee subonderdelen, die zich beide richten tegen de laatste volzin van rechtsoverweging 3.14 (hiervoor reeds aangehaald). &lt;/p&gt;&lt;p&gt;2.18. Volgens subonderdeel 2.1 is, zonder nadere motivering, onbegrijpelijk het oordeel van het hof dat het gaat om een ‘beperkte afstand… die in enkele minuten kan worden overbrugd’. Volgens de klacht heeft [eiser] in eerste aanleg gesteld en in hoger beroep gehandhaafd dat uitwegen via de [b-straat] een omweg van telkenmale 12 km zou vergen,&lt;span class="bold"&gt;18&lt;/span&gt; terwijl het hof de juistheid van deze stelling in het midden heeft gelaten. De steller van het middel wijst er in dit verband op dat de maximumsnelheid voor een landbouwtrekker 25 km/h bedraagt. Een tweede klacht komt erop neer dat het hof, als het van oordeel was dat de omweg minder bedroeg dan de door [eiser] gestelde 12 km, onvoldoende inzicht heeft gegeven in zijn gedachtegang.&lt;/p&gt;&lt;p&gt;2.19. In het dossier vond ik diverse aanwijzingen dat de bedoelde omweg (aanzienlijk) minder dan 12 km is.&lt;span class="bold"&gt;19&lt;/span&gt; Mijns inziens slaagt echter in ieder geval de tweede klacht van het subonderdeel. Onvoldoende duidelijk is van welk verschil in afstand het hof is uitgegaan. Daarmee hangt ook de gevolgtrekking van het hof dat dit verschil in enkele minuten kan worden overbrugd, in de lucht.&lt;/p&gt;&lt;p&gt;2.20. Volgens &lt;span class="italic"&gt;subonderdeel 2.2&lt;/span&gt; heeft het hof miskend dat de gerechtigde tot een erfdienstbaarheid pas geen redelijk belang meer heeft bij de uitoefening ervan in de zin van art. 5:79 BW, als de voortzetting van de erfdienstbaarheid voor hem niet van betekenis moet worden geacht en is ook het belang van een gunstigere route ten opzichte van een alternatieve uitweg van betekenis en een redelijk belang. Vervolgens klaagt het subonderdeel dat ’s hofs oordeel in ieder geval zonder nadere motivering onvoldoende begrijpelijk is. &lt;/p&gt;&lt;p&gt;2.21. Ook deze klachten treffen mijns inziens doel. ’s Hofs oordeel, zoals het luidt, geeft óf blijk van een onjuiste rechtsopvatting óf is onvoldoende gemotiveerd. Voorstelbaar is dat het gebruik van een of beide van de alternatieve uitwegen, hoewel de afstand van die uitwegen enigszins langer is, om andere redenen voor het heersende erf duidelijk gunstiger is en dat daarom voortzetting van de erfdienstbaarheid voor de gerechtigde niet van betekenis is. Een aanwijzing daarvoor zou kunnen zijn dat van de erfdienstbaarheid van weg al langere tijd geen gebruik meer is gemaakt. Ook is voorstelbaar dat tegenover een (zeer) gering voordeel van het gebruik van de erfdienstbaarheid van weg een (zeer) zwaarwegend belang van de eigenaar van het dienende erf staat, in verband waarmee sprake is van misbruik van bevoegdheid (vergelijk hiervoor onder 2.6). Niets hiervan is echter door het hof vastgesteld. Zonder een zodanige vaststelling kan niet worden volgehouden dat het vermijden van een omweg, ook als die beperkt van omvang is, niet in aanmerking komt als een redelijk belang bij uitoefening van de erfdienstbaarheid.&lt;/p&gt;&lt;p&gt;2.22. Het derde onderdeel richt zich tegen rechtsoverweging 3.8 van het hof. Die overweging luidt: &lt;/p&gt;&lt;p&gt;‘3.8 Hoewel er dus minst genomen serieuze twijfel bestaat of de door [eiser] c.s. ingeroepen erfdienstbaarheid van weg daadwerkelijk is gevestigd, zal het hof er – veronderstellenderwijs – vanuit gaan dat er een erfdienstbaarheid van weg is gevestigd. Het beroep van [eiser] c.s. op verkrijging van een erfdienstbaarheid door verjaring, dat de rechtbank buiten behandeling heeft gelaten en in het kader van de devolutieve werking van het hoger beroep aan de orde dient te komen, behoeft daarmee geen bespreking meer.’&lt;/p&gt;&lt;p&gt;2.23. Het onderdeel betoogt dat het hof ten onrechte niet is ingegaan op het beroep van [eiser] op verkrijging van de erfdienstbaarheid door verjaring. Het hof had dit volgens het onderdeel wel moeten doen, nu de inhoud van de akte van 1888 waarop het hof zich bij de opheffing van de erfdienstbaarheid (mede) baseert, niet ten grondslag kan worden gelegd aan opheffing van een door verjaring ontstane erfdienstbaarheid. Daarom had het hof het bestaan van die erfdienstbaarheid door verjaring moeten onderzoeken. Hierop voortbouwend betoogt het onderdeel vervolgens dat het hof ten onrechte niet heeft onderzocht of er nog een redelijk belang bestaat bij de uitoefening van de door verjaring ontstane erfdienstbaarheid. &lt;/p&gt;&lt;p&gt;2.24. Het onderdeel treft mijns inziens geen doel. Waar [eiser] aan zijn standpunt dat door verjaring een erfdienstbaarheid was ontstaan uitsluitend een subsidiair karakter had gegeven&lt;span class="bold"&gt;20&lt;/span&gt; en het hof [eiser] volgde in zijn primaire standpunt dat bij de akte van 1888 een erfdienstbaarheid van weg is gevestigd, was de kwestie van de beweerde verkrijgende verjaring niet meer aan de orde. Dat het hof vooraf twijfels bij de primaire grondslag had uitgesproken (rechtsoverwegingen 3.6-3.8) en het hof – afgezien van zijn bekrachtiging van de verklaring voor recht dat de erfdienstbaarheid is gevestigd – [eiser] enkel ‘veronderstellerwijs’ in zijn primaire standpunt heeft gevolgd (rechtsoverweging 3.8), maakt in dit verband geen verschil. &lt;/p&gt;&lt;p&gt;2.25. Onderdeel 4 valt uiteen in drie subonderdelen en is opgeworpen voor het geval dat de bekrachtiging door het hof van de verklaring voor recht dat de erfdienstbaarheid is gevestigd door uw Raad zou worden vernietigd. De klachten van het onderdeel richten zich tegen de overwegingen 3.6 en 3.12. Deze overwegingen luiden: &lt;/p&gt;&lt;p&gt;‘3.6. Het hof stelt vast dat de als productie A overgelegde pagina’s nauwelijks en de als productie B overgelegde pagina’s niet leesbaar zijn, zodat niet valt na te gaan of de volledige afschriften van beide aktes zijn overgelegd. &lt;/p&gt;&lt;p&gt;Omdat het voor de beantwoording van de vraag of een erfdienstbaarheid is gevestigd, aankomt op de partijbedoeling die moet worden afgeleid uit de in de notariële akte gebruikte bewoordingen, uit te leggen naar objectieve maatstaven in het licht van de gehele inhoud van de akte en de tekst niet of nauwelijks leesbaar is, kan niet worden vastgesteld of de door van [eiser] ingeroepen erfdienstbaarheid daadwerkelijk is gevestigd.&lt;/p&gt;&lt;p&gt;(…)&lt;/p&gt;&lt;p&gt;3.12. Uit het leesbare deel van de tekst van de door van [eiser] als productie A overgelegde akte van 30 oktober 1888 (p.194, tweede deel), als hiervoor onder 3.1.4 vermeld, valt op te maken dat het destijds de bedoeling van partijen was dat zij onderling respectievelijk gerechtigd en verplicht zijn tot erfdienstbaarheden van weg voor het geval de betrokken percelen “niet in eene massa mochten worden toegewezen”. Zoals de rechtbank in het bestreden vonnis onder 4.3 - onbestreden - heeft overwogen was de voorwaarde voor het vestigen van de erfdienstbaarheid van weg dat het ging om ingesloten percelen die geen toegang hadden tot de openbare weg.’&lt;/p&gt;&lt;p&gt;2.26. Volgens &lt;span class="italic"&gt;subonderdeel 4.1&lt;/span&gt; is het oordeel van het hof dat ‘de als productie A overgelegde pagina’s nauwelijks en de als productie B overgelegde pagina’s niet leesbaar zijn, zodat niet valt na te gaan of de volledige afschriften van beide aktes zijn overgelegd’ zonder nadere motivering onbegrijpelijk, nu productie A bestaat uit bladen die doorlopend genummerd zijn en in de marge het nummer van de akte vermelden, het begin en einde van de als productie A overlegde akte voldoende duidelijk leesbaar zijn en het begin en einde van de als productie B overlegde akte goed zijn te herkennen. Daar komt volgens het subonderdeel bij dat niet valt in te zien waarom het Kadaster aan [eiser] onvolledige aktes zou toezenden. &lt;/p&gt;&lt;p&gt;2.27. Volgens &lt;span class="italic"&gt;subonderdeel 4.2&lt;/span&gt; had het hof niet zonder nader deskundigenonderzoek en niet zonder partijen gelegenheid te geven zich nader uit te laten mogen volstaan met de vaststelling dat de overlegde pagina’s niet of nauwelijks leesbaar zijn, zodat niet kan worden vastgesteld of de erfdienstbaarheid daadwerkelijk gevestigd is, nu het gaat om de rechtstoestand van een onroerende zaak, kopieën van de authentieke aktes in het geding zijn gebracht en uit het in het geding gebrachte rapport van het erfdienstbaarheidsonderzoek blijkt dat in de aktes tekst voorkomt die mogelijk de erfdienstbaarheid betreft. &lt;/p&gt;&lt;p&gt;2.28. Volgens &lt;span class="italic"&gt;subonderdeel 4.3&lt;/span&gt; heeft het hof, door zich in rechtsoverweging 3.12 te baseren op een zinsnede uit de akte van 1888, miskend dat de relevante partijbedoelingen moeten worden afgeleid uit de in de notariële akte gebruikte bewoordingen, uit te leggen naar objectieve maatstaven in het licht van de gehele inhoud van de akte. Daarnaast is overweging 3.12 volgens het subonderdeel niet verenigbaar met overweging 3.6, althans, is zonder nadere motivering onbegrijpelijk dat het hof enerzijds van oordeel is dat er uit de aktes van 1888 en 1921 geen conclusies kunnen worden getrokken over de vestiging van de erfdienstbaarheid, en anderzijds op basis van dezelfde aktes tot de conclusie komt dat aan de voorwaarden voor opheffing van de erfdienstbaarheid is voldaan. &lt;/p&gt;&lt;p&gt;2.29. Hierna kom ik tot de conclusie dat het enige onderdeel van het incidenteel cassatiemiddel doel treft. Die klacht betreft het dictum van het arrest van het hof, waar het hof de door de rechtbank gegeven verklaring voor recht dat de erfdienstbaarheid bestaat, heeft bekrachtigd. De voorwaarde waaronder de klachten van het onderdeel worden opgeworpen is dus vervuld. &lt;/p&gt;&lt;p&gt;2.30. Niettemin meen ik dat [eiser] bij zijn klacht geen belang heeft. Niet uit de tekst van de aangevallen rechtsoverwegingen, maar wel uit het vervolg van ’s hofs arrest blijkt namelijk dat het overwegingen ten overvloede betreft. Ik roep in herinnering dat het hof in rechtsoverweging 3.8 zegt dat, hoewel er minst genomen serieuze twijfel bestaat of de door [eiser] ingeroepen erfdienstbaarheid daadwerkelijk is gevestigd, het hier veronderstellenderwijs vanuit gaat en dat het hof in de daarop volgende rechtsoverwegingen onderzoekt of de (veronderstelde) erfdienstbaarheid dient te worden opgeheven, een vraag die het hof bevestigend beantwoordt. Dat alleen laatstbedoelde overwegingen ’s hofs beslissing dragen, blijkt ondubbelzinnig uit het dictum. In dat dictum wordt de door de rechtbank gegeven verklaring voor recht dat de erfdienstbaarheid bestaat, bekrachtigd en wordt de erfdienstbaarheid vervolgens opgeheven. &lt;/p&gt;&lt;p&gt;2.31. Dat onderdeel 2 slaagt en/of het enige onderdeel van het incidenteel cassatiemiddel betekent niet dat [eiser] tóch belang bij de klacht heeft. Bepalend is dat het hof na verwijzing niet gebonden is aan hetgeen het hof omtrent de leesbaarheid en volledigheid van de door [eiser] overlegde akten heeft overwogen.&lt;span class="bold"&gt;21&lt;/span&gt;&lt;/p&gt;&lt;p&gt;2.32. Onderdeel 5 bevat enkel een voortbouwklacht en behoeft daarom geen bespreking.&lt;/p&gt;&lt;h3&gt;3 Bespreking van het incidenteel cassatiemiddel&lt;/h3&gt;&lt;p&gt;3.1. Het incidenteel cassatiemiddel bestaat uit één onderdeel en is ingesteld onder de voorwaarde dat uw Raad het oordeel van het hof dat de erfdienstbaarheid moet worden opgeheven vernietigt. Gelet op het voorgaande is aan die voorwaarde voldaan.&lt;/p&gt;&lt;p&gt;3.2. Het onderdeel richt zich tegen overweging 3.8 van het hof (hiervoor onder 2.22 reeds aangehaald) en het dictum van ’s hofs arrest en betoogt dat het oordeel van het hof dat er ‘minst genomen serieuze twijfel bestaat of de door [eiser] c.s. ingeroepen erfdienstbaarheid van weg daadwerkelijk is gevestigd’ niet verenigbaar is met de bekrachtiging in het dictum van de door de rechtbank gegeven verklaring voor recht dat de erfdienstbaarheid bestaat, althans dat dit dictum in het licht van rechtsoverweging 3.8 zonder nadere motivering onbegrijpelijk is. &lt;/p&gt;&lt;p&gt;3.3. Het onderdeel treft doel. Ter zake van het bestaan van de erfdienstbaarheid rust op [eiser] volgens de hoofdregel van art. 150 Rv de stelplicht en bewijslast. Waar dat bestaan door [verweerster] was betwist en die betwisting naar het kennelijke oordeel van het hof voldoende was gemotiveerd, kon het hof het bestaan van de erfdienstbaarheid slechts vaststellen door te oordelen dat [eiser] dat bestaan heeft bewezen. Dat heeft het hof echter overduidelijk niet gedaan. Het hof heeft immers overwogen dat ‘minst genomen serieuze twijfel bestaat of de door [eiser] c.s. ingeroepen erfdienstbaarheid van weg daadwerkelijk is gevestigd’.&lt;/p&gt;&lt;h3&gt;4 Conclusie&lt;/h3&gt;&lt;p&gt;De conclusie strekt zowel in het principaal als in het incidenteel beroep tot vernietiging en verwijzing.&lt;/p&gt;&lt;h3&gt;Noot&lt;/h3&gt;&lt;p&gt;1. Een onderzoek in juni 2015 door de bewaarder van het kadaster in de openbare registers, levert twee aktes op waarmee mogelijk erfdienstbaarheden van (uit)weg zijn gevestigd. In kort geding is de eigenaar van het dienende erf veroordeeld om – zolang in een bodemprocedure niet anders wordt beslist – de eigenaar van het heersende erf in de gelegenheid te stellen onbelemmerd gebruik te maken van zijn recht van (uit)weg. De eigenaar van het dienende erf vordert in een bodemprocedure primair een verklaring voor recht dat er geen erfdienstbaarheid is gevestigd en subsidiair opheffing van de erfdienstbaarheid op grond van artikel 5:79 BW. De eigenaar van het heersende erf vordert juist een verklaring voor recht dat er wel een erfdienstbaarheid is gevestigd (of door verjaring is ontstaan). &lt;/p&gt;&lt;p&gt;2. Op grond van artikel 5:79 BW kan een erfdienstbaarheid op vordering van de eigenaar van het dienende erf door de rechter worden opgeheven, indien de uitoefening daarvan onmogelijk is geworden of de eigenaar van het heersende erf geen redelijk belang bij de uitoefening meer heeft, en het niet aannemelijk is dat de mogelijkheid van uitoefening of het redelijk belang daarbij zal terugkeren. Een voorbeeld van een onmogelijkheid van uitoefening is het blijvend onder water komen te staan van het dienende erf in geval van een erfdienstbaarheid van weg (Pitlo/Reehuis &amp; Heisterkamp, &lt;span class="italic"&gt;Goederenrecht &lt;/span&gt;2012/635). In de onderhavige zaak staat het (vermeende) ontbreken van een redelijk belang bij de uitoefening van de erfdienstbaarheid centraal. Het hof Amsterdam is er ‘veronderstellenderwijs’ van uitgegaan dat een erfdienstbaarheid van (uit)weg is gevestigd, maar heeft vervolgens geoordeeld dat de eigenaar van het heersende erf geen redelijk belang meer heeft bij de uitoefening van zijn erfdienstbaarheid en het evenmin aannemelijk is dat een redelijk belang bij die uitoefening zal terugkeren (hof Amsterdam 26 september 2017, ECLI:NL:GHAMS:2017:3903, r.o. 3.8-3.14). &lt;/p&gt;&lt;p&gt;3. Bij de invulling van de maatstaf van een redelijk belang wordt veelal door de eigenaar van het dienende erf aangevoerd dat een redelijk alternatief bestaat (zie bijvoorbeeld recent Rb. Gelderland 9 januari 2019, ECLI:NL:RBGEL:2019:393, r.o. 4.4). In de onderhavige zaak oordeelt het hof Amsterdam (na een comparitie ter plaatse) dat de eigenaar van het heersende erf twee (eigen) uitwegen heeft tot de openbare weg, zodat de eigenaar van het heersende erf geen redelijk belang meer heeft bij de uitoefening van de erfdienstbaarheid van (uit)weg over het erf van de eigenaar van het dienende erf (hof Amsterdam 26 september 2017, ECLI:NL:GHAMS:2017:3903, r.o. 3.14). De eigenaar van het heersende erf heeft echter gesteld dat die uitwegen een omweg van twaalf kilometer inhouden (HR 21 december 2018, ECLI:NL:HR:2018:2373, r.o. 4.1). Volgens het hof Amsterdam maakt het feit dat de toegangsroute via de eigen uitwegen tot de openbare weg langer is dan via de erfdienstbaarheid van (uit)weg niet dat een redelijk belang bestaat bij de uitoefening van de erfdienstbaarheid, omdat het slechts gaat om een beperkte afstand die in enkele minuten kan worden overbrugd (hof Amsterdam 26 september 2017, ECLI:NL:GHAMS:2017:3903, r.o. 3.14). De Hoge Raad beslist – niet verrassend – dat dit oordeel ofwel uitgaat van een onjuiste rechtsopvatting ofwel onvoldoende is gemotiveerd. De eigenaar van een heersend erf kan wel degelijk een redelijk belang hebben bij de uitoefening van een erfdienstbaarheid van (uit)weg als hij daardoor een kortere afstand hoeft af te leggen, ook als de omweg via een eigen (uit)weg kort is en dus in korte tijd kan worden afgelegd (vergelijk bijvoorbeeld Hof Arnhem-Leeuwarden 22 mei 2018, ECLI:NL:GHARL:2018:4664, r.o. 4.8; Hof ’s-Hertogenbosch 4 oktober 2017, ECLI:NL:GHSHE:2017:1467, r.o. 3.7). De Hoge Raad casseert dus, omdat het hof dit heeft miskend door te oordelen dat een korte(re) route geen redelijk belang inhoudt of omdat het hof heeft nagelaten te motiveren waarom – ondanks de korte(re) route – toch geen redelijk belang bestaat bij de uitoefening van de erfdienstbaarheid (HR 21 december 2018, ECLI:NL:HR:2018:2373, r.o. 4.4). Ook slaagt de klacht dat zonder nadere motivering niet duidelijk is dat de omweg in enkele minuten kan worden overbrugd in het licht van de stelling dat de omweg twaalf kilometer bedraagt (HR 21 december 2018, ECLI:NL:HR:2018:2373, r.o. 4.5; de omweg bedraagt in werkelijkheid misschien minder dan twaalf kilometer, zie Conclusie A-G Valk 14 september 2018, ECLI:NL:PHR:2018:1033, onder 2.19).&lt;/p&gt;&lt;p&gt;4. In de literatuur en rechtspraak werd bij de invulling van de maatstaf van een redelijk belang naast de belangen van de eigenaar van het heersende erf ook rekening gehouden met de belangen van de eigenaar van het dienende erf. Er werd bijvoorbeeld aangenomen dat ‘een afweging van de belangen van het heersende erf enerzijds en die van het dienende erf anderzijds’ moet plaatsvinden (Asser/Mijnssen, Van Velten &amp; Bartels 5* 2008/200; zie bijvoorbeeld Rb. Rotterdam 18 december 2013, ECLI:NL:RBROT:2013:10035, r.o. 4.1 en Rb. Amsterdam 18 november 2009, ECLI:NL:RBAMS:2009:BL4964, r.o. 7.12) of dat ‘de rechter bij beoordeling van de vordering geen volledig open belangenafweging [mag] maken’, maar dat er ‘in zekere mate rekening [moet] worden gehouden met de bezwaren die de eigenaar van het dienende erf’ ondervindt bij de uitoefening van de erfdienstbaarheid (Pitlo/Reehuis &amp; Heisterkamp, &lt;span class="italic"&gt;Goederenrecht&lt;/span&gt; 2012/635; zie bijvoorbeeld hof Den Haag 7 april 2015, ECLI:NL:GHDHA:2015:714, r.o. 7 en hof ’s-Hertogenbosch 10 juli 2014, ECLI:NL:GHSHE:2014:1726, r.o. 7.3.3-7.3.4). De Hoge Raad heeft in 2014 echter geoordeeld dat ‘de belangen van de eigenaar van het dienende erf bij opheffing geen rol spelen (behoudens in het geval van misbruik van bevoegdheid)’ (HR 28 maart 2014, ECLI:NL:HR:2014:736, &lt;span class="italic"&gt;NJ&lt;/span&gt; 2014/525, m.nt. P.C.E. van Wijmen en W.D.H. Asser. Zie voor een overzicht van de toepassing van de maatstaf ‘redelijk belang’ in de rechtspraak vóór en ná dit arrest uitvoeriger K. Everaars, ‘Opheffing’, in: S.E. Bartels, J.B. Spath &amp; K. Everaars (red.), &lt;span class="italic"&gt;Tenietgaan van beperkte rechten&lt;/span&gt;, Deventer: Wolters Kluwer 2017, p. 279 e.v.). &lt;/p&gt;&lt;p&gt;5. In de literatuur werd ná dit arrest vooral het accent gelegd op de overweging dat de belangen van de eigenaar van het dienende erf bij opheffing geen rol spelen. Alhoewel in die literatuur is te vinden dat het denkbaar is dat de eigenaar van het dienende erf een vordering instelt jegens de eigenaar van het heersende erf op grond van artikel 3:13 BW, blijft een (echte) invulling van die grondslag achterwege (zie bijvoorbeeld Snijders &amp; Rank-Berenschot, &lt;span class="italic"&gt;Goederenrecht&lt;/span&gt; 2017/649; K. Everaars, ‘Opheffing’, in: S.E. Bartels, J.B. Spath &amp; K. Everaars (red.), &lt;span class="italic"&gt;Tenietgaan van beperkte rechten&lt;/span&gt;, Deventer: Wolters Kluwer 2017, p. 280; Asser/Bartels &amp; Van Velten 5 2017/200). Advocaat-Generaal Valk verdedigt dat de belangen van de eigenaar van het dienende erf wél een rol kunnen spelen in de context van het leerstuk misbruik van bevoegdheid (Conclusie A-G Valk 14 september 2018, ECLI:NL:PHR:2018:1033, onder 2.3 e.v.). De Hoge Raad herhaalt in de onderhavige zaak dat de maatstaf van artikel 5:79 BW alleen uitgaat van het belang van de eigenaar van het heersende erf en dat de belangen van de eigenaar van het dienende erf bij opheffing geen rol spelen, behoudens in het geval van misbruik van bevoegdheid (HR 21 december 2018, ECLI:NL:HR:2018:2373, r.o. 4.3). De Hoge Raad werkt deze uitzondering niet uit (en behoefde dat ook niet te doen), maar Valk doet dat wel. Opheffing van de erfdienstbaarheid is ook mogelijk ‘indien in aanmerking nemende de onevenredigheid tussen het belang van de eigenaar van het heersende erf bij de uitoefening van de erfdienstbaarheid en het belang van de eigenaar van het dienende erf dat door die uitoefening wordt geschaad, de eigenaar van het heersende erf naar redelijkheid niet tot uitoefening kan komen’ (Conclusie A-G Valk 14 september 2018, ECLI:NL:PHR:2018:1033, onder 2.6). Dat zou in de onderhavige zaak bijvoorbeeld het geval kunnen zijn als tegenover het voordeel van de eigenaar van het heersende erf bij uitoefening van de korte(re) route via de erfdienstbaarheid van (uit)weg een zwaarwegend belang van de eigenaar van het dienende erf staat (Conclusie A-G Valk 14 september 2018, ECLI:NL:PHR:2018:1033, onder 2.21). &lt;/p&gt;&lt;p&gt;6. Dat de maatstaf van artikel 5:79 BW en artikel 3:13 BW dezelfde zou moeten zijn, blijkt eigenlijk ook al uit de parlementaire geschiedenis. In de memorie van antwoord bij artikel 5:79 BW komt naar voren dat de uitoefening van een erfdienstbaarheid door de eigenaar van het heersende erf ook kan worden tegengegaan met een beroep op misbruik van bevoegdheid, indien de eigenaar van het heersende erf bij die uitoefening geen redelijk belang heeft. Het voordeel van toepassing van artikel 5:79 BW boven toepassing van artikel 3:13 BW is volgens de memorie van antwoord echter dat de erfdienstbaarheid uit de openbare registers verdwijnt, door inschrijving van (het vonnis van) de opheffing. Artikel 5:79 BW kent om die reden de aanvullende eis dat het niet aannemelijk is dat een redelijk belang bij de uitoefening zal terugkeren. Die eis kent artikel 3:13 BW niet (Parl. Gesch. BW Boek 5 1981, p. 284 (MvA II)). In de literatuur wordt aan toepassing van artikel 3:13 BW dus ook de conclusie verbonden dat de erfdienstbaarheid in stand blijft (K. Everaars, ‘Opheffing’, in: S.E. Bartels, J.B. Spath &amp; K. Everaars (red.), &lt;span class="italic"&gt;Tenietgaan van beperkte rechten&lt;/span&gt;, Deventer: Wolters Kluwer 2017, p. 280. Zie ook Asser/Bartels &amp; Van Velten 5 2017/201, waarin Bartels zich genuanceerder uitlaat door te stellen dat de erfdienstbaarheid ‘op zich’ in stand blijft). Advocaat-Generaal Valk lijkt echter te verdedigen dat de erfdienstbaarheid opgeheven kan worden als aan de eis is voldaan dat het ook niet aannemelijk is dat in de toekomst alsnog een uitoefening van de erfdienstbaarheid zonder misbruik van bevoegdheid mogelijk zal zijn (Conclusie A-G Valk 14 september 2018, ECLI:NL:PHR:2018:1033, onder 2.6, zie ook onder 2.7 waar Valk spreekt van ‘duurzame misbruik van bevoegdheid’). De Hoge Raad lijkt daarmee in te stemmen door de uitzondering van misbruik van bevoegdheid direct te koppelen aan de beoordelingsmaatstaf van artikel 5:79 BW. De Hoge Raad overweegt immers dat ‘de beoordelingsmaatstaf van deze bepaling [artikel 5:79 BW] [uit]gaat alleen (…) van het belang van de gerechtigde bij de uitoefening van zijn recht, hetgeen betekent dat de belangen van de eigenaar van het dienende erf bij opheffing geen rol spelen, behoudens in het geval van misbruik van bevoegdheid’ (HR 21 december 2018, ECLI:NL:HR:2018:2373, r.o. 4.3). &lt;/p&gt;&lt;p&gt;7. Betekent dit nu dat een erfdienstbaarheid niet alleen via artikel 5:79 BW kan worden opgeheven indien een redelijk belang bij de uitoefening ontbreekt, maar in wezen ook via artikel 3:13 BW? Dat zou afwijken van de parlementaire geschiedenis, maar indien als aanvullende eis geldt dat sprake moet zijn van ‘duurzame misbruik van bevoegdheid’, dan is die uitkomst mijns inziens gerechtvaardigd. De Hoge Raad en de Advocaat-Generaal koppelen misbruik van bevoegdheid echter direct aan de maatstaf van artikel 5:79 BW. Dat wijst meer op de situatie dat de eigenaar van het heersende erf misbruik zou maken van zijn bevoegdheid zich te beroepen op een redelijk belang in het kader van artikel 5:79 BW. Dat is (dogmatisch gezien) een enigszins andere benadering, maar sluit beter aan bij de parlementaire geschiedenis. De facto komt het er volgens mij op neer dat bij de beoordeling van de maatstaf van een redelijk belang toch een belangenafweging mogelijk is, zoals al werd aangenomen voor het arrest van de Hoge Raad uit 2014, alleen nu via de (achter)deur van artikel 3:13 BW. Het onderhavige arrest en met name de conclusie van de advocaat-generaal maakt duidelijk dat in die context geen sprake is van een gelijkwaardige belangenafweging. Alleen in ‘evidente gevallen van onbillijkheid’ is opheffing van de erfdienstbaarheid mogelijk (Conclusie A-G Valk 14 september 2018, ECLI:NL:PHR:2018:1033, onder 2.6). Daar kan ik mij goed in vinden (zie Rb. Gelderland 14 november 2018, ECLI:NL:RBGEL:2018:4888 voor een voorbeeld van een evident geval van onbillijkheid). &lt;/p&gt;&lt;p&gt;8. In de onderhavige zaak heeft de eigenaar van het dienende erf (in voorwaardelijk incidenteel cassatieberoep) geklaagd dat het hof Amsterdam er ‘veronderstellenderwijs’ vanuit is gegaan dat een erfdienstbaarheid van (uit)weg is gevestigd, terwijl het hof ook overweegt dat er ‘minst genomen serieuze twijfel bestaat of de (…) erfdienstbaarheid van weg daadwerkelijk is gevestigd’ (hof Amsterdam 26 september 2017, ECLI:NL:GHAMS:2017:3903, r.o. 3.8). Ook deze klacht slaagt. Volgens artikel 150 Rv rust op de eigenaar van het heersende erf de bewijslast voor het bestaan van de erfdienstbaarheid. Het hof Amsterdam oordeelt kennelijk dat de eigenaar van het dienende erf het bestaan van de erfdienstbaarheid voldoende gemotiveerd heeft betwist, maar beantwoordt de vraag of er daadwerkelijk een erfdienstbaarheid van (uit)weg is gevestigd (of door verjaring is ontstaan) niet, omdat het (toch) tot het oordeel komt dat de erfdienstbaarheid moet worden opgeheven. Dat is op zich begrijpelijk, maar nu het oordeel dat de erfdienstbaarheid is opgeheven, is vernietigd, dient het verwijzingshof Den Haag alsnog te beoordelen of er een erfdienstbaarheid is ontstaan. Voor het antwoord op de vraag of een erfdienstbaarheid is gevestigd en met welke inhoud komt het volgens vaste rechtspraak aan “op de partijbedoeling voor zover die in de notariële akte tot uitdrukking is gebracht. Deze bedoeling moet worden afgeleid uit de in deze akte gebezigde bewoordingen, uit te leggen naar objectieve maatstaven in het licht van de gehele inhoud van de akte” (HR 19 april 2013, &lt;span class="italic"&gt;NJ&lt;/span&gt; 2013/240 (Hennekam/Maatschappij van welstand)). Het risico dat, zoals in de onderhavige zaak, het bestaan van een erfdienstbaarheid niet kan worden bewezen, omdat een handgeschreven notariële akte niet of nauwelijks leesbaar is, ligt bij de eigenaar van het heersende erf. &lt;/p&gt;&lt;p&gt;K. Everaars[1]&lt;/p&gt;</content><legacyfootnotes/><footnotes><footnote>1 Kirsten Everaars is verbonden aan het Onderzoekcentrum Onderneming &amp; Recht van de Radboud Universiteit.</footnote></footnotes><auteurs>K. Everaars</auteurs><published>2019-03-07 12:46:02</published><modified>2019-03-07 15:40:26</modified><editiondate>2019-03-07</editiondate><htmlpath>https://denhollander.info/artikel/15430</htmlpath></article>
</articles></edition>
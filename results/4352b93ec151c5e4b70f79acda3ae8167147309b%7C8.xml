<edition><articles><article><jaar>2020</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2020</searchword><id>16108</id><udhid>UDH:TvAR/16108</udhid><titel>Corona in de agrarisch juridische praktijk</titel><searchwords><searchword>TvAR 4/2020</searchword><searchword>UDH:TvAR/16108</searchword></searchwords><attachments><attachment><name>20943.pdf</name><extention>pdf</extention><url>https://denhollander.info/download/20943/ci</url></attachment></attachments><inleiding/><content>&lt;h3&gt;1. Inleiding&lt;/h3&gt;&#13;
&lt;p&gt;&lt;strong&gt; (&lt;span class="bolditalic"&gt;prof. mr. D.W. Bruil&lt;/span&gt;)&lt;/strong&gt;&lt;/p&gt;&#13;
&lt;p&gt;Het is bijna onvermijdelijk dat ook in dit tijdschrift aandacht wordt besteed aan de Corona -crisis. Deze crisis raakt velen, qua gezondheid, qua sociaal leven en ook in economisch opzicht vallen klappen. Ook de landbouw is aangeslagen, misschien (nog) niet over het de hele breedte &amp;ndash; veel gaat nog gewoon door - maar zeker wel in specifieke sectoren, zoals de sierteelt, de fritesaardappelen, de bloemensector. Aan dit artikel is bijgedragen door enkele schrijvers: Kees Maas gaat in op de voedselketen. Mij valt daarbij op dat niet alleen de wereldwijde ketens zwakke schakels vertonen, maar dat juist ook lokale kringlopen worden getroffen. Er is het verhaal van een kalverhouder die veel leverde aan restaurants in de omgeving. Restaurants dicht, afzet weg. Andre Verduijn en Kees van Laarhoven bespreken de steunmaatregelen voor ondernemers. Na afronding van dat stuk werd bekend dat via het Ministerie van LNV &amp;euro; 650 miljoen beschikbaar komt voor aanvullende maatregelen voor de agrarische sector.[1] Zodra de regelingen daarover zijn uitgewerkt, kan dat ook in Agrarisch Recht worden beschreven. Een ander probleem in de landbouw is de seizoensarbeid. Daarover laat Inge Titulaer haar licht schijnen, met een pleidooi voor maatwerk. Over de gevolgen voor de rechtspleging schrijven Dorien Willemse (pacht) en Lodewijk Valk (Hoge Raad). Ten slotte zal ik zelf kort enige publiekrechtelijke aspecten belichten.&lt;/p&gt;&#13;
&lt;p&gt;Dit artikel is afgesloten op 16 april 2020.&lt;/p&gt;&#13;
&lt;h3&gt;2. Ook een keten heeft een zwakste schakel&lt;/h3&gt;&#13;
&lt;p&gt;&lt;strong&gt;(&lt;span class="bolditalic"&gt;C.P. Maas)[2]&lt;/span&gt;&lt;/strong&gt;&lt;/p&gt;&#13;
&lt;p&gt;De afgelopen jaren is de globalisering van de voedselketen steeds verder geperfectioneerd. Vergaande afspraken over volume, kwaliteit, prijs, logistiek en financiering maken dat de landbouwsector ongekend heeft kunnen groeien en zich heeft ontwikkeld tot een onmisbare schakel in de wereldwijde voedselvoorziening. Daarbij vormt de boer het begin en de consument het einde van de keten. Beide doen overigens het minste mee in het &amp;lsquo;keten&amp;rsquo;denken , maar vormen nu eenmaal de begin- en eindschakel die de handel, verwerking, retailer en horeca nodig hebben om hun verdienmodel in stand te houden.&lt;/p&gt;&#13;
&lt;p&gt;Als men het bekijkt vanuit het oogpunt van risicomanagement, dan vormt het zoveel geroemde ketendenken vooral een soort estafette waarbij het stokje steeds doorgegeven wordt en het risico overgedragen wordt aan de volgende stap in de keten. Alles wordt gemanaged, alle informatie wordt gedeeld en overal blijft een deel van de marge hangen.&lt;/p&gt;&#13;
&lt;p&gt;Totdat &amp;hellip; er iets gebeurt waar niemand rekening mee gehouden had.&amp;nbsp;&lt;/p&gt;&#13;
&lt;p&gt;Een oorlog wordt gevoerd op een bepaald continent, een staking in een haven vindt plaats in een land. Altijd zijn er ontsnappingsmogelijkheden of alternatieve routes om de keten te laten blijven functioneren. Een alternatieve route of afzetkanaal laat de keten intact, maar een crisis op wereldformaat van deze omvang zoals de coronacrisis zorgt ervoor dat de keten in zijn geheel tot stilstand komt. Neem nu de aardappelsector; in 10 jaar tijd uitgegroeid tot een wereldspeler van formaat. Tien jaar terug verwerkte men in Europa 4 miljoen ton aardappelen tot frites, nu is dit gegroeid naar meer dan 10 miljoen ton. Of kijk naar de veevoerindustrie, ook daar enkele grote spelers voor gehele continenten, en zo kunnen we nog wel een paar voorbeelden noemen. Een ding hebben ze gemeen: ze vertrouwen op de keten en op het systeem. Men is afhankelijk geworden van logistieke partners, van globale (fastfood)ketens of van financieringen in de keten door het doorschuiven van de betalingstermijnen.&lt;/p&gt;&#13;
&lt;p&gt;Bij het aanhouden van de coronacrisis zullen ketens getest worden op hun onderlinge vertrouwen en hun lange adem.&lt;/p&gt;&#13;
&lt;p&gt;Echter dat ketens hierna nooit meer het zelfde zullen zijn, is nu al duidelijk. Men zal nog meer kijken naar wie welke risico's van wie over neemt, en of hun &amp;lsquo;keten&amp;rsquo;partners financieel en operationeel wel betrouwbaar genoeg zijn. Maar wat ik ook vooral denk is dat men niet meer zal gaan wedden op &amp;eacute;&amp;eacute;n paard, maar weer op zoek zal gaan naar meer lokale spelers die flexibeler zijn, en minder afhankelijk van een partij, land, continent of distributeur.&amp;nbsp;&lt;/p&gt;&#13;
&lt;p&gt;Daarbij hoop ik dat het begin van de keten zich daarmee sterker kan positioneren en niet alle risico's bij de eerste schakel worden neergelegd. Of zou het dan toch verstandiger zijn om de keten te ketenen en de beginschakel (de boer) rechtstreeks met de eindschakel (de consument) te laten handelen?&lt;/p&gt;&#13;
&lt;p&gt;E&amp;eacute;n ding is zeker, de wereld zal na corona er nooit meer hetzelfde uitzien.&lt;/p&gt;&#13;
&lt;h3&gt;3. Regelingen voor ondernemers&lt;/h3&gt;&#13;
&lt;p&gt;&lt;br /&gt;&lt;strong&gt;(&lt;span class="bolditalic"&gt;mr. A. Verduijn RB en mr. C.G. van Laarhoven RB&lt;/span&gt;)&lt;/strong&gt;&lt;/p&gt;&#13;
&lt;p&gt;Hierna worden regelingen voor ondernemers beschreven die ook relevant zijn voor de ondernemers in de land- en tuinbouw. Naast regelingen die direct op fiscaal terrein liggen worden ook de belangrijkste regelingen voor inkomensondersteuning beschreven. Dit zijn op zichzelf geen fiscale regelingen, maar ze zijn wel van groot belang voor ondernemers die door de coronacrisis extra gedupeerd zijn en kennen ook fiscale of fiscaal-gerelateerde aspecten.&lt;/p&gt;&#13;
&lt;p&gt;Verdere verdieping kan worden gevonden in het themanummer van het Weekblad fiscaal recht over de fiscale noodmaatregelen in wetenschappelijk perspectief.[3]&lt;/p&gt;&#13;
&lt;p&gt;Tijdelijke Overbruggingsregeling Zelfstandige Ondernemers (Tozo)&lt;/p&gt;&#13;
&lt;p&gt;Op 27 maart 2020 heeft het kabinet de&amp;nbsp;&amp;lsquo;Tijdelijke overbruggingsregeling zelfstandige ondernemers&amp;rsquo; of kortweg TOZO&amp;rsquo; bekend gemaakt[4]. Hiermee kunnen zowel zelfstandige ondernemers met personeel als zzp&amp;rsquo;ers met terugwerkende kracht tot 1 maart 2020 financi&amp;euml;le ondersteuning aanvragen bij de gemeente waarin zij wonen. De TOZO is ge&amp;euml;nt op het Besluit bijstandverlening zelfstandigen (Bbz) en gebaseerd op de Participatiewet. De financi&amp;euml;le ondersteuning kan bestaan uit een aanvullend inkomen voor levensonderhoud of een bedrijfslening bij liquiditeitsproblemen. De regeling Tozo heeft een looptijd van drie maanden, dus tot 1 juni 2020.&lt;/p&gt;&#13;
&lt;p&gt;De inkomensondersteuning vult het inkomen van de zelfstandige aan tot het sociaal minimum. Dit betekent dat een gehuwde zelfstandige maximaal &amp;euro; 1.500 netto kan ontvangen. Een alleenstaande zelfstandige die 21 jaar of ouder is, ontvangt maximaal &amp;euro;1.050 netto. Een echtpaar of samenwonenden (met kinderen) waarvan beide partners zelfstandige ondernemer zijn, krijgt maximaal &amp;euro; 1.500 netto uitgekeerd.&lt;/p&gt;&#13;
&lt;p&gt;De inkomensondersteuning wordt binnen vier weken na de aanvraag toegekend, in &amp;eacute;&amp;eacute;n keer voor een periode van maximaal drie maanden (1 maart 2020 tot 1 juni 2020). De inkomensondersteuning wordt maandelijks uitbetaald. De inkomensondersteuning is een gift en hoeft dus niet te worden terugbetaald. De gift telt wel mee voor het verzamelinkomen voor de inkomensafhankelijke toeslagen.&lt;/p&gt;&#13;
&lt;p&gt;De zelfstandige moet bij de aanvraag naar waarheid verklaren dat het inkomen in de uitkeringsperiode van drie maanden naar verwachting lager is dan het bijstandsniveau. De oorzaak van het lage inkomen moet het gevolg zijn van de uitbraak van het coronavirus. De aanvraag voor een aanvullend inkomen voor levensonderhoud kan tot en met 31 mei 2020 bij de gemeente worden ingediend met terugwerkende kracht tot en met 1 maart 2020.&lt;/p&gt;&#13;
&lt;p&gt;Wanneer een zelfstandige door de uitbraak van het coronavirus in liquiditeitsproblemen is gekomen, kan bij de gemeente ook een bedrijfslening worden aangevraagd. De lening bedraagt maximaal &amp;euro;&amp;nbsp;10.157 en draagt een rente van 2% per jaar. De looptijd van de bedrijfslening is maximaal drie jaar. Tot 1 januari 2021 is de bedrijfslening aflossingsvrij, daarna moet in termijnen worden afgelost.&lt;/p&gt;&#13;
&lt;p&gt;Ook bij de bedrijfslening moet de zelfstandige bij de aanvraag naar waarheid verklaren en aannemelijk maken dat er sprake is van een liquiditeitsprobleem als gevolg van de coronacrisis.&lt;/p&gt;&#13;
&lt;p&gt;Zelfstandige ondernemers met personeel en zzp&amp;rsquo;ers moeten aan diverse voorwaarden voldoen om in aanmerking te komen voor de regeling.&lt;/p&gt;&#13;
&lt;p&gt;De zelfstandige moet bij de aanvraag van inkomensondersteuning verklaren dat door de coronacrisis zijn inkomen de komende drie maanden naar verwachting minder zal zijn dan het sociaal minimum. Indien dit achteraf anders blijkt te zijn, moet de zelfstandige dit uit eigen beweging melden bij de gemeente. Bij de aanvraag voor de bedrijfslening moet de zelfstandige verklaren en aannemelijk maken dat sprake is van liquiditeitsproblemen veroorzaakt door de coronacrisis. Er geldt geen vermogenstoets (spaargeld of eigen huis), geen toets op het inkomen van de echtgenoot of partner, geen toets op levensvatbaarheid van de onderneming en geen toepassing van de kostendelersnorm.&lt;/p&gt;&#13;
&lt;p&gt;Zelfstandigen die meer verdienen dan de bijstandsnorm of naast hun onderneming meer loon ontvangen uit een regulier dienstverband dan de bijstandsnorm, krijgen geen inkomensondersteuning. De TOZO geldt alleen voor Nederlanders (en daarmee gelijkgestelden) vanaf 18 jaar tot de AOW-leeftijd, die wonen en rechtmatig verblijven in Nederland. Het bedrijf of zelfstandig beroep moet hoofdzakelijk in Nederland worden uitgeoefend, voldoen aan de wettelijke vereisten voor de uitoefening van het eigen bedrijf en op 17 maart om 18.45 uur ingeschreven zijn in het Handelsregister KVK.&lt;/p&gt;&#13;
&lt;p&gt;De zelfstandige moet aan het urencriterium van de zelfstandigenaftrek uit de inkomstenbelasting (minimaal 1225 uur per jaar gewerkt als zelfstandige) voldoen. Als nog geen jaar geleden de onderneming gestart is, geldt het urencriterium naar rato van het aantal maanden of weken dat is gewerkt.&lt;/p&gt;&#13;
&lt;p&gt;Ook een directeur/grootaandeelhouder van een BV (dga) kan een beroep doen op de Tozo. De dga moet dan wel aan het urencriterium voldoen. Er moet sprake zijn van volledige zeggenschap en van het dragen van de financi&amp;euml;le risico&amp;rsquo;s. Ook dient de dga naar waarheid te verklaren en aannemelijk maken dat zijn BV nu geen salaris kan uitbetalen.&lt;/p&gt;&#13;
&lt;p&gt;Gemeenten hebben de aanvraag voor een voorschot op de TOZO opengesteld. Dat voorschot is nodig zolang de offici&amp;euml;le AMvB nog niet van kracht is en er daarom geen formele beschikking kan worden afgeven. De aanvraag moet digitaal worden ingediend bij de gemeente waar de zelfstandige woont en uiterlijk 31 mei 2020 zijn gedaan.&lt;/p&gt;&#13;
&lt;p&gt;Het kabinet doet een oproep aan zelfstandigen om slechts gebruik te maken van de regeling indien dat echt nodig is. Gemeenten gaan achteraf controleren of de TOZO rechtmatig is aangevraagd en bij fraude deze terugvorderen met boetes. De inlichtingenplicht van de Participatiewet is van toepassing.&lt;/p&gt;&#13;
&lt;p&gt;De Tozo-regeling is bedoeld als ondersteuning voor de zelfstandige zelf, zowel voor de zelfstandige met personeel als voor de zzp&amp;rsquo;er. Een zelfstandige met personeel kan voor zijn loonkosten een tegemoetkoming aanvragen onder de Tijdelijke noodmaatregel overbrugging voor behoud van werkgelegenheid (NOW). De eenmalige gift van &amp;euro; 4000 die via Tegemoetkoming Ondernemers Getroffen Sectoren COVID-19 (TOGS) kan worden verstrekt aan zelfstandigen, wordt niet verrekend met de inkomensondersteuning.&lt;/p&gt;&#13;
&lt;p&gt;Tegemoetkoming ondernemers getroffen sectoren COVID-19 (TOGS)&lt;/p&gt;&#13;
&lt;p&gt;Op vrijdag 27 maart 2020 heeft het kabinet een noodmaatregel getroffen om ondernemers en bepaalde culturele instellingen, die getroffen worden door de maatregelen van de overheid om het coronavirus in te dammen, eenmalig te ondersteunen met een gift[5]. Deze regeling heet de &amp;lsquo;Tegemoetkoming Ondernemers Getroffen Sectoren COVID-19&amp;rsquo; of kortweg &amp;lsquo;TOGS&amp;rsquo;.&lt;/p&gt;&#13;
&lt;p&gt;De ondernemers en instellingen (hierna: ondernemingen) die hiervoor in aanmerking komen kunnen deze eenmalige gift van &amp;euro;4.000 aanvragen bij de Rijksdienst voor Ondernemend Nederland (RVO).&lt;/p&gt;&#13;
&lt;p&gt;De getroffen ondernemingen zien door de overheidsmaatregelen hun omzet geheel of grotendeels verdwijnen. Hun vaste lasten lopen intussen voor een groot deel gewoon door. Het betreft dus met name ondernemingen die gedwongen hun deuren moeten sluiten, geen bijeenkomsten en evenementen meer mogen organiseren of getroffen worden door het negatieve reisadvies.&lt;/p&gt;&#13;
&lt;p&gt;Het kabinet heeft de getroffen sectoren bepaald op basis van de Standaard Bedrijfsindeling (SBI) welke de hoofdactiviteit van de onderneming aangeeft. Op basis van de op 15 maart 2020 bij de Kamer van Koophandel (KvK) bekende SBI-code wordt bepaald of de onderneming recht heeft op de gift.&lt;/p&gt;&#13;
&lt;p&gt;Aanvankelijk was de TOGS opengesteld voor direct getroffen sectoren zoals eet- en drinkgelegenheden, bioscopen, kappers, pedicures, reisorganisaties, rijschoolhouders, sauna&amp;rsquo;s, fitnesscentra, sportclubs, musea, circus, theaters e.d.&lt;/p&gt;&#13;
&lt;p&gt;Inmiddels is de doelgroep uitgebreid met diverse contactberoepen, kleinere MKB-winkeliers in de voedselsector, praktijken van onder andere tandartsen, fysiotherapeuten en verloskundigen, dienstverlening zoals taxi&amp;rsquo;s en particuliere beveiliging en toeleveranciers van eet-en drinkgelegenheden of (culturele) evenementen en groothandels.&lt;/p&gt;&#13;
&lt;p&gt;Ook zijn agrarische ondernemingen aan de lijst toegevoegd die in aanmerking kunnen komen voor de TOGS indien zij als nevenactiviteit een vakantiebestedingsbedrijf hebben, zoals bijvoorbeeld een camping of verhuur van vakantiewoningen. De lijst van SBI-codes publiceert het RVO op zijn website[6]. De lijst met SBI-codes kan worden aangevuld.&lt;/p&gt;&#13;
&lt;p&gt;Ondernemingen uit deze sectoren kunnen een eenmalige belastingvrije gift van &amp;euro; 4.000 ontvangen indien zij verwachten, gedurende de periode van 16 maart 2020 tot en met 15 juni 2020, door de overheidsmaatregelen een omzetverlies van minimaal &amp;euro; 4.000 te hebben en ten minste &amp;euro; 4.000 aan vaste lasten te hebben, na gebruik van andere door de overheid beschikbaar gestelde steunmaatregelen rond de coronacrisis. De TOGS geldt per onderneming en niet per vestiging of filiaal.&lt;/p&gt;&#13;
&lt;p&gt;Om in aanmerking te komen voor de eenmalige gift van &amp;euro; 4.000 moet de onderneming aan een aantal voorwaarden voldoen. Het moet bijvoorbeeld gaan om ondernemingen die - met uitzondering van eet- en drinkgelegenheden waar de eigenaar, huurder of pachter boven woont - zijn gevestigd buiten de woning. De onderneming moet v&amp;oacute;&amp;oacute;r 15 maart 2020 zijn opgericht en ingeschreven zijn in het handelsregister van de KVK. Er mogen in de onderneming maximaal 250 personen werken en de onderneming moet een fysieke vestiging in Nederland hebben volgens die inschrijving KVK. Meer informatie over deze en overige voorwaarden is te vinden op de&amp;nbsp;website van het RVO[7].&lt;/p&gt;&#13;
&lt;p&gt;Bepaalde sectoren komen ook in aanmerking voor andere regelingen uit het noodpakket economie en banen. Zorgaanbieders komen bijvoorbeeld in aanmerking voor een continu&amp;iuml;teitsbijdrage van zorgverzekeraars. Een zorgaanbieder moet, om dubbele vergoeding te voorkomen, daarom verklaren in hoeverre de omzetuitval en personeelskosten reeds vergoed zijn via deze continu&amp;iuml;teitsbijdrage.&lt;/p&gt;&#13;
&lt;p&gt;De aanvraag voor de eenmalige gift van &amp;euro; 4.000 moet worden ingediend via het&amp;nbsp;digitale loket&amp;nbsp;van de RVO[8]. De eenmalige gift van &amp;euro; 4.000 kan gedurende drie maanden worden aangevraagd, van vrijdag 27 maart 2020 tot en met vrijdag 26 juni (17.00 uur). De TOGS werkt terug tot 27 maart 2020.&lt;/p&gt;&#13;
&lt;p&gt;Uitstel van betaling&lt;/p&gt;&#13;
&lt;p&gt;Vanuit het Noodpakket Economie en banen is inmiddels een ruimhartig versoepeld beleid voor uitstel van belastingbetaling opgetuigd.[9] Dit beleid geldt in beginsel tot 19 juni 2020. Het is beschreven in meerdere brieven van de staatssecretaris van Financi&amp;euml;n en verder geconcretiseerd door de belastingdienst.[10]&lt;/p&gt;&#13;
&lt;p&gt;De betaling van belasting is omgeven door een uitgebreid stelsel van verzuim- en vergrijpboetes. Er is dus heel wat uitvoeringsbeleid nodig om alles in de praktijk in goede banen te leiden.&lt;/p&gt;&#13;
&lt;p&gt;Hoofdregel van het beleid voor ondernemers is dat zij zonder nadere motivering uitstel van betaling kunnen verzoeken voor zowel opgelegde als nieuwe belastingaanslagen en dan zonder meer voor in ieder geval drie maanden dat uitstel krijgen. Dit versoepelde uitstelbeleid geldt voor de inkomstenbelasting, loonbelasting, vennootschapsbelasting, omzetbelasting (btw), kansspelbelasting, assurantiebelasting, verhuurderheffing, milieubelastingen, voor accijns, verbruiksbelasting van alcoholvrije dranken en voor de Zorgverzekeringswet.&lt;/p&gt;&#13;
&lt;p&gt;In beginsel kan telkens na het opleggen van een aanslag uitstel van betaling voor die aanslag worden aangevraagd. Voor de aangiftebelastingen, zoals de loonbelasting en de omzetbelasting, komt die aanslag na het indienen van de periodieke aangifte.&lt;/p&gt;&#13;
&lt;p&gt;Voor vijf van deze belastingen -inkomstenbelasting, inkomensafhankelijke bijdrage Zorgverzekeringswet, vennootschapsbelasting, loonheffingen en omzetbelasting (btw)- geldt echter dat een eerste verzoek om uitstel van betaling voor een al opgelegde of nieuwe aanslag van een van deze belastingen direct geldt voor nog komende aanslagen van dezelfde belastingsoort &amp;eacute;n van de andere vier genoemde belastingsoorten op hetzelfde fiscaal nummer. Dat scheelt uiteraard een groot aantal afzonderlijke, repeterende verzoeken, waarmee het kabinet de administratieve lasten van ondernemers probeert beperkt te houden.&lt;/p&gt;&#13;
&lt;p&gt;Het verzoek kan, via een speciaal formulier, online worden gedaan of schriftelijk, te adresseren aan een speciaal daartoe aangewezen adres van de belastingdienst.[11]&lt;/p&gt;&#13;
&lt;p&gt;Indien een ondernemer langer dan drie maanden uitstel wenst, dient hij dat, schriftelijk, specifiek te verzoeken. Dat verzoek moet wel gemotiveerd en onderbouwd te worden. Als het gevraagde uitstel een bedrag beloopt van meer dan &amp;euro; 20.000 dient het verzoek vergezeld te gaan van een verklaring van een derde-deskundige, zoals bijvoorbeeld een externe consultant, een externe financier, een brancheorganisatie of de belastingadviseur of accountant van de ondernemer.&lt;/p&gt;&#13;
&lt;p&gt;Verzuimboetes voor niet of te late betaling worden automatisch door de belastingdienst teruggebracht naar nihil. De berekende invorderingsrente over de periode van het uitstel wordt tijdelijk verlaagd van 4% naar 0,01%.&lt;/p&gt;&#13;
&lt;p&gt;Ook de belastingrente wordt verlaagd naar 0,01%. Deze rente wordt berekend als een aanslag te laat kan worden vastgesteld, bijvoorbeeld omdat de aangifte niet op tijd of niet voor het juiste bedrag wordt ingediend.&lt;/p&gt;&#13;
&lt;p&gt;Gekoppeld aan het versoepelde uitstel beleid geldt voor ondernemers met een zogenoemde &amp;lsquo;g-rekening&amp;rsquo; nog een aanvullende tegemoetkoming. Een g-rekening is een geblokkeerde bankrekening waarmee de loonheffing en de btw kunnen worden betaald. Als er bijzonder uitstel van betaling is verleend voor een van deze aanslagen, wordt de g-rekening gedeblokkeerd tot het bedrag van het uitstel.&lt;/p&gt;&#13;
&lt;p&gt;Ten slotte kan opgemerkt worden dat ondernemers altijd de mogelijkheid hebben om vermindering te verzoeken van opgelegde voorlopige aanslagen over het lopende belastingjaar.&lt;/p&gt;&#13;
&lt;p&gt;Melding betalingsonmacht&lt;/p&gt;&#13;
&lt;p&gt;Op grond van art. 36 van de Invorderingswet geldt een bijzondere bewijsregel binnen de bestuurdersaansprakelijkheid die geldt als een bestuurder van een rechtspersoon &amp;lsquo;kennelijk onbehoorlijk&amp;rsquo; heeft bestuurd. Een tijdige melding van betalingsonmacht keert de bewijslast van het kennelijk onbehoorlijk bestuur om ten gunste van de bestuurder. Deze regeling geldt voor de loonbelasting, omzetbelasting, accijns, verbruiksbelasting voor alcoholvrije dranken en van pruim- en snuiftabak en belastingen in art. 1 van de Wet belastingen op milieugrondslag.&lt;/p&gt;&#13;
&lt;p&gt;Het ministerie van Financi&amp;euml;n heeft aangegeven dat een afzonderlijke melding betalingsonmacht achterwege kan blijven als een verzoek om bijzonder uitstel in verband met de coronacrisis is gedaan. Dit geldt ook voor de belasting over reeds verstreken tijdvakken.&lt;/p&gt;&#13;
&lt;p&gt;Het gebruikelijk loon voor directeuren-grootaandeelhouders (DGA&amp;rsquo;s)&lt;/p&gt;&#13;
&lt;p&gt;Op grond van art. 12a van de Wet op de loonbelasting 1964 wordt bij werknemers van lichamen waarin zijzelf of hun (fiscale) partner een belang houden (een zogenoemd &amp;lsquo;aanmerkelijk belang&amp;rsquo;) een &amp;lsquo;gebruikelijk loon&amp;rsquo; in aanmerking genomen. Voor dit gebruikelijk loon geldt een normbedrag van &amp;euro; 46.000, maar meer specifieke moet een loon worden genoten van ter grootte van ten minste 75% van het loon uit de meest vergelijkbare dienstbetrekking, het hoogste loon van de werknemers die in dienst zijn van het lichaam of een met het lichaam verbonden lichamen of &amp;euro; 46.000. Indien een DGA meent dat in zijn situatie een lager loon gebruikelijk is, draagt hij daarvoor de bewijslast.&lt;/p&gt;&#13;
&lt;p&gt;Als de DGA feitelijk een lager of geen loon in aanmerking neemt, wordt het verschil met het gebruikelijk loon fictief bijgeteld.&lt;/p&gt;&#13;
&lt;p&gt;De belastingdienst heeft aangegeven dat het ondernemers vrij staat om in verband met de coronacrisis het maandloon tijdelijk te verlagen, waardoor zij navenant in de komende maanden bij verminderde liquiditeit ook minder loonheffing hoeven af te dragen. Pas in de laatste maand van het jaar dient het loon te worden aangevuld tot het gebruikelijk loon over het gehele jaar. Vooroverleg met de belastingdienst is in zoverre niet nodig. Binnen de wettelijke regeling is tijdelijke opschorting van de maandelijkse loonheffing afdracht dus geen probleem.&lt;/p&gt;&#13;
&lt;p&gt;Genoten en aangegeven loon over voorgaande tijdvakken kan niet worden teruggenomen.&lt;/p&gt;&#13;
&lt;p&gt;Uiteindelijk zal het volledige gebruikelijk loon over een heel jaar dus normaal in aanmerking moeten worden genomen.&lt;/p&gt;&#13;
&lt;p&gt;Overige maatregelen&lt;/p&gt;&#13;
&lt;p&gt;Voor ondernemers in de inkomstenbelasting (eenmanszaken, vennoten van vennootschappen onder firma&amp;rsquo;s en maatschappen) is het urencriterium belangrijk. Hoofdregel daarvan is dat de ondernemer ten minste 1.225 uur op jaarbasis feitelijk werkzaam is voor zijn onderneming. Aan dat urencriterium zijn verschillende fiscale ondernemersfaciliteiten gekoppeld zoals de zelfstandigenaftrek (incl. startersaftrek), de mogelijkheid om te doteren aan een fiscale oudedagsreserve en de Willekeurige afschrijving voor startende ondernemers (WASO).&lt;/p&gt;&#13;
&lt;p&gt;Vooralsnog is er nog geen bijzondere maatregel getroffen voor ondernemers die als gevolg van de coronacrisis niet voldoen aan het urencriterium. Omdat ook het urencriterium op jaarbasis wordt getoetst, is nog niet uitgesloten dat ook hier een versoepeling in het verschiet ligt. Daarover zijn inmiddels Kamervragen gesteld.[12]&lt;/p&gt;&#13;
&lt;p&gt;Verder is inmiddels op het gebied van financiering een heel palet van maatregelen tot stand gekomen. Zo geldt een tijdelijke verruiming van de regeling Borgstelling MKB-kredieten (BMKB) waarbij de overheid in grotere mate borg staat bij overbruggingskrediet of verhoging van rekeningcourantkrediet. Een vergelijkbare verruiming is er ook van de regeling Borgstelling Landbouwkredieten (BL) voor MKB-landbouwbedrijven die worden geraakt door de gevolgen van de uitbraak van het coronavirus en daardoor in liquiditeitsproblemen komen. Ook de subsidiemodules Garantie ondernemingsfinanciering en Garantstelling gericht op bankgaranties zijn verruimd.&lt;/p&gt;&#13;
&lt;p&gt;Verder geven de banken in ieder geval zes maanden uitstel van de aflossingsplicht en hebben zij toegezegd overigens maatwerk te zullen leveren.&lt;/p&gt;&#13;
&lt;h3&gt;4. Tegemoetkoming bij seizoensarbeid verlangt maatwerk in de NOW&lt;/h3&gt;&#13;
&lt;p&gt;&lt;br /&gt;&lt;strong&gt;(&lt;span class="bolditalic"&gt;mr. I. Titulaer)[13]&lt;/span&gt;&lt;/strong&gt;&lt;/p&gt;&#13;
&lt;p&gt;De uitbraak van het coronavirus is voor de overheid aanleiding geweest financi&amp;euml;le steun te bieden aan ondernemers met personeel. In eerste instantie door de gevolgen van het coronavirus aan te wijzen als een bijzondere omstandigheid, zodat bij het ministerie van SZW ontheffing aangevraagd kon worden voor &amp;lsquo;Werktijdverkorting&amp;rsquo; [art. 8 lid 3 BBA]. Bij toestemming werd de werkgever vrijgesteld van de loondoorbetalingsplicht vanwege een recent met de Wet arbeidsmarkt in balans (WAB) uitgebreide bepaling &amp;lsquo;geen arbeid, wel loon, &lt;span class="underlined"&gt;tenzij&lt;/span&gt;&amp;rsquo; van 7:628 lid 9 van het Burgerlijk Wetboek. Per 1 januari 2020 kwam de &amp;lsquo;Regeling onwerkbaar weer&amp;rsquo; tot stand waarin naast weersomstandigheden werd geregeld wanneer de loondoorbetalingsplicht nog meer niet gold, zoals bij een ontheffing.&lt;span class="italic"&gt; [14]&lt;/span&gt; Werkgevers hoefden gedurende 6 weken wettelijk niet het loon te betalen over de niet-gewerkte uren, tenzij de cao anders bepaalde. Bij een opgebouwd arbeidsverleden verkreeg de werknemer - nadat de werkgever een aanvraag deed bij UWV - een recht op werkloosheidsuitkering.&lt;/p&gt;&#13;
&lt;p&gt;Op dinsdagavond 17 maart 2020 werd de -ruim 85.000 keer aangevraagde- regeling voor de werktijdverkorting ingetrokken. Werkgevers met ontheffing kunnen nog gebruik maken van de regeling van werktijdverkorting. Aanvragen, die zich nog in het proces bevinden, worden omgezet naar de nieuwe regeling. Dit is de Tijdelijke Noodmaatregel Overbrugging ten behoeve van behoud van Werkgelegenheid, afgekort NOW, ook wel genoemd het noodfonds.&lt;/p&gt;&#13;
&lt;p&gt;Deze NOW is bedoeld om zekerheid te bieden voor het inkomen van werknemers door gedurende 3 maanden werkgevers in de loonkosten tegemoet te komen. Over verlenging van de NOW-regeling is nog niets bekend. Er is bij de NOW gekozen voor een eenvoudige, grofmazige regeling.&lt;/p&gt;&#13;
&lt;p&gt;Verbetering van de regeling bij sectoren met seizoenswerk is nodig volgens diverse werkgeversorganisaties. De Land- en Tuinbouw Organisatie Nederland heeft begin april 2020 met het ministerie overleg gevoerd over gewenste aanpassingen in de NOW. Ondanks de constatering dat het noodfonds niet goed toepasbaar is bij seizoensarbeid, zoals bij de sierteelt, zouden er -vooralsnog- geen aanpassingen volgen &amp;lsquo;aangezien er altijd sectoren buiten de boot vallen&amp;rsquo;. Het voorgestelde maatwerk, een soort &amp;lsquo;module piekarbeid&amp;rsquo;, bestond uit een omzetvergelijking met dezelfde maanden in 2019 en een maand naar eigen keuze voor de loonkosten.&lt;/p&gt;&#13;
&lt;p&gt;Maar wat is er dan nadelig aan de NOW voor de seizoensarbeid, zoals voor ondernemingen in de bomen-, bollen- en plantenteelt, groente- en fruitteelt en aanverwante handelsbedrijven?&lt;/p&gt;&#13;
&lt;p&gt;De tegemoetkoming in de loonkosten is afhankelijk van het percentage aan omzetdaling in 3 aaneengesloten kalendermaanden in een periode vanaf 1 maart tot en met 31 juli 2020. Er wordt voor de vergelijking gekeken naar de totale omzet in 2019 gedeeld door 4. Die omzet moet concernbreed bepaald worden. Bij een omzetdaling van gemiddeld minstens 20% kan aanspraak gemaakt worden op het noodfonds.&lt;/p&gt;&#13;
&lt;p&gt;Ondernemingen die normaal gesproken met de verkoop van bloemen en planten of andere seizoensgerelateerde producten zo&amp;rsquo;n 50 tot 70% van hun jaaromzet halen in de maanden maart tot en met mei (of april tot en met juni), komen door het gebruik van gemiddelden niet aan de drempelwaarde van 20%. Dit terwijl het eigenlijke omzetverlies fors hoger kan zijn. Wordt de drempelwaarde (net) wel gehaald, dan valt de tegemoetkoming in de loonkosten laag uit.&lt;/p&gt;&#13;
&lt;p&gt;Ook pakt de berekenmethode voor de loonkosten nadelig uit bij seizoenswerk, omdat kosten voor uitzendkrachten of payroll-werknemers buiten de regeling vallen. Seizoensgerelateerde ondernemingen hebben in de piekperiode vaak meer personeel in dienst, veel nieuwe werknemers die in januari 2020 nog niet in dienst waren.&lt;/p&gt;&#13;
&lt;p&gt;Bij de berekening van de loonkosten neemt UWV als uitgangspunt de loonaangifte van januari 2020 voor de in Nederland sociaal verzekerde werknemers. De tegemoetkoming is dan de bruto loonsom januari 2020 x 1,30 (%) x 3 (maanden) x factor 0,9. Indien de loonkosten in de vaste maanden maart tot en met mei 2020 hoger zijn, dan wordt uitgegaan van &amp;lsquo;het lagere&amp;rsquo; januari 2020.&lt;/p&gt;&#13;
&lt;p&gt;Bij de berekening wordt verder niet gekeken naar de daadwerkelijke werkgeverslasten voor de werknemersverzekeringen, sectorfondsen en een verplichte pensioenpremie. Een vast percentage van 30% op het brutoloon wordt aangehouden als werkgeverslasten, waar ook het vakantiegeld vari&amp;euml;rend tot 8,33% inbegrepen is. Gezien de hogere lasten in de agrarische sector en zeker bij werknemers met een tijdelijke arbeidsovereenkomst, waar de hoge WW-premie van 7,94% voor geldt, is dit vaste percentage van 30% verre van kostendekkend voor de daadwerkelijke werkgeverslasten.&lt;/p&gt;&#13;
&lt;p&gt;De aanvraag voor de NOW kan tot en met 31 mei 2020 op de website van UWV per loonheffingsnummer gedaan worden met vermelding van het percentage voor de omzetdaling (concern-breed) en de aanvangsmaand (ook concern-breed).&lt;span class="superscript"&gt; [15]&lt;/span&gt; UWV verwacht binnen 4 weken te besluiten met betaling van een voorschot van 80% van de verleende subsidie/tegemoetkoming.&lt;/p&gt;&#13;
&lt;p&gt;Na afloop van de 3 refertemaanden moet binnen 24 weken door de werkgever om vaststelling van de subsidie gevraagd worden. Lagere loonkosten in maart tot en met mei 2020? Dan valt de tegemoetkoming ook lager uit. Zelfs zodanig dat de verlaging in zijn geheel van het subsidiebedrag af gaat, zonder de &amp;lsquo;omzetdaling als breuk&amp;rsquo; mee te tellen. Wordt ontslag aangevraagd voor werknemers, dan volgt er (ook) een forse strafkorting. Bij deze 2&lt;span class="superscript"&gt;e&lt;/span&gt; aanvraag is een accountantsverklaring nodig omtrent de omzet en de omzetdaling. Of voor de accountantsverklaring een drempelbedrag geldt wordt door UWV in april 2020 bekend gemaakt. Binnen een jaar neemt UWV een definitief besluit met als uitkomst een nabetaling of een terugbetaling van de tegemoetkoming.&lt;/p&gt;&#13;
&lt;p&gt;Of werkgevers in de tussentijd de arbeidsinzet mogen verlagen, is afhankelijk van de gemaakte afspraken, de cao en &amp;lsquo;goed werkgeverschap&amp;rsquo;. Werken met een jaarurenmodel en oproepkrachten verdient daarbij extra aandacht.&lt;/p&gt;&#13;
&lt;p&gt;Bij oproepkrachten wordt voor de loondoorbetaling vaak &amp;lsquo;gemakshalve&amp;rsquo; aangesloten bij het gemiddelde van 13 weken. Dit vindt zijn oorsprong in het &amp;lsquo;rechtsvermoeden arbeidsomvang&amp;rsquo; [7:610a BW.] Wordt gedurende langere tijd structureel meer gewerkt dan overeengekomen, dan kan een werknemer een beroep doen op een verhoging van de contracturen. Verder is ook relevant de cao, &amp;lsquo;geen arbeid, geen loon&amp;rsquo;, het voldaan hebben aan een &amp;lsquo;verplichte aanbod voor vaste uren&amp;rsquo; [7:628a lid 5 BW.]. Werkgevers die juist te kampen hebben met een tekort aan werknemers, kunnen ervoor kiezen werknemers (collegiaal) in te lenen van anderen waar juist een terugval in werk bestaat. Neem bij de vastlegging van afspraken de eventuele WAADI-verplichtingen in gedachten, zoals melding bij de Kamer van Koophandel en de inlenersbeloning.[16]&lt;/p&gt;&#13;
&lt;p&gt;Gezien de recente aankondiging op 15 april 2020 van een &amp;lsquo;Aanvullende tegemoetkoming sierteelt en onderdelen voedingstuinbouw&amp;rsquo; bij omzetderving in de vaste piekmaanden, wordt door RVO buiten de NOW-regeling een tegemoetkoming geboden.[17] Onder andere om de onvermijdelijke seizoensgebonden loonkosten te kunnen blijven betalen. Voor de NOW-regeling blijft omzet concern-breed het uitgangspunt, maar overleg over toepassing op het niveau van de werkmaatschappij is gaande.&lt;/p&gt;&#13;
&lt;p&gt;Al met al veel &amp;ndash; alsmaar uitbreidende- maatregelen en de bijbehorende regels om als ondernemer te proberen deze coronacrisis te boven te komen.&lt;/p&gt;&#13;
&lt;h3&gt;5. Rechtspleging in tijden van corona: pacht&lt;/h3&gt;&#13;
&lt;p&gt;&lt;strong&gt;(&lt;span class="bolditalic"&gt;mr. Th.C.M. Willemse)[18]&lt;/span&gt;&lt;/strong&gt;&lt;/p&gt;&#13;
&lt;p&gt;Inleiding&lt;/p&gt;&#13;
&lt;p&gt;De rechtspraak heeft drastisch gevolg gegeven aan de coronamaatregelen van de overheid en de toegang tot de (fysieke) rechter danig beperkt. Vrijwel alle fysieke zittingen en bijeenkomsten zijn tot nader order opgeschort. De procedures op papier gaan wel gewoon door. Er zijn bovendien extra voorzieningen getroffen om digitale uitwisseling van stukken mogelijk te maken. Hieronder volgt voor de rechtspleging in pachtzaken de stand van zaken tot 14 april 2020. Na de noodwetgeving, komen de eerste aanleg en het hoger beroep bij grond- en pachtkamers aan bod.&lt;/p&gt;&#13;
&lt;p&gt;Noodwet of spoedwet?&lt;/p&gt;&#13;
&lt;p&gt;Er is een Noodwet rechtspleging (https://wetten.overheid.nl/BWBR0002457/2013-01-01) die regelt hoe de rechtspleging in bijzondere situaties doorgang kan vinden. Zo is bijvoorbeeld voorzien in enkelvoudige afdoening als meervoudige afdoening niet lukt en de mogelijkheid termijnen buiten beschouwing te laten. Er is druk overleg geweest tussen het Ministerie van Veiligheid en Justitie en de Raad voor de Rechtspraak of het inzetten van de Noodwet rechtspleging noodzakelijk is. De conclusie is vooralsnog dat de Noodwet rechtspleging niet in werking zal worden gesteld. In plaats daarvan is een wetsvoorstel Spoedwet Covid-19 tot stand gekomen dat op 3 april 2020 voor advies aan de Raad van State is gezonden. Op 9 april 2020 is het wetsvoorstel bij de Tweede Kamer ingediend.[19]&lt;/p&gt;&#13;
&lt;p&gt;In die wet is onder meer opgenomen dat, als in burgerlijke en bestuursrechtelijke gerechtelijke procedures het houden van een fysieke zitting niet mogelijk is, de mondelinge behandeling van de zaak kan plaatsvinden door middel van een tweezijdig elektronisch communicatiemiddel. Gedoeld wordt op een telefonie- of videoverbinding.&lt;/p&gt;&#13;
&lt;p&gt;Grondkamers&lt;/p&gt;&#13;
&lt;p&gt;Geliberaliseerde pachtovereenkomsten van zes jaar of korter kunnen al digitaal worden ingezonden. De grondkamers staan toe dat ook de andere pachtovereenkomsten waarvoor de twee maanden termijn geldt (art. 7:321 BW), per e-mail (grondkamer@rvo.nl) mogen worden ingediend en dat die maildatum bepalend is voor de datum van inzending. Op de website van de grondkamers staan vanaf 20 april 2020 de voorwaarden (https://www.rvo.nl/onderwerpen/agrarisch-ondernemen/grond/pachten-en-verpachten/over-de-grondkamer). De schriftelijke pachtovereenkomsten moeten zodra dat kan per post worden ingediend. Omdat een &amp;lsquo;natte&amp;rsquo; handtekening van beide partijen is vereist, is het zaak om de ondertekende akte als pdf in te sturen. In geval van termijnoverschrijding kan in bijzondere gevallen op verzoek van een partij art. 7:322 lid 2 BW worden toegepast.&lt;/p&gt;&#13;
&lt;p&gt;Fysieke zittingen en fysieke vergaderingen gaan niet door. Voor taxaties is het beleid dat die niet doorgaan, tenzij de taxatie strikt noodzakelijk is en met inachtneming van de van kracht zijnde maatregelen, veilig kan gebeuren. Voor zaken waarin overleg binnen de grondkamer nodig is, bieden digitale hulpmiddelen uitkomst. Het raadkameren en de uitwisseling van conceptbeschikkingen gebeurt via Skype en beveiligde mail.&lt;/p&gt;&#13;
&lt;p&gt;Zaken die schriftelijk kunnen worden afgedaan, worden zoveel mogelijk afgedaan. Voorlopige oordelen en beschikkingen worden per post verstuurd.&lt;/p&gt;&#13;
&lt;p&gt;Centrale Grondkamer&lt;/p&gt;&#13;
&lt;p&gt;De indiening van beroepschriften moet volgens de wet binnen &amp;eacute;&amp;eacute;n maand na (aangetekende) verzending van de beschikking van de grondkamer. Gebruikelijk is dat dat per fax of post gebeurt, maar indiening per e-mail (CentraleGrondkamer@rechtspraak.nl) is ook mogelijk. Dat is, wat privacyaspecten betreft, voor risico van de indiener. In geval niet binnen de beroepstermijn beroep wordt ingesteld vanwege de coronamaatregelen, kan de Centrale Grondkamer daarmee rekening houden bij de beoordeling of sprake is van een verschoonbare termijnoverschrijding.&lt;/p&gt;&#13;
&lt;p&gt;Tijdelijk kunnen via het e-mailadres ook andere stukken worden ingediend. De stukken moeten wel per post worden nagezonden.&lt;/p&gt;&#13;
&lt;p&gt;Fysieke zittingen en taxaties gaan voorlopig niet door. De schriftelijke afdoening van zaken wel. Het raadkameroverleg vindt plaats via digitale hulpmiddelen. De beslissingen worden per post verzonden naar de partijen.&lt;/p&gt;&#13;
&lt;p&gt;De griffie in Arnhem is beperkt bemenst. De telefoon kan niet altijd worden opgenomen. Vragen en verzoeken kunnen daarom beter worden ingediend bij CentraleGrondkamer@rechtspraak.nl of per fax (088-3610099).&lt;/p&gt;&#13;
&lt;p&gt;Pachtkamers&lt;/p&gt;&#13;
&lt;p&gt;De pachtkamers in eerste aanleg en in hoger beroep volgende de richtlijnen van de rechtspraak, te vinden op rechtspraak.nl. De pachtzaken zijn vooralsnog niet aangemerkt als urgente zaken van lijst 2 van 3 april 2020.[20] Dat betekent dat de zittingen in die zaken niet digitaal worden gefaciliteerd en dus worden uitgesteld. Partijen kunnen afzien van een zitting en kiezen voor een schriftelijke afdoening. Dan hebben zij sneller een beslissing, maar ontbreekt de mogelijkheid om met de pachtkamer te spreken of op een zitting de zaak te regelen. Een uitzondering geldt overigens voor zaken die de rechter als urgent aanmerkt of die vallen onder de urgente zaken van lijst 2 (zoals kort gedingen).&lt;/p&gt;&#13;
&lt;p&gt;Termijnen van indiening van stukken zijn versoepeld volgens de tijdelijke regelingen.[21] Er is vanaf 9 april 2020 een mogelijkheid stukken digitaal in te dienen via &amp;lsquo;Veilig mailen&amp;rsquo;.[22] Die stukken moeten wel per post worden nagezonden. Naar het zich laat aanzien, geldt de mogelijkheid van veilig mailen voor alle rechtsgebieden.&lt;/p&gt;&#13;
&lt;p&gt;Omdat er geen fysieke zittingen zijn - en maar in een beperkt aantal zaken digitale zittingen worden gefaciliteerd -, is de verwachting dat achterstanden in het doen van schriftelijke uitspraken nu worden weggewerkt.&lt;/p&gt;&#13;
&lt;p&gt;De rechtspraak digitaliseert in deze tijd versneld: alle dossiers worden voor intern gebruik gescand en de (raadkamer)overleggen en de uitwisseling van concepten vinden plaats via digitale hulpmiddelen vanuit huis. Die uitwisseling vindt plaats via beveiligde digitale hulpmiddelen.&lt;/p&gt;&#13;
&lt;p&gt;Conclusie&lt;/p&gt;&#13;
&lt;p&gt;De toegang tot de rechter is beperkt door de coronamaatregelen. Dat is een ernstige inbreuk op het recht van rechtzoekenden. Ik heb het dan vooral over de zittingen. Dat plaatst ons voor een dilemma. Als de digitale voorzieningen verder worden opgeschaald, worden digitale zittingen misschien ook voor pachtzaken mogelijk. Dat is toe te juichen en ik zet me daar ook hartgrondig voor in. Maar zo&amp;rsquo;n digitale zitting kent zijn beperkingen. Direct contact is er niet en ook vanwege de aanwezigheid van deskundige leden is het al snel &amp;lsquo;vol&amp;rsquo; op Skype, FaceTime of welk platform dan ook gekozen wordt. Zeker bij de Centrale Grondkamer en het pachthof, waar doorgaans zes mensen &amp;lsquo;achter de tafel&amp;rsquo; zitten (twee deskundige leden, drie raadsheren en een griffier) en de twee partijen met hun advocaten en/of adviseurs ervoor, zullen digitale zittingen verre van ideaal zijn. Of er moet gekozen worden voor een enkelvoudige zitting met de voorzitter en &amp;eacute;&amp;eacute;n deskundig lid, waarbij de volledige combinatie vooraf en achteraf meedenkt en raadkamert, maar niet digitaal aanwezig is. Dat maakt het overzichtelijker, maar partijen hebben dan geen ontmoeting met &amp;lsquo;de rechter die over hun zaak oordeelt&amp;rsquo;. Dat is wel een basisrecht. Bij zulke zittingen is bovendien de openbaarheid lastig te realiseren.&lt;/p&gt;&#13;
&lt;p&gt;Het belangrijkst is wat mij betreft echter dat direct contact tussen de partijen en de Centrale Grondkamer en het pachthof dan ontbreekt. En dat directe contact is over-en-weer van groot belang voor het begrip van de zaak. Waar liggen de percelen, hoe ziet het eruit, hoe is de verstandhouding tussen partijen? Die directe nabijheid lijkt ook noodzakelijk om zinvol een schikking te kunnen beproeven. Bij het zoeken naar en cre&amp;euml;ren van een oplossing is iedereen nodig. Op afstand is de dynamiek, het onderling contact, de non-verbale communicatie en de stemming die daarbij een rol spelen, moeilijk over te brengen. Maar goed: als het niet kan zoals het moet, moet het zoals het kan.&lt;br /&gt;We zullen zien. Voor nu: blijf gezond, tot betere tijden.&lt;/p&gt;&#13;
&lt;h3&gt;6. Hoge Raad&lt;/h3&gt;&#13;
&lt;p&gt;&lt;strong&gt;(&lt;span class="bolditalic"&gt;mr. W.L. Valk)&lt;/span&gt;&lt;/strong&gt;&lt;/p&gt;&#13;
&lt;p&gt;Omdat de procedure in cassatie vrijwel uitsluitend schriftelijk verloopt, ondervindt het werk bij de Hoge Raad maar beperkt hinder van het coronavirus. Dat geldt dus ook voor de zaken die voor dit tijdschrift van belang zijn, in het bijzonder onteigeningszaken en zaken op het terrein van herverkaveling en pacht. Uiteraard geldt ook voor de raadsheren van en de advocaten-generaal bij de Hoge Raad, alsook voor hun ondersteuning, dat het werk zoveel mogelijk vanuit huis moet gebeuren. De digitale infrastructuur van de Hoge Raad is echter goed op orde. Naar verluidt vindt het overleg in raadkamer thans deels plaats per e-mail en voor het overige met videoverbinding. Het resultaat is dat op vrijdag nog gewoon (civiele) arresten worden gewezen en conclusies genomen, naar het zich laat aanzien voorlopig nauwelijks minder dan in gewone tijden. Wel geldt dat de rolzittingen niet langer voor het publiek toegankelijk zijn. Zoals de lezer wel zal vermoeden, maakt dit materieel niet veel uit, omdat de tijd dat rolzittingen door drommen van advocaten, partijen en publiek werden bezocht, reeds ver achter ons ligt. De Hoge Raad en de cassatiebalie profiteren nu sterk van het goed functionerende webportaal Mijn Zaak, waarin berichten en documenten in digitale vorm worden uitgewisseld. Alleen de procesdossiers van de feitelijke instanties worden nog steeds in fysieke vorm gefourneerd. Onder meer met het oog daarop is het gebouw van de Hoge Raad gewoon open - hoewel vrijwel leeg en verlaten.&lt;/p&gt;&#13;
&lt;h3&gt;7. Publiekrecht[23]&lt;/h3&gt;&#13;
&lt;p&gt;&lt;strong&gt;(&lt;span class="bolditalic"&gt;prof. mr. D.W. Bruil)&lt;/span&gt;&lt;/strong&gt;&lt;/p&gt;&#13;
&lt;p&gt;In het verleden heb ik mij al eens bezig gehouden met het agrarisch noodrecht, naar aanleiding van de kernramp van Tsjernobyl[24]en naar aanleiding van de MKZ uitbraak.[25] Er waren bij de uitbraken van dierziektes in de landbouw problemen genoeg &amp;ndash; ook juridische, denk maar aan de zaak Kootwijkerbroek.[26] Misschien is het niet gepast om de huidige coronacrisis en de aanpak daarvan te vergelijken met virussen in de veehouderij, maar misschien vallen er toch wel wat lessen te trekken voor de toekomst voor uitbraken als corona.&lt;/p&gt;&#13;
&lt;p&gt;Wat opvalt bij dierziekten is dat er zeer veel regels zijn voor de preventie, ook vanuit de Europese Unie, in Nederland ge&amp;iuml;mplementeerd via de Wet dieren (voorheen de Gezondheids- en welzijnswet voor dieren). Ook voor de volgende fase (preparatie) zijn veel regels beschikbaar. Zo verplicht de EU tot het opstellen van rampenplannen voor allerlei dierziekten, waarbij zeer gedetailleerde criteria worden gegeven voor de inhoud daarvan, zoals een nationaal crisiscentrum, lokale crisiscentra, informatie over het betrokken personeel, hun vakbekwaamheid en hun bevoegdheden, materieel en materiaal, protocollen voor de vaststelling van besmettingen, laboratoria, hoeveelheden vaccin, juridische regelingen voor de bevoegdheden van de betrokken personen etc. etc. Voor MKZ bijvoorbeeld is er een door de Europese Commissie goedgekeurd rampenplan; er zijn ook regels voor een communautair co&amp;ouml;rdinatieinstituut. Het Nederlandse draaiboel voor Aviaire Influenza beslaat enkele honderden bladzijden met gedetailleerde beschrijvingen van wat er moet gebeuren als vogelgriep dreigt, tot en met telefoonnummers van instellingen en personen aan toe. En zo kan het gebeuren dat er onmiddellijk actie ontstaat als ergens in Polen een eend met vogelgriep wordt gevonden. Ook voor het derde aspect van het noodrecht &amp;ndash; de bestrijding van de ziekte zelf &amp;ndash; zijn in de Wet dieren ruime bevoegdheden opgenomen, die dan ook via regelgeving van de minister worden ingezet. Bij de MKZ-crisis kwam zo een grote stroom van regels op gang: vervoersbeperkingen, beperkingen ten aanzien van im- en export, instelling van toezichtsgebieden, verzamelverboden, aanwijzing van vaccinatiegebieden, bijstandsregelingen, welzijnsmaatregelen, noodvaccinatie, ontsmetting van vervoersmiddelen, sluiting van het luchtruim enzovoorts enzovoorts. Een van de conclusies die ik in 2002 trok was dat Nederland &amp;ndash; ook juridisch gezien &amp;ndash; goed voorbereid was op de uitbraak van mond-en-klauwzeer, beter dan bij de varkenspestuitbraak van 1997. En ik denk dat dat vandaag de dag nog geldt, misschien nog wel beter.&lt;/p&gt;&#13;
&lt;p&gt;En hoe staat het dan met de coronacrisis? Ik weet er niet alles van, maar van buitenaf ontstaat de indruk dat er geen sprake is van een goede voorbereiding. Een belangrijk onderdeel van de preventie bij dierziekten bestaat uit een secure registratie via het I&amp;amp;R systeem., waarbij van dag tot dag wordt bijgehouden welke dieren zich op wel bedrijf bevin den. Als er ergens een ziekte uitbreekt, weet men in korte tijd te achterhalen wie met wie in contact is geweest en waar vervolgens in actie moet worden gekomen. Voor mensen wordt nu pas nagedacht over een tracerings-app, nadat de GGD&amp;rsquo;s al vrij snel moesten afzien van contactonderzoeken. Had zo&amp;rsquo;n app er al niet veel eerder moeten zijn? Zowel voor de preparatie als de bestrijding ontbreekt een Europese aanpak, althans deze is niet zichtbaar, elke lidstaat volgt een eigen koers. Draaiboeken in de gezondheidszorg zijn er zeker ook, aardig veel zelfs.[27]&lt;/p&gt;&#13;
&lt;p&gt;Het meest opvallend is de bevoegdheidsverdeling. Ook bij dierziekten waren daar problemen mee. Zo had de burgemeester voorheen bepaalde bevoegdheden bij de bestrijding, maar zijn inmiddels ge&amp;euml;limineerd. Bij de corona duikt ineens de voorzitter van de Veiligheidsregio op als regelgever, op basis van art. 39 van de Wet Veiligheidsregio&amp;rsquo;s. Deze voorzitter ontvangt opdrachten van de minister (art. 7 Wet publieke gezondheid). De veiligheidsregio&amp;rsquo;s zijn gemeenschappelijke regelingen op basis van de gelijknamige wet. Waarom de minister niet zelf verordeningen en regelingen afkondigt, zoals de minister van LNV bij dierziekten, weet ik niet. In ieder geval leidt het er toe dat de desbetreffende noodverordeningen moeilijk te vinden zijn. Op de website van mijn gemeente[28] staat er in elk geval niets over (het is een meer algemeen probleem dat regelingen op websites van lagere overheden bijna onvindbaar zijn) en via overheid.nl (lokale regelgeving) vond ik alleen maar oude noodverordeningen. Men moet dus al weten dat deze verordeningen door de veiligheidsregio worden uitgevaardigd. En op de websites van deze organisatie kan men ze dan wel vinden.[29] Een tweede gevolg van deze bevoegdheidsverdeling is dat de noodverordeningen onderling kunnen verschillen. Kennelijk laten de opdrachten van de minister die ruimte. Zo is in de verordening van de veiligheidsregio Zeeland een verbod voor het aanbieden van recreatief nachtverblijf opgenomen,[30] in de verordening van de veiligheidsregio Noord- en Oost-Gelderland ontbreekt dat verbod. En dat heeft weer belangrijke juridische gevolgen, bijvoorbeeld voor de annulering: wie draagt de kosten? Al met al is de bevoegdheidsverdeling, in ieder geval voor een buitenstaander, minder helder.&lt;/p&gt;&#13;
&lt;p&gt;Vallen er voor de humane gezondheidszorg lessen te trekken uit de aanpak van dierziektes? Het zou wel behoorlijk pedant zijn om deze vraag met ja te beantwoorden op basis van dit korte stukje. Ik denk het niet dus. Maar uit de huidige crisis zijn zeker lessen te trekken voor de toekomst en dan kan het misschien geen kwaad om ook af en toe eens naar de veterinaire sector te kijken.&lt;/p&gt;</content><legacyfootnotes/><footnotes><footnote>1 Zie https://www.rijksoverheid.nl/ministeries/ministerie-van-landbouw-natuur-en-voedselkwaliteit/nieuws/2020/04/15/650-miljoen-voor-aanvullende-maatregelen-agrarische-sector-op-noodpakket.</footnote><footnote>2 Kees Maas is directeur/eigenaar DCA.</footnote><footnote>3 Prof. dr. A.M. Lejour, Fiscale steunmaatregelen tijdens de coronarecessie, mr. L. van der Voort, De crisismaatregelen: leuker kunnen we het niet maken, makkelijker wel, prof. mr. H.M. Kappelle, Corona en pensioen; fiscale en juridische consequenties van betalingsonmacht.</footnote><footnote>4 Brief staatssecretaris van SZW Tijdelijke overbruggingsregeling zelfstandig ondernemers 27-3-2020, nr. 020-0000046098.</footnote><footnote>5 Beleidsregel van de Minister van Economische Zaken en Klimaat van 27 maart 2020, nr. WJZ/ 20077977.</footnote><footnote>6 https://www.rvo.nl/subsidie-en-financieringswijzer/tegemoetkoming-schade-covid-19/vastgestelde-sbi-codes.</footnote><footnote>7 https://www.rvo.nl/subsidie-en-financieringswijzer/tegemoetkoming-schade-covid-19/voorwaarden.</footnote><footnote>8 https://www.rvo.nl/subsidie-en-financieringswijzer/tegemoetkoming-schade-covid-19.</footnote><footnote>9 Brief kabinet noodpakket economie en banen 17-3-2020, nr. CE-AEP/20077147.</footnote><footnote>10 Staatssecretaris van Financin 19-3-2020, ongenummerd; brief staatssecretaris van Financin  Fiscaliteit en Belastingdienst 2-4-2020, nr. 2020-0000066195, Belastingdienst via het Forum Fiscaal Dienstverleners.</footnote><footnote>11 Belastingdienst, Postbus 100, 6400 AC Heerlen.</footnote><footnote>12 &lt;span class="italic"&gt;Kamerstukken II&lt;/span&gt; 2019/20, nr. 2020Z06230, vragen van kamerlid Van Weyenberg (D66).</footnote><footnote>13 Inge Titulaer is arbeidsrechtjurist bij ABAB Legal B.V.</footnote><footnote>14 Regeling van de Minister van Sociale Zaken en Werkgelegenheid van 19&amp;nbsp;december 2019, 2019-0000157117, tot vaststelling van omstandigheden en daarbij geldende voorwaarden waarbij de verplichting tot loondoorbetaling niet geldt (Regeling onwerkbaar weer).</footnote><footnote>15 https://www.uwv.nl/werkgevers/formulieren/formulier-aanvraag-tegemoetkoming.aspx.</footnote><footnote>16 https://www.kvk.nl/inschrijven-en-wijzigen/inschrijven-bij-de-kamer-van-koophandel/moet-ik-mijn-bedrijf-inschrijven/in--of-uitlenen-van-arbeidskrachten/.</footnote><footnote>17 https://www.rijksoverheid.nl/onderwerpen/coronavirus-financiele-regelingen/overzicht-specifieke-regelingen-landbouw--tuinbouw--en-visserijsector/aanvullende-tegemoetkoming-sierteelt-en-onderdelen-voedingstuinbouw.</footnote><footnote>18 Dit artikel is tot stand gekomen met de medewerking van mrs. M. Vriend, A. Mul en C.M. Lubbers.</footnote><footnote>19 https://www.rijksoverheid.nl/actueel/nieuws/2020/04/08/spoedwetgeving-justitie-en-veiligheid-naar-tweede-kamer.</footnote><footnote>20 https://www.rechtspraak.nl/paginas/coronavirus.aspx?pk_campaign=corona&amp;pk_keyword=banner.</footnote><footnote>21 https://www.rechtspraak.nl/SiteCollectionDocuments/Tijdelijke-regeling-rolzaken-Kanton-rechtbank.pdf en https://www.rechtspraak.nl/SiteCollectionDocuments/Tijdelijke-regeling-handelszaken-hoger-beroep.pdf.</footnote><footnote>22 https://www.rechtspraak.nl/Paginas/Mailen-met-de-rechtspraak.aspx#763367b7-557f-4a70-b146-bfe31adf3df31c9b1763-97d3-4e5e-9f30-b462943b42ad18.</footnote><footnote>23 Zie voor een mooi overzicht van de verschillende publiekrechtelijke aspecten: Bart Roozendaal en Stefan van de Sande - COVID-19 in het publiekrecht  een overzicht, NJB 2020/14.</footnote><footnote>24 &lt;span class="italic"&gt;TvAR&lt;/span&gt; 1998, p. 11.</footnote><footnote>25 Agrarisch noodrecht, oratie Groningen 15 januari 2002, &lt;span class="italic"&gt;Reeks Agrarisch Recht&lt;/span&gt;, nr. 5.</footnote><footnote>26 CBB 7 januari 2020, ECLI:NL:CBB:2020:1 (MKZ Kootwijkerbroek) (&lt;span class="italic"&gt;TvAR&lt;/span&gt; 2020/8018), met noot G.J. de Jager.</footnote><footnote>27 Zie https://lci.rivm.nl/draaiboeken/generiek-draaiboek.</footnote><footnote>28 Oude IJsselstreek.</footnote><footnote>29 Zie voor de veiligheidsregio Noord- en Oost-Gelderland: https://www.vnog.nl/images/Nieuws/Corona/Offici%C3%ABle_publicatie_Integrale_versie_Noodverordening_COVID-19_VNOG_26_maart_2020_incl._Wijzigingsbesluit_7_april_2020.pdf.</footnote><footnote>30 https://www.zeelandveilig.nl/sites/zeelandveilig/files/2020-04/200408Noodverordening.pdf.</footnote></footnotes><auteurs/><published>2020-04-30 11:25:58</published><modified>2020-04-30 15:43:20</modified><editiondate>2020-04-30</editiondate><htmlpath>https://denhollander.info/artikel/16108</htmlpath></article>
</articles></edition>
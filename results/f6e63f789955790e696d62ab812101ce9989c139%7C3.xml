<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2007</searchword><id>3968</id><udhid>UDH:TvAR/3968</udhid><titel>Recente rechtspraak: De Vaan / gemeente Heusden</titel><searchwords><searchword>TvAR 9/2007</searchword><searchword>UDH:TvAR/3968</searchword></searchwords><attachments><attachment><name>TvAR_2007_9-2.pdf</name><extention>pdf</extention><url>https://denhollander.info/download/3942/ci</url></attachment></attachments><inleiding>Pachter had gedurende een aantal jaren gebruik gemaakt&#13;
van de mogelijkheid van het verleasen van het melkquotum.&#13;
In verband met de wijziging van de Regeling Superheffing&#13;
in 2004 is door pachter het op dat moment nog resterende&#13;
melkquotum verkocht, met welke verkoop de gemeente&#13;
als verpachter heeft ingestemd. Pachter had aangeboden&#13;
de helft van de opbrengst van het melkquotum aan&#13;
de gemeente te betalen. Partijen verschillen van mening of&#13;
een in 1983 door pachter van de gemeente gepacht perceel&#13;
moet worden meegeteld bij de vaststelling van de te vergoeden&#13;
waarde. Het betreft een perceel dat door pachter op&#13;
grond van een schriftelijke pachtovereenkomst van de gemeente&#13;
werd gepacht, maar feitelijk door pachter in 1983&#13;
niet in gebruik is geweest. Derden hebben het perceel onrechtmatig&#13;
in gebruik genomen. Aan die onrechtmatige ingebruikneming&#13;
heeft de gemeente in het voorjaar van 1983&#13;
een einde gemaakt. Pachter heeft het perceel niet zelf meer&#13;
gebruikt. De gemeente heeft in 1983 het perceel met maïs&#13;
ingezaaid en heeft deze maïs aan pachter verkocht. Onder&#13;
verwijzing naar het arrest van 13 januari 1998, Agr. r.&#13;
2000, 5037 overweegt het hof dat bij de bepaling van de&#13;
bedrijfsgrootte niet hoort de grond die heeft gediend voor&#13;
teelt van gewassen die pachter al dan niet regelmatig heeft&#13;
gekocht. Van belang is of de grond in het referentiejaar&#13;
1983 direct of indirect ten behoeve van de melkproductie&#13;
feitelijk bij pachter in gebruik was. Het hof komt tot het&#13;
oordeel dat daarvan in dit geval geen sprake is geweest,&#13;
zodat deze grond niet meetelt. Voorts is met deze grond&#13;
geen quotum gaan samenhangen, omdat de pachtovereenkomst&#13;
met betrekking tot deze grond eind 1983 beëindigd&#13;
is en het melkquotum pas feitelijk is toegekend in 1984.</inleiding><content/><legacyfootnotes/><footnotes><footnote/></footnotes><auteurs>mr. E.H.M. Harbers en prof. mr. G.M.F. Snijders</auteurs><published>2007-09-01 00:00:00</published><modified>2017-06-12 12:47:30</modified><editiondate>2007-09-01</editiondate><htmlpath>https://denhollander.info/artikel/3968</htmlpath></article>
</articles></edition>
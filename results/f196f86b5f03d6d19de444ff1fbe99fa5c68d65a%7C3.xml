<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2000</searchword><id>4772</id><udhid>UDH:TvAR/4772</udhid><titel>Hofstra-Van Weijdom Claterbos / Dekker-Doren c.s. (TvAR 2000/5041)</titel><searchwords><searchword>TvAR 11/2000</searchword><searchword>TvAR 2000/5041</searchword><searchword>UDH:TvAR/4772</searchword></searchwords><attachments><attachment><name>2000_nr 11_Rechtspraak_5041.pdf</name><extention>pdf</extention><url>https://denhollander.info/download/4714/ci</url></attachment></attachments><inleiding>[Pachtwet art. 8, 25, 54;BWart. 3:310, 311, 318]&#13;
&#13;
Ouderlijke boedelverdeling met onder meer&#13;
toedeling pachtrecht. Voor gelding verkrijgen&#13;
van toedeling van pachtrecht ten&#13;
opzichte van verpachter is diens instemming&#13;
nodig; in casu is dat achteraf gebeurd, hetgeen&#13;
is aan te merken als een pachtwijzigingsovereenkomst,&#13;
en deze behoeft goedkeuring&#13;
van de grondkamer. Vordering ex art. 54&#13;
lid 1 Pachtwet te laat: niet-ontvankelijk.&#13;
Verkoop melkquotum als wanprestatie&#13;
erkend. De toezegging om bij het einde van&#13;
de pachtovereenkomst de grond alsnog met&#13;
bijbehorend melkquotum op te leveren,&#13;
doet hieraan niet af, reeds omdat daarmee&#13;
wordt miskend dat een eventueel nieuw te&#13;
verwerven melkquotum niet met de grond&#13;
in geschil zal gaan samenhangen, zodat de&#13;
verpachter in beginsel daarop geen aanspraak&#13;
zal hebben. Voormalige pachter was&#13;
verplicht de schade als gevolg van de wanprestatie&#13;
aan de verpachter te vergoeden,&#13;
en deze verplichting is op zijn erfgenamen&#13;
overgegaan.&#13;
Geen rechtsverwerking: enkel tijdsverloop&#13;
is daarvoor onvoldoende en overigens zijn,&#13;
zo al mag worden aangenomen dat de&#13;
verpachter van de verkoop van het melkquotum&#13;
op de hoogte was, geen feiten aangevoerd&#13;
waaruit kan volgen dat de verpachter&#13;
in redelijkheid het vertrouwen bij&#13;
de (voormalige) pachter(s) heeft gewekt dat&#13;
geen aanspraken ter zake (meer) zouden&#13;
worden gemaakt.&#13;
Verjaring; stuiting met de verjaring. Bewijsopdracht&#13;
inzake bekendheid van verpachter&#13;
met verkoop melkquotum.&#13;
Bewijs dat verpachter al zo lang geleden&#13;
van de verkoop van het melkquotum op de&#13;
hoogte was dat zijn vorderingen zouden zijn&#13;
verjaard, niet geleverd. Hoogte schadevergoeding;&#13;
ontbinding pachtovereenkomst.</inleiding><content>ARREST VAN 15 SEPTEMBER 1998 IN&#13;
DE ZAAK VAN:&#13;
Roelientje Jantina Hofstra-Van Weijdom Claterbos&#13;
te Ruinerwold,&#13;
appellante,&#13;
procureur: mr. B. Peek,&#13;
tegen&#13;
1 Jakoba Dekker-Doren te Ruinen,&#13;
2 Roelof Dekker te Fluitenberg,&#13;
3 Geuchien Dekker te De Wijk,&#13;
4 Gert Dekker te Ruinen,&#13;
5 André Dekker te Echten,&#13;
geïntimeerden,&#13;
procureur: mr. P.C. Plochg.&#13;
1 Het geding in eerste aanleg&#13;
De pachtkamer van het kantongerecht te&#13;
Meppel heeft op 29 mei 1997 tussen appellante&#13;
als eiseres in conventie, gedaagde in reconventie,&#13;
en geïntimeerden als gedaagden in&#13;
conventie, eisers in reconventie, een vonnis&#13;
gewezen, dat in fotokopie aan dit arrest is&#13;
gehecht. Voor de rechtsgang, overwegingen en&#13;
beslissingen in eerste aanleg wordt daarnaar&#13;
verwezen.&#13;
2 Het geding in hoger beroep&#13;
2.1 Bij exploot van 26 juni 1997 is appellante&#13;
in hoger beroep gekomen van het vonnis van&#13;
29 mei 1997 met dagvaarding van geïntimeerden&#13;
voor dit hof.&#13;
2.2 Bij memorie van grieven heeft appellante&#13;
tegen dit vonnis zes grieven aangevoerd, één&#13;
productie overgelegd, bewijs aangeboden en&#13;
geconcludeerd dat het hof het vonnis zal vernietigen&#13;
en, opnieuw rechtdoende, alsnog in&#13;
conventie de vorderingen van appellante zal&#13;
toewijzen en in reconventie geïntimeerden&#13;
alsnog niet-ontvankelijk zal verklaren in hun&#13;
vorderingen, althans hun deze zal ontzeggen,&#13;
één en ander met veroordeling van geïntimeerden&#13;
in de kosten van beide instanties.&#13;
2.3 Geïntimeerden hebben bij memorie van&#13;
antwoord verweer gevoerd en bewijs aangeboden&#13;
met conclusie dat het hof het vonnis,&#13;
waarvan beroep, zal bekrachtigen, zonodig&#13;
onder aanvulling of verbetering van de gronden,&#13;
met veroordeling van appellante in de&#13;
proceskosten.&#13;
2.4 Partijen hebben hun zaak ter zitting van&#13;
het hof op 8 juni 1998 doen bepleiten, appellante&#13;
door mr. H.J. Schaatsbergen, advocaat te&#13;
Zwolle, en geïntimeerden door mr. O.C.&#13;
Struif, advocaat te Assen. De van beide zijden&#13;
overgelegde pleitnotities bevinden zich bij de&#13;
stukken.&#13;
2.5 Tenslotte hebben partijen de stukken aan&#13;
het hof overgelegd voor het wijzen van arrest.&#13;
3 De grieven&#13;
De grieven van appellante luiden als volgt:&#13;
3.1 Ten onrechte heeft de pachtkamer van het&#13;
kantongerecht overwogen en beslist in r.o. 4.2&#13;
van het beroepen vonnis dat na het overlijden&#13;
van de oorspronkelijke pachter in december&#13;
1995 alle erven als gezamenlijke pachters in&#13;
zijn plaats zijn getreden en dat dan ook zowel&#13;
in conventie als in reconventie de erven Dekker&#13;
als procespartij dienen op te treden.&#13;
3.2 Ten onrechte heeft de pachtkamer van het&#13;
kantongerecht overwogen en beslist gelijk zij&#13;
in r.o. 4.4 van het beroepen vonnis heeft&#13;
gedaan.&#13;
3.3 Ten onrechte heeft de pachtkamer van het&#13;
kantongerecht overwogen en beslist gelijk zij&#13;
heeft gedaan in de rechtsoverwegingen 4.5 en&#13;
4.6&#13;
3.4 Ten onrechte heeft de pachtkamer van het&#13;
kantongerecht overwogen als vermeld in r.o.&#13;
4.7 van het beroepen vonnis, culminerend in&#13;
de beslissing dat enige toekenning van schadevergoeding&#13;
aan Hofstra niet aan de orde is.&#13;
3.5 Ten onrechte heeft de pachtkamer van het&#13;
kantongerecht dan ook in conventie haar vorderingen&#13;
ontzegd en heeft ze evenzeer ten&#13;
onrechte in reconventie Roelof Dekker in de&#13;
plaats gesteld.&#13;
3.6 Ten onrechte heeft de pachtkamer van het&#13;
kantongerecht Hofstra zowel in conventie als&#13;
in reconventie in de proceskosten veroordeeld.&#13;
4 De vaststaande feiten&#13;
Ook in hoger beroep kan worden uitgegaan&#13;
van de door de pachtkamer van het kantongerecht&#13;
in haar vonnis van 29 mei 1997 onder de&#13;
overweging 2 vastgestelde feiten nu tegen die&#13;
overweging geen grieven zijn gericht.&#13;
5 Beoordeling van het geschil in&#13;
hoger beroep&#13;
5.1 Vaststaat dat de voormalige pachter, Frederik&#13;
Dekker, overleden op 1 december 1995,&#13;
bij testament een ouderlijke boedelverdeling&#13;
als bedoeld in artikel 7:1167 e.v. BW tussen&#13;
zijn echtgenote en zijn vier kinderen, geïntimeerden,&#13;
als enige erfgenamen tot stand heeft&#13;
gebracht, waarbij hij alle tot zijn nalatenschap&#13;
behorende zaken en vermogensrechten – en&#13;
derhalve ook het pachtrecht in geschil – aan&#13;
geïntimeerde sub 1 heeft toegedeeld en dat&#13;
deze ouderlijke boedelverdeling onaantastbaar&#13;
is geworden omdat geen der erfgenamen&#13;
de nietigheid daarvan heeft ingeroepen. Wil&#13;
een dergelijke toedeling van een pachtrecht&#13;
ook gelding verkrijgen ten opzichte van de&#13;
verpachter dan dient zijn instemming daarmee&#13;
in ieder geval te worden verkregen. Vaststaat&#13;
voorts dat appellante als verpachtster achteraf&#13;
met de toedeling van het pachtrecht in geschil&#13;
aan geïntimeerde sub 1 heeft ingestemd. Een&#13;
dergelijke instemming achteraf moet worden&#13;
aangemerkt als een overeenkomst tussen haar&#13;
als verpachtster en de erfgenamen als ingevolge&#13;
artikel 54, lid 1, van de Pachtwet opvolgende&#13;
pachters waarbij deze pachtverhouding&#13;
aldus wordt gewijzigd dat geïntimeerde sub 1&#13;
als pachtster in de plaats treedt van de erfgenamen&#13;
als mede-pachters, zulks met ingang&#13;
van de sterfdatum van de erflater en voormalige&#13;
pachter, 1 december 1995. Deze pachtwijzigingsovereenkomst&#13;
behoeft de goedkeuring&#13;
van de grondkamer ingevolge artikel 8, lid 1,&#13;
van de Pachtwet. Het hof vult hiermee zijn&#13;
eerdere rechtspraak op dit onderdeel aan&#13;
(Agrarisch Recht 1987, nr. 4003). Niet is&#13;
gesteld of gebleken dat bedoelde pachtwijzigingsovereenkomst&#13;
op schrift is gesteld en ter&#13;
goedkeuring aan de grondkamer is ingezonden.&#13;
Bij gebreke van deze goedkeuring moeten&#13;
geïntimeerden vooralsnog als gezamenlijke&#13;
pachters worden aangemerkt.&#13;
De grief 3.1 is ongegrond.&#13;
5.2 Geïntimeerden – de pachters – hebben er&#13;
bij gelegenheid van de pleidooien terecht op&#13;
gewezen dat zij de termijn van zes maanden&#13;
als voorzien in artikel 54, lid 2, van de Pachtwet&#13;
niet in acht hebben genomen. In de op&#13;
deze wetsbepaling gebaseerde eis in reconventie&#13;
van de gezamenlijke erfgenamen – dus ook&#13;
van geïntimeerde sub 2, Roelof Dekker – dat&#13;
laatstgenoemde als pachter in de plaats zal&#13;
worden gesteld en dat de overige erven uit de&#13;
pacht zullen worden ontslagen, dienen zij dan&#13;
ook alsnog niet-ontvankelijk te worden verklaard.&#13;
Deze eis, welke nadien niet is gewijzigd,&#13;
kan, anders dan de pachtkamer van het&#13;
kantongerecht heeft geoordeeld, niet worden&#13;
opgevat als een vordering als bedoeld in artikel&#13;
49, lid 1 van de Pachtwet waarbij een&#13;
pachter vordert een andere medepachter in&#13;
zijn plaats als pachter te stellen.&#13;
De grief 3.3 treft doel.&#13;
5.3 Blijkens de vaststaande feiten heeft de verpachtster&#13;
de voormalige pachter, Frederik&#13;
Dekker, in januari 1988 medegedeeld dat een&#13;
eventuele verkoop door hem van het met het&#13;
pachtland in geschil samenhangende melkquotum&#13;
jegens haar wanprestatie zal opleveren.&#13;
De betreffende brief, gedateerd 4 januari&#13;
1988, bevindt zich bij de stukken. In maart&#13;
1988 heeft de voormalige pachter zijn gehele&#13;
melkquotum verkocht.&#13;
Bij memorie van antwoord hebben de pachters&#13;
erkend dat deze verkoop, gelet op artikel&#13;
25 van de Pachtwet, jegens de verpachtster&#13;
wanprestatie oplevert. Deze wanprestatie van&#13;
de voormalige pachter bestaat naar het oordeel&#13;
van het hof hierin, dat hij zich in de&#13;
onmogelijkheid heeft gesteld de grond op te&#13;
leveren met het met die grond samenhangende&#13;
melkquotum. De pachters hebben bij memorie&#13;
van antwoord ten aanzien van grief 3.4 nog&#13;
wel aangevoerd dat zij aan het einde van de&#13;
looptijd van de pachtovereenkomst de grond&#13;
met het bijbehorende melkquotum alsnog aan&#13;
de verpachtster kunnen opleveren door aankoop&#13;
van melkquotum maar dit verweer faalt&#13;
reeds hierom omdat daarmee wordt miskend&#13;
dat een eventueel nieuw te verwerven melkquotum&#13;
niet met de gepachte grond zal gaan&#13;
samenhangen, zodat de verpachtster op dat&#13;
quotum in beginsel geen aanspraak heeft (zie&#13;
het arrest van dit hof van 27 december 1994,&#13;
Agrarisch Recht 1995, 4771). Overigens is niet&#13;
gesteld of gebleken dat de pachters al voorbereidingen&#13;
hebben getroffen om nieuw melkquotum&#13;
te verkrijgen zodat het thans onvoldoende&#13;
zeker is dat zij tot aankoop zullen&#13;
overgaan.&#13;
5.4 De voormalige pachter was verplicht de&#13;
uit vermelde wanprestatie voortvloeiende&#13;
schade aan de verpachter te vergoeden en deze&#13;
verplichting is op de gezamenlijke erfgenamen&#13;
ieder voor zijn of haar deel overgegaan.&#13;
5.5 De pachters hebben aangevoerd dat de&#13;
verpachtster onmiddellijk na de verkoop van&#13;
het melkquotum door de voormalige pachter&#13;
in maart 1988, hiervan heeft vernomen. In het&#13;
voorjaar van 1988 zou er in verband met de&#13;
verkoop van het melkquotum een bespreking&#13;
hebben plaatsgevonden tussen de verpachtster&#13;
en de voormalige pachter maar een aanbod&#13;
van laatstgenoemde om de kwestie op een&#13;
bepaalde wijze te regelen, zou de verpachtster&#13;
hebben afgewezen. Bij dat gesprek zou er&#13;
over een ontbinding van de pachtovereenkomst&#13;
niet zijn gesproken. De verpachtster&#13;
heeft betwist dat zij van de verkoop van het&#13;
melkquotum in 1988 op de hoogte was. Die&#13;
verkoop zou haar eerst bij raadpleging van&#13;
kadastrale gegevens in 1993 zijn gebleken.&#13;
Eerst op 15 februari 1994 zou er over de verkoop&#13;
van het melkquotum een gesprek hebben&#13;
plaatsgevonden waarbij de voormalige&#13;
pachter haar zou hebben toegezegd haar schade&#13;
als gevolg van de verkoop van het melkquotum&#13;
op de gebruikelijke wijze te vergoeden.&#13;
Nadien zouden daarover nog gesprekken&#13;
hebben plaatsgevonden, ook met geïntimeerde&#13;
sub 1 na het overlijden van de voormalige&#13;
pachter, maar deze gesprekken zouden niet&#13;
tot een vergelijk hebben geleid.&#13;
5.6 Aanvoerende dat de verpachtster na de&#13;
bespreking in 1988 tot in 1994 geen aktie&#13;
tegen de voormalige pachter heeft ondernomen&#13;
terwijl de pachtovereenkomst intussen&#13;
wel doorliep en een ontbinding daarvan door&#13;
de verpachtster nimmer was verlangd, stellen&#13;
de pachters zich op het standpunt dat de verpachtster&#13;
haar recht heeft verwerkt ontbinding&#13;
van de pachtovereenkomst met schadevergoeding&#13;
wegens de vermelde wanprestatie&#13;
te vorderen.&#13;
5.7 De verpachtster heeft er bij gelegenheid&#13;
van de pleidooien terecht op gewezen dat het&#13;
enkele tijdsverloop (tussen het tijdstip waarop&#13;
de verpachtster van de verkoop van het melkquotum&#13;
afwist en het terzake ondernemen van&#13;
aktie) niet kan leiden tot rechtsverwerking als&#13;
door de pachters bedoeld. De gevolgen van&#13;
enkel tijdsverloop moeten worden beoordeeld&#13;
volgens de wettelijke regeling van de verjaring.&#13;
5.8 Veronderstellenderwijze aannemende dat&#13;
de verpachtster al in 1988 van de wanprestatie&#13;
op de hoogte was – waarover in rechte overigens&#13;
nog niets is komen vast te staan – dan&#13;
nog hebben de pachters geen feiten gesteld&#13;
waaruit, indien bewezen, kan volgen dat de&#13;
verpachtster in redelijkheid het vertrouwen&#13;
bij de voormalige pachter c.q. de pachters&#13;
heeft gewekt dat zij geen aanspraak meer zou&#13;
maken op (een vergoeding van) het met het&#13;
land in geschil samenhangende melkquotum&#13;
c.q. op ontbinding van de pachtovereenkomst&#13;
wegens wanprestatie. Dat de verpachtster een&#13;
ontbinding van de pachtovereenkomst in 1988&#13;
c.q. in 1994 niet ter sprake heeft gebracht&#13;
betekent nog niet dat de voormalige pachter&#13;
c.q. de pachters hieruit in redelijkheid&#13;
mocht(en) afleiden dat de verpachtster de&#13;
pachtovereenkomst wilde voortzetten ondanks&#13;
de wanprestatie. Ook is niet aan de orde dat&#13;
de pachters als gevolg van de houding van de&#13;
verpachtster met betrekking tot het melkquotum&#13;
waarbij zij de kwestie op zijn beloop zou&#13;
hebben gelaten, in een nadelige positie zijn&#13;
gebracht.&#13;
5.9 Bij gelegenheid van de pleidooien hebben&#13;
de pachters ook doen aanvoeren dat de vorderingen&#13;
van de verpachtster zijn verjaard.&#13;
Gelet op de artikelen 3:310 en 3:311 BW in&#13;
verband met artikel 73 van de Overgangswet&#13;
Nieuw Burgerlijk Wetboek zouden de vorderingen&#13;
tot ontbinding en schadevergoeding&#13;
wegens wanprestatie – behoudens stuiting&#13;
waarover hieronder meer – zijn verjaard indien&#13;
de verpachtster al vóór 30 mei 1991 – de&#13;
inleidende dagvaarding dateert van 30 mei&#13;
1996 – op de hoogte was van de verkoop van&#13;
het melkquotum.&#13;
De pachters hebben gesteld dat dit laatste al in&#13;
het voorjaar van 1988 het geval was, hetgeen&#13;
de verpachtster heeft betwist. Indien de pachters&#13;
gelijk hebben, zouden de vorderingen in&#13;
het voorjaar van 1993 zijn verjaard.&#13;
Het hof zal de pachters opdragen terzake&#13;
bewijs bij te brengen.&#13;
5.10 Voorzover in dit verband nog van belang,&#13;
heeft de verpachtster bij gelegenheid van de&#13;
pleidooien nog aangevoerd dat de verjaring in&#13;
ieder geval op de voet van artikel 3:318 BW is&#13;
gestuit omdat zij de voormalige pachter begin&#13;
1993 heeft medegedeeld dat zij er eind 1992/&#13;
begin 1993 achter was gekomen dat hij het&#13;
melkquotum in maart 1988 had verkocht en&#13;
omdat hij bij dat gesprek heeft aangeboden&#13;
alsnog de gebruikelijke vergoeding hiervoor&#13;
aan de verpachtster te voldoen.&#13;
Gelet op de betwisting hiervan door de pachters,&#13;
zal het hof de verpachtster alvast in de&#13;
gelegenheid stellen terzake bewijs te leveren.&#13;
6 Beslissing&#13;
Het hof, rechtdoende in hoger beroep,&#13;
in conventie&#13;
6.1 draagt geïntimeerden op te bewijzen dat&#13;
appellante al vóór 30 mei 1991 op de hoogte&#13;
was van de verkoop van het melkquotum&#13;
door de voormalige pachter in maart 1988.&#13;
6.2 laat appellante toe tot het bewijs van feiten&#13;
en omstandigheden waaruit volgt dat zij de&#13;
voormalige pachter begin 1993 heeft medegedeeld&#13;
dat zij er eind 1992/begin 1993 achter&#13;
was gekomen dat hij het melkquotum in&#13;
maart 1988 had verkocht en dat hij bij dat&#13;
gesprek heeft aangeboden alsnog de gebruikelijke&#13;
vergoeding hiervoor aan de verpachtster&#13;
te voldoen.&#13;
6.3 bepaalt dat het getuigenverhoor zal geschieden&#13;
ten overstaan van het ten deze tot&#13;
raadsheer-commissaris benoemde lid van het&#13;
hof mr. J.A.J. Spoor en de raad baron De&#13;
Weichs de Wenne, die daartoe zitting zullen&#13;
houden in het Paleis van Justitie aan de Walburgstraat&#13;
2-4 te Arnhem;&#13;
6.4 bepaalt dat het aantal te horen getuigen, en&#13;
de verhinderdagen van partijen, van hun&#13;
advocaten en van de te horen getuigen in de&#13;
periode november en december 1998 en januari&#13;
1999 zullen worden opgegeven ter rolle&#13;
van het hof van 6 oktober 1998, ambtshalve&#13;
peremptoir, waarna de raadsheer-commissaris&#13;
dag en uur voor het getuigenverhoor zal bepalen;&#13;
in reconventie&#13;
6.5 verklaart geïntimeerden alsnog niet-ontvankelijk&#13;
in hun vordering;&#13;
in conventie en in reconventie&#13;
6.6 houdt iedere verdere beslissing aan.&#13;
ARREST VAN 9 MAART 1999&#13;
1 Het geding in eerste aanleg&#13;
1.1 Het hof heeft in deze zaak op 15 september&#13;
1998 een tussenarrest gewezen, naar de&#13;
inhoud waarvan wordt verwezen.&#13;
1.2 Ter uitvoering van dat tussenarrest heeft&#13;
op 8 december 1998 een getuigenverhoor&#13;
plaats gevonden. Daarbij hebben geïntimeerden&#13;
drie getuigen voor gebracht en appellante&#13;
twee getuigen. Van het getuigenverhoor is&#13;
proces-verbaal opgemaakt, dat zich bij de&#13;
stukken bevindt.&#13;
1.3 Tenslotte hebben partijen de stukken&#13;
andermaal doen overleggen voor het wijzen&#13;
van arrest.&#13;
1.4 Dit arrest is mede gewezen door mr.&#13;
Runia in plaats van mr. Spoor, die op 1 januari&#13;
1999 is gedefungeerd als lid van het hof.&#13;
2 Voortzetting van de beoordeling&#13;
van het geschil in hoger beroep&#13;
2.1 In de rechtsoverweging 5.9 van het tussenarrest&#13;
heeft het hof overwogen dat de door&#13;
appellante ingestelde vorderingen tot ontbinding&#13;
en schadevergoeding wegens wanprestatie&#13;
– behoudens stuiting – zijn verjaard indien&#13;
de verpachtster al voor 30 mei 1991 op de&#13;
hoogte was van de verkoop van het melkquotum&#13;
(door de voormalige pachter, wijlen de&#13;
heer F. Dekker, in maart 1988). In verband&#13;
hiermee werd geïntimeerden opgedragen te&#13;
bewijzen dat appellante al voor 30 mei 1991&#13;
op de hoogte was van de verkoop van het&#13;
melkquotum door de voormalige pachter in&#13;
maart 1988.&#13;
2.2 Geïntimeerde sub 1 heeft, voor zover hier&#13;
van belang, dienaangaande als getuige verklaard:&#13;
“Mijn man is op 1 december 1995&#13;
overleden. In maart 1988 heeft mijn man zijn&#13;
gehele melkquotum verkocht. Bij die verkoop&#13;
is bemiddeld door het quotum-adviesbureau&#13;
van een zekere Otten te Hoogeveen. Vóór de&#13;
verkoop van het melkquotum aan Steenbergen&#13;
heeft mijn man de melk telefonisch aan&#13;
mevr. Hofstra aangeboden in het najaar van&#13;
1987. Bij dat telefoongesprek was ik aanwezig&#13;
evenals Otten. Mijn man vroeg een vergoeding&#13;
voor het melkquotum, ik meen een&#13;
bedrag van ƒ 2,77 per kg dat ook Steenbergen&#13;
moest betalen, maar zij wees het aanbod van&#13;
mijn man van de hand omdat zij het met de&#13;
prijs niet eens was. Ik weet niet of mevr. Hofstra&#13;
van de verkoop zelf aan Steenbergen later&#13;
in 1988 op de hoogte is gekomen. Ik weet niet&#13;
of mijn man in 1988 nog met mevr. Hofstra&#13;
heeft gesproken, met name over de verkoop&#13;
van het melkquotum. Ik meen in 1993 heeft&#13;
mevr. Hofstra de wens te kennen gegeven de&#13;
kwestie van het melkquotum te gaan bespreken&#13;
met notaris Haye in Zuidwolde. De&#13;
bezoeken aan notaris Haye hebben niet tot&#13;
een resultaat geleid. Ik leidde hieruit af dat&#13;
mevr. Hofstra toen in ieder geval op de hoogte&#13;
was gekomen van de verkoop van het melkquotum”.&#13;
De door geïntimeerden eveneens voorgebrachte&#13;
getuige J. Steenbergen heeft vervolgens&#13;
verklaard: “In december 1987 heb ik het&#13;
melkquotum ter grootte van 95.833 kg van de&#13;
overleden heer Dekker, mijn toenmalige&#13;
buurman, gekocht. In maart 1988 heeft die&#13;
verkoop zijn beslag gekregen.&#13;
De heer Dekker vertelde aan mij ten tijde van&#13;
de verkoop van het melkquotum dat hij dit&#13;
eerder aan mevr. Hofstra had aangeboden&#13;
maar dat zij het over de prijs niet eens waren&#13;
geworden. In hetzelfde jaar 1988 heeft de heer&#13;
Dekker aan mij niet verteld dat mevr. Hofstra,&#13;
die ik in 1988 helemaal niet kende, dus in feite&#13;
de verpachtster, van de verkoop van het melkquotum&#13;
aan mij op de hoogte was gekomen.&#13;
Enkele jaren later vertelde de heer Dekker mij&#13;
wel dat de verpachtster alsnog een vergoeding&#13;
voor het melkquotum wilde ontvangen”.&#13;
De tenslotte door geïntimeerden voorgebrachte&#13;
getuige A. Otten heeft verklaard: ”In&#13;
1987 heb ik op verzoek van wijlen de heer&#13;
Dekker bemiddeld bij de verkoop van zijn&#13;
melkquotum, groot 155.503 kg aan Steenbergen&#13;
en Waninge. Die verkopen hebben in&#13;
maart 1988 hun beslag gekregen. Ik heb de&#13;
heer Dekker geadviseerd. De quotum-wetgeving&#13;
was in die tijd voor wat betreft pachtverhoudingen&#13;
onduidelijk. Dekker wilde zijn&#13;
eigendomsgrond afstoten maar de pachtgronden&#13;
behouden en daarom heb ik als mijn&#13;
mening te kennen gegeven dat hij geen contact&#13;
behoefde op te nemen met de verpachtster,&#13;
mevr. Hofstra. Ik weet niet of hij toch&#13;
nog met mevr. Hofstra contact heeft opgenomen.&#13;
Na de verkoop, ik denk enige jaren later,&#13;
ben ik bij de familie Dekker geweest in hun&#13;
andere huis in Ruinen. Er is toen gesproken&#13;
over de problemen die waren ontstaan met&#13;
mevr. Hofstra aangaande de verkoop van het&#13;
melkquotum. Ik ben niet bij een telefoongesprek&#13;
aanwezig geweest dat de heer Dekker&#13;
zou hebben gevoerd met mevr. Hofstra over&#13;
het melkquotum. In januari 1988 heb ik een&#13;
briefje van mevr. Hofstra ontvangen waarin&#13;
werd gemeld dat verkoop van het melkquotum&#13;
in verband met de pachtverhouding met&#13;
haar wanprestatie zou opleveren. Ik heb op&#13;
dat briefje niet gereageerd omdat ik een dergelijke&#13;
wanprestatie uit het pachtcontract niet&#13;
kon afleiden”.&#13;
2.3 Appellante heeft bij het tegenverhoor als&#13;
getuige als volgt verklaard: “De brief van&#13;
4 januari 1988 heb ik aan wijlen de heer Dekker&#13;
en ook aan Otten geschreven omdat ik&#13;
een advertentie in de krant had gezien waarin&#13;
Dekker zijn boerderij met het land en het&#13;
melkquotum te koop aanbood. Ik heb die&#13;
brief beslist niet geschreven omdat ik er al van&#13;
op de hoogte was dat het melkquotum was&#13;
verkocht. Met de brief wilde ik greep op het&#13;
melkquotum houden. In 1988 heb ik beslist&#13;
niet gehoord dat het melkquotum door wijlen&#13;
de heer Dekker was verkocht, met name aan&#13;
een zekere Steenbergen en Waninge. Eind&#13;
1992 begin 1993 ben ik naar het kadaster in&#13;
Assen gegaan om een mogelijke grondruil te&#13;
onderzoeken waarom Dekker mij had gevraagd&#13;
omdat zijn land zo slecht bereikbaar&#13;
was. Bij mijn onderzoek op het kadaster trof&#13;
ik twee notariële aktes aan, welke ik u hier&#13;
toon en waaruit blijkt dat Dekker op 17 maart&#13;
1988 onder meer 95.833 kg melk aan Steenbergen&#13;
heeft overgedragen en voorts 59.670&#13;
kg melk aan een zekere Waninge. Dit betrof&#13;
het gehele melkquotum van 155.503 kg. Toen&#13;
zag ik voor het eerst dat het quotum was verkocht.&#13;
Ik heb Dekker hierover benaderd en&#13;
dat heeft ertoe geleid dat wij in 1994 naar het&#13;
kantoor van notaris Haye zijn gegaan om te&#13;
zien of we de kwestie konden regelen. Een&#13;
regeling hebben wij niet weten te treffen. Ik&#13;
verklaar met nadruk dat Dekker mij het melkquotum&#13;
voor de verkoop niet heeft aangeboden.&#13;
In juli 1988 heb ik nog een opgave gekregen&#13;
van het Hoofd Uitvoering Regelingen,&#13;
waarin stond dat ten name van Dekker per&#13;
12 mei 1988 155.503 kg melk was geregistreerd.&#13;
Ik ben ook op die opgave afgegaan”.&#13;
De door appellante voorgebrachte getuige,&#13;
haar zoon G.R. Hofstra, heeft vervolgens verklaard&#13;
dat hij eind 1992 begin 1993 van zijn&#13;
moeder heeft gehoord dat zij bij het kadaster&#13;
was geweest en in aktes had gelezen dat het&#13;
melkquotum door de heer Dekker aan derden&#13;
was verkocht en dat hij begin 1994 met zijn&#13;
moeder naar het kantoor van notaris Haye is&#13;
gegaan waar zij de kwestie in aanwezigheid&#13;
van de heer Dekker hebben besproken. Het&#13;
bezoek aan notaris Haye samen met de heer&#13;
Dekker geschiedde volgens de getuige op initiatief&#13;
van zijn moeder in verband met de haar&#13;
gebleken verkoop van het melkquotum. Volgens&#13;
de getuige is hij samen met zijn moeder&#13;
in goed vertrouwen afgegaan op de opgave&#13;
van het Hoofd Uitvoering Regelingen van juli&#13;
1988 waaruit bleek dat het melkquotum nog&#13;
bij de heer Dekker zou berusten.&#13;
2.4 Op grond van de inhoud van de getuigenverklaringen,&#13;
zoals hierboven weergegeven,&#13;
acht het hof geïntimeerden geenszins geslaagd&#13;
in het bewijs dat appellante al voor 30 mei&#13;
1991 op de hoogte was van de verkoop van&#13;
het melkquotum door de voormalige pachter&#13;
(wijlen de heer F. Dekker) in maart 1988.&#13;
Geen van de getuigen aan de zijde van geïntimeerden&#13;
heeft die wetenschap bij appellante&#13;
op een of andere wijze bevestigd en het tegenbewijs&#13;
aan de zijde van appellante betreft feiten&#13;
die in tegendeel bevestigen dat appellante&#13;
eerst na 1991 achter de verkoop van het melkquotum&#13;
is gekomen. Dit alles geldt zowel ten&#13;
aanzien van het gedeelte van het melkquotum,&#13;
verkocht aan Steenbergen, als het gedeelte,&#13;
verkocht aan Waninge.&#13;
Dat de vorderingen van appellante zouden&#13;
zijn verjaard is dus niet komen vast te staan en&#13;
de aan appellante gegeven bewijsopdracht&#13;
betreffende stuiting van verjaring behoeft&#13;
geen bespreking.&#13;
2.5 Blijkens het bovenstaande is de grief 3.4&#13;
gegrond. Thans moet worden onderzocht de&#13;
hoogte van de schadevergoeding, waarop&#13;
appellante aanspraak kan maken.&#13;
2.6 Blijkens de bij conclusie van repliek in&#13;
conventie alsmede van antwoord in reconventie&#13;
overgelegde opgave (productie IV) van het&#13;
Landbouw Economisch Instituut, houdende&#13;
gegevens betreffende het bedrijf van de voormalige&#13;
pachter, zoals vermeld in de landbouwtellingbestanden&#13;
van LEI-DLO, heeft&#13;
de voormalige pachter in de jaren 1983 tot en&#13;
met 1986 opgegeven dat het areaal van zijn&#13;
melkveehouderijbedrijf 14.30 ha omvatte, derhalve&#13;
ook in het referentiejaar 1983. Bij conclusie&#13;
van dupliek in conventie, tevens repliek&#13;
in reconventie, hebben de pachters opgegeven&#13;
dat de voormalige pachter toen 9.62.28 ha cultuurgrond&#13;
in eigendom had. Volgens de gegevens&#13;
van het Landbouw-Economisch Instituut&#13;
had de voormalige pachter toen 9.75 ha&#13;
grond in eigendom. Daarnaast had de voormalige&#13;
pachter toen in ieder geval 1.80 ha&#13;
grond – het pachtland in geschil – in gebruik&#13;
van de verpachtster. Blijkens de derde productie&#13;
bij laatstvermelde conclusie had de voormalige&#13;
pachter vanaf 1978 tot en met 1989&#13;
grond in pacht van Amstelland Vastgoed. De&#13;
door de pachters opgegeven oppervlakte daarvan,&#13;
1.29.75 ha, is door de verpachtster niet&#13;
betwist. Uit de zevende productie, in samenhang&#13;
met de vijfde en zesde productie bij die&#13;
conclusie, kan met zekerheid niet meer worden&#13;
afgeleid dan dat de voormalige pachter in&#13;
1983 1.56 ha (perceel kadastraal bekend&#13;
gemeente Hoogeveen, sectie A, nr. 5269 ged.)&#13;
in pacht heeft gekregen van de gemeente&#13;
Hoogeveen en dat hij in de jaren 1980 tot en&#13;
met 1984 een dergelijke oppervlakte steeds&#13;
van die gemeente heeft gepacht. Dit betekent&#13;
dat in het referentiejaar 1983 aan de melkproductie&#13;
van de voormalige pachter dienstbaar is&#13;
geweest 9.62.28 ha + 1.29.75 ha + 1.8 ha + 1.56&#13;
ha = 14.28 ha dan wel 9.75 ha + 1.29.75 ha +&#13;
1.8 ha + 1.56 ha = 14.40 ha. Gelet op een&#13;
mogelijk gering onrendabel gedeelte hiervan,&#13;
zal het hof de opgave van de voormalige pachter&#13;
bij de meitelling voor 1983 – 14.30 ha –&#13;
overnemen. Het aan de voormalige pachter in&#13;
1984 voor het referentiejaar 1983 toegekende&#13;
melkquotum bedroeg ten tijde van de wanprestatie&#13;
in 1988 in verband met de melkquotumkortingen&#13;
155.503 kg. Met het pachtland&#13;
in geschil hing ten tijde van de wanprestatie&#13;
met inachtneming van de quotumkortingen&#13;
derhalve 155.503 kg : 14.30 ha = 10.874 kg x&#13;
1.8 ha = 19.573 kg samen.&#13;
2.7 In aanmerking genomen enerzijds dat verpachtster&#13;
de onderhavige grond ter beschikking&#13;
heeft gesteld en anderzijds dat de voormalige&#13;
pachter de melkproductie tot stand&#13;
heeft gebracht, acht het hof in de gegeven omstandigheden&#13;
een redelijke vergoeding van de&#13;
schade die het door de wanprestatie van de&#13;
voormalige pachter veroorzaakte verlies van&#13;
de met de grond samenhangende heffingvrije&#13;
hoeveelheid melk heeft meegebracht: de helft&#13;
van de waarde van die hoeveelheid melk ten&#13;
tijde van de wanprestatie (maart 1988).&#13;
Gelet op de gegevens die de Directie Beheer&#13;
Landbouwgronden heeft verzameld over de&#13;
periode januari 1988 tot en met september&#13;
1988, waaronder die betreffende de berekende&#13;
gemiddelde prijzen voor melkquota in het&#13;
betreffende gebied, zoals neergelegd in de&#13;
door het Ministerie van Landbouw en Visserij&#13;
op 10 januari 1989 aan de Voorzitter van de&#13;
Tweede Kamer der Staten Generaal onder&#13;
nummer 20800-58 toegezonden notitie, en&#13;
gelet op de eigen wetenschap van het hof&#13;
betreffende de ontwikkeling van de prijzen&#13;
voor melkquota als waarom het hier gaat,&#13;
dient de waarde toentertijd van het melkquotum&#13;
in geschil te worden gesteld op ƒ 3,20 per&#13;
kg. De schadevergoeding dient derhalve te&#13;
worden berekend naar de helft van 19.573 kg&#13;
x ƒ 3,20 = (afgerond) ƒ 31.315,–.&#13;
2.8 Ook de pachters zelf hebben zich aan&#13;
wanprestatie schuldig gemaakt nu zij een&#13;
bedrag overeenkomend met de vermelde&#13;
berekening van de schade niet aan de verpachtster&#13;
na het overlijden van de voormalige&#13;
pachter hebben aangeboden, laat staan hebben&#13;
betaald. Naar het oordeel van het hof betreft&#13;
het hier een zodanig ernstige wanprestatie dat&#13;
deze een ontbinding van de pachtovereenkomst&#13;
rechtvaardigt. Hierbij acht het hof met&#13;
name nog van belang dat de verpachtster al bij&#13;
brief van 4 januari 1988 het standpunt had&#13;
ingenomen dat verkoop van het melkquotum&#13;
wanprestatie zou opleveren. Toen hun na het&#13;
overlijden van Frederik Dekker was gebleken&#13;
dat deze kwestie nog steeds niet was afgewikkeld,&#13;
hadden zij, gelet op artikel 25, lid 1, van&#13;
de Pachtwet, onverwijld een passend aanbod&#13;
als hier bedoeld moeten doen.&#13;
Hiervan is niet gebleken.&#13;
Ook de grief 3.2 is gegrond.&#13;
3 Slotsom&#13;
De vorderingen van verpachtster in conventie&#13;
liggen voor toewijzing gereed zoals hieronder&#13;
is bepaald. De pachters moeten, nu de pachtovereenkomst&#13;
wordt ontbonden, in hun vordering&#13;
in reconventie tot indeplaatsstelling&#13;
van Roelof Dekker als pachter alsnog nietontvankelijk&#13;
worden verklaard. Ook de grief&#13;
3.5 is gegrond. Als de grotendeels in het ongelijk&#13;
gestelde partij, dienen zij de kosten van&#13;
beide instanties te dragen. Aldus is ook grief&#13;
3.6 gegrond. Het vonnis, waarvan beroep, kan&#13;
niet in stand blijven.&#13;
4 Beslissing&#13;
Het hof, rechtdoende in hoger beroep,&#13;
4.1 vernietigt het vonnis van de pachtkamer&#13;
van het kantongerecht te Meppel, waarvan&#13;
beroep, en opnieuw rechtdoende,&#13;
in conventie&#13;
veroordeelt geïntimeerden om aan appellante&#13;
tegen behoorlijk bewijs van kwijting te betalen&#13;
een bedrag van ƒ 31.315,– (zegge: éénendertigduizenddriehonderdenvijftien&#13;
gulden)&#13;
met de wettelijke rente daarover vanaf&#13;
17 maart 1988 tot de dag van algehele voldoening;&#13;
ontbindt de tussen partijen bestaande pachtovereenkomst&#13;
met betrekking tot het perceel&#13;
land kadastraal bekend gemeente Ruinen, sectie&#13;
E. nr. 784 (thans nr. 3757), groot 1.80 ha,&#13;
zulks met ingang van 1 november 1998;&#13;
ontzegt het meer of anders gevorderde;&#13;
in reconventie&#13;
verklaart geïntimeerden alsnog niet-ontvankelijk&#13;
in hun vordering;&#13;
4.2 veroordeelt geïntimeerden in de proceskosten,&#13;
aan de zijde van appellante tot heden,&#13;
begroot in eerste aanleg op ƒ 1.000,– en in&#13;
hoger beroep op ƒ 5.810,61.</content><legacyfootnotes/><footnotes><footnote/></footnotes><auteurs/><published>2000-11-01 00:00:00</published><modified>1999-02-23 00:00:00</modified><editiondate>2000-11-01</editiondate><htmlpath>https://denhollander.info/artikel/4772</htmlpath></article>
</articles></edition>
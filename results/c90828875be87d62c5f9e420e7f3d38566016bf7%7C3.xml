<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1999</searchword><id>4816</id><udhid>UDH:TvAR/4816</udhid><titel>Van Vliet / LNV (TvAR 1999/4984)</titel><searchwords><searchword>TvAR 11/1999</searchword><searchword>TvAR 1999/4984</searchword><searchword>UDH:TvAR/4816</searchword></searchwords><attachments><attachment><name>1999_nr 11_Rechtspraak_4984.pdf</name><extention>pdf</extention><url>https://denhollander.info/download/4758/ci</url></attachment></attachments><inleiding>Uitvoeringsregeling EEG-premie&#13;
aanhouden zoogkoeienbestand&#13;
1993 art. 26, art. 27 lid 3, art. 34&#13;
leden 3 en 4; Verordening (EEG)&#13;
nr. 805/68 van de Raad houdende&#13;
een gemeenschappelijke ordening&#13;
der markten in de sector&#13;
rundvlees art. 4g lid 4; Verordening&#13;
(EEG) nr. 3508/92 van de&#13;
Raad tot instelling van een geïntegreerd&#13;
beheers- en controlesysteem&#13;
voor bepaalde communautaire&#13;
steunregelingen art. 5;&#13;
Verordening (EEG) nr. 3887/92&#13;
van de Commissie houdende uitvoeringsbepalingen&#13;
GBCS art. 10 lid 4&#13;
&#13;
Weigering premie aanhouden zoogkoeien&#13;
wegens ontbreken oormerken. Communautaire&#13;
voorschriften staan niet toe dat verweerder&#13;
ten behoeve van gewetensbezwaarde afwijkt&#13;
van het bepaalde in de regeling omtrent oormerken.&#13;
Overigens is er slechts sprake van een&#13;
voorwaarde bij een niet verplichte deelname&#13;
aan een steunregeling. Verbindendheid communautaire&#13;
regeling in casu niet voor twijfel&#13;
vatbaar. Beroep ongegrond.&#13;
&#13;
</inleiding><content>C. van Vliet te Benschop, appellant,&#13;
tegen&#13;
de Minister van Landbouw, Natuurbeheer en&#13;
Visserij, verweerder.&#13;
(…)&#13;
5. De beoordeling van het geschil&#13;
Het geschil spitst zich toe op de vraag of verweerder&#13;
terecht met toepassing van het&#13;
bepaalde bij artikel 38 van de Premieregeling&#13;
de premie-aanvraag van appellant heeft afgewezen.&#13;
Dienaangaande overweegt het College&#13;
als volgt.&#13;
Vaststaat dat de zoogkoeien, waarvoor appellant&#13;
premie heeft aangevraagd, alsmede de&#13;
vervangende drachtige vaarzen niet waren&#13;
voorzien van een oormerk met een registratienummer&#13;
en dat appellant derhalve de bepalingen&#13;
van artikel 34, derde en vierde lid, artikel&#13;
26 en 27, derde lid, van de Premieregeling niet&#13;
in acht heeft genomen.&#13;
Appellant heeft aangevoerd dat de in de Premieregeling&#13;
opgenomen plicht de dieren,&#13;
waarvoor een premie wordt aangevraagd, te&#13;
voorzien van oormerken, niet dwingend&#13;
wordt voorgeschreven door communautaire&#13;
voorschriften. Het College volgt appellant&#13;
niet in dat betoog en overweegt daartoe als&#13;
volgt.&#13;
Ingevolge het bepaalde in artikel 10, vierde&#13;
lid, van Verordening (EEG) nr. 3887/92&#13;
komen runderen alleen dan in aanmerking&#13;
voor onder meer de zoogkoeienpremie, indien&#13;
zij de in de steunaanvraag c.q. in het register&#13;
geïdentificeerde runderen zijn. Dat de runderen&#13;
van een bepaald identificatieteken moeten&#13;
zijn voorzien, wordt voorgeschreven in artikel&#13;
4g, vierde lid, van Verordening (EEG) nr.&#13;
805/68.&#13;
Ingevolge artikel 5 van Verordening (EEG) nr.&#13;
3508/92 wordt het systeem voor de identificatie&#13;
en de registratie van dieren die in aanmerking&#13;
komen voor de toekenning van steun,&#13;
opgezet overeenkomstig het bepaalde in de&#13;
Richtlijn 92/102/EEG. Daarbij is het oormerk&#13;
voorgeschreven.&#13;
Hoewel de Richtlijn toestaat dat in bepaalde&#13;
gevallen geen oormerk wordt aangebracht,&#13;
wordt daar niet voorzien in een uitzondering&#13;
voor gewetensbezwaarden. De uitzonderingen&#13;
waarin de Richtlijn wél voorziet, zijn&#13;
voor de toepassing van de communautaire&#13;
voorschriften inzake toekenning van steun&#13;
voor zoogkoeien niet van belang. Het is derhalve&#13;
op grond van deze communautaire&#13;
voorschriften de minister niet toegestaan om&#13;
in de Premieregeling, ten behoeve van gewetensbezwaarden,&#13;
van het bepaalde omtrent het&#13;
oormerken af te wijken.&#13;
Alle overige argumenten van appellant – samengevat&#13;
onder 4 – stuiten op het vorenoverwogene&#13;
af. Voorzover appellant – met name met&#13;
het argument dat aldus gewetensbezwaarden&#13;
ten onrechte financieel worden benadeeld ten&#13;
opzichte van niet-gewetensbezwaarden –&#13;
heeft willen betogen dat de rechtsgeldigheid&#13;
van deze communautaire bepalingen in twijfel&#13;
is te trekken, volgt het College hem daarin&#13;
evenmin.&#13;
Daartoe overweegt het College meer in het&#13;
bijzonder dat in dit geding niet aan de orde is&#13;
een verplichting, zonder meer, om de runderen&#13;
te oormerken, doch een zodanige verplichting,&#13;
als een der voorwaarden bij een&#13;
– overigens niet verplichte – deelname aan een&#13;
bepaalde steunregeling.&#13;
Daargelaten of zulks anders is indien het gaat&#13;
om een verplichting tot oormerken, zonder&#13;
meer, ziet het College reeds op grond van het&#13;
voorwaardelijk karakter van de onderhavige&#13;
verplichting geen plaats voor het oordeel dat&#13;
de verbindendheid van de bedoelde communautaire&#13;
regeling voor twijfel vatbaar is,&#13;
omdat daarin niet ten behoeve van gewetensbezwaarden&#13;
is voorzien in de mogelijkheid&#13;
om af te wijken van de voor de steunverlening&#13;
geldende voorwaarde, dat de dieren geoormerkt&#13;
moeten zijn.&#13;
Aangezien ook overigens niet is gebleken dat&#13;
het bestreden besluit onrechtmatig is, dient&#13;
het beroep daartegen ongegrond te worden&#13;
verklaard.&#13;
Dienovereenkomstig wordt beslist. Het College&#13;
ziet geen aanleiding om toepassing te&#13;
geven aan het bepaalde in artikel 8:75 van de&#13;
Algemene wet bestuursrecht.&#13;
6. De beslissing&#13;
Het College verklaart het beroep ongegrond.</content><legacyfootnotes/><footnotes><footnote/></footnotes><auteurs/><published>1999-11-01 00:00:00</published><modified>1997-10-28 00:00:00</modified><editiondate>1999-11-01</editiondate><htmlpath>https://denhollander.info/artikel/4816</htmlpath></article>
</articles></edition>
<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2004</searchword><id>3691</id><udhid>UDH:TvAR/3691</udhid><titel>Van Leest / Waterschap Land van Nassau (TvAR 2004/5248)</titel><searchwords><searchword>TvAR 11/2004</searchword><searchword>TvAR 2004/5248</searchword><searchword>UDH:TvAR/3691</searchword></searchwords><attachments><attachment><name>2004_nr 11_Rechtspraak_5248.pdf</name><extention>pdf</extention><url>https://denhollander.info/download/3687/ci</url></attachment></attachments><inleiding>[Pachtwet art. 38a, 49 lid 5]&#13;
&#13;
In de rolzaak:&#13;
Vordering van de pachter tot indeplaats-&#13;
stelling van zijn zoon in zijn plaats als&#13;
pachter. Het hof komt op diverse gronden&#13;
tot de conclusie dat de voorgestelde pachter&#13;
onvoldoende waarborgen biedt voor een&#13;
behoorlijke bedrijfsvoering, zoals de&#13;
verpachter stelt.&#13;
Het hof gaat voorbij aan het algemene&#13;
bewijsaanbod van de pachter, nu dat&#13;
bewijsaanbod in het licht van de verschijning&#13;
van de voorgestelde pachter ter zitting van&#13;
het hof en hetgeen hij aldaar heeft verklaard,&#13;
onvoldoende concreet is.&#13;
De vordering tot indeplaatsstelling wordt&#13;
ingevolge art. 49 lid 5 Pw afgewezen.&#13;
De vonnissen waarvan beroep worden&#13;
bekrachtigd, met veroordeling van de&#13;
pachter in de kosten van de procedure in&#13;
hoger beroep.&#13;
In de rekestzaak:&#13;
De pachter komt op tegen de afwijzing van&#13;
zijn verlengingsverzoek door de pachtkamer&#13;
in eerste aanleg. Nu met bovengenoemd&#13;
arrest is komen vast te staan dat de zoon&#13;
van de pachter niet in de plaats van zijn&#13;
vader als pachter wordt gesteld, dient bij de&#13;
beoordeling van het verlengingsverzoek&#13;
slechts rekening te worden gehouden met&#13;
de huidige pachter als pachter. Nu de&#13;
pachter inmiddels de 65-jarige leeftijd heeft&#13;
bereikt, dient het verlengingsverzoek op&#13;
grond van art. 38a Pw te worden afgewezen.&#13;
Volgt bekrachtiging van de bestreden&#13;
beschikking met veroordeling van de&#13;
pachter in de kosten van de procedure in&#13;
hoger beroep.</inleiding><content>BESCHIKKING IN DE ZAAK VAN:&#13;
Adrianus van Leest, wonende te Made,&#13;
gemeente Drimmelen,&#13;
appellant,&#13;
procureur: mr. W.D. Huizinga,&#13;
tegen&#13;
het waterschap Land van Nassau, gevestigd te&#13;
Zevenbergen, gemeente Moerdijk,&#13;
geïntimeerde,&#13;
procureur: mr. J.C.N.B. Kaal.&#13;
1 Het verdere verloop van het&#13;
geding in hoger beroep&#13;
1.1 Het hof heeft in deze zaak op 23 april&#13;
2002 een tussenbeschikking gegeven, naar de&#13;
inhoud waarvan wordt verwezen.&#13;
1.2 Van Leest heeft de in die beschikking in&#13;
het dictum genoemde stukken aan het hof&#13;
doen toekomen.&#13;
1.3 Ter uitvoering van genoemde beschikking&#13;
heeft op 24 februari 2003 opnieuw een mondelinge&#13;
behandeling plaatsgevonden, welke&#13;
tevens heeft dienstgedaan als een comparitie&#13;
van partijen in de bij dit hof onder rolnummer&#13;
2001/1051 P aanhangige indeplaatsstellingsprocedure&#13;
tussen partijen. Daarvan is procesverbaal&#13;
opgemaakt.&#13;
1.4 Vervolgens is beschikking bepaald op&#13;
heden.&#13;
2 De vaststaande feiten&#13;
2.1 Als enerzijds gesteld en anderzijds niet of&#13;
onvoldoende betwist staat in hoger beroep het&#13;
navolgende vast.&#13;
2.2 Bij overeenkomst van 22 december 1972&#13;
heeft het waterschap voor een duur van zes&#13;
jaren aan Van Leest verpacht een perceel bouwland&#13;
ter grootte van 4.16.40 ha, kadastraal&#13;
bekend gemeente Hoog en Laag Zwaluwe,&#13;
sectie I, nummer 364. Deze overeenkomst is&#13;
op 3 augustus 1973 goedgekeurd door de&#13;
grondkamer voor Noord-Brabant.&#13;
2.3 Bij nieuwe overeenkomst van 2 april 1976&#13;
heeft het waterschap hetzelfde perceel aan&#13;
Van Leest verpacht met ingang van 11 november&#13;
1976. Deze overeenkomst is door genoemde&#13;
grondkamer goedgekeurd op 18 juni&#13;
1976.&#13;
2.4 Bij aangetekende brief van 18 januari 1999&#13;
heeft het waterschap aan Van Leest medegedeeld&#13;
dat verlenging van de pachtovereenkomst&#13;
na 10 november 2000 niet wordt toegestaan&#13;
in verband met het bereiken door Van&#13;
Leest van de leeftijd van 65 jaar.&#13;
2.5 Van Leest is geboren op 4 februari 1935.&#13;
Hij heeft een zoon, Johannes Adrianus van&#13;
Leest, geboren op 9 maart 1964.&#13;
3 De verdere beoordeling van het&#13;
geschil in hoger beroep&#13;
3.1 Met zijn grieven komt Van Leest op tegen&#13;
de afwijzing van zijn verlengingsverzoek door&#13;
de pachtkamer in eerste aanleg.&#13;
3.2 Nu het hof bij arrest van heden in de&#13;
onder 1.3 genoemde indeplaatsstellingsproceagrarisch&#13;
dure de vonnissen waarvan beroep heeft&#13;
bekrachtigd, is komen vast te staan dat de&#13;
zoon van Van Leest, Johannes Adrianus van&#13;
Leest, niet in de plaats van Van Leest als pachter&#13;
is gesteld. Bij de beoordeling van het verlengingsverzoek&#13;
dient dan ook slechts rekening&#13;
te worden gehouden met Van Leest als&#13;
pachter. Nu Van Leest inmiddels de 65-jarige&#13;
leeftijd heeft bereikt, dient het verlengingsverzoek,&#13;
zoals de pachtkamer in eerste aanleg&#13;
ook heeft overwogen, op grond van artikel&#13;
38a van de Pachtwet te worden afgewezen. De&#13;
grieven falen derhalve.&#13;
3.3 Gelet op het vorenoverwogene zal de&#13;
beschikking waarvan beroep worden bekrachtigd.&#13;
Dit geldt ook voor de compensatie van&#13;
de proceskosten, nu het waterschap geen grieven&#13;
tegen die compensatie heeft gericht. Als&#13;
de in het ongelijk gestelde partij zal Van Leest&#13;
in de kosten van het hoger beroep worden&#13;
veroordeeld.&#13;
4 De beslissing&#13;
Het hof, beschikkende in hoger beroep:&#13;
bekrachtigt de beschikking van de pachtkamer&#13;
van het kantongerecht te Breda van&#13;
25 oktober 2001 waarvan beroep;&#13;
veroordeelt Van Leest in de kosten van de&#13;
procedure in hoger beroep, tot op heden aan&#13;
de zijde van het waterschap begroot op&#13;
€ 230,52 wegens griffierecht en op € 975,–&#13;
wegens salaris van de procureur.&#13;
ARREST IN DE ZAAK VAN:&#13;
Adrianus van Leest, wonende te Made,&#13;
gemeente Drimmelen,&#13;
appellant,&#13;
procureur: mr. W.D. Huizinga,&#13;
tegen&#13;
het waterschap Land van Nassau, gevestigd te&#13;
Zevenbergen, gemeente Moerdijk,&#13;
geïntimeerde,&#13;
procureur: mr. J.C.N.B. Kaal.&#13;
1 Het verdere verloop van het&#13;
geding in hoger beroep&#13;
1.1 Het hof heeft in deze zaak op 7 januari&#13;
2003 een tussenarrest gewezen, naar de&#13;
inhoud waarvan wordt verwezen. Voorzover&#13;
in dat arrest is vermeld dat het is uitgesproken&#13;
op 7 januari 2002 dient daarvoor in de plaats&#13;
te staan dat het is uitgesproken op 7 januari&#13;
2003.&#13;
1.2 Ter uitvoering van dat tussenarrest heeft&#13;
op 24 februari 2003 een comparitie van partijen&#13;
plaatsgevonden, welke tevens heeft dienstgedaan&#13;
als mondelinge behandeling van de bij&#13;
dit hof onder rekestnummer P 732/2001 aanhangige&#13;
verlengingsprocedure tussen partijen.&#13;
Daarvan is proces-verbaal opgemaakt.&#13;
1.3 Vervolgens hebben partijen de stukken aan&#13;
het hof overgelegd voor het wijzen van arrest.&#13;
2 De verdere beoordeling van het&#13;
geschil in hoger beroep&#13;
2.1 Aan de orde is de vraag of de voorgestelde&#13;
pachter onvoldoende waarborgen biedt voor&#13;
een behoorlijke bedrijfsvoering, zoals door&#13;
het waterschap is gesteld. Ter onderbouwing&#13;
van die stelling heeft het waterschap, kort&#13;
gezegd, aangevoerd (a) dat de voorgestelde&#13;
pachter zich onvoldoende met de bedrijfsvoering&#13;
heeft bemoeid, (b) dat de voorgestelde&#13;
pachter eraan heeft meegewerkt dat het&#13;
gepachte zonder toestemming van de verpachter&#13;
aan een derde in gebruik is gegeven en&#13;
(c) dat door Van Leest en zijn zoon een overtreding&#13;
op het gepachte is gepleegd door een&#13;
perceel bij een kering van het waterschap om&#13;
te ploegen.&#13;
2.2 Bij gelegenheid van de comparitie van partijen&#13;
voor dit hof heeft de voorgestelde pachter&#13;
verklaard dat hij in 1980 het diploma van&#13;
de lagere landbouwschool heeft behaald, dat&#13;
hij aansluitend gedurende twee jaren een dagopleiding&#13;
aan de praktijkschool te Gorinchem&#13;
heeft gevolgd, dat hij in 1998 een cursus&#13;
gewasbescherming heeft gevolgd, dat zijn&#13;
licentie gewasbescherming is verlengd en dat&#13;
hij verder geen theoretische agrarische scholing&#13;
heeft genoten. Het hof is van oordeel dat&#13;
zijn theoretische kennis voor het zelfstandig&#13;
exploiteren van een bedrijf als het onderhavige&#13;
hiermee niet geheel voldoet aan de daaraan&#13;
te stellen eisen en bovendien verouderd is.&#13;
Zijn theoretische kennis is dus niet geheel toereikend.&#13;
Dit tekort kan echter worden opgevuld&#13;
door een ruime praktijkervaring. Bij&#13;
gelegenheid van de comparitie van partijen&#13;
voor dit hof heeft de voorgestelde pachter&#13;
verklaard dat hij steeds alle voorkomende&#13;
werkzaamheden in de buitenlucht heeft&#13;
gedaan, dat zijn vader, Van Leest, altijd de&#13;
administratie verzorgde en de rekeningen&#13;
betaalde en dat hij, de voorgestelde pachter,&#13;
dat laatste, sinds zijn vader 65 jaar oud is (dus&#13;
sinds 4 februari 2000), voor zijn rekening&#13;
neemt. Uit de in eerste aanleg onder ede afgelegde&#13;
verklaring van de voorgestelde pachter&#13;
blijkt echter dat hij meer dan een half jaar&#13;
nadat zijn vader 65 jaar oud is geworden af en&#13;
toe rekeningen betaalde en de meitelling deed&#13;
en dat de rest door zijn vader en de boekhouder&#13;
werd gedaan. Er nog van afgezien dat de&#13;
voorgestelde pachter tijdens genoemde comparitie&#13;
van partijen heeft verklaard zich niet te&#13;
hebben bemoeid met de concrete teelten en in&#13;
zoverre dus vragen kunnen worden gesteld bij&#13;
zijn daadwerkelijke betrokkenheid bij (de&#13;
teelten op) het gepachte, twijfelt het hof ernstig&#13;
aan diens bekwaamheid om zich met de&#13;
financiële aspecten van de bedrijfsvoering&#13;
bezig te houden. Nu in eerste aanleg was&#13;
overwogen dat de voorgestelde pachter ervan&#13;
blijk had gegeven zich in zo geringe mate met&#13;
de bedrijfsvoering te hebben beziggehouden,&#13;
dat het ervoor moet worden gehouden dat hij&#13;
onvoldoende waarborgen biedt voor een behoorlijke&#13;
bedrijfsvoering, had het op zijn weg&#13;
gelegen er in hoger beroep blijk van te geven&#13;
dat hij zich in alle opzichten in die bedrijfsvoering&#13;
had verdiept. Uit de verschijning van&#13;
de voorgestelde pachter ter zitting van het hof&#13;
heeft het hof die indruk echter niet gekregen.&#13;
Zo kon de voorgestelde pachter niet, ook niet&#13;
bij benadering, aangeven wat de bedrijfsresultaten&#13;
over het jaar 2002 en 2001 waren en kon&#13;
hij, na herhaalde vragen van het hof, geen&#13;
goede verklaring geven voor de hoge opbrengsten&#13;
van de veehandel. Het hof neemt&#13;
bij zijn oordeel in acht dat inmiddels ongeveer&#13;
vier jaren zijn verstreken sinds de vordering&#13;
tot indeplaatsstelling is ingediend en dat de&#13;
voorgestelde pachter zelfs die – lange – periode&#13;
kennelijk niet heeft aangegrepen om grondige&#13;
kennis op te doen van ook die aspecten&#13;
van de bedrijfsvoering, die voor het geven van&#13;
leiding aan het bedrijf nodig zijn. Het hof&#13;
komt dus al met al tot de conclusie dat de&#13;
voorgestelde pachter onvoldoende waarborgen&#13;
voor een behoorlijke bedrijfsvoering biedt.&#13;
2.3 Van Leest heeft een algemeen bewijsaanbod&#13;
gedaan. Het hof gaat daaraan voorbij, nu&#13;
dat bewijsaanbod in het licht van de verschijning&#13;
van de voorgestelde pachter ter zitting&#13;
van het hof en hetgeen hij aldaar heeft verklaard,&#13;
onvoldoende concreet is.&#13;
2.4 Uit het vorenoverwogene vloeit voort dat&#13;
de vordering tot indeplaatsstelling ingevolge&#13;
lid 5 van artikel 49 van de Pachtwet dient te&#13;
worden afgewezen en dat het onder 2.1 bij (b)&#13;
en (c) genoemde geen bespreking meer behoeft.&#13;
Hieruit volgt dat de grief van Van Leest faalt&#13;
en dat de vonnissen waarvan beroep dienen te&#13;
worden bekrachtigd. Als de in het ongelijk&#13;
gestelde partij zal Van Leest worden veroordeeld&#13;
in de kosten van de procedure in hoger&#13;
beroep.&#13;
3 De verdere beslissing&#13;
Het hof, rechtdoende in hoger beroep,&#13;
bekrachtigt de vonnissen van de pachtkamer&#13;
van het kantongerecht te Breda van 12 oktober&#13;
2000 en 25 oktober 2001 waarvan beroep;&#13;
veroordeelt Van Leest in de kosten van de&#13;
procedure in hoger beroep, tot op heden aan&#13;
de zijde van het waterschap begroot op&#13;
€ 230,– wegens griffierecht en op € 780,–&#13;
wegens salaris van de procureur.</content><legacyfootnotes/><footnotes><footnote/></footnotes><auteurs/><published>2004-11-01 00:00:00</published><modified>2004-11-01 00:00:00</modified><editiondate>2004-11-01</editiondate><htmlpath>https://denhollander.info/artikel/3691</htmlpath></article>
</articles></edition>
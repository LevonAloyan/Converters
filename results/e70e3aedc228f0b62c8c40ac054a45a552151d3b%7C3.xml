<edition><articles><article><jaar>2001</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2001</searchword><id>4706</id><udhid>UDH:TvAR/4706</udhid><titel>Gemeente Cuijk / Loeffen (TvAR 2001/5066)</titel><searchwords><searchword>TvAR 6/2001</searchword><searchword>TvAR 2001/5066</searchword><searchword>UDH:TvAR/4706</searchword></searchwords><attachments><attachment><name>2001_nr 6_Rechtspraak_5066.pdf</name><extention>pdf</extention><url>https://denhollander.info/download/4648/ci</url></attachment></attachments><inleiding>[Pachtwet art. 25, 52; BW art. 6:248]&#13;
&#13;
– Bij het vaststellen van een schadeloosstelling&#13;
als bedoeld in art. 52 Pw dienen&#13;
dezelfde maatstaven te gelden als bij onteigening.&#13;
Het tengevolge van de ontbinding&#13;
aan de pachter toevallende voordeel dient&#13;
derhalve verrekend te worden. Partijen zijn&#13;
het erover eens dat het met het gepachte&#13;
samenhangende melkquotum tengevolge&#13;
van de ontbinding naar de pachter vloeit en&#13;
op het resterende land kan worden benut.&#13;
Aldus geniet pachter een voordeel. Dat&#13;
voordeel is in het onderhavige geval dat de&#13;
pachter het melkquotum kan blijven benutten&#13;
en dat hij nimmer meer terzake van een&#13;
deel van dit quotum met deze verpachter of&#13;
met een andere verpachter behoeft af te&#13;
rekenen. (Zie HR 28 mei 1997, NJ 1998/282.)&#13;
– Heersende jurisprudentie is dat bij het&#13;
einde van een rechtsverhouding, als daarbij&#13;
melkquotum betrokken is, naar de maatstaven&#13;
van redelijkheid en billijkheid moet&#13;
worden beslist of en in hoeverre een&#13;
vergoeding voor het melkquotum moet&#13;
worden betaald, waarbij in beginsel niet&#13;
van belang is of degene die de vergoeding&#13;
toekomt, de referentiehoeveelheid ook zelf&#13;
kan benutten. Het beroep van pachter op&#13;
art. 20 van de Regeling Superheffing 1993&#13;
faalt derhalve.&#13;
– De in de jurisprudentie tot uiting komende&#13;
rechtsontwikkeling brengt mede dat in het&#13;
algemeen voor de vraag of degene op&#13;
wiens naam het quotum is of wordt geregistreerd,&#13;
een vergoeding aan andere belanghebbenden&#13;
moet betalen, niet beslissend is&#13;
of hij ten opzichte van die andere belanghebbenden&#13;
toerekenbaar is tekortgeschoten,&#13;
maar of naar de maatstaven van billijkheid&#13;
en redelijkheid – die gelden bij de afwikkeling&#13;
van een rechtsverhouding – een&#13;
vergoeding dient te worden betaald.&#13;
Dit laat onverlet dat, indien een vordering&#13;
tot betaling van schadevergoeding uitsluitend&#13;
wordt gebaseerd op het toerekenbaar&#13;
tekortschieten van de pachter omdat hij niet&#13;
meewerkt aan overdracht van een quotum,&#13;
deze zal moeten worden afgewezen indien&#13;
de situatie zicht voordoet dat de pachter niet&#13;
kan overdragen. De grondslag van de vordering&#13;
is dan immers ondeugdelijk.</inleiding><content>ARREST IN DE ZAAK VAN:&#13;
Gemeente Cuijk te Cuijk,&#13;
appellante,&#13;
procureur: mr. J.M. Bosnak,&#13;
tegen&#13;
W.A.P.M. Loeffen te Cuijk,&#13;
geïntimeerde,&#13;
procureur: mr. F.J. Boom.&#13;
1 Het geding in eerste aanleg&#13;
De pachtkamer van het kantongerecht te Boxmeer&#13;
heeft op 2 juni 1998 tussen partijen een&#13;
vonnis gewezen dat in fotokopie aan dit arrest&#13;
is gehecht. Naar de inhoud daarvan wordt&#13;
verwezen voor het procesverloop in de eerste&#13;
aanleg, de beslissing en de gronden daarvoor.&#13;
2 Het geding in hoger beroep&#13;
2.1 Bij exploot van 1 juli 1998 is appellante, de&#13;
gemeente, van bovengenoemd vonnis in hoger&#13;
beroep gekomen met dagvaarding van geïntimeerde,&#13;
Loeffen, voor dit hof.&#13;
2.2 Bij memorie van grieven heeft de gemeente&#13;
de hierna te vermelden grieven aangevoerd&#13;
en geconcludeerd dat het hof het vonnis waarvan&#13;
beroep zal vernietigen en opnieuw rechtdoende&#13;
de aan Loeffen toe te kennen schadeloosstelling&#13;
zal bepalen op een bedrag van&#13;
maximaal ƒ 34.500,– per ha met veroordeling&#13;
van Loeffen in de kosten van beide instanties&#13;
en met bekrachtiging van het vonnis voor het&#13;
overige.&#13;
2.3 Bij memorie van antwoord heeft Loeffen&#13;
verweer gevoerd en geconcludeerd dat het hof&#13;
met inachtneming van hetgeen door Loeffen&#13;
ten aanzien van grief II is gesteld, het vonnis&#13;
waarvan beroep zal bekrachtigen zonodig&#13;
onder verbetering en/of aanvulling van gronden&#13;
met veroordeling van de gemeente in de&#13;
kosten van beide procedures.&#13;
2.4 Partijen hebben hun zaak doen bepleiten,&#13;
de gemeente door mr D.M.H.M. van Dijk,&#13;
advocaat te Arnhem en Loeffen door mr&#13;
A.A.M. van Beek, advocaat te Tilburg. De&#13;
gemeente heeft een akte houdende overlegging&#13;
producties genomen. Beide advocaten&#13;
hebben een pleitnota overgelegd. Daarna zijn&#13;
de stukken aan het hof overgelegd voor het&#13;
wijzen van arrest.&#13;
3 De grieven&#13;
De gemeente heeft de volgende grieven aangevoerd:&#13;
I Ten onrechte oordeelt de pachtkamer, dat&#13;
ingevolge het bepaalde in artikel 20 van de&#13;
Regeling Superheffing 1993 de gemeente bij&#13;
het einde van de pachtverhouding op het met&#13;
het verpachte samenhangende quotum geen&#13;
aanspraken kan doen gelden.&#13;
II Ten onrechte heeft de pachtkamer de schadevergoeding&#13;
vastgesteld op ƒ 46.300,– per hectare.&#13;
III Ten onrechte heeft de pachtkamer de&#13;
gemeente veroordeeld in de kosten van de&#13;
procedure.&#13;
4 De vaststaande feiten&#13;
De pachtkamer van het kantongerecht heeft in&#13;
het vonnis waarvan beroep onder 1 t/m 6 de&#13;
feiten vastgesteld. Tegen deze vaststelling als&#13;
zodanig zijn geen grieven of bezwaren aangevoerd.&#13;
Het hof zal daarom van de aldus ten&#13;
processe vaststaande feiten uitgaan.&#13;
5 De beoordeling van het geschil in&#13;
hoger beroep&#13;
5.1 De vordering van de gemeente strekt tot&#13;
(gedeeltelijke) ontbinding van enkele pachtovereenkomsten&#13;
tussen partijen overeenkomstig&#13;
het bepaalde in artikel 51 van de Pachtwet&#13;
en het vaststellen van een schadeloosstelling&#13;
overeenkomstig het bepaalde in artikel 52 van&#13;
de Pachtwet. Partijen verschillen niet van&#13;
mening omtrent de ontbinding, wel omtrent&#13;
de door de gemeente aan Loeffen te betalen&#13;
schadeloosstelling. De gemeente meent dat de&#13;
waarde van het met het gepachte samenhangende&#13;
melkquotum in de vaststelling van de&#13;
schadeloosstelling moet worden betrokken,&#13;
Loeffen meent dat dat niet het geval is. De&#13;
pachtkamer van het kantongerecht heeft&#13;
Loeffen op dit punt in het gelijk gesteld. De&#13;
gemeente is het daarmee niet eens en is in&#13;
hoger beroep gekomen.&#13;
5.2 Na aanvankelijke betwisting heeft Loeffen&#13;
bij pleidooi erkend, dat de thans in het geding&#13;
zijnde pachtgronden in 1983 dienstbaar waren&#13;
aan zijn melkveebedrijf. Met deze gronden is&#13;
derhalve melkquotum gaan samenhangen. De&#13;
omstandigheid dat in 1983 nog niet of nog&#13;
niet voor alle gronden een schriftelijke pachtovereenkomst&#13;
tot stand was gekomen brengt&#13;
niet mede, dat met deze gronden geen quotum&#13;
is gaan samenhangen.&#13;
5.3 De vordering van de gemeente is gericht&#13;
op ontbinding van de pachtovereenkomst en&#13;
het doen vaststellen van een schadeloosstelling&#13;
door de pachtrechter. De hoofdlijn van het&#13;
betoog van de gemeente is weliswaar, dat de&#13;
gemeente aanspraak kan maken op een door&#13;
Loeffen aan de gemeente te betalen vergoeding&#13;
in verband met de omstandigheid, dat Loeffen&#13;
een deel van het melkquotum toevalt, waarop&#13;
de gemeente aanspraak kon doen gelden, maar&#13;
in de stellingen van de gemeente is mede vervat&#13;
de stelling, dat in het kader van de vaststelling&#13;
van de schadeloosstelling op overeenkomstige&#13;
wijze als bij onteigening rekening dient te&#13;
worden gehouden met de omstandigheid dat&#13;
het gehele melkquotum naar Loeffen vloeit.&#13;
Het hof leest dat uit het door de gemeente bij&#13;
conclusie van repliek onder 6 en bij memorie&#13;
van grieven onder 6 gestelde. Dat de gemeente&#13;
dit mede ten grondslag legt aan haar stellingen&#13;
blijkt ook uit de omstandigheid, dat het petitum&#13;
van de gemeente niet strekt tot vergoeding&#13;
van de waarde van een deel van het quotum,&#13;
maar uitsluitend tot vaststelling van de&#13;
schadeloosstelling met verrekening van de&#13;
waarde van het quotum.&#13;
5.4 De ontbinding van de pachtovereenkomst&#13;
is nodig in verband met de omstandigheid, dat&#13;
de gemeente een bestemmingsplan wil realiseren&#13;
danwel doen realiseren, waarbij de onderhavige&#13;
gronden niet meer worden gebruikt&#13;
voor tot de landbouw betrekkelijke doeleinden.&#13;
Er bestaat geen aanleiding bij het vaststellen&#13;
van de schadeloosstelling andere maatstaven&#13;
te hanteren dan in het kader van een&#13;
onteigeningsprocedure. Uitgangspunt bij vaststelling&#13;
van de schadeloosstelling dient derhalve&#13;
te zijn dat de pachter volledige schadeloosstelling&#13;
ontvangt en dat hij wordt gebracht&#13;
in een financiële toestand gelijkwaardig&#13;
aan die waarin hij zich zou hebben bevonden&#13;
indien de ontbinding niet zou hebben plaatsgehad,&#13;
hetgeen insluit dat de vergoeding niet&#13;
beneden het bedrag van de schade mag blijven&#13;
doch in beginsel ook niet boven dat bedrag&#13;
mag uitgaan, zodat bij berekening van de&#13;
schade welke moet worden vergoed in beginsel&#13;
de uit de ontbinding voortvloeiende voordelen&#13;
met de daaruit voortvloeiende nadelen&#13;
zullen moeten worden verrekend. Nu beide&#13;
partijen ervan uitgaan dat het met het gepachte&#13;
samenhangende melkquotum ten gevolge&#13;
van de ontbinding naar Loeffen vloeit dient&#13;
het daaruit voor hem voortvloeiende voordeel&#13;
verrekend te worden in de schadeloosstelling.&#13;
Dat voordeel is, dat Loeffen het quotum ook&#13;
voor dit deel kan blijven benutten en dat hij&#13;
nimmer meer terzake van dit deel van het&#13;
melkquotum met deze verpachter of met een&#13;
andere verpachter behoeft af te rekenen. Gezien&#13;
alle van belang zijnde omstandigheden is de&#13;
waarde van dit voordeel terecht gesteld op&#13;
25% van de waarde van het op het gepachte&#13;
rustende melkquotum. Het hof verwijst met&#13;
betrekking tot het verrekenen van het hiervoor&#13;
genoemde voordeel naar het arrest van&#13;
de Hoge Raad van 28 mei 1997, NJ 1998/282.&#13;
5.5 Uit hetgeen hiervoor is overwogen blijkt,&#13;
dat in een geval als het onderhavige, dat&#13;
betrekking heeft op de vraag of en zo ja in&#13;
hoeverre de waarde van het melkquotum&#13;
moet worden betrokken in de berekening van&#13;
de schadeloosstelling, niet van belang is of de&#13;
verpachter aanspraak op een referentiehoeveelheid&#13;
kan maken hetzij door deze zelf&#13;
rechtstreeks te benutten, hetzij door deze&#13;
door een producent te doen benutten. Reeds&#13;
om die reden faalt het beroep van Loeffen op&#13;
artikel 20 van de Regeling Superheffing 1993.&#13;
Voorts is, anders dan Loeffen stelt, het resultaat&#13;
dat wordt bereikt door 25% van de waarde&#13;
van het quotum te verrekenen in het kader&#13;
van het vaststellen van de schadeloosstelling&#13;
niet onredelijk. In de loop der jaren is de&#13;
heersende jurisprudentie geworden, dat bij&#13;
het einde van een rechtsverhouding, als daarbij&#13;
melkquotum is betrokken, naar de maat-&#13;
staven van redelijkheid en billijkheid moet&#13;
worden beslist of en in hoeverre een vergoeding&#13;
voor het melkquotum dient te worden&#13;
betaald, waarbij in beginsel niet van belang is&#13;
of degene, die de vergoeding toekomt, de&#13;
referentiehoeveelheid ook zelf kan benutten.&#13;
Dit beginsel komt onder meer tot uiting in het&#13;
arrest van de Hoge Raad van 29 september&#13;
1995, NJ 1996/88 en van de Hoge Raad van&#13;
13 september 1996 NJ 1996/732 alsmede in de&#13;
uitspraken van het gerechtshof te Leeuwarden&#13;
van 27 september 1995, NJ 1996/634 en van&#13;
het gerechtshof te Arnhem van 27 februari&#13;
1996, NJ 1996/412. De in deze jurisprudentie&#13;
tot uiting komende rechtsontwikkeling brengt&#13;
mede, dat in het algemeen voor de vraag of&#13;
degene op wiens naam het quotum is of wordt&#13;
geregistreerd een vergoeding aan andere belanghebbenden&#13;
moet betalen niet beslissend is&#13;
of hij ten opzichte van die andere belanghebbenden&#13;
toerekenbaar is tekortgeschoten, maar&#13;
of naar maatstaven van billijkheid en redelijkheid,&#13;
die ook gelden bij afwikkeling van een&#13;
rechtsverhouding, een vergoeding dient te&#13;
worden betaald. Het door het hof onder 5.4&#13;
gegeven oordeel leidt dus niet tot een resultaat&#13;
dat afwijkt van ander vergelijkbare situaties en&#13;
de omstandigheid dat het feitelijk gevolg is&#13;
dat de gemeente als verpachter een voordeel&#13;
toevalt, kan niet als onredelijk of onbillijk&#13;
worden aangemerkt. Dit laat onverlet, dat een&#13;
vordering van een verpachter tegen een pachter&#13;
tot betaling van schadevergoeding moet&#13;
worden afgewezen indien de verpachter zijn&#13;
vordering baseert op toerekenbaar tekortschieten&#13;
van de pachter doordat hij niet medewerkt&#13;
aan overdracht van het quotum, terwijl&#13;
sprake is van een geval waarin een dergelijke&#13;
overdracht niet mogelijk is.&#13;
5.6 Uit hetgeen hiervoor is overwogen volgt&#13;
dat de afzonderlijke grieven niet meer behoeven&#13;
te worden besproken. Het vonnis van de&#13;
pachtkamer van het kantongerecht moet worden&#13;
vernietigd voor zover het betreft de vastgestelde&#13;
hoogte van de schadeloosstelling en&#13;
ten aanzien van de proceskosten. De schadeloosstelling&#13;
dient alsnog overeenkomstig het&#13;
aanbod van de gemeente te worden vastgesteld.&#13;
Loeffen dient de proceskosten in beide&#13;
instanties te betalen als de in het ongelijk&#13;
gestelde partij.&#13;
6 Beslissing&#13;
Het hof, rechtdoende in hoger beroep:&#13;
bekrachtigt het vonnis van de pachtkamer van&#13;
het kantongerecht te Boxmeer van 2 juni 1998&#13;
voor zover daarbij de tussen partijen bestaande&#13;
pachtovereenkomsten met betrekking tot&#13;
de genoemde percelen zijn ontbonden;&#13;
vernietigt dat vonnis voor het overige en in&#13;
zoverre opnieuw rechtdoende;&#13;
stelt de door de gemeente aan Loeffen te betalen&#13;
schadeloosstelling vast op een bedrag van&#13;
ƒ 34.500,– per ha;&#13;
veroordeelt Loeffen tot betaling van de proceskosten&#13;
in beide instanties, in eerste aanleg&#13;
tot deze uitspraak begroot op ƒ 100,23 voor&#13;
explootkosten, ƒ 160,– voor vastrecht en ƒ 3000,–&#13;
voor salaris gemachtigde en in hoger beroep&#13;
op ƒ 90,01 voor explootkosten, ƒ 3890,– voor&#13;
vastrecht en ƒ 5.100,– voor salaris procureur.</content><legacyfootnotes/><footnotes><footnote/></footnotes><auteurs/><published>2001-06-01 00:00:00</published><modified>1999-07-06 00:00:00</modified><editiondate>2001-06-01</editiondate><htmlpath>https://denhollander.info/artikel/4706</htmlpath></article>
</articles></edition>
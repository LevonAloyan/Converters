<edition><articles><article><jaar>2001</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2001</searchword><id>4691</id><udhid>UDH:TvAR/4691</udhid><titel>Maatschap F. en M. Huizinga / LNV (TvAR 2001/5051)</titel><searchwords><searchword>TvAR 2/2001</searchword><searchword>TvAR 2001/5051</searchword><searchword>UDH:TvAR/4691</searchword></searchwords><attachments><attachment><name>2001_nr 2_Rechtspraak_5051.pdf</name><extention>pdf</extention><url>https://denhollander.info/download/4634/ci</url></attachment></attachments><inleiding>[Regeling dierlijke EG-premies art. 6.2 lid 1&#13;
aanhef en onder a, lid 2; Verordening (EEG)&#13;
nr. 3887/92 art. 10 lid 2 onder b; Algemene&#13;
wet bestuursrecht art. 3:2, 3:46]&#13;
&#13;
In geschil is of verweerder terecht het standpunt&#13;
heeft gehandhaafd dat elf van de aangevraagde&#13;
of vervangende zoogkoeien niet&#13;
voor premie in aanmerking komen. Een vervanger&#13;
waarvan geen vervangdatum in het&#13;
bedrijfsregister is vermeld, is naar het oordeel&#13;
van het College terecht niet voor premie&#13;
in aanmerking gebracht. Ten aanzien&#13;
van de overige tien niet-geïdentificeerde&#13;
zoogkoeien stelt het College voorop dat uit&#13;
het bestreden besluit noch uit het AID-rapport&#13;
valt op te maken op grond waarvan&#13;
deze koeien niet zijn geïdentificeerd. Een en&#13;
ander leidt tot de slotsom dat verweerder&#13;
bij de voorbereiding van het bestreden&#13;
besluit niet de nodige kennis omtrent de&#13;
relevante feiten heeft vergaard en dat dit&#13;
besluit niet berust op een deugdelijke&#13;
motivering. Beroep gegrond en vernietiging&#13;
bestreden besluit. Bepaalt dat verweerder&#13;
opnieuw op het bezwaar zal beslissen en&#13;
bepaalt voorts dat verweerder het gestorte&#13;
griffierecht vergoedt.</inleiding><content>UITSPRAAK IN DE ZAAK VAN:&#13;
De maatschap F. en M. Huizinga te Hellum,&#13;
appellante,&#13;
tegen&#13;
de Minister van Landbouw, Natuurbeheer en&#13;
Visserij te ’s-Gravenhage,&#13;
verweerder,&#13;
gemachtigde: mr. S.H.G. van Zanten.&#13;
1. De procedure&#13;
(…)&#13;
2. De grondslag van het geschil&#13;
2.1 De relevante regelgeving&#13;
Aan producenten die op hun bedrijf zoogkoeien&#13;
houden en die over zogeheten premierechten&#13;
beschikken kan op hun verzoek,&#13;
overeenkomstig de bepalingen van Verordening&#13;
(EEG) nr. 805/68, Verordening (EEG)&#13;
nr. 3886/92 en Verordening (EEG) nr. 3887/92&#13;
en de Regeling, jaarlijks na afloop van het verkoopseizoen&#13;
een premie tot maximaal de&#13;
hoogte van de premierechten worden verleend.&#13;
Ingevolge artikel 10, tweede lid en onder b,&#13;
van Verordening (EEG) nr. 3887/92 wordt,&#13;
wanneer wordt vastgesteld dat het aantal in&#13;
een steunaanvraag aangegeven dieren groter is&#13;
dan het aantal bij controle gecontroleerde dieren,&#13;
het steunbedrag berekend op basis van&#13;
het aantal geconstateerde dieren. Indien de&#13;
steunaanvraag betrekking heeft op meer dan&#13;
20 dieren wordt geen steun toegekend wanneer&#13;
het vastgestelde verschil meer dan 20%&#13;
van het geconstateerde aantal bedraagt.&#13;
Artikel 6.2. van de Regeling luidt voor zover&#13;
hier van belang als volgt:&#13;
“1. Een premie wordt de producent slechts&#13;
verleend:&#13;
a. voor de aan te houden zoogkoeien die vanaf&#13;
het moment van ontvangst door LASER van&#13;
de eerste premieaanvraag zoogkoeien in het&#13;
oor zijn voorzien van een oormerk met registratienummer,&#13;
als bedoeld in artikel 1, tweede&#13;
lid, onderdeel 12e, van de Verordening&#13;
identificatie en registratie runderen 1991, (…)&#13;
2. Indien gedurende de aanhoudperiode de in&#13;
de aanvraag vermelde zoogkoeien worden&#13;
vervangen, dient het registratienummer van&#13;
het oormerk van de vervangende zoogkoe,&#13;
danwel de vervangende drachtige vaars vanaf&#13;
het tijdstip van vervanging te zijn ingeschreven&#13;
in de bedrijfsboekhouding. (…)&#13;
In artikel 1, tweede lid, aanhef en onder 12e&#13;
van de Verordening identificatie en registratie&#13;
runderen 1991 van het Landbouwschap wordt&#13;
onder “merk” verstaan “een gewaarmerkt&#13;
oormerk voorzien van een nummer, volgens&#13;
een door de hoofdafdeling voorgeschreven&#13;
model, ter beschikking gesteld door of namens&#13;
de stichting, dienende ter identificatie van een&#13;
rund”.&#13;
2.2 Op grond van de stukken en het onderzoek&#13;
ter zitting zijn in deze zaak de volgende&#13;
feiten en omstandigheden voor het College&#13;
komen vast te staan.&#13;
– Appellante heeft bij op 1 november 1996&#13;
door LASER ontvangen, daartoe bestemd&#13;
aanvraagformulier premie aangevraagd voor&#13;
112 zoogkoeien. In het bij die aanvraag gevoegde&#13;
bedrijfsregister worden naast het perceel&#13;
op het adres Hoofdweg 27 te Hellum, het&#13;
woonadres van de vennoten van appellante,&#13;
als nevenvestigingen genoemd de percelen op&#13;
de adressen Schildwolderdijk 45 en Hoofdweg&#13;
113, beide te Schildwolde. Het perceel&#13;
aan de Schildwolderdijk 45 is eigendom van&#13;
mevrouw Huizinga en is in gebruik bij de&#13;
maatschap. Het perceel aan de Hoofdweg 113&#13;
wordt gepacht door Beukenhoeve B.V. en&#13;
wordt niet gebruikt door de maatschap.&#13;
– De Algemene Inspectiedienst (AID) heeft&#13;
bij appellante op 16 april 1997 een zogenoemde&#13;
“controle aanhouden zoogkoeienbestand”&#13;
verricht. Voorts heeft op 3 juli 1997 een gesprek&#13;
met de beide vennoten van appellante&#13;
plaatsgevonden, waarna de AID op diezelfde&#13;
datum haar rapport heeft opgemaakt. Blijkens&#13;
dit rapport zijn bij de controle op de twee bij&#13;
de maatschap in gebruik zijnde percelen 86&#13;
(vervangers van) bij de aanvraag vermelde&#13;
zoogkoeien aangetroffen. Op deze percelen&#13;
zijn totaal 7 zoogkoeien aangetroffen die&#13;
waren voorzien van oormerken, die niet&#13;
(meer) op de I&amp;R-stallijsten van de drie voornoemde&#13;
locaties voorkwamen en die evenmin&#13;
betrekking hebben op aangevraagde zoogkoeien.&#13;
Voorts zijn 14 aangevraagde zoogkoeien/&#13;
vervangende vaarzen aangetroffen op het niet&#13;
bij de maatschap in gebruik zijnde perceel aan&#13;
de Hoofdweg 113 te Schildwolde. Door de&#13;
AID zijn 11 van de aangevraagde zoogkoeien&#13;
niet geïdentificeerd, terwijl slechts voor één&#13;
zoogkoe een nieuw oormerk is besteld, en is&#13;
tenslotte geconstateerd dat van één vervanger&#13;
geen vervangdatum in het bedrijfsregister is&#13;
vermeld.&#13;
– Naar aanleiding van het AID-rapport heeft&#13;
verweerder appellante bij besluit van 11 juli&#13;
1997 het volgende meegedeeld:&#13;
“Hierbij bericht ik U dat Uw aanvraag met&#13;
ontvangstdatum 1 november 1996 is afgewezen.&#13;
De reden dat Uw aanvraag is afgewezen is dat&#13;
Uniet voldoet aan de volgende voorwaarde(n):&#13;
– De producent dient alle bepalingen van de&#13;
regeling in acht te nemen (artikel 2.8, lid 1).&#13;
Bij een controle door de Algemene Inspectiedienst&#13;
op Uw bedrijf is geconstateerd dat U&#13;
niet aan de gestelde voorwaarden heeft voldaan.”&#13;
– Appellante heeft tegen dat besluit tijdig&#13;
bezwaar gemaakt, naar aanleiding waarvan op&#13;
30 oktober 1997 een hoorzitting heeft plaatsgevonden,&#13;
– Vervolgens heeft verweerder het bestreden&#13;
besluit genomen.&#13;
3. Het bestreden besluit&#13;
Het bestreden besluit houdt – samengevat –&#13;
onder meer het volgende in.&#13;
Verweerder erkent dat in het primaire besluit&#13;
van 11 juli 1997 op geen enkele wijze inhoudelijk&#13;
is ingegaan op de reden(en) van de&#13;
afwijzing van de aanvraag van appellante. Die&#13;
redenen zijn vervat in het AID-rapport, waarvan&#13;
appellante bij toezending van het primaire&#13;
besluit geen afschrift heeft ontvangen, terwijl&#13;
appellante evenmin in de gelegenheid is gesteld&#13;
om voorafgaand aan de totstandkoming&#13;
van dat besluit haar zienswijze naar voren te&#13;
brengen omtrent de niet van haar afkomstige&#13;
gegevens, waar de AID in het rapport vanuit&#13;
is gegaan. Op grond van het vorenstaande is&#13;
het bezwaar van appellante wegens schending&#13;
van de artikelen 4:16 (oud) en 4:7 van de Algemene&#13;
wet bestuursrecht gegrond verklaard.&#13;
Met betrekking tot de materiële aspecten van&#13;
het bezwaarschrift is in het bestreden besluit&#13;
allereerst overwogen dat de 14 op de locatie&#13;
Hoofdweg 113 te Schildwolde aangetroffen&#13;
zoogkoeien niet voor premie in aanmerking&#13;
kunnen komen, nu die locatie niet bij appellante&#13;
in gebruik is. Bovendien stelt verweerder&#13;
dat iedere zoogkoe op grond van de toepasselijke&#13;
regelgeving voorzien moet zijn van&#13;
twee oormerken en dat ingevolge artikel 10,&#13;
lid 4, van Verordening (EEG) nr. 3887/92&#13;
slechts runderen in aanmerking kunnen worden&#13;
genomen indien het in de steunaanvraag&#13;
geïdentificeerde dieren betreft. Nu gebleken is&#13;
dat tien van de op de bij de maatschap in&#13;
gebruik zijnde percelen aangetroffen zoogkoeien&#13;
niet zijn geïdentificeerd, komen deze&#13;
niet voor premie in aanmerking. Dat voor&#13;
enkele van deze zoogkoeien oormerken waren&#13;
besteld kan hieraan niet af doen. Voorts is ten&#13;
aanzien van 1 zoogkoe geen vervangdatum in&#13;
het bedrijfsregister genoteerd, zodat ook dit&#13;
rund niet voor premie in aanmerking komt.&#13;
Gelet op het vorenstaande komt verweerder&#13;
tot de slotsom dat in totaal 25 dieren niet voor&#13;
premie in aanmerking komen, hetgeen met zich&#13;
meebrengt dat het aantal geconstateerde dieren,&#13;
dat wil zeggen het aantal wel voor premie in&#13;
aanmerking te nemen dieren, (112 – 25 =)87&#13;
bedraagt. Daarmee bedraagt het vastgestelde&#13;
verschil meer dan 20 procent ten opzichte van&#13;
het aantal geconstateerde dieren, namelijk&#13;
29%, zodat op grond van artikel 10, lid 2, van&#13;
Verordening (EEG) nr. 3887/92 voor het verkoopseizoen&#13;
1996 geen zoogkoeienpremie&#13;
kan worden toegekend.&#13;
Met betrekking tot onderscheidenlijk twee op&#13;
de locatie Hoofdweg 27 en vijf op de locatie&#13;
Schildwolderdijk 45 door de AID aangetroffen&#13;
zoogkoeien, die waren voorzien van oormerken&#13;
waarvan de nummers niet (meer) op&#13;
de stallijsten van die locaties noch op de stallijst&#13;
van de locatie Hoofdweg 113 voorkwamen,&#13;
is in het bestreden besluit naar aanleiding&#13;
van het verhandelde ter hoorzitting nog&#13;
het volgende opgemerkt. De AID heeft in de&#13;
bezwaarfase meegedeeld dat zij bij die constatering&#13;
blijft en dat het geen runderen betreft&#13;
met een zelfde oor(merk)nummer als een&#13;
ander op een van de locaties van de maatschap&#13;
aangetroffen rund. Voormelde 7 runderen&#13;
hadden slechts één, in plaats van de voorgeschreven&#13;
twee oormerken in.&#13;
4. Het standpunt van appellante&#13;
Appellante heeft ter ondersteuning van het&#13;
beroep – samengevat – onder meer het volgende&#13;
tegen het bestreden besluit aangevoerd.&#13;
Appellante heeft bezwaar tegen de achtereenvolgens&#13;
door de AID, LASER en verweerder&#13;
gevolgde handelwijze. Naar haar opvatting&#13;
heeft de AID ten onrechte geweigerd om in&#13;
aanwezigheid van F. Huizinga, als een van de&#13;
vennoten van de maatschap, een hertelling van&#13;
de aanwezige zoogkoeien te verrichten, laat&#13;
staan om dit binnen een redelijke termijn na&#13;
de op 16 april 1997 verrichte controle te doen.&#13;
Appellante is ten onrechte bij de afwijzing&#13;
van haar premieaanvraag niet van de redenen&#13;
daarvan op de hoogte gesteld.&#13;
Bovendien was de behandeling van haar bezwaarschrift&#13;
gebrekkig, nu een aangetekende&#13;
brief van appellante bij LASER in het ongerede&#13;
is geraakt en appellante de indruk heeft&#13;
gekregen dat op de hoorzitting vooral is&#13;
gezocht naar argumenten om, zelfs indien de&#13;
bevindingen van de AID onjuist zouden zijn,&#13;
niettemin tot afwijzing van de premieaanvraag&#13;
over te kunnen gaan.&#13;
Appellante stelt zich op het standpunt dat zij&#13;
met door haar in de bezwaarprocedure overgelegde&#13;
bewijsstukken heeft aangetoond dat&#13;
zoogkoeien, die door de AID bij de controle&#13;
niet zijn gezien wel degelijk op haar bedrijfspercelen&#13;
aanwezig waren. In dit verband wijst&#13;
appellante er op, dat door haar geïmporteerde&#13;
koeien door de gezondheidsdienst slechts van&#13;
één oormerk zijn voorzien, terwijl volgens&#13;
haar het dragen van twee oormerken pas&#13;
vanaf 1 januari 1998 verplicht is gesteld en dan&#13;
nog uitsluitend voor na die datum geboren&#13;
dieren. Voorts stelt appellante te hebben&#13;
bewezen dat dieren, die door de AID wel zijn&#13;
gezien, niet aanwezig hebben kunnen zijn.&#13;
5. De beoordeling van het geschil&#13;
Het College stelt voorop dat de zeven op de&#13;
twee locaties van de maatschap aangetroffen&#13;
zoogkoeien, die elk slechts van één oormerk&#13;
waren voorzien, terwijl de nummers van die&#13;
oormerken niet op de stallijsten van die locaties&#13;
(noch die van Beukenhoeve B.V.) voorkwamen,&#13;
geen deel uitmaken van de 25 dieren&#13;
die door verweerder op het aantal aangevraagde&#13;
dieren in mindering zijn gebracht. Derhalve&#13;
zal het College de argumenten van beide&#13;
partijen met betrekking tot voormelde zeven&#13;
zoogkoeien – die ook niet behoorden tot de in&#13;
de aanvraag vermelde dieren, noch als vervanger&#13;
daarvan kunnen worden aangemerkt –&#13;
buiten beschouwing laten. Mede naar aanleiding&#13;
van het verhandelde ter zitting staat&#13;
voorts vast dat het beroep van appellante zich&#13;
niet richt tegen de vaststelling, dat voor de 14&#13;
wel aangevraagde, doch op de locatie van&#13;
Beukenhoeve B.V. aangetroffen, zoogkoeien&#13;
geen aanspraak op premie bestaat.&#13;
Nu de procedurele argumenten van appellante&#13;
– mede gezien de inhoud van het bestreden&#13;
besluit – niet tot vernietiging van dat besluit&#13;
kunnen leiden, is nog slechts in geschil of verweerder&#13;
terecht het standpunt heeft gehandhaafd&#13;
dat – naast laatstgenoemde 14 zoogkoeien&#13;
– 11 van de aangevraagde of vervangende&#13;
zoogkoeien niet voor premie in aanmerking&#13;
komen. Blijkens het bestreden&#13;
besluit gaat het bij die 11 zoogkoeien om 10&#13;
van de op de locaties van de maatschap aangetroffen&#13;
zoogkoeien, die niet zijn geïdentificeerd&#13;
en om één vervanger, waarvan geen vervangdatum&#13;
in het bedrijfsregister is vermeld.&#13;
Nu appellante hetgeen verweerder heeft overwogen&#13;
met betrekking tot laatstbedoelde koe&#13;
niet – gemotiveerd – heeft weersproken, concludeert&#13;
het College dat verweerder gelet op&#13;
artikel 6.2., tweede lid, van de Regeling die&#13;
vervanger terecht niet voor premie in aanmerking&#13;
heeft gebracht.&#13;
Ten aanzien van de 10 niet geïdentificeerde&#13;
zoogkoeien stelt het College voorop dat noch&#13;
uit het bestreden besluit, noch uit het AIDrapport&#13;
van 3 juli 1997 valt op te maken op&#13;
grond waarvan deze koeien niet zijn – konden&#13;
worden – geïdentificeerd. Namens verweerder&#13;
is ter zitting meegedeeld dat aangenomen&#13;
wordt dat het hier zoogkoeien betreft, die niet&#13;
in beide oren waren voorzien van een oormerk,&#13;
terwijl de toepasselijke regelgeving dit&#13;
wel vereist. Naar het oordeel van het College&#13;
lag het op de weg van verweerder om deze&#13;
aanname voorafgaand aan de totstandkoming&#13;
van het bestreden besluit te verifiëren bij de&#13;
AID. Doch zelfs indien die aanname juist zou&#13;
zijn, heeft verweerder verzuimd aan te geven&#13;
op grond van welke bepaling(en) voor identificatie&#13;
van een rund twee oormerken vereist&#13;
zijn en met ingang van welke datum die eis&#13;
zou gelden. In ieder geval wordt in artikel 6.2,&#13;
lid 1 aanhef en onder a, van de Regeling en in&#13;
het aldaar genoemde artikel 1, lid 2, aanhef en&#13;
onder 12e, van de Verordening identificatie en&#13;
registratie runderen 1991 – zoals hiervoor in&#13;
rubriek 2.1 weergegeven – niet de eis gesteld&#13;
dat het betrokken dier in beide oren moet zijn&#13;
voorzien van een oormerk met registratienummer.&#13;
Het vorenstaande leidt tot de slotsom dat&#13;
verweerder in strijd met artikel 3:2 van de&#13;
Algemene wet bestuursrecht (Awb) bij de&#13;
voorbereiding van het bestreden besluit niet&#13;
de nodige kennis omtrent de relevante feiten&#13;
heeft vergaard en dat dit besluit niet berust op&#13;
een – op grond van artikel 3:46 (artikel 4:16&#13;
oud) Awb vereiste – deugdelijke motivering.&#13;
Het beroep dient derhalve gegrond te worden&#13;
verklaard.&#13;
Het College acht voorts termen aanwezig&#13;
voor nadere beslissingen als hierna in het dictum&#13;
van de uitspraak vermeld.&#13;
Nu aan de zijde van appellante niet is gebleken&#13;
van daarvoor in aanmerking komende&#13;
kosten bestaat geen grond voor een proceskostenveroordeling&#13;
met toepassing van artikel&#13;
8:75 van de Awb.&#13;
6. De beslissing&#13;
Het College:&#13;
– verklaart het beroep gegrond;&#13;
– vernietigt het bestreden besluit;&#13;
– bepaalt dat verweerder opnieuw op het&#13;
bezwaarschrift van appellante beslist met&#13;
inachtneming van deze uitspraak;&#13;
– bepaalt dat door verweerder aan appellante&#13;
het door haar gestorte griffierecht ad ƒ 420,–&#13;
(zegge: vierhonderdtwintig gulden) wordt vergoed.</content><legacyfootnotes/><footnotes><footnote/></footnotes><auteurs/><published>2001-02-01 00:00:00</published><modified>1999-06-08 00:00:00</modified><editiondate>2001-02-01</editiondate><htmlpath>https://denhollander.info/artikel/4691</htmlpath></article>
</articles></edition>
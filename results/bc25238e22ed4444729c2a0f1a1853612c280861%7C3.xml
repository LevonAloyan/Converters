<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1992</searchword><id>6174</id><udhid>UDH:TvAR/6174</udhid><titel>Het proefproject pachtersregistratie. Een onderzoek ten behoeve van de pachtersomslag, die volgt uit de Waterschapswet</titel><searchwords><searchword>TvAR 6/1992</searchword><searchword>UDH:TvAR/6174</searchword></searchwords><attachments><attachment><name>1992_nr 6_Artikel_Mulder.pdf</name><extention>pdf</extention><url>https://denhollander.info/download/5968/ci</url></attachment></attachments><inleiding>1. INLEIDING&#13;
Naar aanleiding van vragen in De Tweede Kamer heeft er een onderzoek plaatsgevonden&#13;
naar de mogelijkheid om een adequate pachtersregistratie uit te voeren. Deze registratie is&#13;
noodzakelijk voor de samenstelling van het kies- en het omslagregister voor de pachtersregistratie.&#13;
Deze registratie is een direct gevolg van de nieuwe Waterschapswet, die per 1&#13;
januari 1992 in werking is getreden.&#13;
Het onderzoek naar de pachtersregistratie vond plaats in de periode juli 1989 tot juli&#13;
1990 bij drie waterschappen: De Groote Waard, Huister Ambacht en De Oostermoerse&#13;
Vaart. In maart 1991 zijn de eindresultaten beschikbaar gesteld aan de Unie van Waterschappen.&#13;
Dit artikel geeft een beschrijving van dit onderzoek, waarbij achtereenvolgens de aanleiding,&#13;
de opzet, de uitvoering en de resultaten worden beschreven. Naar aanleiding van&#13;
de resultaten is het mogelijk om conclusies te trekken over de gehanteerde methode;&#13;
aspecten die daarbij aan bod komen, zijn vooral de effectiviteit van de gehanteerde methode&#13;
en de kosten. Tot slot worden er aanbevelingen gedaan over het vervolg van het onderzoek&#13;
en de wijze waarop met name het Kadaster bij zou kunnen dragen aan de&#13;
pachtersregistratie.</inleiding><content>2. AANLEIDING TOT HET ONDERZOEK&#13;
Nu de Waterschapswet op 1 januari 1992 in werking is getreden, kunnen pachters in het&#13;
waterschapsbestuur en in de omslagheffing worden opgenomen. Om vast te kunnen stellen&#13;
welke pachters stemgerechtigd en belastingplichtig zijn, dient het waterschap ook&#13;
voor pachters een kiesregister en een omslagregister aan te leggen. Voor het opzetten en&#13;
bijhouden daarvan kunnen de waterschappen een beroep doen op de gegevens van de&#13;
Grondkamers.&#13;
Omdat in de Waterschapswet is gekozen voor het principe 'one man-one vote', dus het&#13;
enkelvoudig kiesrecht, hoeft het waterschap voor het kiesregister alleen te weten hoeveel&#13;
pachters er zijn en welke personen dit zijn. Volgens art. 88, 2e lid van de Pachtwet, hoeven&#13;
alleen de naam en woonplaats van de pachter in de pachtovereenkomst voor te komen.&#13;
In de registratieformulieren, die de Grondkamer van de pachtovereenkomst&#13;
bijhoudt, staan deze adressen vermeld. De aanlevering van deze NAW-gegevens (naam, adres en woonplaats) voor het kiesregister zal daarom in de praktijk geen problemen opleveren.&#13;
De eisen die aan het omslagregister gesteld worden, zorgen voor meer problemen. Waterschappen&#13;
moeten de pachtersomslag heffen op basis van de onbebouwde onroerende&#13;
zaken, die een pachter in gebruik heeft. Daarbij zal de maatstaf voor de pachtersomslag&#13;
de oppervlakte van die gronden zijn. Vanwege de vergelijkbaarheid van het belaste object&#13;
moet men dezelfde objectbeschrijving hanteren als voor de eigenarenomslag. Deze objectbeschrijving&#13;
heeft twee componenten die hetzelfde moeten zijn: dezelfde identificatie&#13;
van het object en (in de meeste gevallen) dezelfde oppervlakte.&#13;
Bij de eigenarenomslag wordt uitgegaan van de actuele kadastrale gegevens, zoals de&#13;
geautomatiseerde kadastrale registratie (AKR) die verstrekt. Het is dan ook vanzelfsprekend&#13;
dat de waterschappen voor de bepaling van de pachtersomslag op deze gegevens&#13;
aansluiten. Hier lijkt geen vuiltje aan de lucht, want de pachtwet schrijft voor dat in het&#13;
pachtcontract de kadastrale kenmerken moeten worden gebruikt. We weten echter dat om&#13;
meerdere redenen die gegevens veelal onvolledig en/of onjuist zijn. Dit betekent dat alle&#13;
pachtgegevens die van de Grondkamer komen, voor de pachtersregistratie moeten worden&#13;
gecontroleerd op de actualiteit en de juistheid van de kadastrale gegevens.&#13;
Bij de behandeling van de Kadasterwet in de Vaste Commissie voor Justitie van de&#13;
Tweede Kamer (UCV 65/66, 8 en 9 juni 1988) is gevraagd naar de mogelijkheden om het&#13;
Kadaster bij de pachtersregistratie in te schakelen. De toenmalige Minister van Volkshuisvesting,&#13;
Ruimtelijke Ordening en Milieubeheer, heeft bij die gelegenheid geantwoord,&#13;
dat het Kadaster bereid is om zijn diensten aan de waterschappen beschikbaar te&#13;
stellen. Een van zijn argumenten was dat in de AKR reeds een plaats is gereserveerd voor&#13;
de opname van gegevens voor de waterschappen.&#13;
Ook bij het voorlopige verslag van de ontwerp-Waterschapswet is door de Vaste Commissie&#13;
voor Verkeer en Waterstaat gevraagd, of de regering overwogen heeft om de pachtersregistratie&#13;
te laten uitvoeren door het Kadaster (Kamerstukken II, 1987/1988, 19 995,&#13;
nr. 5). In de Memorie van Antwoord merkt de Minister van Verkeer en Waterstaat hierover&#13;
op, dat nog nader onderzocht moet worden onder welke voorwaarden de waterschappen&#13;
voor de pachtersregistratie gebruik kunnen maken van de diensten van het&#13;
Kadaster.&#13;
Over dit onderzoek naar de mogelijkheden van pachtersregistratie met behulp van het&#13;
Kadaster is in het najaar van 1988 een ambtelijk overleg gestart. Deelnemers hieraan waren&#13;
vertegenwoordigers van het Ministerie van Verkeer en Waterstaat, het Ministerie van&#13;
Landbouw, Natuurbeheer en Visserij, het Kadaster, de Grondkamers en de Unie van Waterschappen.&#13;
Het overleg resulteerde in een voorstel om voor de pachtersregistratie een&#13;
proefproject uit te voeren in drie gebieden, volgens een vastgesteld werkplan.&#13;
3. DE OPZET VAN HET PROEFPROJECT&#13;
PACHTERSREGISTRATIE1&#13;
Volgens het onderzoeksvoorstel was het doel van het proefproject het verkrijgen van inzicht&#13;
in de werkzaamheden bij de opbouw en instandhouding van een pachtersregistratie.&#13;
Daarnaast waren vooral de tijd en de kosten belangrijk. Op grond van de gegevens, die door het proefproject beschikbaar kwamen, dienden alternatieven te worden geschetst&#13;
voor de wijze waarop de pachtersregistratie kan plaatsvinden, en diende aangegeven te&#13;
worden welke organisatie de pachtersregistratie zou gaan opbouwen en bijhouden. Voor&#13;
de beantwoording van de laatste vraag waren er twee alternatieven: het waterschap zelf,&#13;
of het Kadaster ten behoeve van het waterschap. Ten slotte had het proefproject tot doel&#13;
basismateriaal te verzamelen voor de eventuele opstelling van een AMvB. Deze AMvB&#13;
zou moeten regelen welke gegevens de grondkamers aan de waterschappen dienden te leveren.&#13;
Het proefproject bestond uit twee fasen. In de eerste fase is onderzocht wat er nodig is&#13;
voor de opbouw van een pachtersregistratie. Het betreft hier een eenmalige activiteit. Nadat&#13;
de pachtersregistratie is opgebouwd, dient deze bijgehouden te worden. Deze bijhouding&#13;
is in de tweede fase van het onderzoek bestudeerd.&#13;
Om de uitvoering van het onderzoek in de drie proefgebieden op gelijke wijze te laten&#13;
verlopen, is een werkplan opgesteld. Dit werkplan gaf stapsgewijs aan welke activiteiten&#13;
er uitgevoerd dienden te worden. Hierbij is een onderscheid gemaakt in de inwinning van&#13;
de gegevens, de verwerking ervan en de opslag van gegevens.&#13;
Voor ieder van deze onderdelen dienden een aantal relevante gegevens geregistreerd&#13;
en kengetallen te worden ontwikkeld. In ieder proefgebied was een projectleider verantwoordelijk&#13;
voor de uitvoering en de voortgang van het onderzoek. Voor het project in De&#13;
Groote Waard berustte de projectleiding bij het Waterschap zelf, voor Huister Ambacht&#13;
bij de stichting Kadastrale en Financiële Administratie (KAFI) en voor De Oostermoerse&#13;
Vaart bij het Kadaster. Daarnaast zorgde de Begeleidingsgroep Pachtersregistratie onder&#13;
andere voor de coördinatie tussen de drie onderzoeken. Naast de drie projectleiders waren&#13;
in deze Begeleidingsgroep Rijkswaterstaat, het Kadaster, de secretariaten van de Grondkamers&#13;
en de Unie van Waterschappen vertegenwoordigd.&#13;
De verzamelde gegevens&#13;
Voor de opbouw van de pachtersregistratie zijn de volgende gegevens verzameld:&#13;
- het aantal verpachters in relatie tot het aantal zakelijk gerechtigden;&#13;
het aantal gepachte percelen in relatie tot het aantal kadastrale percelen, en de totale&#13;
oppervlakte van de gepachte percelen in relatie tot de totale oppervlakte van het gebied;&#13;
- het aantal pachters en het aantal pachtcontracten;&#13;
een indicatie van het aantal correct ingevulde pachtcontracten en het aantal beëindigde&#13;
pachtcontracten;&#13;
- een indicatie van de te verrichten werkzaamheden en de te besteden tijd voor het op&#13;
werken van de verouderde kadastrale gegevens, zodanig dat hieruit ook de kosten voor de&#13;
opbouw van de pachtersregistratie door de betrokken organisaties zijn af te leiden;&#13;
- een indicatie van de te besteden tijd voor het invoeren van de pachtgegevens in een ge&#13;
automatiseerd systeem.&#13;
Over de bijhouding van de pachtersregistratie is informatie verkregen over:&#13;
- de procedures die voor het bijhouden van mutaties in de pachtgegevens (object- en sub&#13;
jectgegevens) mogelijk zijn; - de procedures die voor het bijhouden van de pachtgegevens mogelijk zijn, indien gege&#13;
vens in het Kadaster veranderen;&#13;
- de wijze van verwerken van de verschillende mutaties in de registratie;&#13;
- welke mutatiegraad er te verwachten is en wat de aard van de mutaties is;&#13;
- de vraag of het wenselijk is dat het waterschap zelf de registratie van mutaties uitvoert&#13;
of dat het Kadaster hiervoor in opdracht van de waterschappen wordt ingeschakeld. Het&#13;
gaat hier met name over de vraag of het wenselijk is dat het Kadaster de pachtgegevens&#13;
tegelijk verstrekt met de gegevens over de zakelijke rechtstoestand in de massale output&#13;
van de AKR;&#13;
- de kosten die het bijhouden van de mutaties met zich mee brengen voor de betrokken&#13;
organisaties.&#13;
4. DE UITVOERING&#13;
De eerste fase&#13;
In de eerste fase van het onderzoek, de opbouw van de pachtersregistratie, zijn twee alternatieven&#13;
onderzocht. In het eerste alternatief ontvingen de eigenaren in het proefgebied&#13;
een brief van het waterschap. In de brief stond de vraag of hun eigendom geheel of gedeeltelijk&#13;
verpacht was op grond van een pachtovereenkomst, die door de Grondkamer&#13;
was goedgekeurd.&#13;
Bij deze aanschrijving zijn niet alle eigenaren benaderd. Er heeft op twee manieren een&#13;
inperking van de groep eigenaren plaatsgevonden:&#13;
a. Op grond van art. 58 van de Pachtwet hoeven verpachtingen van percelen kleiner&#13;
dan 25 are geen goedkeuring van de Grondkamer te hebben. Per individuele Grondkamer&#13;
kan deze ondergrens voor bepaalde bodemculturen (bijvoorbeeld intensieve tuinbouw)&#13;
nog verlaagd worden, tot een ondergrens van 10 are. Om deze reden zijn de percelen klei&#13;
ner dan 25 are in de drie proefgebieden uit het bestand van aan te schrijven eigenaren ver&#13;
wijderd (van besluiten tot verdere verlaging was in de drie proefgebieden geen sprake).&#13;
b. Bij de bebouwde percelen gaat het vrijwel steeds om woonhuizen met een tuin. Op&#13;
dergelijke percelen komt in de praktijk geen pacht voor. Daarom zijn al deze percelen,&#13;
voor zover de oppervlakte minder dan 50 are bedraagt, eveneens uit het bestand van aan&#13;
te schrijven eigenaren verwijderd.&#13;
Met de gegevens die naar aanleiding van de aanschrijving door de eigenaren zijn verstrekt,&#13;
is vervolgens bij de Grondkamer nagegaan in hoeverre het hierbij om goedgekeurde&#13;
en geldige pachtcontracten gaat. Voor zover dat het geval was, zijn daarna een aantal&#13;
relevante gegevens in de betreffende pachtcontracten op hun actualiteitswaarde gecontroleerd.&#13;
Het betreft hier onder andere de volgende gegevens:&#13;
- de NA W-gegevens van de verpachter;&#13;
- de NAW-gegevens van de pachter;&#13;
- de kadastrale aanduiding, inclusief de oppervlakte.&#13;
Ten slotte zijn de geactualiseerde pachtgegevens in een afzonderlijk bestand opgeslagen. In het tweede alternatief ging men uit van hetzelfde bestand van eigenaren als onder&#13;
het eerste alternatief. In plaats van deze eigenaren aan te schrijven is direct bij de Grondkamer&#13;
nagegaan in hoeverre deze eigenaren daar als verpachter geregistreerd stonden.&#13;
Vervolgens is ook hier nagegaan of het om geldige en goedgekeurde pachtcontracten&#13;
ging, zijn de relevante gegevens op hun actualiteitswaarde gecontroleerd en heeft opslag&#13;
van de geactualiseerde gegevens plaatsgevonden.&#13;
De twee alternatieven overlappen elkaar gedeeltelijk. In de praktijk zijn deze elkaar&#13;
overlappende activiteiten niet twee maal uitgevoerd, maar slechts één keer. Bij de raming&#13;
van de bestede tijd en kosten in de twee alternatieven is echter wèl rekening gehouden&#13;
met volledige uitvoering van alle activiteiten bij ieder alternatief. Zo konden de alternatieven&#13;
op dezelfde basis vergeleken worden.&#13;
De tweede fase&#13;
Parallel aan het onderzoek naar de opbouw van de registratie is ook onderzoek verricht&#13;
naar de bijhouding van de pachtersregistratie. Een jaar lang is in de drie proefgebieden&#13;
bijgehouden welke mutaties er optraden in de opgenomen pachtcontracten. Globaal genomen&#13;
kunnen de volgende soorten mutaties voorkomen, die van belang zijn voor de pachtersregistratie:&#13;
- het toevoegen van pachters op grond van nieuwe door de Grondkamer goedgekeurde&#13;
pachtcontracten;&#13;
- het verwijderen van pachters op grond van bij de Grondkamer binnengekomen berich&#13;
ten van ontbonden of beëindigde pachtcontracten;&#13;
- overdrachten van de ene naar de andere pachter;&#13;
- wijzigingen in kadastrale aanduiding, de verpachte oppervlakte e.d.;&#13;
- diversen (waaronder pachtprijsherzieningen).&#13;
5. DE RESULTATEN&#13;
Gegevens over de drie proefgebieden&#13;
De oppervlakten van de drie proefgebieden varieerden nogal in omvang; in de waterschappen&#13;
De Oostermoerse Vaart, Huister Ambacht en De Groote Waard was de oppervlakte&#13;
respectievelijk 8316, 5184 en 4612 hectare. Het aantal pachtcontracten was&#13;
daarentegen bijna gelijk: respectieveliijk 205, 201 en 193. Het totale verpachte oppervlak&#13;
per waterschap was weer gevarieerd: respectievelijk 12%, 29% en 25%. Soms blijkt dat&#13;
een klein oppervlak gepacht wordt door relatief veel pachters. De resultaten van de gegevensinwinning&#13;
De resultaten van de aanschrijving aan de eigenaren binnen het eerste alternatief waren&#13;
goed. De totale respons is in alle drie de gebieden hoog (meer dan 80%). Tabel 1 geeft&#13;
aan wat de exacte respons in ieder waterschap was.&#13;
Tabel 1 Respons op de aanschrijving&#13;
De resultaten van de gegevensinwinning in de twee alternatieve onderzoeken zijn opgenomen&#13;
in tabel 2. Van de door de eigenaren opgegeven pachtcontracten is in alternatief 1&#13;
bij de Grondkamer nagegaan of deze daar geregistreerd staan. In De Oostermoerse Vaart&#13;
en Huister Ambacht konden slechts 8 opgegeven contracten niet teruggevonden worden&#13;
bij de Grondkamer; dit is 4% van het totale aantal contracten. Bij De Groote Waard bedroeg&#13;
dit aantal 27, ofwel 15% van het totaal.&#13;
In alternatief 2 is met de lijst van aangeschreven eigenaren direct bij de Grondkamer&#13;
nagegaan of deze eigenaren daar als verpachter geregistreerd staan. Via alternatief 1 komen duidelijk meer contracten tevoorschijn dan via alternatief 2, met&#13;
uitzondering van de situatie in De Groote Waard. In De Oostermoerse Vaart scoort alternatief&#13;
1 duidelijk beter. Wanneer we uitgaan van het aantal contracten onder alternatief 1,&#13;
blijkt dat in alle drie de proefgebieden met behulp van alternatief 2 nog een aantal extra&#13;
contracten tevoorschijn komt. Het gaat dan om 10 a 20% van het totaal aantal contracten.&#13;
De gegevensverwerking&#13;
De verkregen gegevens zijn in alle drie de proefgebieden op dezelfde wijze geregistreerd&#13;
op formulieren. Vervolgens is nagegaan of de in de pachtcontracten opgenomen gegevens&#13;
correct en actueel zijn. Voor zover dat niet het geval is, kan er sprake zijn van kadastrale&#13;
verschillen of van verschillen in de NAW-gegevens va de verpachter of de pachter. Deze&#13;
verschillen zijn in elk project afzonderlijk door de projectleiders opgelost. In een aantal&#13;
gevallen was het voor het waterschap (De Groote Waard) en KAFI (Huister Ambacht)&#13;
nodig een beroep te doen op het Kadaster. In tabel 3 zijn de verschillen weergegeven. De verschillen in de NA W-gegevens van de pachters zijn niet volledig in beeld gebracht,&#13;
omdat er bij het onderzoek onder alternatief 1 aan de verpachter geen gegevens over de&#13;
pachter zijn gevraagd.&#13;
Onderaan in tabel 3 staat het aantal foutloze contracten vermeld. Een contract geldt&#13;
binnen dit onderzoek als foutloos als zowel de kadastrale aanduiding en de kadastrale oppervlakte,&#13;
als de NAW-gegevens van pachter en verpachter correct zijn opgenomen. Uit&#13;
de tabel blijkt dat het aantal foutloze contracten in relatie tot het totale aantal contracten&#13;
nogal varieert: van 38% bij Huister Ambacht tot 58% bij De Oostermoerse Vaart.&#13;
Opslag van de gegevens&#13;
Over de wijze van opslag van de gegevens in een bestand is alleen onderzoek verricht&#13;
door het Kadaster in het project De Oostermoerse Vaart. Het Kadaster heeft onderzocht&#13;
welke relevante gegevens opgenomen moeten worden in het AKR-bestand, om een geïntegreerde&#13;
massale output te kunnen leveren. Tevens is onderzocht welke kosten dat met&#13;
zich meebrengt (zie paragraaf 7). In de andere twee proefgebieden is men er van uitgegaan,&#13;
dat de pachtgegevens zonder problemen in het bestaande systeem kunnen worden&#13;
opgenomen, en is er geen inzicht in de kosten daarvan gegeven.&#13;
De tijdsbesteding&#13;
Het bleek moeilijk om de tijd, besteed aan de onderdelen van de alternatieven 1 en 2 (gegevensinwinning,&#13;
gegevensverwerking e.d.) in deze drie proeven goed met elkaar te vergelijken.&#13;
In tabel 4 is de totale tijdsbesteding binnen beide alternatieven vermeld. Voor de&#13;
gegevensopslag in het uiteindelijke pachtersregister is de tijdsbesteding afzonderlijk vermeld,&#13;
omdat deze los staat van het te kiezen alternatief.&#13;
Sommige activiteiten van het werkplan komen zowel onder alternatief 1 als alternatief&#13;
2 voor. Zoals hiervoor is vermeld, zijn deze activiteiten niet twee maal uitgevoerd, maar&#13;
is de tijdsbesteding hiervoor binnen alternatief 1 tevens gebruikt voor de berekening van&#13;
de tijdsbesteding in alternatief 2. Bij alle urenaantallen zijn ook de uren opgenomen die&#13;
door de secretariaten van de Grondkamers en door de regionale directies van het Kadaster&#13;
aan de inwinning en verwerking van gegevens zijn besteed. Uit tabel 4 blijkt een divers, maar toch wel veelzeggend beeld. Werkmethode, maar ook&#13;
kennis van zaken bepalen voor een groot deel de totale tijdsbesteding per project. Voor&#13;
alle drie de onderzoeken is de gemiddeld bestede tijd per pachtcontract in alternatief 1&#13;
(0,84 uur) lager dan in alternatief 2 (1.03 uur).&#13;
Het bijhouden van de gegevens&#13;
In de tweede fase van het onderzoek is onderzocht op welke wijze de pachtersregistratie&#13;
kan worden bijgehouden. De Grondkamer heeft hiervoor gedurende één jaar de wijzigingen&#13;
in de geregistreerde pachtcontracten verzameld. Tijdens het daarop volgend onderzoek&#13;
bleek dat het bijhouden van de gegevens een sterke analogie vertoonde met het&#13;
verwerken van de gegevens in de eerste fase. Op grond daarvan is besloten dit onderdeel&#13;
van het onderzoek beperkt uit te voeren. Uit de verkregen resultaten kwam naar voren dat&#13;
de benodigde tijd voor het bijhouden per gewijzigd contract in de drie projecten ongeveer&#13;
gelijk was.&#13;
6. EVALUATIE VAN HET ONDERZOEK&#13;
Samenvattend kunnen we stellen dat de proefprojecten een goed inzicht hebben gegeven&#13;
in de te registreren gegevens, en de wijze waarop deze gegevens verzameld, verwerkt en&#13;
bijgehouden kunnen worden.&#13;
Inwinning van gegevens&#13;
Binnen het onderzoek volgens alternatief 1 heeft 80% van de aangeschreven eigenaren&#13;
gereageerd. Voor een proef op basis van vrijwilligheid is dat een hoge score. Binnen het&#13;
onderzoek volgens alternatief 2 zijn door het onderzoek van de Grondkamer veel minder&#13;
pachtcontracten naar boven gekomen. Het is duidelijk dat de administratie van de Grondkamers&#13;
voor dit onderzoek niet goed toegankelijk is. Bovendien kost het opzoeken van de&#13;
contracten veel tijd. De belangrijkste oorzaak hiervoor vormen de mutaties in de NAWgegevens&#13;
en de kadastrale kenmerken, die door de Grondkamer niet worden verwerkt. In&#13;
de administratie van de Grondkamer is daarmee de relatie tussen oud en nieuw verbroken.&#13;
Alleen met een behulp van een lijst van eigenaren en een kadastrale kaart waarop de&#13;
pachtgegevens zijn vermeld, is het resultaat van het onderzoek bij de Grondkamers voldoende. In het rapport van de Begeleidingsgroep pachtersregistratie is aangegeven dat beide alternatieven&#13;
aanvullend op elkaar werken en dat op deze manier een zo volledig mogelijke&#13;
registratie kan worden opgezet. Persoonlijk ben ik er echter van overtuigd, dat met een&#13;
goed opgezette aanschrijving van de eigenaren een goede pachtersregistratie kan worden&#13;
opgezet. Dit zou een aanzienlijke kostenbesparing met zich meebrengen. De medewerking&#13;
van verpachters en pachters is verzekerd, omdat de verpachters een financieel en de&#13;
pachters een zeggenschapsbelang hebben. Bovendien valt te overwegen om het verstrekken&#13;
van de informatie te verplichten via de op handen zijnde wijziging van de Algemene&#13;
Wet Rijksbelastingen. Het rapport van de Begeleidingsgroep geeft ook aanwijzingen in&#13;
deze richting.&#13;
Verwerking van gegevens&#13;
Zowel voor de opbouw van de pachtersregistratie als voor het bijhouden ervan, moeten&#13;
de gegevens van de pachtcontracten worden geactualiseerd. Voor de NA W-gegevens kan&#13;
men bij de aanschrijving van de eigenaren een controle en zonodig een aanvulling of verbetering&#13;
van de gegevens vragen. Daarnaast beschikt het waterschap over een eigenarenbestand&#13;
en kan er ook nog gecontroleerd worden met behulp van het bevolkingsregister&#13;
van de gemeenten. In een aantal gevallen echter, zeker bij een verschil in de kadastrale&#13;
aanduiding en de kadastrale oppervlakte zal de hulp van het Kadaster moeten worden ingeroepen.&#13;
In veel contracten (volgens tabel 3 ruim 40%) is de kadastrale aanduiding fout. De oorzaak&#13;
hiervan is enerzijds het grote aantal mutaties dat hierin optreedt, en anderzijds het&#13;
feit dat bij verlenging of wijziging van het pachtcontract de kadastrale aanduiding niet geactualiseerd&#13;
worden. Voor de opname in het pachtersregister moeten deze gegevens verbeterd&#13;
en sluitend gemaakt worden met de eigendomsgegevens, die zijn opgenomen in&#13;
het AKR-systeem van het Kadaster.&#13;
Foutieve oppervlakten in de pachtcontracten zorgen voor problemen bij het vaststellen&#13;
van de hoogte van de belastingplicht. Hoewel volgens de Pachtwet de kadastrale aanduidingen&#13;
in het pachtcontract moeten worden opgenomen, kan het zijn dat per contract de&#13;
totale oppervlakte alleen bij benadering wordt opgegeven. Daarnaast kan er sprake zijn&#13;
van de verpachting van delen van kadastrale percelen. Het is dan de vraag welke oppervlakte&#13;
is opgenomen: gemeten of kadastraal. Het is natuurlijk niet mogelijk dat verpachter&#13;
en pachter van hetzelfde perceel voor een verschillende oppervlakte worden&#13;
aangeslagen, ook niet bij gedeeltelijke percelen. Daarom dient het aangeboden pachtcontract&#13;
op dit kadastrale gegeven gecontroleerd te worden. Ook hiervoor zal men de oppervlaktegegevens&#13;
per (gedeelte van een) kadastraal perceel sluitend moeten maken met de&#13;
eigendomsgegevens, zoals die zijn opgenomen in het AKR-systeem van het Kadaster.&#13;
Deze correcties kunnen de waterschappen zelf uitvoeren, maar ze kunnen beter rechtstreeks&#13;
door het Kadaster worden uitgevoerd via een directe koppeling met AKR. Het bijhouden van de gegevens&#13;
Voor het bijhouden van het pachtersregister levert de Grondkamer de gegevens. De verstrekking&#13;
daarvan wordt nog nader uitgewerkt in een AMvB. Deze AMvB regelt de wijze&#13;
waarop de gegevens moeten worden aangeleverd en de levering van deze gegevens aan&#13;
het waterschap of het Kadaster.&#13;
Het bijhouden van de gegevens bleek tijdens het onderzoek vergelijkbaar met de gegevensverwerking&#13;
bij de opbouw. Waar het gaat om NA W-gegevens kan het waterschap de&#13;
controle en verwerking zelf goed uitvoeren. Voor controle en wijziging van kadastrale&#13;
gegevens is het Kadaster de meest aangewezen instantie.&#13;
7. DE KOSTEN&#13;
Voor de berekening van de kosten van een pachtersregistratie moeten we een onderscheid&#13;
maken tussen de opbouw, de opslag en het bijhouden van de gegevens. In tabel 4 zijn&#13;
voor de opbouw van de registratie de meest relevante cijfers weergegeven. Op grond van&#13;
de begrote uren per contract kan men een indruk krijgen van de kosten. Uit de resultaten&#13;
blijkt de ervaring die het Kadaster met dit soort werkzaamheden heeft. De relatief korte&#13;
tijd die het Kadaster voor de controle nodig heeft, komt natuurlijk ook doordat het Kadaster&#13;
het voordeel heeft, dat het de benodigde kadastrale gegevens in huis heeft.&#13;
Boven op de kosten voor de opbouw komen de kosten voor de opslag in een geautomatiseerd&#13;
gegevensbestand. Deze kosten zijn met name afhankelijk van de vraag of het&#13;
bestaande systeem bij een waterschap, een servicebureau of het Kadaster aangepast moet&#13;
worden. De kosten van deze aanpassing zijn niet in alle proefgebieden onderzocht.&#13;
Voorstel van het Kadaster&#13;
Om zo volledig mogelijk aan het doel van het onderzoek te beantwoorden, heeft het Kadaster&#13;
aangegeven tegen welke kosten het de opbouw en bijhouding van de pachtersregistratie&#13;
wil uitvoeren. Bij deze kostenberekening heeft het Kadaster de volgende&#13;
uitgangspunten gehanteerd. De pachtgegevens worden opgenomen in het AKR-systeem&#13;
en periodiek, geïntegreerd met de eigendomsgegevens, via de massale output geleverd&#13;
aan de waterschappen. Hiervoor zal het Kadaster in het AKR-systeem de volgende gegevens&#13;
opnemen:&#13;
- het registratienummer van het pachtcontract;&#13;
- het dossiernummer van Grondkamer;&#13;
- de datum van de goedkeuring en de ingangsdatum van het pachtcontract;&#13;
- de datum van de wijziging en de beëindiging van het pachtcontract;&#13;
- de aard van het object (hoeve of los land);&#13;
- de verpachte oppervlakte per contract;&#13;
- de kadastrale aanduiding, inclusief de oppervlakte;&#13;
- de NAW-gegevens van de verpachter en de pachter;&#13;
- de pachtprijs. Voor de eenmalig uit te voeren aanpassingen van de applicatie en de database zijn de kosten&#13;
in het rapport van de Begeleidingsgroep landelijk begroot op 1,4 miljoen gulden.&#13;
Thans komt het Kadaster, na een herberekening, uit op een beduidend lager bedrag. Stel&#13;
dat de helft van de waterschappen de registratie opdraagt aan het Kadaster, dan bedragen&#13;
de kosten maximaal ƒ 0,50 per ha. Voor een waterschap van ongeveer 25 000 ha komt&#13;
dat op ƒ 12 500.&#13;
Voor de eenmalige verzameling en actualisering van de pachtgegevens voor de opbouw&#13;
van de registratie zijn de kosten, inclusief de controle bij de Grondkamer, begroot&#13;
op ƒ 75 per contract. Voor een waterschap van ongeveer 25 000 ha, met een pachtareaal&#13;
van 25% en ongeveer 1 000 pachtcontracten komt dat op ƒ 75 000.&#13;
Voor het jaarlijks bijhouden van de pachtregistratie zijn de kosten voor ieder wijzigingscontract&#13;
begroot op ƒ 30 (all-in). Wanneer we hier opnieuw uitgaan van een waterschap&#13;
van 25 000 ha, met daarin 1 000 pachtcontracten en met een veronderstelde&#13;
mutatiegraad van 10%, kost deze jaarlijkse update het waterschap ongeveer ƒ 3 000 per&#13;
jaar.&#13;
8. AANBEVELINGEN&#13;
Aan het einde van de inleiding heb ik gesteld in te zullen gaan op de wijze waarop het&#13;
Kadaster bij kan dragen aan de pachtersregistratie. Want het ging bij het onderzoek om de&#13;
vraag wie de pachtersregistratie het beste zou kunnen uitvoeren, en in hoeverre het Kadaster&#13;
daarbij ingeschakeld zou kunnen of moeten worden. Het rapport van de Begeleidingsgroep&#13;
geeft op deze vraag geen duidelijk antwoord. Wel is gesteld, en dat blijkt ook&#13;
uit de resultaten, dat het Kadaster zeker in staat is de werkzaamheden uit te voeren. Bij&#13;
deze opmerking is het echter gebleven.&#13;
Drie opties voor het waterschap&#13;
In een eerste bericht aan de waterschappen sprak de Unie van Waterschappen de voorkeur&#13;
uit om de registratie te laten uitvoeren door het waterschap zelf. Als reden voerde zij&#13;
aan dat de waterschappen toch al over bepaalde gegevens beschikken. Daarna heeft er&#13;
overleg plaats gevonden tussen de Unie en het Kadaster. Tijdens dit overleg is afgesproken&#13;
dat het Kadaster te zijner tijd aan de waterschappen zal laten weten op welke wijze&#13;
en tegen welke kosten het Kadaster de opbouw en het bijhouden van de pachtersregistratie&#13;
voor de waterschappen wil uitvoeren. De waterschappen kunnen dan zelf beslissen&#13;
wat ze gaan doen: ze zorgen zelf voor de opbouw en het bijhouden van de pachtersregistratie,&#13;
of ze besteden het bijhouden uit aan het Kadaster maar zorgen zelf deels voor de&#13;
opbouw, of ze besteden alles uit aan het Kadaster.&#13;
In het eerste geval voert het waterschap alle werkzaamheden zelf uit, inclusief de controle&#13;
en de verbetering van de kadastrale kenmerken. Voor dat laatste kan het tegen betaling&#13;
van het vastgestelde tarief het Kadaster inschakelen. Het waterschap draagt dan zelf&#13;
zorg voor de aansluiting op het eigendom.&#13;
In het tweede geval voert het waterschap zelf zo veel mogelijk werkzaamheden uit&#13;
voor de opbouw van het bestand. Alleen de toetsing en wijziging van de kadastrale kenmerken draagt het over aan het Kadaster. Daarna voegt het Kadaster de pachtersgegevens&#13;
toe aan het AKR-bestand en slaat deze op in aparte laag vanwege het niet-openbare karakter&#13;
van deze gegevens. Vervolgens ontvangt het Kadaster periodiek de wijzigingen in&#13;
de pachtcontracten en verwerkt die in het bestand. Op ieder moment kan het dan een&#13;
geïntegreerde massale output leveren.&#13;
In het derde en laatste geval draagt het waterschap alle werkzaamheden op aan het Kadaster,&#13;
behalve natuurlijk de aanschrijvingen. Belangrijk bij deze keuze is de vraag wat&#13;
het een waterschap waard is, om de steeds terugkerende mutatiewerkzaamheden uit te besteden&#13;
aan het Kadaster en om een kant-en-klaar register te krijgen aangeleverd. Gebaseerd&#13;
op de onderzoeksresultaten, zoals vermeld in tabel 4, is in paragraaf 7 een overzicht&#13;
gegeven van de kosten voor het waterschap. In overleg kan een definitieve prijs voor ieder&#13;
project in een contract worden vastgelegd. Hiermee is dan in belangrijke mate voldaan&#13;
aan de eis voor het mede uitoefenen van zeggenschap over het systeembeheer van&#13;
vastgoedinformatie, die voor het waterschap van wezenlijk belang is.&#13;
De grondkamer&#13;
Tot slot nog een opmerking over de Grondkamer, die bij de registratie een grote rol&#13;
speelt. Zoals eerder is gesteld, moeten de pachtgegevens, inclusief de kadastrale kenmerken,&#13;
veelal geactualiseerd worden. Aangezien de Grondkamer de pachtcontracten op het&#13;
punt van de kadastrale kenmerken niet aanpast, ontstaat een situatie waarbij de gegevens&#13;
van de pachtersregistratie afwijken van die in de pachtcontracten.&#13;
De gegevens over de pacht zullen voortaan centraal worden opgeslagen in een geautomatiseerd&#13;
bestand. Bovendien gaan de Grondkamers op korte termijn over tot automatisering.&#13;
Het is dan in de toekomst wenselijk en efficiënt dat die geautomatiseerde&#13;
bestanden dezelfde gegevens bevatten. Dat betekent dat na actualisering van de pachtgegevens&#13;
voor de pachtersregistratie, alle wijzigingen aan de Grondkamer gemeld moeten&#13;
wordenf. Wellicht is het mogelijk, naar analogie van de procedure in de Landinrichtingswet&#13;
(art. 155 e.v.), de gegevens over de pachtverhouding via een pachtwijzigingsovereenkomst&#13;
aan te passen. Op deze wijze ontstaat een efficiënte uitwisseling van gegevens,&#13;
zonder steeds weer dezelfde correcties te moeten doorvoeren.</content><legacyfootnotes>1. Voor de beschrijving van het onderzoek is, met toestemming van de auteur, gebruik gemaakt van het&#13;
rapport van de Begeleidingsgroep Pachtersregistratie.</legacyfootnotes><footnotes><footnote/></footnotes><auteurs>Ir. K. Mulder</auteurs><published>1992-06-01 00:00:00</published><modified>1990-09-10 00:00:00</modified><editiondate>1992-06-01</editiondate><htmlpath>https://denhollander.info/artikel/6174</htmlpath></article>
</articles></edition>
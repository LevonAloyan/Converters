<edition><articles><article><jaar>2013</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2013</searchword><id>10506</id><udhid>UDH:TvAR/10506</udhid><titel>Wetgeving en literatuur</titel><searchwords><searchword>TvAR 5/2013</searchword><searchword>UDH:TvAR/10506</searchword></searchwords><attachments><attachment><name>TvAR2013_05_04_Wetgeving.pdf</name><extention>pdf</extention><url>https://denhollander.info/download/9016/ci</url></attachment></attachments><inleiding>Pacht&#13;
</inleiding><content>Pacht&#13;
Nieuwe druk&#13;
Van deel 7III in de Asser-serie (Bijzondere overeenkomsten – Pacht) is een derde druk verschenen. De auteur, Snijders, geeft in zijn voorwoord toe dat het overgrote deel van het boek over de reguliere pacht gaat, terwijl deze pachtvorm steeds minder belangrijk wordt. De nieuwe druk is uiteraard geheel bijgewerkt met literatuur en rechtspraak. Het stan­daardwerk over pacht.&#13;
Ruimtelijke Ordening&#13;
Crisiswet&#13;
De wet die de Crisis- en herstelwet permanent maakt (Stb. 2013, 144) is, met uitzondering van enkele onderdelen, in werking getreden per 25 april 2013 (Stb. 2013, 145).&#13;
Beheer landelijk gebied&#13;
Natura 2000&#13;
In Bouwrecht van april 2013, p. 245 e.v., schreef A.W. Bek­ker een artikel onder de titel: ‘Veehouderijbedrijven nabij N-2000 gebieden op slot?’ Het stuk gaat vooral over de (on)mogelijkheid om in bestemmingsplannen nog ruimte te ge­ven aan bouwblokken, omdat de Raad van State vindt dat de effecten moeten worden bekeken van een maximale invul­ling van die bouwblokken.&#13;
Dieren&#13;
Ritueel slachten&#13;
Het ritueel slachten houdt het parlement bezig. Zie Ka­merstukken I 2012/13, 31 571, nr. T en Kamerstukken II 2012/13, 31 572, nr. 26. Alles rond het initiatief-wetsvoor­stel van mevrouw Thieme.&#13;
Planten&#13;
Bruinrot&#13;
Bij regeling van 23 april 2013, Stcrt. 1 mei 2013 nr. 11172, zijn de nieuwe gebieden aangewezen waar een beregenings­verbod geldt voor oppervlaktewater bij aardappelen.&#13;
Producten&#13;
Paardenvlees&#13;
De minister van VWS en de staatssecretaris van EZ infor­meerden de Tweede Kamer over de stand van zaken van de lopende strafrechtelijke onderzoeken van de paardenvleesaf­faire. Er is onder meer een grootschalig ketenonderzoek ge­weest. Daarbij is, naast paarden-DNA, ook gekeken naar re­siduen van bestrijdingsmiddelen in vlees. De onderzoeken van de NVWA laten zien dat enkele malafide bedrijven een grote impact kunnen hebben. Op Europees niveau wordt ge­werkt aan een systeem voor identificatie en registratie van paarden (Kamerstukken II 2012/13, 26 991, nr. 348). Over deze stukken hebben de desbetreffende Vaste Commissies overlegd (nr. 355).&#13;
Europees agrarisch recht&#13;
Landbouwraad&#13;
Verslag van een algemeen overleg: Kamerstukken II 2012/13, 21 501-32, nr. 702.&#13;
</content><legacyfootnotes/><footnotes><footnote/></footnotes><auteurs/><published>2013-05-01 00:00:00</published><modified>2013-05-01 00:00:00</modified><editiondate>2013-05-01</editiondate><htmlpath>https://denhollander.info/artikel/10506</htmlpath></article>
</articles></edition>
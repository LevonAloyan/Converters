<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2006</searchword><id>4019</id><udhid>UDH:TvAR/4019</udhid><titel>Woudenberg / Keetell</titel><searchwords><searchword>TvAR 4/2006</searchword><searchword>UDH:TvAR/4019</searchword></searchwords><attachments><attachment><name>2006_nr 4_Rechtspraak_pachtrechtspraak.pdf</name><extention>pdf</extention><url>https://denhollander.info/download/246/ci</url></attachment></attachments><inleiding>[Pw, art. 5, 13 en 106]&#13;
&#13;
Partijen zijn in de pachtwijzigingsovereenkomst&#13;
overeengekomen om de pachtprijs te&#13;
verhogen tot de maximale door de grondkamer&#13;
te bepalen pachtprijs. De grondkamer&#13;
heeft de desbetreffende pachtprijs bepaald en&#13;
vervolgens de overeenkomst goedgekeurd.&#13;
In eerdere beschikkingen (o.m. Centrale&#13;
Grondkamer, beschikking van 14 juni 1994,&#13;
GP 10.948, Van Coeverden Adriana Stichting/&#13;
Immink, Pr augustus 1994, 2), heeft de&#13;
Centrale Grondkamer overwogen dat, indien&#13;
partijen in een pacht(wijzigings)overeenkomst&#13;
zijn overeengekomen om de pachtprijs van&#13;
het desbetreffende pachtobject te stellen op de&#13;
door de (bevoegde) grondkamer te bepalen&#13;
maximaal toelaatbare, partijen op deze wijze&#13;
de grondkamer hebben verzocht om in het&#13;
kader van de toetsing van die pacht(wijzigings)&#13;
overeenkomst daarin de hoogst toelaatbare&#13;
pachtprijs te bepalen. Indien de grondkamer&#13;
– onverplicht – aan dit verzoek voldoet,&#13;
is deze vaststelling van de pachtprijs,&#13;
aldus de Centrale Grondkamer in die eerdere&#13;
beschikkingen, niet een beschikking van de&#13;
grondkamer waarvan ingevolge artikel 106,&#13;
lid 1 van de Pachtwet beroep open staat op de&#13;
Centrale Grondkamer en moet de aldus&#13;
bepaalde pachtprijs worden geacht de door&#13;
partijen overeengekomen pachtprijs te zijn,&#13;
welke vervolgens door de grondkamer – ongewijzigd&#13;
– is goedgekeurd. Tegen deze goedkeuring&#13;
staat ingevolge artikel 106, lid 3 van&#13;
de Pachtwet geen hoger beroep open.&#13;
De Centrale Grondkamer komt thans terug&#13;
op dit standpunt en overweegt dienaangaande&#13;
het navolgende.&#13;
Ingevolge artikel 13, lid 1 van de Pachtwet&#13;
kan als tegenprestatie slechts worden bedongen&#13;
een pachtprijs met of zonder bijkomstige&#13;
verplichtingen. Lid 2 van genoemd artikel&#13;
bepaalt dat als pachtprijs slechts kan worden&#13;
bedongen een uitsluitend naar tijdsruimte&#13;
bepaald en niet van de prijs van produkten of&#13;
andere factoren afhankelijk gesteld bedrag in&#13;
Nederlands geld. Lid 3 van voormeld artikel&#13;
biedt de grondkamer de mogelijkheid om,&#13;
hetzij vóór het aangaan van de overeenkomst&#13;
op verzoek van een der partijen, hetzij bij de&#13;
toetsing daarvan, afwijking van het in het eerste&#13;
en tweede lid bepaalde goed te keuren.&#13;
Blijkens de wetsgeschiedenis (Memorie van&#13;
Toelichting, Tweede Kamer, zitting 1954-&#13;
1955, 3884, blz. 37) heeft het bepaalde in lid 3&#13;
echter enkel betrekking op de vorm van de&#13;
tegenprestatie.&#13;
Naar het oordeel van de Centrale Grondkamer&#13;
moet op grond van het hiervoor overwogene&#13;
het door partijen met betrekking tot&#13;
de bepaling van de pachtprijs in de onderhavige&#13;
pacht-wijzigingsovereenkomst overeengekomene&#13;
worden aangemerkt als strijdig met&#13;
de Pachtwet.&#13;
Deze strijdigheid met de Pachtwet brengt&#13;
mede dat de grondkamer, en in beroep de&#13;
Centrale Grondkamer, aan deze – door partijen&#13;
overeengekomen vorm van de – pachtprijs&#13;
in genoemde pachtwijzigingsovereenkomst&#13;
ingevolge het bepaalde in artikel 5, lid 1 onder&#13;
f van de Pachtwet goedkeuring moeten onthouden.&#13;
Vervolgens dienen zij na te gaan of&#13;
zij met toepassing van artikel 6, lid 1 van de&#13;
Pachtwet de onderhavige pachtwijzigingsovereenkomst&#13;
middels wijziging daarvan in&#13;
overeenstemming met de Pachtwet kunnen&#13;
brengen. Dit door een zoveel mogelijk met de&#13;
partijbedoelingen overeenstemmende concrete&#13;
pachtprijs daarin op te nemen. Na bepaling&#13;
van de pachtprijs in de onderhavige pachtwijzigingsovereenkomst&#13;
kan deze overeenkomst&#13;
– in ieder geval wat betreft dat onderdeel&#13;
daarvan – worden goedgekeurd. Tegen de desbetreffende&#13;
beschikking van de grondkamer&#13;
staat ingevolge artikel 106, lid 1 van de Pachtwet&#13;
beroep open op de Centrale Grondkamer.</inleiding><content/><legacyfootnotes/><footnotes><footnote/></footnotes><auteurs/><published>2006-04-01 00:00:00</published><modified>2006-04-01 00:00:00</modified><editiondate>2006-04-01</editiondate><htmlpath>https://denhollander.info/artikel/4019</htmlpath></article>
</articles></edition>
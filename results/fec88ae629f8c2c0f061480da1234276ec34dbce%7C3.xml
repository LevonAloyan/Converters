<edition><articles><article><jaar>2014</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2014</searchword><id>11571</id><udhid>UDH:TvAR/11571</udhid><titel>Wetgeving en literatuur</titel><searchwords><searchword>TvAR 9/2014</searchword><searchword>UDH:TvAR/11571</searchword></searchwords><attachments><attachment><name>16944.pdf</name><extention>pdf</extention><url>https://denhollander.info/download/16944/ci</url></attachment></attachments><inleiding/><content>&lt;p class="Kaderkop"&gt;﻿Algemeen﻿&lt;/p&gt;&lt;h3&gt;Opheffing PBO&lt;/h3&gt;&lt;p&gt;De AmvB &lt;span class="Cursief"&gt;Stb&lt;/span&gt;. 2014, 264 wijzigt een aantal regelingen met het oog op het overnemen van regels betreffende dieren en dierlijke producten van de schappen door de minister. Het gaat om de verordeningen inzake bijzondere slachtpluimveehouderijsystemen (Besluit dierlijke producten), I&amp;amp;R pluimvee (Besluit identificatie en registratie van dieren), stamboeken (Fokkerijbesluit) en TSE bij schapen (ook in het Fokkerijbesluit). De behandeling van het wetsvoorstel opheffing PBO zelf is gevorderd tot de nota naar aanleiding van het verslag (&lt;span class="Cursief"&gt;Kamerstukken II&lt;/span&gt; 2013/14, 33 910, nr. 6) en een bijbehorende nota van wijzigingen (nr. 7). Daarin wordt een nieuw hoofdstuk VIIa voorgesteld ‘Uitvoering EU-rechtshandelingen bewaking en bestrijding van zoönosen en zoönoseverwekkers’. Verder is een ontwerp-Besluit houders van dieren gepubliceerd (&lt;span class="Cursief"&gt;Stcrt&lt;/span&gt;. 2014, nr. 23215), inzake de overname van welzijnsregels van het Productschap voor Pluimvee en eieren. Zie daarover &lt;span class="Cursief"&gt;Kamerstukken II&lt;/span&gt; 2013/14, 28 286, nr. 751.&lt;/p&gt;&lt;p class="Kaderkop"&gt;﻿Beheer landelijk gebied﻿&lt;/p&gt;&lt;h3&gt;PAS&lt;/h3&gt;&lt;p&gt;De wijziging van de Natuurbeschermingswet 1998 (programmatische aanpak stikstof) roept in de Eerste Kamer nog enkele vragen op (&lt;span class="Cursief"&gt;Kamerstukken I&lt;/span&gt; 2013/14, 33 669, D). Groen Links vraagt bijvoorbeeld hoe de staatssecretaris ontwikkelingsruimte kan ontwaren als er nog geen concrete resultaten van de maatregelen zijn. De staatssecretaris houdt vol dat er direct bij de vaststelling van het programma al ruimte is (E). Het is niet de bedoeling dat de PAS ook ontwikkelingsruimte biedt aan bestemmingsplannen (&lt;span class="Cursief"&gt;Kamerstukken II&lt;/span&gt; 2013/14, 32 607, nr. 88); ontwikkelingsruimte wordt gereserveerd voor concrete plannen en projecten.&lt;/p&gt;&lt;p class="Kaderkop"&gt;﻿Structuurbeleid﻿&lt;/p&gt;&lt;h3&gt;Duurzaamheid&lt;/h3&gt;&lt;p&gt;De regeling LNV-subsidies is uitgebreid met een titel 13 over de uitvoeringsagenda duurzame veehouderij. Voor allerlei verduurzamingsprojecten kan subsidie worden verstrekt. (&lt;span class="Cursief"&gt;Stcrt.&lt;/span&gt; 2014, nr. 21579)&lt;/p&gt;&lt;p class="Kaderkop"&gt;﻿Dieren﻿&lt;/p&gt;&lt;h3&gt;Welzijn&lt;/h3&gt;&lt;p&gt;De regering heeft uitgezocht in hoeveel bedrijven koeien aangebonden worden gehouden. In 2012 waren dat er 1801 met 93.000 dierplaatsen voor melkkoeien en 66.000 voor jongvee. De staatssecretaris wil daar niets aan doen+ het zal vanzelf verdwijnen. De koetrainer wordt binnenkort wel verboden (&lt;span class="Cursief"&gt;Kamerstukken II&lt;/span&gt; 2013/14, 28 286, nr. 750). Ook wordt de spleetbreedte van varkens verkleind.&lt;/p&gt;&lt;p class="Kaderkop"&gt;﻿Milieurecht﻿&lt;/p&gt;&lt;h3&gt;Mestbeleid&lt;/h3&gt;&lt;p&gt;De derogatierapportage is naar de Europese Commissie en de Tweede kamer gestuurd (&lt;span class="Cursief"&gt;Kamerstukken II&lt;/span&gt; 2013/14, 33 037, nr. 129). Uit de rapportage blijkt dat het op veel plaatsen goed gaat (een lagere concentratie nitraat dan 50 mg/l in het grondwater). Alleen in zand- en löss-gebieden wordt dat resultaat nog niet bereikt.&lt;/p&gt;</content><legacyfootnotes/><footnotes><footnote/></footnotes><auteurs/><published>2014-09-17 12:46:07</published><modified>2014-09-19 13:11:07</modified><editiondate>2014-09-17</editiondate><htmlpath>https://denhollander.info/artikel/11571</htmlpath></article>
</articles></edition>
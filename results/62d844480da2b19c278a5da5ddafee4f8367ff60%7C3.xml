<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1997</searchword><id>5783</id><udhid>UDH:TvAR/5783</udhid><titel>Echt- dus boedelscheiding in de landbouw in Duitsland, België en Nederland</titel><searchwords><searchword>TvAR 1/1997</searchword><searchword>UDH:TvAR/5783</searchword></searchwords><attachments><attachment><name>1997_nr 1_Artikel_Mertens.pdf</name><extention>pdf</extention><url>https://denhollander.info/download/5714/ci</url></attachment></attachments><inleiding>Inleiding&#13;
Op 8 en 9 november 1996 werd in Maastricht het tiende Dreilanderagrarrechtseminar over boedelscheiding na echtscheiding gehouden. Echtscheiding leidt bijna altijd tot boedelscheiding, dus er was animo om daar wat meer van te weten; er waren dan ook 4 Belgen, 7 Duitsers en 24 Nederlanders aanwezig. De stad Maastricht, een goed hotel en restaurant, goede rapporteurs en een goed onderwerp - in willekeurige volg-orde - zijn terecht aanlokkelijk. Het rapport van onze rapporteur mr. A. Labohm is inmiddels integraal gepubliceerd1 en zal hierna slechts zijdelings aan de orde komen. Nederland en Duitsland rapporteerden in het Duits, België wisselde Duits af met Nederlands. De discussie vond in het Duits plaats. De voorzitter van de Nederlandse Vereniging voor Agrarisch Recht, prof. mr. G.M.F. Snijders, leidde het symposium. De discussie per land zal hierna in het betreffende hoofdstuk worden besproken.</inleiding><content>Duitsland&#13;
Voor Duitsland rapporteerde Frau dr. Verena Fischer, rechter aan het Amtsgericht te Karlsruhe.&#13;
1.&#13;
Zugewinngemeinschaft&#13;
Sinds 1958 is de Zugewinngemeinschaft de wettelijke regeling in het huwelijksver-mogensrecht, in welke gemeenschap meer dan 90% van de echtparen huwt. Bij over-eenkomst van huwelijkse voorwaarden kan men ook een algehele gemeenschap van goederen, uitsluiting van elke gemeenschap van goederen of een ander regime over-eenkomen.&#13;
In 1994 werden 440.244 huwelijken gesloten en scheidden 166.052 echtparen van echt; het percentage echtscheidingen loopt nog steeds op. De Zugewinngemeinschaft leidt bij echtscheiding tot afrekening in geld, bijvoorbeeld: Man: eindvermogen waard 50.000, af: beginvermogen waard 0 = Zugewinn 50.000. Vrouw: eindvermogen waard 20.000, af: beginvermogen waard 10.000 = Zugewinn 10.000. Verrekend moeten wor-den beide vermogensvermeerderingen: 50.000 - 10.000 = 40.000 : 2 = 20.000. Gevolg is dat de man 20.000 wegens verrekening verschuldigd is aan de vrouw. 2. Verrekening bij echtscheiding in de landbouw&#13;
Par. 1376 Abs. 4 BGB regelt sinds 1952 een aparte waardering voor land- en bosbouw-bedrijven; dan geldt niet de vrije verkeerswaarde maar de Ertragswert (de waarde waarbij nog juist een lonende exploitatie mogelijk is), te vergelijken met onze agrarische waarde. Bedoeling van de regeling is dat een boer ondanks vererving of echtscheidng zijn bedrijf kan voortzetten. Het Bundesverfassungsgericht heeft ten aanzien van deze paragraaf uitgesproken dat&#13;
- bij benadeling van de echtgenote van de boer de verkeerswaarde toch niet wordt toegepast;&#13;
- ongelijke behandeling tussen echtgenoten gerechtvaardigd is als het gaat om het voortzetten van de boerderij;&#13;
- grond een maatgevende productiefactor is voor de landbouw;&#13;
- de regeling niet in strijd is met de wet.&#13;
De hoogste rechter heeft in 1984 deze regeling nog eens van waarde verklaard door uit te spreken dat er verschil bestaat tussen een landbouwonderneming en een andere onderneming omdat voor de eerste de bodem een noodzakelijke productiefactor is. Betreffende deze paragraaf heeft hij in 1994 een wat engere formulering uitgesproken, namelijk: bij de berekening van het verschil tussen het begin- en eindvermogen van een landbouw- of bosbouwbedrijf, kan men de Ertragswert toepassen wanneer het bedrijf door de eigenaar of zijn afkomeling wordt voortgezet of verwacht kan worden te worden voortgezet.&#13;
3. Belangrijke factoren bij gebruik van voormelde paragraaf&#13;
a. Landbouw vereist grond, maar inmiddels is in de champignonteelt door een lagere rechter de Ertragswert al toegepast bij echtscheiding. De grootte van het bedrijf is van belang; de lagere rechter heeft bepaald dat een bedrijf met minder dan 5 ha geen land-bouwbedrijf is, maar dat een nevenbedrijf wel een landbouwbedrijf is, ook als het inkomen van de boer voor minder dan 50% uit de landbouw komt (43% van de land-bouwbedrijven in het vroegere West-Duitsland zijn nevenbedrijven).&#13;
Praktijkvoorbeeld I: Een man van boven de 50 jaar verpacht zijn weiden, brengt zijn bedrijf terug van 20 naar 7 koeien, vernieuwt zijn machines niet, hij raakt zijn rijbewijs kwijt en gaat van echt scheiden; de rechter gaat uit van verkeerswaarde van de grond.&#13;
Praktijkvoorbeeld II: Een man brengt 29 ha in het huwelijk aan en heeft bij schei-ding 39 ha. Wat moet verrekend worden? De rechter beslist dat er 10 ha gewaardeerd moet worden op vrije waarde, tenzij deze 10 ha zo essentieel zijn voor het bedrijf dat het bedrijf bij onttrekking zou failleren; dan geldt de Ertragswert daarvoor.&#13;
Hoe ver moet de voorgenomen niet-landbouwkundige bestemming van landbouw-grond zijn om in plaats van de Ertragswert de vrije waarde te nemen? De hoogste rechter heeft daarover geoordeeld dat wanneer bouwrijpe grond uit het landbouw-bedrijf kan worden genomen zonder de voortzetting van het bedrijf in gevaar te brengen deze op vrije waarde moet worden gewaardeerd.&#13;
b. De eigenaar of zijn afkomeling die het bedrijf na boedelscheiding voortzet moet dat ook willen en daartoe persoonlijk in staat zijn. c. Aan het bedrijf toegevoegde stukken grond worden op verkeerswaarde gewaar deerd tenzij de levensvatbaarheid van de boerderij in gevaar komt (zie laatste voor beeld hiervoor).&#13;
d. De Ertragswert wordt vastgesteld naar de waarde waarbij volgens de oorspronke lijke economische bestemming bij een normale landbouwkundige bedrijfsvoering een lonende exploitatie mogelijk is. Deze waarde bedraagt 17 tot 25 maal - per land verschillend - de opbrengst van de grond; het gaat dus om een per land verschillend puntenstelsel.&#13;
e. Het moet een levensvatbaar bedrijf zijn dat een toereikende beloning van de ingezette productiefactoren verdient; bij een nevenbedrijf is dat dikwijls gemakkelijker dan bij een bedrijf als hoofdberoep.&#13;
4. Scheiding van gemeenschap van goederen&#13;
Alles wat werd ingebracht bij huwelijk en tijdens de rit wordt gemeenschappelijk ver-mogen. Bij scheiding verkrijgt ieder de helft. De boerderij of grond die is ingebracht of verkregen is door schenking of erfstelling wordt aan de inbrenger of verkrijger toe-gescheiden tegen de huidige verkeerswaarde onder aftrek van de toenmalige inbreng-waarde. Andere regelingen aan begin of einde zijn ook mogelijk.&#13;
5.&#13;
Verkeerswaarde&#13;
In de discussie blijkt dat, zoals de burgers, ook ruim 90% van de boeren in gemeen-schap van goederen is gehuwd, maar dat slechts bij 15% van de echtscheidingen een boer betrokken is. Meestal is de grond ingebracht tegen verkeerswaarde, en blijkt er daarnaast zoveel aan grond en gebouwen tijdens een huwelijk veranderd te zijn, dat daarna afgerekend moet worden tegen verkeerswaarde. Mocht de grond in prijs zijn gedaald, dan wordt de lagere prijs genomen, vergelijkbaar met in waarde gedaalde beursaandelen bij boedelscheiding.&#13;
Bij echtscheiding is het niet gebruikelijk toe te delen tegen Ertragswert aan de voortzetter en dan een meerwaardeclausule voor het geval van vervreemding overeen te komen. Men kent het fenomeen wel: bij verkoop aan een zoon-bedrijfsopvolger is de clausule wel gebruikelijk. Een inkomen uit het bedrijf van 1500 DM netto per maand acht men voldoende voor de man, het meerdere kan hij zonodig aan alimen-tatie besteden.&#13;
België&#13;
Prof. dr. R.A.M. Götzen uit Erps-Kwerps sprak voor België. In België is het wette-lijke stelsel uitsluiting van elke gemeenschap van goederen, maar men kan daarvan bij huwelijkscontract op vele manieren afwijken. In de landbouw huwt men meestal in het wettelijk stelsel van uitsluiting maar ontstaat er toch bijna altijd gaandeweg een derde gemeenschappelijk vermogen, waarin zich dikwijls de boerderij bevindt. Blijven bedrijfsgoederen apart, dan wordt meestal wel een overnamebeding overeengekomen. Maakt men toch een huwelijkscontract, dan komt men meestal de gemeenschap van goederen, welke bij het einde van het huwelijk bij helfte wordt verdeeld, overeen. De meeste problemen geeft het bedrijf dat is ingebracht in eigendom of in pacht in de gemeenschap terwijl man en vrouw daarnaast ook hun eigen vermogens hebben en de vrouw ook meewerkt op de boerderij. Bij echtscheiding ontstaan dan de volgende acute problemen:&#13;
1. Wie bewoont voorlopig de woning en wie heeft die bedrijfsmatig het meest nodig? Wie krijgt wat uit de inventaris en wat is de waarde daarvan?&#13;
2. Wie moet het bedrijf in de tussentijd voeren? Daarover beslist de rechter, desnoods benoemt hij een derde.&#13;
3. De voorlopige alimentatie wordt vastgesteld, rekening houdend met de reële winst verwachting van het bedrijf, dat juist dan meestal wat minder goed gaat.&#13;
4. Naar wie gaan de pachtrechten als ze op beider naam staan? Als de verpachter de rechterlijke toedeling weigert, dan gaat deze niet door.&#13;
Een ander probleem is de waarde van de toedeling van het pachtrecht. En wat is de waarde van de toedeling van suiker- en melkquota2? Moet er rekening gehouden worden met de elders werkende vrouw? Deze vragen worden nauwelijks beantwoord door de inleider, maar enige antwoorden zijn nog enigszins uit de discussie te destil-leren.&#13;
In de discussie blijkt dat bij echtscheiding alle toedelingen van grond en gebouwen tegen verkeerswaarde geschieden. Meestal is de boerderij in de gemeenschap gebracht en moet deze met het overgehouden inkomen uit de echtelijke jaren worden gedeeld. Als de deling - meestal na veel strijd - is geschied kan vervolgens de eventuele alimen-tatie, daarmee rekening houdend, worden bepaald. De alimentatie is niet in jaren begrensd. Gelukkig komt in boerenkringen haast geen echtscheiding voor!&#13;
Kadaster&#13;
Nadat de voorzitter concludeerde dat Nederland met zijn agrarische waarde, welke nog nimmer door de Hoge Raad is gedefinieerd, tussen de Duitse Ertragswert en de Belgische vrije waarde in zit, gaf hij het woord aan mr. MJ.L.A. Stassen, directeur-bewaarder van het kadaster en de openbare registers in de Nederlandse provincie Limburg.&#13;
Het kadaster bestaat in Nederland sinds 1832, maar in het zuiden pas sinds 1843, toen Nederland en België uiteengingen. In het verdrag van Maastricht van 1839 (er is er dus nog een) is overeengekomen de nieuwe landsgrenzen van Vaals tot aan het Zwin uit te zetten. Bij recent Belgisch-Duits-Nederlands verdrag van 20 oktober 1992 zijn er nog grenzen veranderd met de BRD - waarmee Nederland 15 ha kwijtraakte -en is de grens met België en Duitsland bij Vaals definitief vastgesteld.&#13;
Het Kadaster is in 1994 geprivatiseerd en is sindsdien een publiekrechtelijke rechtspersoon sui generis met als taken: landinrichting, driehoeksmeting, commerciële activiteiten en registratie van akten, protocollen en hypotheken. Het kadaster pleegt ook internationale consultancy, zoals het opzetten van een kadastrale structuur in Oost-Europa en Zuid-Amerika. Vanwege de digitale automatisering moeten 700 van de 2100 werknemers binnenkort afvloeien. De omzet bedraagt 450 miljoen gulden per jaar en daarom kon er wel een borrel af, welke de aanwezigen zich vervolgens, onder dankzegging, goed lieten smaken.&#13;
Algemene discussie&#13;
Voorzover niet hiervoor per land besproken volgt nog wat rechtsvergelijkend materiaal. Anders dan in Nederland mogelijk is wordt in België en Duitsland de alimentatie eerst na de toedeling tussen de ex-echtgenoten door de rechter vastgesteld.3 In Duits-land is het gebruikelijk dat de vrouw borg staat voor de terugbetaling van de leningen van haar echtgenoot, met als gevolg dat ze na echtscheiding aansprakelijk blijft. Is dit oplosbaar? Nee, in Nederland is dat hetzelfde.&#13;
Is het mogelijk dat de maten in de maatschap waarin de man deelneemt de boerderij na echtscheiding overnemen voor agrarische waarde? Dit is in Nederland en Duits-land mogelijk, doch in België niet.&#13;
Tot lering van Duitsland en België strekt dat wanneer echtgenoten in Nederland zijn gehuwd met uitsluiting van elke gemeenschap maar met jaarlijkse verrekening van hun overgebleven inkomen - maar zij desondanks niet jaarlijks verrekenen - zij dan bij echtscheiding achteraf het verschil tussen eindvermogen en beginvermogen moeten delen. In België kan de rechter de pachtrechten na echtscheiding, met goed-keuring van verpachter, zoals alle zaken en rechten tegen vrije waarde delen. In België is geen rechterlijke indeplaatsstelling van de pachter mogelijk. In Nederland en Duitsland is zo'n pachttoedeling onmogelijk; in België vertegenwoordigt het pacht-recht wel waarde, hetgeen blijkt bij onteigening, maar bij echtscheiding wordt het niet gewaardeerd omdat het een persoonlijk recht is.&#13;
In alle drie de landen is het gebruikelijk na echtscheiding het landbouwbedrijf toe te delen aan de voortzetter voor een waarde waarmee het deze mogelijk is een mini-maal bestaansinkomen te verwerven.&#13;
Vervolgens dankten vertegenwoordigers van België en Duitsland de Nederlandse Vereniging voor Agrarisch Recht voor het goed georganiseerde symposium en de prettige entourage. België nodigde ons uit voor een dergelijk symposium in najaar 1997 in de Ardennen.&#13;
Onze voorzitter bedankte de rapporteurs voor hun inzet en de aanwezigen voor hun inbreng in de discussie; tot slot bedankte hij onze secretaris dr. P. de Visser voor de goede organisatie en sloot hij tevreden het symposium.</content><legacyfootnotes>1. Zie Agr.r. 1996/12.&#13;
2. Naar Belgisch idee behoort het melkquotum niet aan de producent, maar aan de Staat. Sinds het Belgisch Koninklijk Besluit van 2 oktober 1996 moet de houder of de koper van melkquotum - behoudens de familie van verkoper of de Staat - zelf melkveehouder zijn. Een koper van melkquotum moet vijf jaar blijven melken. De regeling beoogt de prijs van melkquotum te drukken door minder kopers op de markt toe te laten.&#13;
In het vroegere Oost-Duitsland is het melkquotum niet grondgebonden maar behoort het aan de enige twee producenten daar.&#13;
3. Zie hiervoor de uitspraak van de Arrondissementsrechtbank 's-Gravenhage, vermeld in de bijdrage van mr. A. Labohm aan het symposium (zie noot 1).&#13;
</legacyfootnotes><footnotes><footnote/></footnotes><auteurs>Mr. L.P.J. Mertens</auteurs><published>1997-01-01 00:00:00</published><modified>1996-05-28 00:00:00</modified><editiondate>1997-01-01</editiondate><htmlpath>https://denhollander.info/artikel/5783</htmlpath></article>
</articles></edition>
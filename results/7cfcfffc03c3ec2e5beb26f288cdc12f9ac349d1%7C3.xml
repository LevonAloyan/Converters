<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1992</searchword><id>6179</id><udhid>UDH:TvAR/6179</udhid><titel>De schadevergoeding bij (tussentijdse) pachtbeëindiging1</titel><searchwords><searchword>TvAR 10/1992</searchword><searchword>UDH:TvAR/6179</searchword></searchwords><attachments><attachment><name>1992_nr 10_Artikel_Tolner.pdf</name><extention>pdf</extention><url>https://denhollander.info/download/5973/ci</url></attachment></attachments><inleiding>Er zijn verschillende manieren om te komen tot beëindiging van een pachtovereenkomst,&#13;
namelijk:&#13;
a. via de Pachtwet;&#13;
b. via de Onteigeningswet.&#13;
Wanneer de mogelijkheid daartoe aanwezig is, door een Koninklijk Besluit tot onteigening&#13;
(Titel IIa van de Onteigeningswet (Ow), dan wel een Koninklijk Besluit tot goedkeuring&#13;
van het raadsbesluit tot onteigening (Titel IV, Ow), zal men veelal de weg van de&#13;
Onteigeningswet kiezen, daar deze dan een snelle en zekere weg tot eigendomsovergang&#13;
en pachtbeëindiging biedt. Dit veronderstelt dan beëindiging tot algemeen nut, dus bijvoorbeeld&#13;
ter verwezenlijking van een niet-agrarische (dit is een niet tot de landbouw betrekkelijke)&#13;
bestemming door de overheid. Ook de particuliere eigenaar kan een&#13;
dergelijke bestemming willen uitvoeren, in dat geval staat de weg van onteigening niet&#13;
open en zal de weg van de Pachtwet (Pw) gekozen moeten worden. Dit kan dan zijn ontbinding&#13;
van de pachtverhouding dan wel het afwijzen van verlenging van de pachtovereenkomst&#13;
door de pachtkamer. In de meeste gevallen is de overheid dan wel de&#13;
verpachter schadeplichtig tegenover de pachter.&#13;
DE WEG VIA DE PACHTWET&#13;
Voor de verpachter die de pacht wil beëindigen via de regels van de Pachtwet (deze verpachter&#13;
kan een particuliere eigenaar zijn maar ook een overheid) staan weer twee wegen&#13;
open, namelijk:&#13;
1. Een kennisgeving aan de pachter, dat hij/zij geen verlenging van de pacht van&#13;
rechtswege wenst, waarop de pachter dan aan de pachtkamer verlenging kan vragen (art.&#13;
36 Pw). Volgens art. 40 Pw wijst de pachtkamer het verzoek af, voor zover de verpachter&#13;
het verpachte wil bestemmen voor niet tot de landbouw (bosbouw is in dezen ook landbouw)&#13;
betrekkelijke doeleinden en die bestemming in overeenstemming is met het algemeen&#13;
belang. De voorgenomen bestemming wordt geacht in overeenstemming met het&#13;
algemeen belang te zijn, indien zij in overeenstemming is met een goedgekeurd bestemmingsplan.&#13;
Bij dit laatste kan dus gedacht worden aan woningbouw, industrie, enz. Hierbij&#13;
moet men nog bedenken dat, wanneer in dergelijke gevallen de eigenaar het plan zelf kan&#13;
en wil uitvoeren, ook de overheid geen mogelijkheid tot onteigening krijgt (vele uitspraken&#13;
van de Kroon op advies van de Raad van State); de eigenaar is dan voor ontpachting&#13;
dus aangewezen op de weg van de Pachtwet, in casu de particuliere eigenaar (bij de overheid als eigenaar doet zich dit uiteraard niet voor, die kan van zichzelf onteigenen,&#13;
waarbij de pachter kan interveniëren in het geding om zijn schadeloosstelling te krijgen&#13;
en dit is voor de overheid een kortere weg wanneer er een Koninklijk Besluit (KB) als zojuist&#13;
bedoeld aanwezig is). Opmerking verdient ook nog, dat volgens art. 56f Pw, in geval&#13;
van een niet-agrarische (eventueel in voorbereiding zijnde) bestemming de pachter geen&#13;
voorkeursrecht van koop (meer) heeft.&#13;
De schadeloosstelling van de pachter is voor dit geval geregeld in art. 48 Pw. In art. 44&#13;
Pw is nog de schadevergoeding geregeld wanneer de verpachter niet de wil had de andere&#13;
bestemming te verwezenlijken; of het verpachte persoonlijk in gebruik te nemen.&#13;
2. De tweede mogelijkheid voor de verpachter om via de Pachtwet in dit verband de&#13;
pacht te beëindigen is gegeven in art. 51 Pw, waarbij de pachtkamer op vordering van de&#13;
verpachter de pachtovereenkomst geheel of ten dele ontbindt op een in de uitspraak te bepalen&#13;
dag, en wel op grond van een niet-agrarische bestemming blijkende uit een goedgekeurd&#13;
bestemmingsplan. De pachter kan alsdan ook de pacht van het resterende deel&#13;
beëindigen (zie art. 51 Pw).&#13;
De schadeloosstelling voor de pachter bij deze ontbinding van de pacht is geregeld in&#13;
art. 52 Pw, welke regels ongeveer gelijk zijn aan die van art. 48 Pw bij niet-verlenging.</inleiding><content>DE WEG VIA DE ONTEIGENINGSWET&#13;
Wanneer de overheid over een Koninklijk Besluit tot (goedkeuring van een) onteigening&#13;
beschikt, kan zij tot onteigening overgaan, mits zij eerst tracht de zaak bij minnelijke&#13;
overeenkomst te verkrijgen (art. 17 Ow). De onteigening van een verpachte zaak is mogelijk&#13;
via o.a. art. 42a Ow, waarin tevens is vastgelegd dat aan de pachter schadeloosstelling&#13;
wordt betaald, dus een volledige schadevergoeding volgens art. 40 Ow. Volgens art. 3&#13;
van de Onteigeningswet zijn huurders, pachters en rechthebbenden op beperkte zakelijke&#13;
rechten derde belanghebbenden, die de rechter kunnen verzoeken in het geding van onteigening&#13;
te mogen tussenkomen (interveniëren), zodat zij hun rechten kunnen verdedigen.&#13;
De dagvaarding van de eigenaar wordt aan de bij de onteigenaar bekende pachter betekend&#13;
dan wel bij aangetekende brief, met bericht van ontvangst, wordt een afschrift van&#13;
de dagvaarding gezonden (art. 18 Ow). In de dagvaarding moet, op straffe van nietigheid,&#13;
de aangeboden schadeloosstelling worden vermeld (art. 22 Ow), en hierin moet het bedrag&#13;
voor de pachter apart worden aangegeven, op straffe van veroordeling in de kosten&#13;
van het geding (art. 22 Ow). Bij de inschrijving in de openbare registers van het onteigeningsvonnis&#13;
van de rechtbank gaat het onteigende over op de onteigenende partij vrij van&#13;
alle lasten en rechten (niet de publieke), dus ook vrij van pacht (art. 59, lid 4 Ow). De belangen&#13;
van de pachter worden in het geding dus beschermd door het toekennen van de&#13;
schadeloosstelling.&#13;
WELKE PACHTERS HEBBEN RECHT OP SCHADELOOSSTELLING VOLGENS DE PACHTWET?&#13;
Bij niet-verlenging hebben die pachters recht op schadeloosstelling, die volgens art. 12&#13;
Pw een hoeve voor 12 jaar en/of los land voor 6 jaar in pacht hebben of langer, dan wel&#13;
voor een kortere duur doch nadien voor 6 jaar verlengd. Zij hebben dit recht ook, wanneer de zaak een niet-agrarische bestemming heeft, en de pacht om die reden met niet&#13;
meer dan één jaar wordt verlengd. Bij de vaststelling van de schade wordt rekening gehouden&#13;
met de mogelijkheid van verlenging van de pacht bij niet gewijzigde bestemming&#13;
(art. 48 Pw).&#13;
Is de pachtverhouding echter aangevangen nadat aan het gepachte een niet-agrarische&#13;
bestemming is gegeven, dan krijgt de pachter geen schadevergoeding, behalve in geval&#13;
van familieopvolging door familieleden volgens art. 49 Pw. Men krijgt geen vergoeding&#13;
van schade voor veranderingen, die kennelijk zijn aangebracht om de schadeloosstelling&#13;
te verhogen (art. 48, lid 2 Pw, in overeenstemming met art. 39 Ow, zij het beperkter).&#13;
De verpachter, die de pacht niet wenst te verlengen met het oog op het uitvoeren van&#13;
de niet-agrarische bestemming, moet dus de pachter schadeloos stellen, ook die pachter,&#13;
die is opgevolgd in familierelatie nadat de gewijzigde bestemming geldend is geworden&#13;
(dus opvolging of indeplaatsstelling, al of niet via de pachtkamer).&#13;
Dit zelfde geldt voor de verpachter, die bij de pachtkamer vordert de pacht te ontbinden,&#13;
volgens art. 51 Pw. In art. 52 Pw wordt aangegeven welke pachters recht hebben op&#13;
schadeloosstelling. Het zijn dezelfden als bij niet-verlenging, en onder de zelfde voorwaarden,&#13;
doch aangevuld met de voorwaarde, dat bij de bepaling van de schadeloosstelling&#13;
ook buiten beschouwing blijven pachtovereenkomsten of overeenkomsten tot&#13;
wijziging van pachtovereenkomsten welke kennelijk gesloten zijn om de schadeloosstelling&#13;
te verhogen. In art. 52 Pw is in lid 5 een aparte regeling opgenomen voor mondelinge&#13;
pacht en/of de niet door de grondkamer goedgekeurde pachtovereenkomst van art. 9 Pw,&#13;
die daardoor voor onbepaalde tijd geldt zonder mogelijkheid tot opzegging. Hierbij wordt&#13;
voor de berekening van de schade uitgegaan van de overeengekomen duur van de pacht,&#13;
doch wanneer aangegaan voor onbepaalde duur nimmer voor langer dan 12 of 6 jaar volgens&#13;
art. 12, lid 1 Pw. Verder wordt toch ook weer rekening gehouden met het feit, dat de&#13;
pacht zou kunnen worden verlengd, dus wordt ook geen rekening gehouden met het voornemen&#13;
van de verpachter om het verpachte geheel of gedeeltelijk voor niet-agrarische&#13;
doeleinden te bestemmen. Ook mondelinge pacht wordt dus in principe afgerekend met&#13;
volledige schadevergoeding, evenals bij door de grondkamer goedgekeurde overeenkomsten.&#13;
Er zijn een paar gevallen, waarin de pachter slechts recht heeft op een beperkte&#13;
schadeloosstelling, namelijk:&#13;
1. Indien de pachtovereenkomst met goedkeuring van de grondkamer voor een kortere&#13;
dan de wettelijke duur is aangegaan (zie art. 12 en 62 Pw);&#13;
2. Indien deze voor een kortere dan de wettelijke duur aangegane pachtovereenkomst&#13;
door de pachtkamer met een kortere duur dan zes jaar is verlengd. In deze twee gevallen&#13;
blijft de vergoeding voor de pachter beperkt tot de nog niet verstreken jaren. Ditzelfde zal&#13;
ook gelden, in het geval van punt 3.&#13;
3. Indien de pachter binnen de termijn 65 jaar wordt en geen indeplaatsstelling is ge&#13;
vraagd, wegens gebrek aan opvolgers.&#13;
RECHT OP SCHADELOOSSTELLING VAN DE PACHTER BIJ ONTEIGENING&#13;
In principe komen bij onteigening de zelfde pachters in aanmerking voor schadeloosstelling&#13;
als bij de Pachtwet bij ontbinding van de pacht in verband met een niet-landbouwkundige&#13;
bestemming, waarbij eveneens rekening wordt gehouden met de mogelijkheid van verlenging volgens de art. 36-47 van de Pachtwet. Ook zijn daarbij de zelfde&#13;
beperkingen geldig. Bij mondelinge en niet goedgekeurde pacht geldt als tijdstip het moment&#13;
van tervisielegging van het onteigemngsplan, en geldt ook het rekening houden met&#13;
verlenging. Bij verpachting na de tervisielegging bepaalt art. 42a Ow, dat aan de pachter&#13;
geen schadeloosstelling wordt betaald, maar deze heeft een vordering tot schadevergoeding&#13;
tegen de verpachter, 'ten ware anders mocht zijn overeengekomen'. De verpachter&#13;
kan zich hiertegen dus wapenen door een desbetreffende clausule in het&#13;
pachtcontract overeen te komen.&#13;
De pachter, die oud en ziek is zal een lagere schadevergoeding krijgen, m.i. omdat zijn&#13;
inkomsten afnemen door inkomende arbeid. De pachter zonder opvolger, die binnenkort&#13;
65 jaar wordt (en dus geen verlenging meer krijgt) zal met een lagere factor genoegen&#13;
moeten nemen. Dat de verpachter in deze gevallen een duurdere grond heeft door de verlaagde&#13;
pachtdruk regardeert de pachter niet, maar de onteigenaar en de verpachter wel.&#13;
Met opzettelijk teweeggebrachte veranderingen om de schadeloosstelling te verhogen&#13;
mag geen rekening worden gehouden, tenzij het, aldus art. 39 Ow, normale of noodzakelijke&#13;
veranderingen betreft die aansluiten bij de aard en de wijze van gebruik van de onroerende&#13;
zaak ten tijde van de tervisielegging (dit tenzij is toegevoegd in 1981). Uit de&#13;
jurisprudentie van de Hoge Raad (o.a. 25 juni 1975, NJO 1976, 6) blijkt, dat ook niet mag&#13;
worden gelet op de mogelijkheid, dat de pachter, de onteigening weggedacht, eigenaar&#13;
zou kunnen worden. Zo mag ook niet worden gelet op een schadeverhogende werking als&#13;
gevolg van het feit, dat de pachter eigenaar wordt na de tervisielegging van het onteigeningsplan;&#13;
als bij tervisielegging blijkt, dat de zaak verpacht is, wordt zij verder als verpacht&#13;
behandeld.&#13;
In art. 42a, lid 6 is een regel opgenomen voor verpachting na de tervisielegging, zoals&#13;
zojuist aangegeven.&#13;
Onder deze verpachting wordt (uiteraard) niet verstaan de (normale) verlenging van&#13;
rechtswege, wanneer deze na de tervisielegging van het onteigeningsplan plaatsvindt.&#13;
Opgemerkt zij, dat in Titel IV, art. 95a Ow voor verpachting na tervisielegging een&#13;
zelfde regeling is opgenomen als in het zesde lid van art. 42a.&#13;
DE VASTSTELLING VAN DE SCHADELOOSSTELLING&#13;
De belangrijkste schade voor de pachter is meestal de inkomensschade. De inkomstenderving&#13;
is vast te stellen aan de hand van de bedrijfsuitkomsten, waarbij de boekhouding van&#13;
de laatste (drie?) jaren een goed hulpmiddel kan zijn. Ik ben van mening, dat hierbij met&#13;
verstand en inzicht te werk moet worden gegaan; we hebben het hier over de schade in de&#13;
toekomst en die is niet altijd eenvoudig met een rekensommetje uit de boekhouding af te&#13;
leiden, zoals sommige deskundigen blijkbaar wel denken.&#13;
Taxeren en schade vaststellen is meer dan boekhoudkundige cijfertjes op een rijtje zetten,&#13;
voor inflatie corrigeren en door drie delen. Grote ongelukken, ziekte onder de mensen&#13;
en vee, e.d. kan men niet zo maar in het gemiddelde opnemen en kapitaliseren (dat is&#13;
extrapoleren naar de toekomst van het bedrijf zonder onteigening). Zo zal men ook hoge,&#13;
éénmalige toppen weg moeten halen, evenals zaken in de boekhouding die niet met de&#13;
bedrijfsvoering van het onteigende bedrijfsonderdeel te maken hebben, zoals de varkensen&#13;
kippenhouderij bij onteigening van weiland, dat dient voor de melkveehouderij. Dit wordt vaak het opschonen van de boekhouding genoemd. Een duidelijk voorbeeld is een&#13;
jong fruitteeltbedrijf, dat pas is ingeplant voor f 40 000 a f 50 000 per ha. De boekhouding&#13;
staat waarschijnlijk in het rood, maar over één of twee jaar worden hoge opbrengsten&#13;
gehaald, waarmee de pachter hoopt zijn investering terug te verdienen plus een goed&#13;
inkomen. Hier komt niet de rekenmeester aan het woord maar de goede taxateur-vakman,&#13;
die de onteigening wegdenkt en bekijkt wat de boomgaard straks zou kunnen opbrengen.&#13;
Hierna wordt de geschatte jaarlijkse inkomenstenderving gekapitaliseerd, en wel volgens&#13;
vast gebruik met de factor 9 voor een hoeve en de factor 8 voor los land (naast de&#13;
factor 10 voor de eigenaar). Bij de normale pachtbeëindiging, zoals in het voorgaande besproken,&#13;
staan deze factoren niet ter discussie. Het zijn afspraken uit het verre verleden,&#13;
waar ook de Hoge Raad niets aan verandert, en waarbij de pachter wordt geacht volledig&#13;
schadeloos te zijn gesteld.&#13;
Wel kan het zijn, dat op de jaarlijkse inkomensschade een en ander in mindering moet&#13;
worden gebracht. Dit kan zijn rente van vrijkomend kapitaal uit bijvoorbeeld een onteigend,&#13;
door hem gesticht, gebouw, gedwongen verkoop van vee, onteigende fruitopstand,&#13;
enz. Voor deze zaken wordt meestal 5% per jaar in rekening gebracht. In sommige gevallen&#13;
zal ook een aftrek toegepast worden voor vrijkomende, economisch aanwendbare arbeid,&#13;
wat per geval moet worden beoordeeld. Het eindresultaat wordt dan met de factor 8&#13;
of 9 gekapitaliseerd, waarbij men in de gaten moet houden, dat bij een boerderij, waar de&#13;
pachter (al of niet min of meer gedwongen) eigenaar alleen van de gebouwen is, alle verdere&#13;
land los land is; dus factor 8.&#13;
Een belangrijke schadepost is vaak ook de relatieve verzwaring van (vaste) lasten bij&#13;
gedeeltelijke ontpachting of onteigening. Deze vaste lasten blijven, ook al wordt het bedrijf&#13;
kleiner, en gaan dan dus per hectare zwaarder drukken. Heeft de pachter ook gebouwen&#13;
in eigendom, dan bedragen deze lasten al gauw f 3000 a f 4000 per ha, en de schade&#13;
bij bijvoorbeeld 5 ha 5 x 8 x f 4000 = f 160 000. Bepaald geen post om te vergeten.&#13;
Bij gedeeltelijke onteigening, vooral voor wegenbouw, kan ook omrijschade optreden&#13;
voor de pachter, door doorsnijding van percelen, waardoor ze langs een omweg bereikbaar&#13;
worden. Vooral bij de melkveehouderij kan dit ernstige gevolgen hebben, evenals&#13;
(vooral) bij de oogst van hakvruchten. De verpachter krijgt dan vergoeding van&#13;
waardevermindering van het overblijvende, en de pachter gekapitaliseerde omrijschade&#13;
en veelal ook exploitatieschade, als gevolg van moeilijker en inefficiënter moeten werken&#13;
door schadelijke verkleining en schuine doorsnijding (vormschade voor de eigenaar).&#13;
Het kan ook zijn, dat er nog bijkomende schaden optreden. Enkele voorbeelden:&#13;
Liquidatieschade&#13;
Het is mogelijk, dat een zo groot gedeelte van het bedrijf wordt onteigend, of het geheel,&#13;
dat vee en inventaris moeten worden verkocht, eventueel ook op korte termijn en op een&#13;
ongeschikt moment in de markt. Er treedt dus liquidatieverlies op, die vergoed moet worden,&#13;
en wel het verschil tussen de bedrijfswaarde en de verkoopwaarde. Naar mijn mening&#13;
is deze eenmalige bedrijfsschade geen basis voor aftrek rente van vrijkomend&#13;
kapitaal, doch er is ook een tegengestelde mening. Door die aftrek wel toe te passen&#13;
wordt m.i. de vermogenspositie aangetast. Verhuis- en wederinrichtingskosten&#13;
Als de pachter moet verhuizen door de onteigening dan brengt dit kosten mee, die moeten&#13;
worden vergoed, onder aftrek nieuw voor oud. Verhuizing doordat het bedrijf geliquideerd&#13;
wordt brengt ook de kosten van een nieuwe, al of niet gehuurde, woning mee. Deze&#13;
kunnen als kosten voor duurder wonen in rekening worden gebracht. In dit laatste geval&#13;
kan er ook schade zijn door het gemis van produkten van het eigen bedrijf (melk, groente,&#13;
aardappelen, vlees, peulvruchten, e.d.). Kopen is duurder dan zelf voortbrengen. Het verschil&#13;
komt voor vergoeding in aanmerking.&#13;
Melkquotum bij onteigening&#13;
Door onteigening, ook minnelijke, gaat in principe geen melkquotum 'verloren'. Bij totale&#13;
liquidatie gaat het echter wel verloren, tenzij men direct andere grond kan kopen en&#13;
ook koopt. Het quotum is een 'zelfstandig' bedrijfsmiddel, zodat dus een flinke liquidatieschade&#13;
kan optreden, die voor vergoeding in aanmerking komt. De verpachter zal daarvan&#13;
ook zijn deel willen hebben (bijv. 50%), doch het is nog de vraag of dit juist is; er is&#13;
bij mijn weten nog geen onteigeningsjurisprudentie op dit punt. In aanmerking is te nemen,&#13;
dat onteigening geen vervreemding is maar gedwongen eigendomsovergang. De positie&#13;
van de verpachter is, voor velen, niet duidelijk en een aantal pachters weigert iets af&#13;
te staan. De verpachter staat weer wat sterker door de jongste wijziging van de Beschikking&#13;
superheffing2. Even moeilijk is de situatie, wanneer alleen het pachtrecht wordt onteigend&#13;
en de pachter verder alleen nog eigendom over heeft. Hij zal geen quotum willen&#13;
leveren, maar dit 'indikken' op zijn eigendom. De verpachter levert (aanstaande) bouwgrond&#13;
voor een bouwgrondprijs en het is zeer de vraag, of daar nog een vergoeding voor&#13;
een bedrijfsmiddel aan toegevoegd kan worden. Denk aan gebouwen, die 'in de&#13;
bouwgrondprijs wegzakken', al hebben ze agrarisch nog een zekere waarde, maar die bij&#13;
de bouw alleen maar in de weg staan en geen bijdrage leveren aan de bouwgrondprijs,&#13;
meestal integendeel. 'Agrarisch' en 'bouwgrond' zijn strijdig met elkaar, zoals ook de&#13;
Hoge Raad in het verleden heeft vastgesteld.3 Anders is de zaak natuurlijk, wanneer de&#13;
totale agrarische waarde de waarde als bouwgrond overtreft; dan geldt bij onteigening de&#13;
eerste, namelijk de waarde in het huidige gebruik als die hoger is. Dit kan zich natuurlijk&#13;
ook bij melkquotum voordoen, vooral bij hoge quota en de huidige quotumprijs van veelal&#13;
per kg circa f 1 of meer per % vet.&#13;
Het gehele melkquotum-vraagstuk is nog weer ingewikkelder geworden door de wijziging&#13;
van de Beschikking superheffing van 17 februari 1992.4 Er mag tot maximaal 5 ha&#13;
per quotumjaar quotumvrij worden overgedragen; voor de rest is 20 000 kg per ha vereist,&#13;
tenzij een geheel bedrijf wordt overgedragen. De rechter kan eventueel beslissen, dat een&#13;
evenredig deel overgaat, dus in de verhouding van het totale quotum gedeeld door de totale&#13;
hectares; dit zou zich o.a. kunnen voordoen bij onteigening van een bedrijfsgedeelte&#13;
met afrekening met de verpachter, en bij wegenbouw, waar normaliter een 'vriendelijke'&#13;
agrarische prijs voor de grond wordt gegeven. Overigens blijft bij verkoop aan het Bureau Beheer Landbouwgronden (BBL) en publiekrechtelijke organisaties (de overheid) het gehele&#13;
quotum in handen van de melkveehouder, die het quotum dus op de overblijvende&#13;
grond zal 'indikken' dan wel verplaatsen naar een vervangend bedrijf elders. Dit geldt&#13;
ongeacht de af te stane oppervlakte. Voor de afrekening tussen verpachter en pachtermelkveehouder&#13;
biedt ook hier de regeling weer geen oplossing. 'Indikking' op overblijvende&#13;
pachtgrond van dezelfde verpachter is geen probleem; de verpachter behoudt zijn&#13;
rechten. Maar is de overblijvende grond bijvoorbeeld eigendom van de pachter of gaat de&#13;
pachter met de melk naar elders dan ontstaan er problemen. Redelijk of niet, het ziet er&#13;
naar uit, gezien de constante jurisprudentie in 'Arnhem', dat de pachter dan over de helft&#13;
van het 'meegenomen' quotum aan de verpachter een vergoeding zal moeten betalen. Een&#13;
beroep op overmacht of 'onteigening is geen vervreemding' zal waarschijnlijk niet baten,&#13;
al zou het geprobeerd kunnen worden bij de onteigenings- of de pachtrechter; er is (nog)&#13;
geen jurisprudentie.&#13;
Pachtontbinding door (naast verkoop aan) een projectontwikkelaar kan extra problemen&#13;
oproepen, aangezien die meestal geen quotum zal willen betalen. Mijn (voorlopige)&#13;
advies luidt, niet meer dan 5 ha per quotumjaar overdragen dan wel bij grotere oppervlakte&#13;
ineens de projectontwikkelaar de melk laten betalen en, via vervangingsreserve, grond&#13;
met quotum elders terugkopen. Bij het voorgaande moet nog worden opgemerkt, dat de&#13;
kopende overheidsinstantie schriftelijk moet verklaren, dat de grond aan de agrarische bestemming&#13;
wordt onttrokken. Bovendien gaat het alleen om grond, die in gebruik is ten&#13;
dienste van de melkveehouderij, direct of indirect. Wel kan grond met melk worden verkocht&#13;
c.q. overgedragen, wanneer de grond sinds 1 april 1984 gedurende enig jaar daadwerkelijk&#13;
voor de melkveehouderij in gebruik is geweest. Is het melkquotum op&#13;
pachtbasis verkocht dan kan het land na een jaar weer terug naar de verkoper van het&#13;
quotum, zonder quotum, mits het om niet meer dan vijf hectare gaat; bij grotere oppervlaktes&#13;
moet het aldus over meerdere quotumjaren verdeeld worden.&#13;
Bij pachtbeëindiging raakt de pachter dus nu in principe 20 000 kg per ha melkquotum&#13;
kwijt aan de verpachter c.q. de pachtopvolger, zij het tegen betaling van de helft van het&#13;
quotum, tenzij de rechter beslist tot een evenredige verdeling. Ook kunnen pachter en&#13;
verpachter hiervan in overleg afwijken door per superheffingsjaar tot maximaal vijf hectare&#13;
zonder quotum over te dragen.&#13;
Er valt dus heel wat te overleggen tussen pachter en verpachter, terwijl ook de rechter&#13;
nog om een oordeel kan worden gevraagd. Pachter en verpachter moeten in elk geval elkaars&#13;
rechten respecteren, hetgeen o.m. betekent, dat de verpachter (tegen vergoeding)&#13;
(nu) recht heeft en houdt op de helft van het melkquotum. Aandacht verdient hierbij dan&#13;
nog het feit, dat door de pachter aangekocht melkquotum niet valt onder de rechten van&#13;
de verpachter; een duidelijk en gewaarmerkt koopcontract is hierbij wel vereist. Voor het&#13;
overige moet de pachter er voor zorgen, dat het quotum, binnen de regels, op de pachtgrond&#13;
blijft rusten, op straffe van eventueel een aanklacht wegens wanprestatie en veelal&#13;
ook ontbinding van de pachtovereenkomst. De verpachter moet bij pachtbeëindiging het&#13;
quotum kunnen verwerven.&#13;
Maakt een pachter door aankoop gebruik van zijn voorkeursrecht dan eindigt de pachtovereenkomst&#13;
door vermenging5 maar de C.G. heeft zich niet willen uitlaten over het met&#13;
de grond samenhangende melkquotum en de vergoeding daarvan. Wel heeft ze gezegd, dat redelijkheid en billijkheid meebrengen, dat partijen een overeenkomst sluiten omtrent&#13;
de overgang van het quotum en de vergoeding daarvoor, waarbij de jurisprudentie van het&#13;
Pachthof een leidraad kan zijn. Maar daarnaast heeft de Centrale Grondkamer meermalen&#13;
uitgesproken, dat bij de bepaling van de waarde volgens art. 56c Pw het melkquotum buiten&#13;
beschouwing moet blijven. Het melkquotum is een zelfstandig bedrijfsmiddel, zoals&#13;
ook blijkt uit de fiscale jurisprudentie.&#13;
Een vervolg op de zaak Tromp/Folkertsma is beslist door de Pachtkamer van het Gerechtshof&#13;
te Arnhem in een arrest van 20 juli 1992.6 Gezien de gehele jurisprudentie ligt&#13;
het vrij duidelijk voor de hand, dat de pachter, die van zijn voorkeursrecht gebruik maakt&#13;
en logischerwijze het melkquotum wil behouden, voor dit quotum een vergoeding zal&#13;
moeten betalen, of men dit nu redelijk vindt of niet. Dit geldt te meer nu wel vaststaat, dat&#13;
de superheffingsregeling in elk geval tot het jaar 2000 blijft bestaan. In de zaak&#13;
Tromp/Folkertsma werd op 20 juli 1992 'ten overvloede' uitgesproken, dat in geval van&#13;
vermenging, door gebruikmaking door de pachter van zijn voorkeursrecht, deze pachter&#13;
aan de verpachter een redelijke en billijke vergoeding betaalt van 'ten hoogste 1/4 gedeelte&#13;
van de waarde van het met het verpachte samenhangende melkquotum'. Deze afrekening&#13;
berust, aldus het Pachthof, op art. 6:248 lid 1 BW en valt buiten de regeling van art. 19&#13;
van de Beschikking superheffing 1988 dat betrekking heeft op overgang van melkquotum,&#13;
hetgeen hier niet aan de orde is. Art. 6:248 gaat over de rechtsgevolgen van een&#13;
overeenkomst, o.m. voortvloeiende uit de eisen van redelijkheid en billijkheid. Een weigering&#13;
van een pachter de genoemde redelijke en billijke vergoeding te betalen, kan, aldus&#13;
het Pachthof, een tekortkoming van deze als bedoeld in art. 6:74 BW opleveren. Art.&#13;
6:74 zegt samengevat, dat iedere toe te rekenen tekortkoming in de nakoming van een&#13;
verbintenis de schuldenaar verplicht, de schade die de schuldeiser daardoor lijdt te vergoeden.&#13;
7&#13;
Pacht kan natuurlijk ook beëindigd worden (eventueel na een uitspraak van de pachtrechter),&#13;
doordat de verpachter zelf de grond in gebruik neemt (zie de vele verlengingsprocedures).&#13;
Dit gaat in principe zonder schadevergoeding en op grond van de Pachtwet. Er&#13;
kunnen zich echter wel problemen over het melkquotum voordoen, speciaal in verband&#13;
met het voorschrift, dat ook bij pachtbeëindiging 20 000 kg quotum per ha overgaat. Stel&#13;
bijvoorbeeld een bedrijf met eigendom en pachtgrond van verschillende verpachters. Het&#13;
bedrijf heeft gemiddeld maar weinig quotum per ha. Eén van de verpachters, die zelf&#13;
melkveehouder is, beëindigt, eventueel na toestemming van de pachtkamer, de pacht en&#13;
eist 20 000 kg per ha melkquotum, zoals de regels ook aangeven. De helft daarvan zal hij&#13;
aan de pachter moeten vergoeden, volgens de pachtjurisprudentie. De pachter houdt op&#13;
deze wijze eigenlijk te weinig quotum over en over de betaling van het quotum door de&#13;
verpachter zal hij belasting moeten betalen, tenzij hij het via de vervangingsreserve door&#13;
aankoop in grond met quotum kan omzetten. Ook kan de pachter proberen met de verpachter&#13;
een compromis te sluiten; hij kan tot per jaar 5 ha zonder quotum leveren en voor&#13;
de rest met 20 000 kg per ha quotum tegen betaling van de helft. Wil de verpachter dit&#13;
niet dan zal de pachtrechter moeten beslissen; deze kan dan bepalen, dat 'slechts' een&#13;
evenredig deel van het totale quotum van de pachter moet overgaan. Dit lijkt dan de&#13;
meest redelijke oplossing, ook met het oog op de andere verpachters, die ook hun rechten op de melk hebben, welke anders geheel of gedeeltelijk verloren gaan aan eerstgenoemde,&#13;
eindigende verpachter. Dit zou kunnen uitgroeien tot een waar wespennest of een&#13;
Gordiaanse knoop. De ongenuanceerde 20 000 kg per ha bij overdracht wordt dan wel&#13;
een objectieve norm genoemd, maar deze kan de praktijk voor grote problemen stellen.&#13;
En gaat het om bouwland dan moet de verpachter ook nog maar bewijzen dat die in gebruik&#13;
was voor de melkveehouderij; de pachter is hem geen informatie daaromtrent verschuldigd&#13;
en bij de jaarlijkse registratie wordt wel de oppervlakte opgegeven maar niet&#13;
om welke percelen het gaat; dat alles moeten pachter en verpachter maar samen uitzoeken.&#13;
De regels van de superheffing zeggen daaromtrent niets.&#13;
Zoals aangegeven kunnen verpachter en pachter samen ook afwijken van de 20 000 kg&#13;
quotum per ha, namelijk door een deel van de grond (tot 5 ha) zonder quotum over te dragen.&#13;
Zij kunnen daarvoor samen ook een financiële regeling treffen (waarbij de fiscus op&#13;
de 'achtergrond' scherp meekijkt).&#13;
Opgemerkt zij nog, dat wanneer de pacht van een geheel bedrijf wordt beëindigd het&#13;
gehele melkquotum, ongeacht het quotum per ha, mee over gaat. Alleen bij een gedeelte&#13;
van een bedrijf kan slechts met 20 000 kg per ha worden overgedragen (behalve de 5 ha&#13;
vrij, zoals besproken).&#13;
In het algemeen kan niet minder dan 1 ha met melkquotum worden overgedragen. Betreft&#13;
het echter minder dan 1 ha, maar is dit de enige grond die in gebruik is voor de&#13;
melkveehouderij, dan mag deze met quotum worden overgedragen, ook in pacht, ongeacht&#13;
de hoeveelheid melk die er op rust. Is er na diverse overdrachten nog een restant&#13;
quotum kleiner dan 20 000 kg over dan mag dit met een evenredig deel van een hectare&#13;
worden overgedragen, zowel in pacht als eigendom.&#13;
De mestregeling werkt onafhankelijk van de regeling superheffing melk. Met de melk&#13;
gaat dus geen mest over bij verkoop of verpachting. De nieuwe pachter mag de met de&#13;
grond verbonden mestproduktierechten gebruiken mits het totale mestproduktierecht van&#13;
het bedrijf niet hoger is of wordt dan, nu, 125 kg fosfaat per ha. Dit betekent dus wel, dat&#13;
bedrijven met een mestoverschot, bijvoorbeeld door mestvee, hierbij wel in moeilijkheden&#13;
kunnen geraken. Het tegelijk houden van melkvee en mestvee zorgt dan wel voor&#13;
problemen, en dit zal nog sterker worden wanneer de mestnormen zouden worden verlaagd.&#13;
8&#13;
Mest bij onteigening&#13;
Door onteigening gaat geen mestreferentiehoeveelheid verloren; de produktierechten blijven&#13;
behouden. Door verkleining van het bedrijf zonder afstoot van vee, waar we tegenwoordig&#13;
in principe van uitgaan bij gedeeltelijke liquidatie door onteigening, kan echter&#13;
wel een fosfaatgrens overschreden worden, waardoor men een heffing of een verhoogde&#13;
heffing moet betalen; deze komt gekapitaliseerd voor vergoeding in aanmerking.&#13;
Een gevolg is dan veelal ook, dat men mest moet afvoeren van het bedrijf, of zelfs&#13;
meer mest, en dat kost al gauw f 10 tot zelfs f 16 per m en in de toekomst wellicht nog&#13;
meer, en eventueel nog verhoogd met 6 of 18,5% BTW. Na kapitalisatie kan dit oplopen tot een hoog bedrag, dat volledig voor vergoeding in aanmerking komt, en dat dan niet&#13;
vergeten mag worden, vooral niet bij bedrijven met een hoge veebezetting.&#13;
Er is nog een probleem bij mest, dat vaak vergeten wordt, wanneer men beneden de fosfaatnorm&#13;
zit. Er is dan nog 'ruimte' voor aanvoer van mest van buiten het bedrijf, ofwel tot&#13;
125 kg/ha aan fosfaat van het eigen bedrijf. Men krijgt hiervoor veelal geen vergoeding en&#13;
dat is m.i. onjuist. Er is een steeds stijgende behoefte aan grond, waarop mest kan en mag&#13;
worden uitgebracht. De 'ontvanger' krijgt daarvoor betaald; mij zijn cijfers bekend van f 7&#13;
tot f 13 per m' of ton. Door onteigening gaat deze mogelijkheid verloren voor de gehele&#13;
fosfaatnorm, inclusief de eigen mesthoeveelheid, die daar tot nu toe gebracht werd. Dit komt&#13;
m.i. volledig voor vergoeding in aanmerking en dat is een behoorlijk bedrag. Voor bijvoorbeeld&#13;
kalvermest, met 1,5 kg fosfaat per ton is dit op grasland met de norm van 125 kg/ha&#13;
(tijdelijk nog meer) fosfaat per jaar 83 ton per ha per jaar; tegen f 7 is dat f 580 per ha per&#13;
jaar, of gekapitaliseerd 9 x f 580 = f 5220 per ha. Bepaald geen te verwaarlozen bedrag, zeker&#13;
niet bij een flinke oppervlakte. Zeker ook niet, wanneer door de stijgende behoefte de&#13;
prijzen nog oplopen; bij f 10 is het al circa f 7500 per ha als schadeloosstelling extra voor de&#13;
pachter c.q. gebruiker. Dit is al de helft van de schade van de pachter, volgens de norm, die&#13;
sommigen nog steeds voor pachters menen te moeten hanteren. Mocht de wetgever er toe&#13;
overgaan deze 'slapende' mestruimte te bevriezen, dan zou deze schade vervallen; de taxateur&#13;
moet voortdurend de vinger aan de pols houden.&#13;
Sommige lezers vragen zich wellicht af, waar al deze cijfers en gegevens vandaan komen.&#13;
Wel, bij de Meststoffenwet behoort o.a. de 'Regeling aanwijzing diersoorten en hun&#13;
mestprodukten' en de 'Regeling differentiatie in overschotheffing', en bij de Wet Bodembescherming&#13;
o.m. het 'Besluit gebruik dierlijke meststoffen', de 'Regeling vaststelling hoeveelheid&#13;
fosfaat per 1000 kg dierlijke meststof en het 'Besluit kwaliteit en gebruik&#13;
organische meststoffen'. Belangstellenden en belanghebbenden kunnen de regelingen en besluiten,&#13;
die nog al eens gewijzigd worden, zelf raadplegen; dit zou ons hier te ver voeren.&#13;
Om het probleem bij taxaties voor pachtbeëindiging nog wat meer te profileren geef ik&#13;
hier een voorbeeld van een volledige schadeberekening voor dit onderdeel.&#13;
Ik ga uit van een pachtbedrijf van 35 ha (hoeve), waarvan 10 ha grond wordt onteigend.&#13;
De veebezetting is 80 stuks melkvee, 30 st. jongvee ouder dan 1 jaar, 30 st. jongvee jonger&#13;
dan 1 jaar, 100 st. vleeskalveren, 50 st. vleesvee ouder dan 1 jaar. Dit leidt tot de volgende&#13;
berekeningen, waarbij de volgorde van de onderdelen aangehouden moet worden: A. Mestafvoer&#13;
a. De referentiehoeveelheid mest (als fosfaat) en de fosfaatproduktie per hectare per jaar&#13;
(vóór en na de onteigening):&#13;
melkvee&#13;
jongvee ouder dan 1 jaar&#13;
jongvee jonger dan 1 jaar&#13;
vleeskalveren&#13;
vleesvee ouder dan 1 jaar&#13;
Referentiehoeveelheid mest&#13;
Na onteigening van 10 ha&#13;
c. Het fosfaatoverschot 1992 en de verplichte mestafvoer vóór en na onteigening en de&#13;
daaruitvolgende schade:&#13;
cl. Vóór onteigening:&#13;
In 1992 tot 1995 op eigen grasland per jaar toegestaan fosfaat:&#13;
35 ha x 200 kg = 7000 kg&#13;
produktie = 5610 kg&#13;
'Overschot'= 1390 kg&#13;
dus geen mestafvoer&#13;
(N.B. In 1995 wordt de norm waarschijnlijk 110 kg/ha fosfaat, d.i. voor 35 ha dus 35 x&#13;
110 kg = 3850 kg, en dan zal per jaar 1760 kg fosfaat in mest naar elders moeten worden&#13;
afgevoerd; een behoorlijke verzwaring van lasten dus).&#13;
c2 Na onteigening (zonder veeafzet):&#13;
produktie = 5610 kg fosfaat&#13;
Toegestaan 25ha x 200 kg = 5000 kg fosfaat&#13;
Grond 'tekort' voor 610 kg fosfaat;&#13;
deze moet naar elders worden afgevoerd, en dit is 610 : 1,85 = 330 ton mest per jaar extra&#13;
afvoer.&#13;
(N.B. In 1995 wordt dit ca. 1545 ton mestafvoer).&#13;
c3 Er moet dus na onteigening per jaar 330 ton mest naar elders (bijv. buren of via de&#13;
mestbank) worden afgevoerd. Tegen een kostprijs van bijv. f 10 per ton is dit per jaar&#13;
f 3300. Voor de pachter van een hoeve wordt dit gekapitaliseerd met de factor 9. De schade&#13;
bedraagt dus voor extra mestafvoer 9 x f 3300 = f 29 700.&#13;
B. Toenemende overschotheffing:&#13;
Uitgangspunt is, dat 0-125 kg/ha fosfaat vrij is van heffing.&#13;
Vóór onteigening was de heffing:&#13;
35 x (160 -125 =) 35 x f 0,25 = f 306,25&#13;
Na onteigening wordt de heffing:&#13;
25 x (200 - 125 =) 75 x f 0,25 = f468,75 25 x&#13;
(225 - 200 =) 25 x f 0,50 = f 312.50 +&#13;
f781,25 =&#13;
Per jaar meerdere overschotheffing&#13;
Gekapitaliseerd met de factor 9 is dus de totale schade door toenemende overschotheffing&#13;
9xf475= f4275,- C. Verlies van 'mestruimte'&#13;
Zoals we zien in Bel is er vóór de onteigening op het bedrijf nog ruimte voor 1390 kg&#13;
fosfaat per jaar (we houden hierbij geen rekening met de afnemende fosfaatnormen in latere&#13;
jaren, daar deze nog niet vaststaan; onzekere gevolgen laten we bij onteigening normaliter&#13;
buiten beschouwing). Nemen we dezelfde mengverhouding dan is dit dus 1390 :&#13;
1,85 = rond 750 ton mest per jaar, die ontvangen zou kunnen worden, en daaraan is de&#13;
komende jaren zeker behoefte. Gaan we weer uit van f 10 per ton, dan betekent dit een&#13;
schade per jaar van f 7500. Gekapitaliseerd met de factor 9 is dus deze totale schade 9 x&#13;
f 7500 = f 67 500.&#13;
A+B+C De totale schadeloosstelling voor deze pachter voor 10 ha onteigening zou dus&#13;
bedragen, alleen voor het mestprobleem: f 29 700 + f 4275 + f 67 500 = f 101 475, ofwel&#13;
per ha ca. f 10 150, zonder rekening te houden met eventuele rente van vrijkomend kapitaal.&#13;
Voorwaar is dit de moeite van het berekenen en verdedigen waard. Bovendien zullen&#13;
in de komende jaren de kosten van afvoer van mest zeker toenemen; bij de mestbank&#13;
noemt men al f 15 tot f 25 per ton. Ook de vergoeding voor 'ontvangst' van mest zal&#13;
dienovereenkomstig toenemen. Mogelijk zal een matigende invloed uitgaan van verbetering&#13;
van de mestkwaliteit en van een lager fosfaatgehalte van de geproduceerde mest.&#13;
Ook onteigenings- en pachtdeskundigen moeten hierbij de vinger aan de pols houden, om&#13;
de berekening van deze schadeloosstelling zo zuiver mogelijk te houden.&#13;
Een nieuw probleem doemt op met de bestemmingsheffing voor mestoverschot van het&#13;
Landbouwschap, o.m. ten behoeve van de bouw van mestfabrieken. Op het moment van&#13;
schrijven van deze regels is de verordening nog niet in werking getreden, doch men&#13;
noemt een cijfer van circa f 0,50 per kg fosfaat, echter variërend per regio. Bedrijven zonder&#13;
overschot behoeven geen heffing te betalen; uitgangspunt is de mestproduktie in&#13;
1991, mede aan de hand van gegevens van het Bureau Heffingen in Assen, dat de overschotheffing&#13;
regelt.&#13;
Het is nog onduidelijk hoe dit uitwerkt bij onteigening en pachtbeëindiging, waarbij de&#13;
mestproduktierechten c.q. de referentiehoeveelheid behouden blijven, evenals de&#13;
melkproduktierechten. Door deze onteigening enz. kan een bedrijf tot mestoverschotbedrijf&#13;
worden dan wel het overschot vergroot worden. In het tweede geval zal de bestemmingsheffing&#13;
groter worden en bij verhoging met bijvoorbeeld 5 ha a 150 kg fosfaat is&#13;
dat per jaar 750 kg a f 0,50 (gemiddeld) = f 375. In het eerste geval, dus overschotbedrijf&#13;
worden, kan het zijn, dat de volledige fosfaatproduktie belast wordt, hetgeen bij 5000 kg&#13;
gemiddeld f 2500 per jaar zou kosten. Dat kan dus nog al in de papieren lopen, en dit is&#13;
een rechtstreeks en noodzakelijk gevolg van de onteigening, dat dus voor schadeloosstelling&#13;
in aanmerking komt. Een vraag hierbij is dan nog, hoe dit jaarlijkse bedrag moet&#13;
worden gekapitaliseerd. Voorlopig lijkt 'Brussel' (de EG) slechts toestemming te geven&#13;
voor twee jaren, doch of de heffing daarna nog blijft bestaan is onduidelijk. Voorlopig&#13;
zou dus maar over twee jaren (en straks korter) kunnen worden gekapitaliseerd, maar zou&#13;
de heffing worden voortgezet dan ontstaat op die wijze een grove onbillijkheid voor de&#13;
onteigende, want 2 x f 2500 of 8-9 of 10 x f 2500 is een wel erg groot verschil en nadeel.&#13;
We moeten hopen, dat de verordening en het besluit in Brussel voldoende duidelijkheid&#13;
zullen bieden, zodat in elk geval deze onbillijkheid niet ontstaat. Er is al voldoende narigheid&#13;
met de melk- en mestregels, waarbij we voorlopig maar buiten beschouwing laten de gevolgen, wanneer ook bij onteigening tot inkrimping van de veestapel wordt besloten,&#13;
eventueel via fosfaatnorm-verlaging dan wel door bevriezing van de fosfaatruimte en het&#13;
wegnemen van mest- en melkproduktierechten bij onteigening voor de onteigende oppervlakte.&#13;
Tot nu toe is ons dat bespaard gebleven, maar het mestprobleem is dermate nijpend&#13;
geworden, dat van alles mogelijk lijkt. A continuing story of misery, naar het lijkt.&#13;
Veeafzet en inkomensschade&#13;
Tot voor enkele jaren was het bij onteigening (eventueel minnelijk) de gewoonte in de&#13;
schadeberekening z.g. veeafzet te berekenen, gerelateerd aan de veebezetting en de onteigende&#13;
hectares. De rente, a 6% van de berekende waarde, werd op het jaarlijkse gederfde&#13;
inkomen in aftrek gebracht.&#13;
Sedert de intrede van de superheffing en de korting op het melkquotum wordt dit echter&#13;
in principe niet meer gedaan bij gedeeltelijke onteigening (liquidatie). Er is stalruimte&#13;
genoeg, door de inkrimping, men behoudt mest- en melkquotum, en wil evenveel melk&#13;
blijven produceren, en terecht. De praktijk laat geen veeafzet zien, wanneer de oppervlakte&#13;
niet al te groot is. Wel komt men voeder te kort om de produktie op peil te houden en&#13;
daarmee het inkomen. Door dit voeder te vervangen is er geen inkomensschade meer in&#13;
dit opzicht, en dit wordt, althans op papier in de berekening, gedaan door vervangend&#13;
(ruw)voeder aan te kopen. De voederwaarde wordt uitgedrukt in kVEM (kilo's voedereenheden-&#13;
melk). De opbrengst van grasland ligt ongeveer tussen 5000 en ca. 8000 kVEM&#13;
per ha; bij goed grasland op goede grond bij goede verzorging wordt vaak gerekend met&#13;
ca 8000 kVEM per ha. De prijs van 1 kVEM ligt momenteel op circa f 0,35 - f 0,40.&#13;
Dit is dan per ha f 2800 tot f 3200 per jaar, dus gekapitaliseerd 9 x f 2800 = f 25 200&#13;
tot 9 x f 3200 = f 28 800 bij een hoeve. Let wel, dit is tot f 2,88 per m2 in de plaats van de&#13;
vroeger berekende inkomensschade. Bij akkerbouw kan men dit natuurlijk niet toepassen.&#13;
Deze methode, die aansluit bij de huidige praktijk, veroorzaakt ook minder discussie over&#13;
inkomen, de invloed van ziekte van mens en dier op de opbrengst, enz. Mijns inziens&#13;
komt hier dan nog onder meer de verzwaring van lasten bij.&#13;
Ook hier kan een meer gedetailleerd rekenvoorbeeld wellicht het probleem nog wat meer&#13;
profileren. Nemen we weer de pachter van wie 10 ha van de 35 worden onteigend. De&#13;
grasopbrengst is 8000 kVEM per ha; de prijs stellen we op f 0,40. De veestapel wordt niet&#13;
ingekrompen. De pachtsom is f 500 per ha. De overige vaste lasten voor de pachter zijn&#13;
berekend op f 1500 per ha.&#13;
De inkomensschade is dan als volgt te berekenen:&#13;
a. Voedervoorziening&#13;
Er gaat 10 ha grasland-opbrengst verloren door de onteigening; de stal wordt gebruikt als&#13;
voorheen, evenals de opslag van kuil voer. Er moet dus 10 x 8000 = 80 000 kVEM voeder&#13;
per jaar extra worden aangekocht om het inkomen uit de veehouderij op peil te houden.&#13;
Door de nu veel zwaardere veebezetting moet men er rekening mee houden, dat meer&#13;
gras vertrapt wordt; deze stellen we op 5% van de resterende grasproduktie van 25 x 8000&#13;
kVEM = 10 000 kVEM. In totaal moet dus worden voorzien in 90 000 kVEM per jaar.&#13;
Deze kost 90 000 x f 0,40 = f 36 000. De berekening luidt nu als volgt: Kosten extra aankoop veevoeder per jaar f 36 000&#13;
Af:&#13;
Besparing kosten van inkuilen,&#13;
10 ha a f400 = f4000&#13;
Wegvallen pacht 10 ha a f 500 = f5000&#13;
f9000&#13;
per jaar schade f27 000&#13;
Dit bedrag wordt voor de pachter van een hoeve gekapitaliseerd met de factor 9, zodat&#13;
een schadeloosstelling resulteert van f 243 000&#13;
b. Verzwaring van (vaste) lasten:&#13;
Aldus wordt als fictie verondersteld, dat de bruto-opbrengst van de veehouderij op peil&#13;
blijft. In de kostprijs van het extra voer zijn echter niet de vaste lasten van het bedrijf van&#13;
de pachter berekend. In het vervolg, na de onteigening, moeten die door de resterende 25&#13;
ha worden gedragen in plaats van door 35 ha. De verzwaring van lasten is 10(ha) x f 1500&#13;
= f 15 000 per jaar. Gekapitaliseerd met de factor 9 brengt dit een schadeloosstelling mee&#13;
van 9x f 15 000 = f 135 000&#13;
a+b: De inkomens schade is dus in dit geval f 243 000 + f 135 000 = f 378 000; dat is per&#13;
ha f 37 800.&#13;
Te zamen met de schade uit de mestproblematiek is de totale inkomensschade voor de&#13;
pachter f 101 475 plus f 378 000 = f 479 475, af te ronden op f 480 000 of f 48 000 per&#13;
ha, waarbij geen rekening is gehouden met eventueel vrijkomende, economisch aanwendbare&#13;
arbeid.&#13;
Kosten van deskundige en rechtskundige bijstand&#13;
Op grond van art. 50 Ow worden de in redelijkheid gemaakte redelijke kosten van deskundige&#13;
bijstand (ook) aan de pachter vergoed, uitgaande van de gedachte, ook in de&#13;
pachtrechtspraak, dat de pachter niet zelf de schade kan berekenen. Inzet van rechtskundige&#13;
bijstand is niet in alle zaken in dit voorstadium noodzakelijk maar vaak ook zeer gewenst&#13;
naast het inroepen van een deskundige om de schade te beredeneren en te&#13;
becijferen.&#13;
Bij minnelijke onteigening leidt dit nog al eens tot problemen, doordat sommige overheden&#13;
slechts een deel van de redelijke kosten willen vergoeden. Dit standpunt is onjuist,&#13;
ook al gaat het om praeprocessuele kosten. De wet kent deze vergoeding toe; volgt men&#13;
in der minne dit niet dan moet de conclusie zijn, dat die overheid niet bereid is de schade&#13;
volledig te vergoeden en dus handelt in strijd met art. 40 van de Onteigeningswet. Belastingen9&#13;
Uiteraard heeft men ook bij vergoedingen voor het verlies van pachtrechten met belastingen&#13;
te maken. Vergoedingen voor inkomensschade zijn onderworpen aan inkomstenbelasting&#13;
(IB) dan wel vennootschapsbelasting (Vpb). Van rechtswege wordt hierop het&#13;
bijzonder tarief toegepast, waarover straks nader. Wanneer hier directe uitgaven tegenover&#13;
staan, zoals verhuiskosten, notariële kosten, kosten deskundige bijstand enz., maakt&#13;
dit natuurlijk voor de belastingplichtige niet uit want de inkomsten en uitgaven worden&#13;
tegen elkaar weggestreept. Betreft het echter een vergoeding (schadeloosstelling) voor&#13;
jaarlijkse vaste verplichtingen die een uitvloeisel zijn van overeenkomsten, zoals bijvoorbeeld&#13;
hypotheekrente (bij onteigening gekapitaliseerd uitgekeerd), dan kan deze worden&#13;
gepassiveerd, d.i. in de boekhouding opgenomen als transitoire passiefpost, waarvan jaar&#13;
voorjaar een deel aan de winst van komende jaren wordt toegevoegd en belast, bijvoorbeeld&#13;
verdeeld over tien jaren (theoretisch over het aantal jaren van de kapitalisatie met&#13;
meestal de factor 8 of 9 voor een pachter). Het voordeel is, dat men de belasting niet in&#13;
één keer over de gehele vergoeding behoeft te betalen. De eventuele verdere financiële&#13;
voordelen hangen af van het inkomen. Het zij echter herhaald, dat de 'gewone' inkomensschade&#13;
direct en rechtstreeks wordt belast, en wel op grond van art. 57, eerste lid,&#13;
onderdeel a, Wet IB 1964, waarin is bepaald, dat winst genoten ter vervanging van door&#13;
een onteigening gederfde of te derven voordelen uit onderneming wordt belast tegen het&#13;
bijzondere tarief; dit geldt ook bij minnelijke onteigening, oftewel verkoop of ontpachting&#13;
ter voorkoming van onteigening.&#13;
In sommige gevallen (zie een volgende paragraaf) wordt bij (minnelijke) onteigening&#13;
de pachter in staat gesteld een vervangend bedrijf te kopen. De vraag is, of en hoe deze&#13;
schadeloosstelling fiscaal belast wordt in de inkomenssfeer.&#13;
In principe is het antwoord bevestigend, maar in het hoe is een nuancering aan te brengen.&#13;
En wel op basis van art. 14 van de Wet op de inkomstenbelasting 1964, de vervangingsreserve,&#13;
die als doelstelling heeft de reservering, d.w.z. het verschuiven van de&#13;
belastingheffing naar de toekomst bij afstoting van bedrijfsmiddelen en wel in het belang&#13;
van de continuïteit van de onderneming. Zonder deze fiscale tegemoetkoming zou het&#13;
vaak onmogelijk zijn op het vervangende bedrijf voldoende inkomen te verwerven, in&#13;
verband met (te) zware lasten. Er vindt dan in één keer een (grote) afschrijving plaats&#13;
(dus lagere belastingheffing), zo mogelijk tot aan de boekwaarde van het oude bedrijfsmiddel,&#13;
en in de volgende jaren dus een geringere afschrijving, waardoor geleidelijk in de&#13;
loop der jaren belasting wordt betaald en de fiscus min of meer aan zijn trekken komt. Dit&#13;
is natuurlijk vooral voordelig voor bedrijven met een behoorlijke winst, maar dit zijn ook&#13;
de bedrijven waarom het bij deze maatregel gaat. Bovendien blijft er ook de latente belastingclaim&#13;
op de boekwinst, die bij latere vervreemding zou kunnen worden gerealiseerd.&#13;
Oorspronkelijk gold deze regeling alleen voor lichamelijke bedrijfsmiddelen, waardoor&#13;
bijvoorbeeld vervanging van eigendom door eigendom er wel onder viel, maar vervanging&#13;
van pacht door eigendom niet. Met ingang van 1 januari 1990 is de vervangingsreserve&#13;
wettelijk uitgebreid tot onlichamelijke bedrijfsmiddelen. Het voornemen tot vervanging moet bestaan op balansdatum, en deze moet dan binnen 4 jaar worden uitgevoerd&#13;
(tot zolang blijft de vervangingsschadeloosstelling dus onbelast in reserve).&#13;
Theoretisch en wettelijk is het dus mogelijk een onlichamelijk bedrijfsmiddel te vervangen&#13;
door een lichamelijk bedrijfsmiddel (pacht door eigendom) en omgekeerd. Dit is&#13;
zogezegd de hoofdregel, maar de praktische betekenis blijft beperkt tot uitzonderingen,&#13;
want men stuit op de vraag of er ook, en dat is een vereiste, sprake is van een zelfde economische&#13;
functie, en dat is niet het geval bij vervanging van pacht door eigendom. Zie&#13;
hiervoor het arrest van de Hoge Raad van 10 maart 1982, BNB 1982/101, waarin, vrij samengevat,&#13;
werd geoordeeld dat een recht van pacht naar zijn aard zo zeer verschilt van&#13;
een recht van eigendom dat voor het onderbrengen van de ontvangen vergoeding in de&#13;
vervangingsreserve geen plaats is. Er zijn schrijvers op dit gebied, die hieraan voorbijzien,&#13;
waardoor helaas nog al eens verwarring ontstaat.&#13;
Nu is er inmiddels een oplossing gekomen voor het hier besproken probleem van vervanging&#13;
van pacht door eigendom, en wel via het hardheidsclausulebeleid met betrekking&#13;
tot de toepassing van de vervangingsreserve. Ik doel hier op de Resolutie van de staatssecretaris&#13;
van Financiën van 5 augustus 1987, nr. DB 87/3354. Hierin wordt een beleidsregel&#13;
gegeven wanneer bij de vervreemding van een bedrijfsmiddel ten gevolge van&#13;
overheidsingrijpen een boekwinst wordt gerealiseerd. De staatssecretaris keurt goed dat&#13;
deze boekwinst desgewenst wordt afgeboekt op de kostprijs van het vervangende&#13;
bedrijfsmiddel, 'ook indien sprake is van een bedrijfsmiddel dat niet eenzelfde economische&#13;
functie vervult als het vervreemde bedrijfsmiddel'.&#13;
'Onder overheidsingrijpen dient in dit verband te worden verstaan het handelen van de&#13;
overheid als de instantie die de bevoegdheid heeft over te gaan tot onteigening ...'. De regel&#13;
geldt dus ook bij minnelijke onteigening, dit is verkoop c.q. afstand van rechten ter&#13;
voorkoming van (gerechtelijke) onteigening. Tevens blijft gelden de voorwaarde, dat de&#13;
kostprijs (de boekwaarde, J.T.) van het vervangende bedrijfsmiddel niet mag dalen beneden&#13;
de boekwaarde van het vervreemde bedrijfsmiddel. Meer kan men dus via de vervangingsreserve&#13;
niet van de schadeloosstelling afschrijven, en het eventuele restant wordt&#13;
normaal belast, in geval van onteigening volgens het bijzonder tarief.&#13;
De conclusie kan dus zijn, dat de schadeloosstelling voor de vervanging van pacht&#13;
door eigendom bij (minnelijke) onteigening, door toepassing van de hardheidsclausule, in&#13;
de vervangingsreserve kan worden ondergebracht en het inkomen op peil gehouden.&#13;
Onder deze reservering op grond van art. 14 Wet IB 1964 vallen niet andere vergoedingen,&#13;
zoals aanloop- en stagnatieschade, hypotheekkosten, verplaatsingskosten en dergelijke&#13;
in de exploitatiesfeer. Meestal staan daar uitgaven of inkomensverminderingen&#13;
tegenover.&#13;
Nu is het gewoonte de kosten van de vervanging in het taxatierapport financieringsschade&#13;
te noemen, in verband met de berekening van de schade op basis van de jaarlijkse&#13;
rentelasten van de (meer)investering, die worden gekapitaliseerd. Het is wellicht beter,&#13;
ook al in verband met het eventueel onderbrengen in de vervangingsreserve, hier te spreken&#13;
van de schade als gevolg van vervangende investeringen; de rest is alleen een manier&#13;
om de schade te berekenen (dit geldt ook bij vervanging van eigendom door eigendom of&#13;
erfpacht door volle eigendom).&#13;
Een tip in de richting van de onteigenende overheid is wellicht ook op zijn plaats. Regelt&#13;
men de pachtbeëindiging via de pachtwet en de pachtrechter dan is het de vraag of de&#13;
schadeloosstelling in de vervangingsreserve kan. De weg van de (minnelijke) onteigening is dan voor de pachter te verkiezen. Bij een regeling van particulieren onder elkaar is het&#13;
vrijwel zeker, dat men geen gebruik kan maken van art. 14 IB, zodat de vergoeding meteen&#13;
en volgens het normale tarief wordt belast, zoals ook bij verkoop van melkquotum&#13;
de winst wordt vol belast.&#13;
De omzetbelasting verdient in dit verband ook nog bespreking. In principe is het minnelijk&#13;
akkoord gaan met het tegen schadeloosstelling afstand doen van pacht- en huurrechten&#13;
een vorm van dienstverlening in de zin van de Wet op de omzetbelasting 1968. Via&#13;
jurisprudentie van de Hoge Raad is dit voor bedrijfshuurbeëindiging vastgesteld, en analoog&#13;
wordt dit door de fiscus ook toegepast op pachtbeëindiging, want pacht is een bijzondere&#13;
vorm van huur. De schadeloosstelling kan dus belast worden met BTW (momenteel&#13;
18,5%, straks 17,5%). Dit is een rechtstreeks en noodzakelijk gevolg van de onteigening&#13;
en komt dus voor vergoeding in aanmerking (art. 40 Ow). In de koopakte of pachtbeëindigingsovereenkomst&#13;
neemt men dan ook bij de belastingschadeclausule een extra&#13;
clausule op, dat wanneer de schadeloosstelling belast wordt met omzetbelasting deze achteraf&#13;
alsnog door de onteigenaar aan de onteigende zal worden vergoed. Bij gerechtelijke&#13;
onteigening is er geen sprake van dienstverlening en wordt de vergoeding derhalve niet&#13;
met OB belast.&#13;
Nu ligt het bij ontpachting nog iets ingewikkelder. De landbouwer heeft toch keuze&#13;
tussen de z.g. landbouwregeling (waarbij hij aan zijn afnemers geen btw in rekening behoeft&#13;
te brengen, maar waarbij hij ook de aan hem in rekening gebrachte btw niet in vooraftrek&#13;
kan brengen) en de normale regeling (waarbij de landbouwer z.g. geopteerd heeft&#13;
voor de btw-regeling). Dit laatste komt niet veel voor, behalve soms bij grote investeringen,&#13;
waarbij men er dan ook minimaal vijf jaar aan vastzit, met alle administratieve&#13;
rompslomp van dien.&#13;
Nu zijn sommige inspecteurs van belastingen van mening, dat de landbouwregeling&#13;
ook geldt voor diensten, verricht door de landbouwer, en dus leggen ze geen btw-aanslag&#13;
op. Andere inspecteurs daarentegen zijn van mening, dat deze éénmalige diensten daar&#13;
buiten vallen en leggen dus wel een btw-aanslag op. Heeft de onteigende landbouwer&#13;
echter geopteerd dan wordt zeker een btw-aanslag opgelegd. Jurisprudentie bestaat er niet&#13;
voor dit specifieke probleem bij de pachters vergoeding. Het is dus ook zonder meer vereist&#13;
in de overeenkomst van pachtontbinding een btw-clausule, als straks genoemd, op te&#13;
nemen, en ik raad dit ook aan wanneer de ontbinding, tegen vergoeding, gebeurt op grond&#13;
van de pachtwet, die per slot van rekening de regels van de onteigening volgt.&#13;
Een betrekkelijk nieuw probleem vormt de btw bij verkoop (en leasing) van melkquotum.&#13;
Wordt quotum verkocht door een veehouder, die in de landbouwregeling is opgenomen,&#13;
dan draagt deze geen btw af. Hij brengt deze dus ook niet in rekening bij de koper, en de&#13;
koper kan dus ook geen btw in vooraftrek brengen (en dat behoeft dus ook niet, want hij&#13;
betaalt ook geen btw). Het maakt daarbij dus niet uit of de kopende melkveehouder al of&#13;
niet geopteerd heeft voor de (normale) btw-regeling. Is de verkopende veehouder wel in&#13;
de btw-regeling opgenomen (hij heeft geopteerd) dan moet hij over de quotumprijs 18,5%&#13;
btw in rekening brengen (en later afdragen aan de fiscus), en de koper kan deze btw weer&#13;
in vooraftrek brengen wanneer hij een opterende veehouder is, doch hij zit bij een zelfde&#13;
aankoopprijs met een extra duur quotum wanneer hij zelf niet in de btw-regeling is opgenomen&#13;
(hij heeft niet geopteerd) doch 'gewoon' in de landbouwregeling zit. Deze nietopterende boer betaalt dan bij een quotumprijs van f 4 per kg f 4 plus 18,5% of wel&#13;
f 4,74. Deze boer, die in de btw-regeling is opgenomen, zal ook inderdaad f 4,74 per kg&#13;
inclusief btw vragen, wil hij na afdracht van de btw f 4 per kg overhouden. In de praktijk&#13;
betekent dit natuurlijk, dat de niet-opterende veehouder niet van een opterende boer wil&#13;
kopen dan wel tegen een verlaagde basisprijs! Hier past een waarschuwing aan de nietopterende&#13;
boeren om bij aankoop van melkquotum altijd na te gaan of de verkoper al of&#13;
niet in de btw-regeling of in de landbouwregeling is opgenomen, om niet later voor de&#13;
verrassing van een veel te duur quotum te staan. Hetzelfde geldt bij leasing (huur) van&#13;
melkquotum. Opmerking:&#13;
'Opteert' = op zijn verzoek opgenomen in de btw-regeling&#13;
'Opteert niet' = opgenomen in de landbouwregeling.&#13;
Verkoper 1 en 3 moeten altijd btw in rekening brengen; koper 1 en 2 kunnen btw in vooraftrek&#13;
brengen voor zover deze bij hen in rekening wordt gebracht, en dat geldt dus alleen&#13;
in geval 1, waar de verkoper ook heeft geopteerd. Het 'gevaar' schuilt in situatie 3. In de&#13;
praktijk is dit dus ook nog een nadeel van opteren, daar de meeste kopers in de landbouwregeling&#13;
zitten en geen extra bedrag voor de btw zullen willen betalen; dus wel f 4 in dit&#13;
geval, maar dan inclusief btw, en de verkopende opterende boer dus genoegen zal moeten&#13;
nemen met een (veel) lagere netto-prijs.&#13;
We kijken ook nog even naar de btw wanneer de overheid bij (minnelijke) onteigening&#13;
gedwongen is melkquotum tegen betaling mee over te nemen. Is de onteigende opgenomen&#13;
in de btw-regeling dan zal hij aan de onteigenaar btw in rekening moeten brengen&#13;
(en dit aan de fiscus afdragen); of de onteigenende overheid de btw in vooraftrek kan&#13;
brengen hangt af van de positie van die overheidsorganisatie. Een onteigende, die in de&#13;
landbouwregeling is opgenomen, kan en zal geen btw in rekening brengen, en de onteigenaar&#13;
kan en zal geen btw in vooraftrek brengen. Voor de rest van de schadeloosstelling&#13;
geldt wat in het voorgaande is gezegd.&#13;
Belastingschade&#13;
In vele overeenkomsten van verkoop en pachtbeëindiging, ter voorkoming van gerechtelijke&#13;
onteigening, is of wordt de belastingschadeclausule opgenomen. In het taxatierapport&#13;
en de overeenkomst wordt de belastingschade meestal als pro memoriepost&#13;
opgenomen, en de latere vaststelling overgelaten aan de inspecteur van belastingen of een&#13;
andere instantie. Bij gerechtelijke onteigening wil ook de rechtbank deze schade nog wel eens als pro memoriepost vermelden in het vonnis, doch dit is niet toegestaan, zoals de&#13;
Hoge Raad onlangs nog eens weer uitsprak (HR 18 december 1991, nr. 1130, RvdW 22&#13;
januari 1992 nr. 18 in de zaak Den Haag/Coban). De Hoge Raad: 'Daarmee (door p.m.-&#13;
vermelding, J.T.) is miskend dat de onteigeningsrechter is gehouden bij één en hetzelfde&#13;
vonnis uitspraak te doen over de totale aan de onteigende partij en derde belanghebbenden&#13;
toekomende schadeloosstelling.'&#13;
De Hoge Raad heeft zich in meerdere gevallen over belastingschade uitgelaten. Zeer&#13;
duidelijk gebeurde dat in HR 25 juni 1958, NJ 1958, 419. Overwogen werd: 'dat van&#13;
belastingschade, welke door de onteigening is veroorzaakt en voor vergoeding in aanmerking&#13;
komt, sprake is ingeval in de vergoeding, welke de onteigenden ter zake van hun eigendom&#13;
ontvangen, posten zijn begrepen, die fiscaal als inkomen moeten worden&#13;
beschouwd en waarvan meer of eerder (cursivering van mij, J.T.) belasting wordt geheven&#13;
dan geheven zou zijn, indien datzelfde inkomen zonder onteigening, anders verdeeld&#13;
en op andere tijdstippen, aan de onteigende zou zijn toegevallen'. Het gaat dus om meer&#13;
of eerder geheven belasting als gevolg van de onteigening, niet om de belastingheffing op&#13;
inkomen op zichzelf. Het meerdere kan bijvoorbeeld bij inkomensschade zijn het in één&#13;
keer met IB belasten van het gekapitaliseerde inkomen over een aantal jaren, dat verloren&#13;
gaat (kapitalisatie veelal met factor 7, 8, 9 of 10) in de plaats vanjaar voorjaar, en wel op&#13;
de top van het inkomen (eventueel hogere schijf). Het 'eerder' kan bijvoorbeeld voorkomen&#13;
bij stille reserve, die als boekwinst bij gebouwen door onteigening te voorschijn&#13;
komt, wanneer deze boekwinst niet 'geruisloos', via vervangingsreserve, in vervangende&#13;
gebouwen kan worden ondergebracht, zoals bijvoorbeeld bij liquidatie. Een kleine berekening&#13;
kan een en ander wellicht duidelijk maken t.a.v. boekwinst.&#13;
Stel, dat in een bepaald geval bij onteigening een boekwinst op de gebouwen wordt gemaakt&#13;
van f 100 000. Zonder onteigening zou hierover voor onbepaalde (en onbekende)&#13;
tijd geen belasting zijn geheven. De onteigende moet dus eerder belasting hierover betalen,&#13;
hetgeen voor hem renteverlies betekent. In vele gevallen zal hierover volgens het bijzondere&#13;
tarief van art. 57 Wet IB 45% belasting worden geheven, dat is f 45 000. Dat kost&#13;
hem per jaar bij voorbeeld 7% rente, dat is f 3150. Voor een eigenaar-gebruiker kapitaliseren&#13;
we dit met de factor 10. De belastingschade is dan 10 x f 3150 = f 31 500, door de&#13;
onteigenaar te vergoeden. Is de pachter van los land eigenaar van de gebouwen die onteigend&#13;
worden (geliquideerd), dan geldt voor hem voor dit onderdeel ook de factor 10,&#13;
want hij is hiervan eigenaar en geen pachter. Bij de pachter van een hoeve zal dit meestal&#13;
niet de pachter maar de verpachter, met factor 10, treffen. Heeft de pachter de gebouwen&#13;
op erfpachtgrond staan, zoals tegenwoordig nog al eens voorkomt, dan is hij m.i. ook&#13;
eigenaar, zij het van een beperkt recht (in het NBW rechthebbende en niet eigenaar genoemd),&#13;
en is eveneens de factor 10 van toepassing; anderen zeggen de factor 9,5. Bij&#13;
recht van opstal geldt m.i. ook de factor 10.&#13;
Voor de belastingschade over inkomsten heeft de Hoge Raad een aanwijzing voor de&#13;
berekening gegeven in HR 7 januari 1970, NJ 1972, 185 (met noot van W. Blackstone):&#13;
'dat ter berekening of en in hoeverre Bakker belastingschade zal lijden doordat hem&#13;
het gekapitaliseerde bedrag van over een tijdvak van 13 jaren (dit had de rechtbank gesteld&#13;
in plaats van de gebruikelijke factor 10, waarvan wel wordt gezegd kapitalisatie&#13;
over ongeveer 13 jaren bij een rentevoet van 4%, zijnde de rente voor een waardevaste&#13;
belegging, J.T.) te derven bedrij fsinkomsten ineens zal worden uitgekeerd, de rechtbank&#13;
dus een vergelijking had moeten maken tussen enerzijds de contante waarde, op het tijdstip van het uitspreken van het onteigeningsvonnis, van de belasting naar het proportionele&#13;
tarief van art. 57 Wet op de inkomstenbelasting 1964, die Bakker over de uitkering&#13;
ineens ... verschuldigd zal worden (volgens het bijzonder tarief dus, J.T.), en&#13;
anderzijds het totaal der, telkens op voormeld tijdstip contant berekende, bedragen die&#13;
Bakker zonder onteigening over een tijdvak van 13 jaren na dat tijdstip aan belasting verschuldigd&#13;
zou zijn geweest over de als gevolg van de onteigening gederfde bedrijfsinkomsten&#13;
als het bovenste gedeelte van de volledige jaarinkomens, die hij - de onteigening&#13;
weggedacht - in dat tijdvak zou hebben genoten.'&#13;
Blackstone merkte in zijn noot op, dat in de praktijk in plaats van 13 jaren de factor 10&#13;
wordt gehanteerd, en hij stelde voor dit ook bij de belastingschade te doen, en zo gebeurt&#13;
het nu ook meestal in de praktijk. Voor de pachter, met een minder sterk recht dan eigendom,&#13;
geldt dan de factor 8 (los land) of de factor 9 (een hoeve). Opgemerkt moet nog&#13;
worden dat het gaat om posten, die fiscaal als inkomen moeten worden beschouwd; hiertoe&#13;
behoren bijvoorbeeld niet de vergoeding voor een gezinswoning, de vergoeding voor&#13;
de hogere woonlasten voortvloeiende uit het huren van een vervangende woning en vergoeding&#13;
van de kosten van de verhuizing naar en de wederinrichting van die woning (HR&#13;
18 december 1991, RvdW 22 januari 1992, nr. 18).&#13;
Dit alles zal voor sommige lezers nog al ingewikkeld overkomen. Een en ander zal&#13;
hierna dan ook in een paar rekenvoorbeelden worden uitgewerkt. Een kleine complicatie&#13;
is daarbij tegenwoordig de berekening van het bijzonder tarief van de inkomstenbelasting&#13;
(IB). Ligt het normale (d.i. het gemiddelde van de voorafgaande vier jaren) inkomen beneden&#13;
het maximum van de Ie schijf (f 42 966 in 1992) plus de belastingvrije som (voor&#13;
bijv. tariefgroep 3, d.i. f 10 450 in 1992) dus beneden f 53 416 dan moet men eerst de Ie&#13;
schijf laten vollopen (d.i. belast met het normale tarief voor de Ie schijf, d.w.z. 38,55% in&#13;
1992), en voor het resterende bedrag is de IB dan 45% volgens bijzonder tarief (en dit&#13;
wordt niet meer op verzoek, zoals voorheen, doch automatisch ambtshalve toegepast!).&#13;
Ligt het normale inkomen dus boven f 53 416 (1992, tariefgroep 3) dan valt de gehele bijzondere&#13;
bate in het bijzondere tarief van 45% IB. Ik geef twee voorbeelden.&#13;
Voorbeeld A&#13;
Pachter van een hoeve is 45 jaar oud; tariefgroep 3. Normaal belastbaar inkomen f 40&#13;
000. Vergoeding inkomensschade = bijzondere bate uit onteigening 10 ha a f 3000 = f 30&#13;
000. In totaal wordt dus in 1992 belast f 40 000 + f 30 000 = f 70 000 inclusief de bijzondere&#13;
bate.&#13;
We krijgen dan de volgende berekening:&#13;
normaal inkomen f 40 000&#13;
Af: belastingvrije som tariefgroep 3&#13;
(1992) f 10 450&#13;
normaal belastbaar f 29 550&#13;
Voor het vollopen Ie schijf dus uit&#13;
bijzondere bate f 13 416&#13;
Ie schijf f42 966&#13;
We moeten dus rekenen met:&#13;
Belastbaar inkomen 1992:&#13;
af: belastingvrije som&#13;
Totaal IB over (niet verder uitgerekend):&#13;
Hiervan is f 13 416 van de bijzondere&#13;
bate belast volgens de Ie schijf&#13;
naar 38,55% =&#13;
En volgens bijzonder tarief 45% van&#13;
(f30 000-f 13 416) =&#13;
IB over de bijzondere bate&#13;
f70 000&#13;
f10 450&#13;
f59 550&#13;
f 5 172&#13;
f 7 463&#13;
f 12 635&#13;
Berekening van de 'belastingschade':&#13;
Voorbeeld B&#13;
De bijzondere bate uit onteigening is 10 ha a f 3000 = f 30 000 plus f 400 000, bijvoorbeeld&#13;
voor melkquotum, toenemende overschotheffing mest en extra mestafvoer, dus samen&#13;
f 430 000. Het normale gemiddelde inkomen is f 80 000; dit valt dus boven de Ie&#13;
schijf plus de belastingvrije som, zodat de gehele bijzondere bate wordt belast met het&#13;
bijzondere tarief, dus 45% van f 430 000 = f 193 500 IB&#13;
Berekening van de belastingschade In het eerste voorbeeld is er dus belastingvoordeel en in het tweede belastingschade. Bij&#13;
gerechtelijke onteigening wordt het belastingvoordeel wel in mindering gebracht op de&#13;
schadeloosstelling, minnelijk meestal niet, aangezien ze dan pas later wordt vastgesteld.&#13;
Dit kan een voordeel zijn van minnelijke onteigening oftewel pachtontbinding in der minne&#13;
ter voorkoming van onteigening.&#13;
Opgemerkt zij, dat bij een pachtontbinding (tussentijdse beëindiging) ten behoeve van&#13;
een particuliere eigenaar-verpachter het bijzonder tarief niet kan worden toegepast. Het is&#13;
dan van belang toe te zien of men belastingschade lijdt en zo ja, dat die door de eigenaar&#13;
aan de pachter wordt vergoed. Ik heb niet de indruk, dat hieraan in de praktijk aandacht&#13;
wordt besteed, bijvoorbeeld bij overgang naar een bouwer of projectontwikkelaar (hetgeen&#13;
overigens bij verpachte percelen niet zoveel voorkomt). De wat ingewikkelde berekening&#13;
staat hier wellicht ook in de weg naast vaak onvoldoende fiscale kennis ofwel&#13;
kennis van belastingschade, waarbij men in de eerste plaats aan de overheid denkt. Ik heb&#13;
de indruk, dat ook de pachtkamers dit onderdeel van de schadeloosstelling in voorkomende&#13;
gevallen geheel verwaarlozen, hetgeen valt te betreuren.&#13;
Belastingschade-clausule&#13;
Uit het voorgaande is wel duidelijk geworden, dat de belastingschade een belangrijke&#13;
post kan zijn bij de schadeloosstelling; in het taxatierapport is het, door gebrek aan de&#13;
hiervoor nodige gegevens, meestal een PM-post, die eventueel later wordt ingevuld.&#13;
Bij verkoop in der minne dan wel tussentijdse pachtbeëindiging is het dan ook zaak in&#13;
de overeenkomst de z.g. belastingschade-clausule op te nemen. In moderne vorm kan&#13;
deze nu als volgt luiden, rekening houdend met de jurisprudentie:&#13;
'Indien en voor zover tengevolge van de toekenning van deze schadeloosstelling wegens&#13;
deze transactie uiteindelijk een hoger bedrag aan inkomsten - c.q. vennootschaps-,&#13;
en/of omzetbelasting en premieheffing zal worden geheven dan wel eerder belasting&#13;
wordt geheven dan wanneer de schadeloosstelling niet zou zijn toegekend en dus slechts&#13;
als jaarlijkse opbrengsten zouden zijn belast, zal dit door de Inspecteur der Belastingen in&#13;
overleg met de boekhouder vast te stellen nadelig verschil, de zogenaamde 'belastingschade'&#13;
dienen te worden vergoed. Voorlopig wordt deze eventuele belastingschade opgenomen&#13;
als 'pro memorie-post'. De schadeloos gestelde partij verplicht zich alle fiscale&#13;
mogelijkheden te benutten om belastingheffing zoveel mogelijk te voorkomen, en tevens&#13;
alle medewerking te verlenen wanneer de schadeloos steller het gewenst vindt over de belastingheffing&#13;
en de belastingschade een procedure aan te gaan met de belastingdienst,&#13;
zodat de procedure ook, zo nodig, op zijn naam, maar op kosten van de hierbij betrokken&#13;
overheid of andere schadeloossteller, kan worden gevoerd.'&#13;
Opmerking: In plaats van de inspecteur van belastingen kan natuurlijk ook een particulier&#13;
bureau, in overleg, door partijen worden ingeschakeld voor de vaststelling van de belastingschade.&#13;
In geval van een gerechtelijke procedure zal de rechter deze schade vaststellen;&#13;
hij/zij zal veelal de commissie van deskundigen raadplegen dan wel een fiscale&#13;
specialist. Ook niet alle inspecteurs zijn deskundig op dit zeer specialistische gebied, en&#13;
de resoluties van de staatssecretaris van Financiën schieten tekort. Pacht vervangen door eigendom&#13;
Het komt nog al eens voor, dat door de onteigening het pachtbedrijf zo klein wordt, dat er&#13;
geen redelijk inkomen meer valt te verdienen. Dit is dan met de besproken inkomensschade-&#13;
posten niet meer op redelijke wijze op te lossen. In het arrest van de Hoge Raad&#13;
Schijndel/Hellings10 werd hiervoor een oplossing geboden. Gesteld en gevonnist&#13;
werd, dat aankoop van een boerderij met weiland de enige redelijke en mogelijke&#13;
oplossing was ter voorkoming van het algeheel verlies van bedrij fsinkomen (doordat de&#13;
overgebleven oppervlakte te klein was voor een winstgevende exploitatie en aangeboden&#13;
vervangende pachtgrond van de gemeente te ver weg en verspreid lag). Het gehele bedrag&#13;
van de langs deze weg begrote schade moest, zonder aftrek van eventuele voordelen van&#13;
eigendom boven pacht, worden uitbetaald,-daar anders de bedrijfsverplaatsing niet&#13;
mogelijk zou zijn.&#13;
Sedertdien is dit arrest vele malen toegepast, mede omdat een vervangend pachtbedrijf&#13;
vrijwel niet beschikbaar is. In dit systeem wordt dus de aankoop van een vervangend bedrijf&#13;
via financieringsschade-vergoeding geregeld, met vergoeding van aankoopkosten,&#13;
verhuis- en wederinrichtingskosten, aanloopschade, omrijschade, eventueel aanpassingskosten,&#13;
w.o. eventueel zelfs een nieuwe of aangepaste stal, mestberging e.d.&#13;
(wanneer bekend). Het arrest Hellings was een doorbraak naar een redelijke oplossing,&#13;
die liquidatie van het grote gedeelte niet bood.&#13;
Ook bij het aanbod van vervangende grond mo</content><legacyfootnotes>1. Uitwerking van een lezing gehouden voor een studiebijeenkomst van Kon. PBNA in april 1992.&#13;
2. Beschikking superheffing 1988, gewijzigd bij beschikking van 17 februari 1992 (Stort. 18-2-1992, nr. 34)&#13;
3. Bijvoorbeeld: T. van den Broek/Gemeente Amsterdam, HR 18 december 1963, NJ 1964, 100.&#13;
4. Zie noot 2.&#13;
5. Tromp/Folkertsma, C.G. 2 februari 1990, Agr.R. 1990, nr. 4372.&#13;
6. Tromp/Folkertsma, Hof Arnhem 20 juli 1992; bij het schrijven van dit artikel nog niet gepubliceerd.&#13;
7. Kritiek hierop volgt binnenkort in een volgend artikel. (J.T.)&#13;
8. In een volgend artikel zal ik binnenkort nader ingaan op het melkquotum bij vooral pachtbeëindiging.&#13;
(J.T.)&#13;
9. Met dank aan mr. W.D. van Eek, belastingadviseur bij Meijburg en Co. te Groningen, voor de verstrekte&#13;
informatie.&#13;
10. HR 12 februari 1975, NJO 1976 no. 3.&#13;
11. HR22maart 1989, NJ 1990,251.&#13;
12. Zie noot 11.&#13;
13. LAC-Signaalwaarden zijn signaalwaarden voor het gehalte van milieukritische stoffen in de bodem&#13;
met het oog op landbouwkundige gebruiksmogelijkheden van verontreinigde gronden. 'De&#13;
LAC-Signaalwaarde voor het gehalte van een stof in de bodem geeft het laagste niveau aan dat, bij&#13;
overschrijding, aanleiding kan geven tot het optreden van nadelige effecten voor de opbrengst en kwaliteit&#13;
van agrarische produkten en de gezondheid van mens en dier. Het overschrijden van de LACSignaalwaarde&#13;
voor een stof moet leiden tot het uitvoeren van nader onderzoek en het geven van advies&#13;
voor het gebruik van de grond', aldus de definitie in een rapport, opgesteld door een werkgroep van de&#13;
Landbouw Advies Commissie Milieukritische Stoffen (LAC) voor en gepubliceerd door het Ministerie van&#13;
Landbouw, Natuurbeheer en Visserij onder de titel LAC-Signaalwaarden, Den Haag december 1991.&#13;
14. Vakstudie Nieuws, 25 juni 1983, p. 1192 e.v.&#13;
15. Vakstudie Nieuws, 9 juli 1983, p. 1282 e.v.&#13;
16. Volgens het ontwerp van de wijziging van de Pachtwet kan het ook niet lager zijn dan het&#13;
pachters voordeel. Het in fiscale zin gehanteerde begrip 'indien en voor zover gerealiseerd' geldt in het&#13;
wetsvoorstel niet. Zie hiervoor ook P.A. de Hoog: 'Ontwikkelingen in het pachtrecht...', Preadvies van de&#13;
Vereniging voor Agrarisch Recht, Agr. R. mei 1992, p. 277 e.v. Ook naar mijn mening moet het&#13;
wetsontwerp op dit punt worden aangepast in bovenvermelde zin.</legacyfootnotes><footnotes><footnote/></footnotes><auteurs>Ing. J. Tolner</auteurs><published>1992-10-01 00:00:00</published><modified>1991-10-04 00:00:00</modified><editiondate>1992-10-01</editiondate><htmlpath>https://denhollander.info/artikel/6179</htmlpath></article>
</articles></edition>
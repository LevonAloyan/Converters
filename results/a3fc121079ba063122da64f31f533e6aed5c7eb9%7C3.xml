<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1992</searchword><id>6158</id><udhid>UDH:TvAR/6158</udhid><titel>Beeld van de rechtsbescherming</titel><searchwords><searchword>TvAR 3/1992</searchword><searchword>UDH:TvAR/6158</searchword></searchwords><attachments><attachment><name>1992_nr 3_Artikel_Borman.pdf</name><extention>pdf</extention><url>https://denhollander.info/download/5952/ci</url></attachment></attachments><inleiding>1. INLEIDING&#13;
Deze bijdrage geeft een overzicht van de rechtsbescherming tegen overheidshandelen dat&#13;
plaatsvindt op grond van regelgeving, waarvoor het Ministerie van LNV verantwoordelijk&#13;
is. Daartoe wordt van de belangrijkste categorieën beslissingen aangegeven welke&#13;
rechter bevoegd is (onderdelen 2, 3 en 4). Omdat het beeld nogal gecompliceerd wordt&#13;
door binnen het LNV-terrein actieve zelfstandige bestuursorganen, worden de voorzieningen&#13;
bij de rechter tegen beslissingen van deze organen afzonderlijk behandeld (onderdeel&#13;
5). Bescherming tegen besluiten van publiekrechtelijke bedrijfslichamen blijft&#13;
daarbij buiten beschouwing.&#13;
In onderdeel 6 wordt zowel voor het ministerie zelf, als voor de zelfstandige bestuursorganen&#13;
aangegeven welke de meest gebruikte mogelijkheden zijn voor aan de rechtspraak&#13;
voorafgaand bezwaar of administratief beroep. Onderdeel 7 verschaft een kijkje in&#13;
de keuken van de departementale behandeling van bezwaar- en beroepschriften.&#13;
Omdat het beeld van de rechtsbescherming nogal ingrijpend zal veranderen door de&#13;
voorstellen tot herziening van de rechterlijke organisatie en de Algemene wet bestuursrecht,&#13;
wordt in de slotparagraaf kort ingegaan op deze voorstellen.</inleiding><content>2. COLLEGE VAN BEROEP VOOR HET BEDRIJFSLEVEN&#13;
De belangrijkste landbouwwetten waarin het College van Beroep voor het bedrijfsleven&#13;
als gespecialiseerde rechter voor sociaal-economische rechtspraak bevoegd wordt verklaard&#13;
zijn:&#13;
- de Landbouwwet. Art. 46 stelt voor de betrokkene beroep open tegen besluiten van de&#13;
Minister van LNV, genomen ter uitvoering van ministeriële regelingen, vastgesteld&#13;
krachtens één van de in art. 46 genoemde artikelen van de Landbouwwet. Op grond van&#13;
deze artikelen wordt een groot deel van de Europese marktordening voor landbouwprodukten&#13;
(zoals het stelsel van de superheffing) nationaal uitgevoerd. Art. 46 is dan&#13;
ook verantwoordelijk voor het overgrote aandeel van de landbouwberoepen bij het College;&#13;
- de Meststoffenwet. Art. 20 stelt beroep open tegen beschikkingen, die een besluit betref&#13;
fen, genomen ter uitvoering van een aantal met name genoemde artikelen van de wet, dan&#13;
wel ter uitvoering van krachtens bepaalde artikelen van de wet vastgestelde regelen.1 Het beroepsrecht komt toe aan degene die door de beschikking rechtstreeks in zijn belang&#13;
wordt getroffen;&#13;
- de Bestrijdingsmiddelenwet 1962. Art. 8 voorziet voor fabrikanten, importeurs en han&#13;
delaars in beroep tegen beslissingen omtrent de toelating van bestrijdingsmiddelen2;&#13;
- de Diergeneesmiddelenwet. Art. 47 verschaft een ieder die rechtstreeks in zijn belang&#13;
getroffen is, de mogelijkheid van beroep tegen enig besluit, genomen ter uitvoering van&#13;
de Diergeneesmiddelenwet, niet zijnde een besluit van algemene strekking;&#13;
- de In- en uitvoerwet. Ingevolge art. 13 kan degene, die rechtstreeks in zijn belang wordt&#13;
getroffen door een op grond van de wet genomen beschikking, daartegen beroep instel&#13;
len bij het College;&#13;
- de Plantenziektenwet. Art. 16 stelt voor een ieder die rechtstreeks in zijn belang is ge&#13;
troffen beroep open tegen enig besluit genomen ter uitvoering van deze wet, niet zijnde&#13;
een besluit van algemene strekking.3&#13;
3. AFDELING VOOR DE GESCHILLEN VAN BESTUUR&#13;
Een aantal LNV-wetten stelt beroep open op de Kroon. Ingevolge de Tijdelijke wet&#13;
Kroongeschillen wordt over deze geschillen beslist door de Afdeling voor de geschillen&#13;
van bestuur van de Raad van State. In de volgende gevallen is sprake van een dergelijk&#13;
beroep4:&#13;
- de Natuurbeschermingswet. Art. 19 stelt voor belanghebbenden beroep open tegen beslissingen&#13;
omtrent de aanwijzing als beschermd natuurmonument, de verlening van ver&#13;
gunningen voor schadelijk handelen en de toekenning van schadevergoedingen;&#13;
- de Boswet. Ingevolge de artikelen 14, 16 en 17 kunnen eigenaren en gebruikers in beroep&#13;
komen tegen de oplegging van een kapverbod door de minister, tegen beslissingen&#13;
van gemeente of provincie tot weigering van een kapvergunning en tegen beslissingen&#13;
omtrent vergoeding van door dergelijke handelingen geleden schade;&#13;
- de Landinrichtingswet. Ingevolge de artikelen 83, vierde lid, en 110, vierde lid, kunnen&#13;
rechthebbenden en pachters onder bepaalde omstandigheden beroep instellen tegen de beslissing&#13;
van gedeputeerde staten tot vaststelling van het landinrichtingsplan (resp. het aanpassingsplan).&#13;
Krachtens art. 138, vierde lid, kunnen bepaalde openbare lichamen en&#13;
rechtspersonen beroep instellen tegen de beslissing van gedeputeerde staten tot de toewijzing&#13;
van eigendom, beheer en onderhoud van onder meer openbare wegen en waterlopen. 4. AFDELING RECHTSPRAAK&#13;
Beschikkingen, waarvan de kennisneming niet is opgedragen aan het College van Beroep&#13;
voor het bedrijfsleven of de TwK-rechter, vallen in de regel onder de competentie van de&#13;
Afdeling rechtspraak van de Raad van State. Regelingen welke leiden tot aantallen beroepen&#13;
van betekenis betreffen de Visserij wet 1963, de Veewet (met name de intrekking van&#13;
erkenningen van slachthuizen)5, de Jachtwet, de Vogelwet 1936, de Wet bedreigde uitheemse&#13;
diersoorten, en diverse subsidieregelingen (met name op het gebied van de bosbouw).&#13;
De Wet Arob vervult een aanvullende functie waar aan andere colleges opgedragen&#13;
rechtspraak zich beperkt tot bepaalde categorieën belanghebbenden of bepaalde beschikkingen.&#13;
Een voorbeeld van het laatste toont de Natuurbeschermingswet: de Afdeling geschillen&#13;
neemt kennis van het beroep tegen de aanwijzing als beschermd natuurmonument;&#13;
de Afdeling rechtspraak oordeelt over de aanwijzing van het -vaak één onlosmakelijk&#13;
geheel met het beschermd monument vormende- staatsnatuurmonument.&#13;
5. ZELFSTANDIGE BESTUURSORGANEN&#13;
Het terrein van LNV vertoont een redelijk rijk geschakeerd beeld van (functioneel gedecentraliseerde)&#13;
zelfstandige bestuursorganen, met soms hun eigen regeling van rechtsbescherming.&#13;
Voor zover de rechter die bescherming biedt, zijn de volgende colleges&#13;
bevoegd:&#13;
a. College van Beroep voor het bedrijfsleven&#13;
Het College van Beroep voor het bedrijfsleven is bevoegd met betrekking tot de volgende&#13;
bestuursorganen:&#13;
- het Voedselvoorzieningsin- en verkoopbureau, dat onder meer is belast met het verrichten&#13;
van interventie-aankopen en de uitvoering van bepaalde EEG-steunregelingen. Ingevolge&#13;
art. 46 van de Landbouwwet is beroep mogelijk tegen alle besluiten van het bureau&#13;
(niet zijnde rechtshandelingen naar burgerlijk recht), genomen ter uitvoering van zijn in&#13;
art. 32 van de wet omschreven taak;&#13;
- de directeur van het Staatsbosbeheer, bedoeld in artikel 1 van de Boswet. Art. 8 van&#13;
deze wet stelt beroep open tegen beslissingen ingevolge afdeling II van de wet (betrekking&#13;
hebbend op de verplichting tot herbeplanting)6; - besturen van krachtens de Landbouwkwaliteitswet ingestelde controle-instellingen. Ingevolge&#13;
art. 14 van deze wet staat beroep open tegen besluiten omtrent vergunningen en&#13;
ontheffingen.&#13;
b. Afdeling voor de geschillen van bestuur&#13;
Art. 37, tweede lid, van de Visserijwet 1963 (in samenhang met art. 1 van de Tijdelijke&#13;
wet Kroongeschillen) stelt beroep open bij de Afdeling voor de geschillen van bestuur&#13;
van de Raad van State tegen beslissingen van de Kamer voor de Binnenvisserij. Deze beslissingen&#13;
hebben, kort gezegd, betrekking op de goedkeuring van privaatrechtelijke visvergunningen&#13;
en van overeenkomsten van huur en verhuur van visrecht.&#13;
Het bij de Tweede Kamer aanhangige voorstel tot wijziging van de Visserijwet 19637&#13;
voorziet in opheffing van de Kamer voor de Binnenvisserij. Bescherming van partijen en&#13;
van derde-belanghebbenden zal dan geboden worden door de kantonrechter.&#13;
c. Gespecialiseerde burgerlijke rechter&#13;
Beroep tegen beslissingen van de volgende zelfstandige bestuursorganen is mogelijk bij&#13;
(een gespecialiseerd onderdeel van) de burgerlijke rechter:&#13;
- de Raad voor het Kwekersrecht. Ingevolge de artikelen 26 en 60 van de Zaaizaad- en&#13;
Plantgoedwet staat tegen beslissingen van de Raad voor het Kwekersrecht met betrekking&#13;
tot onder andere de benaming van een ras, beroep open op het gerechtshof te 's-Gravenhage.&#13;
In een aantal situaties bestaat tevens de mogelijkheid van cassatieberoep bij de&#13;
Hoge Raad (art. 69);&#13;
- landinrichtingscommissies. Tegen de lijst der rechthebbenden, het register van schat&#13;
tingsuitkomsten, het plan van toedeling en de lijst der geldelijke regelingen, een en ander&#13;
zoals ter inzage gelegd door een landinrichtingscommissie, opent de Landinrichtingswet&#13;
een voorziening bij de rechter-commissaris en vervolgens de rechtbank (en -met uitzon&#13;
dering van het plan van toedeling- bij de Hoge Raad)8;&#13;
- de inspecteur van het Bureau heffingen, die belast is met de heffing en invordering van&#13;
de in art. 13 van de Meststoffenwet ingevoerde overschotheffing. De beroepsregeling zo&#13;
als die op grond van de Algemene wet inzake rijksbelastingen geldt, is van overeenkom&#13;
stige toepassing;&#13;
- de grondkamers. Tegen hun beslissingen staat in beginsel volgens art. 106 van de&#13;
Pachtwet beroep open op de Centrale Grondkamer.9 d. Afdeling rechtspraak&#13;
De belangrijkste zelfstandige bestuursorganen op LNV-terrein tegen wier beslissingen&#13;
Arob-beroep openstaat, betreffen:&#13;
- het bestuur van het bij art. 28 van de Jachtwet ingestelde Jachtfonds. Tegen op bezwaarschrift&#13;
genomen beslissingen op aanvragen om tegemoetkoming in door wild&#13;
aangerichte schade aan de landbouw, staat beroep open op de Afdeling rechtspraak;&#13;
- het bestuur van de in 1963 opgerichte Stichting Ontwikkelings- en Saneringsfonds voor&#13;
de Landbouw. Tegen beslissingen van het fondsbestuur omtrent de verlening van bijdragen&#13;
staat beroep open op grond van de Wet Arob10;&#13;
- het bestuur van de in 1951 opgerichte Stichting Borgstellingsfonds voor de Landbouw.&#13;
6. BEZWAAR EN ADMINISTRATIEF BEROEP&#13;
Voorafgaand aan het beroep op de rechter kent het LNV-terrein nogal wat voorzieningen&#13;
binnen de bestuurskolom. Allereerst de mogelijkheid om een beroepschrift aan te merken&#13;
en in behandeling te nemen als bezwaarschrift op grond van art. 36a Wet Arbo en art. 11&#13;
Wet Arob.11 Daarnaast is in veel lagere regelingen de mogelijkheid neergelegd om bezwaar&#13;
te maken. Voorbeelden zijn art. 11 van de Beschikking superheffing SLOMdeelnemers&#13;
(Stcrt. 1989, 94) en art. 13 van de Uitvoeringsregeling EEG-premie&#13;
schapevleesproducenten 1984 (Stcrt. 1984, 228). Beide bepalingen bieden rechtstreeks in&#13;
hun belang getroffenen de mogelijkheid tegen beslissingen van de Directeur Landbouw,&#13;
Natuur en Openluchtrecreatie een bezwaarschrift in te dienen bij de Minister van LNV.&#13;
Ook in ministeriële regelingen die niet (geheel) zijn aan te merken als algemeen verbindende&#13;
voorschriften is veelal voorzien in de mogelijkheid van bezwaar. Een voorbeeld&#13;
is art. 47 van de Regeling bijdragen bos en landschapsbouw (Stcrt. 1988, 170).&#13;
Met betrekking tot de in onderdeel 5, onder d, vermelde stichtingen (het Ontwikkelings-&#13;
en Saneringsfonds en het Borgstellingsfonds voor de Landbouw) bestaat tenslotte&#13;
de wat merkwaardige figuur van een voorziening bij de minister, geregeld in de statuten&#13;
van beide fondsen.12 Vaak bevatten de subsidieregelingen van het Ontwikkelings- en Saneringsfonds&#13;
bovendien de mogelijkheid om eerst bezwaar te maken bij het bestuur van&#13;
het fonds zelf. 7. DE BEZWAARSCHRIFTENPROCEDURE&#13;
a. Commissie voor de bezwaarschriften; taak en samenstelling&#13;
Het ministerie kent sinds 1953 een Commissie voor de bezwaarschriften, die de minister&#13;
adviseert over te nemen beslissingen. De instelling van de commissie is laatstelijk vastgelegd&#13;
in de Regeling bezwaarschriftencommissie (Stcrt. 1989,222). De commissie behandelt&#13;
Arob- en Arbo-bezwaarschriften en 'geschriften, waardoor bezwaar wordt gemaakt&#13;
of beroep wordt ingesteld tegen een beschikking van het ministerie' (art. 1, onder c).&#13;
Hiertoe worden ook gerekend de beroepen op de minister tegen beslissingen van het Ontwikkelings-&#13;
en Saneringsfonds en van het Borgstellingsfonds. Voorts adviseert de commissie&#13;
aan het bestuur van het Jachtfonds over door dat bestuur te nemen beslissingen op&#13;
bezwaarschriften. 13&#13;
De commissie heeft drie afdelingen, elk bestaande uit een voorzitter en in de regel&#13;
twee andere leden. Eén lid vertegenwoordigt de dienst die verantwoordelijk is voor de bestreden&#13;
beslissing. De voorzitter en het andere lid zijn geen ambtenaar. Veelal zijn het&#13;
oud-directeuren van (niet bij het geschil betrokken) beleidsdirecties dan wel uit het georganiseerde&#13;
landbouwbedrijfsleven afkomstige personen.&#13;
Aan de commissie is een secretaris en inmiddels een 25-tal plaatsvervangend secretarissen&#13;
toegevoegd. Behalve met de voorbereiding van beslissingen op bezwaarschriften&#13;
zijn zij belast met de verdediging van beslissingen bij de administratieve rechter. Tezamen&#13;
met de administratieve ondersteuning vormen zij het Bureau bezwaarschriften en geschillen,&#13;
dat onderdeel uitmaakt van de directie Juridische en Bedrijfsorganisatorische&#13;
Zaken van het ministerie.&#13;
b. Werkwijze van de commissie&#13;
In beginsel stelt de afdeling die de zaak behandelt, de appellant in de gelegenheid zich te&#13;
doen horen. Ingevolge de Regeling bezwaarschriftencommissie kan het horen achterwege&#13;
worden gelaten in geval van kennelijke (on)gegrondheid en kennelijke niet-ontvankelijkheid,&#13;
mits daardoor geen nadeel aan de indiener van het bezwaarschrift wordt toegebracht&#13;
(art. 3, tweede lid). Voor zover het gaat om de behandeling van als bezwaarschrift aangemerkte&#13;
Arob- of Arbo-beroepen zijn deze niet-hoorcriteria ruimer dan voorzien in art. 14,&#13;
tweede lid, van de Wet Arob (dat alleen kennelijke niet-ontvankelijkheid vermeldt) en&#13;
art. 36b van de Wet Arbo (dat in het geheel geen uitzonderingen op de hoorplicht kent).&#13;
De vraag rijst, hoe Afdeling rechtspraak en College staan tegenover de hantering van&#13;
deze ruimere niet-hoorgronden in situaties waarin geen sprake is van een Arob- of Arbobezwaar,&#13;
maar van een bezwaarschrift, ingediend op grond van eigen LNV-regelgeving.&#13;
Deze vraag is temeer belangwekkend, waar Arob- en Arbo-rechter van oordeel zijn, dat na gebruikmaking van LNV-bezwaarprocedures de bezwaarschriftenprocedures als geregeld&#13;
in de wetten Arob en Arbo niet meer aan de orde komen.14&#13;
Uit de -deels als bijlage in dit tijdschrift opgenomen- jurisprudentie valt op te maken,&#13;
dat zowel College als Afdeling hantering van de ruimere niet-hoorcriteria aanvaardbaar&#13;
vinden. In zijn rechtspraak toetst het College of verweerder terecht van oordeel is geweest,&#13;
dat sprake was van kennelijke ongegrondheid. Bij die toetsing acht het College onder&#13;
meer van belang of stellingen nadere toelichting behoeven of aannemelijk gemaakt&#13;
zouden kunnen worden en of de appellant zich uitdrukkelijk bereid heeft verklaard&#13;
aanvullende informatie te verstrekken.15 Als de betrokkene echter niets aanvoert dat&#13;
tot een nadere afweging zou kunnen leiden, dan wel de vereiste bewijslevering&#13;
onmogelijk is, mag het horen achterwege blijven.16&#13;
De Afdeling rechtspraak acht niet-horen toelaatbaar als de in de bezwaarschriftenfase&#13;
voorhanden stukken een duidelijk beeld geven van de voor het nemen van een beslissing&#13;
op het bezwaarschrift benodigde gegevens.17&#13;
Sinds de regeling van 1989 kan een afdeling van de bezwaarschriftencommissie haar&#13;
voorzitter machtigen om ten aanzien van door haar aangegeven categorieën bezwaarschriften&#13;
te horen en te adviseren (art. 9). Van deze mogelijkheid is onder andere gebruik&#13;
gemaakt met betrekking tot massaal voorkomende bezwaarschriften op grond van de ooien-&#13;
en stierenpremieregelingen.&#13;
8. HERZIENING RECHTERLIJKE ORGANISATIE&#13;
De bij de Tweede Kamer ingediende voorstellen voor een Algemene wet bestuursrecht en&#13;
tot herziening van de rechterlijke organisatie18 zullen ook voor het terrein van LNV&#13;
nogal wat gevolgen hebben. Een uitputtende beschrijving zou het kader van deze&#13;
bijdrage te buiten gaan. Ik volsta met een opsomming van enkele belangrijke&#13;
consequenties, welke de voorstellen zullen hebben voor het hiervóór geschetste beeld&#13;
van de rechtsbescherming:&#13;
- Per 1 juli 1993, althans niet later dan 1 januari 1994 zullen de Arob-zaken in twee instanties&#13;
worden berecht: eerst door de rechtbanken; in tweede aanleg door de Afdeling&#13;
bestuursrechtspraak van de Raad van State. - De onder de werking van de Tijdelijke wet Kroongeschillen vallende zaken zullen het&#13;
lot van de Arob-zaken delen.19 De kroongeschillen op grond van de landinrichtingswetgeving&#13;
en beroepen betreffende de aanwijzing als beschermd natuurmonument zullen echter&#13;
in enige aanleg beslecht worden door de Afdeling bestuursrechtspraak.&#13;
- De algemene bevoegdheid van de rechtbanken in bestuursrechtelijke zaken zal niet beperkt&#13;
zijn tot beschikkingen, maar ook betrekking hebben op andere besluiten, welke niet&#13;
zijn aan te merken als algemeen verbindende voorschriften of beleidsregels (artikelen&#13;
8.1.1.1 en 8.1.1.2 Awb).20&#13;
- Het volgen van een aan de rechtspraak voorafgaande bezwaarschriftenprocedure wordt&#13;
verplicht.21 De formulering van de niet-hoorcriteria in de artikelen 6.3.8 en 6.4.8 van de&#13;
Algemene wet bestuursrecht zal in grote lijnen aansluiten op de ruime uitzonderingen zo&#13;
als deze in de LNV-regeling reeds bestonden.&#13;
- Naar verwachting zullen de Arbo-zaken in ieder geval tot 1999 in enige aanleg worden&#13;
behandeld door het College van Beroep voor het bedrijfsleven. Wel zal reeds in de eerste&#13;
fase het dan te introduceren uniforme bestuursprocesrecht ook voor het College gaan gel&#13;
den.&#13;
Van belang voor het terrein van LNV zijn tenslotte de plannen om Arob-zaken op het gebied&#13;
van de sociaal-economische ordening over te hevelen naar het College van Beroep&#13;
voor het bedrijfsleven.22 Vooral de wijze waarop een uitbreiding van de rechtsmacht&#13;
van het College op het vaak wat eigenzinnige LNV-terrein van al dan niet pseudowettelijke&#13;
ministeriële regelingen en stichtingsbesluiten vorm zal moeten krijgen, is&#13;
daarbij een uit staatsrechtelijk oogpunt interessant aspect.</content><legacyfootnotes>1 Dat het College van Beroep deze opsomming van wetsartikelen in het licht van de parlementaire&#13;
geschiedenis niet als limitatief beschouwt, blijkt onder meer uit CBB 20 juli 1990, AB 1991, 633.&#13;
2 Het gewijzigde voorstel tot wijziging van de Bestrijdingsmiddelenwet 1962 verruimt dit beroepsrecht tot&#13;
allen die rechtstreeks in hun belang zijn getroffen en tot alle op grond van de wet genomen besluiten, niet&#13;
zijnde algemeen verbindende voorschriften (Kamerstukken II, 1990-1991, 20319, nr. 7).&#13;
3 De bevoegdheid van het College van Beroep is geïntroduceerd bij de op 29 januari 1992 in werking&#13;
getreden wijziging van de Plantenziektenwet (Stb. 1992, 28). Tot die datum oordeelde de Afdeling&#13;
rechtspraak van de Raad van State over beschikkingen op grond van de Plantenziektenwet.&#13;
4 Beroepen tegen besluiten van zelfstandige bestuursorganen komen afzonderlijk aan de orde in onderdeel&#13;
5. Buiten beschouwing blijft voorts het beroep tegen besluiten op grond van de onderwijswetgeving.&#13;
5. Na inwerkingtreding van de bij de Eerste Kamer aanhangige Gezondheids- en welzijnswet voor dieren&#13;
wordt het College van Beroep voor het bedrijfsleven bevoegd kennis te nemen van alle besluiten ter&#13;
uitvoering van die wet, niet zijnde besluiten van algemene strekking (Kamerstukken I, 1990-1991, 16447,&#13;
nr. 266; art. 109).&#13;
6. Dat bij een departementale reorganisatie de desbetreffende taken van de directeur van het Staatsbosbeheer&#13;
zouden zijn overgegaan op de -inmiddels overigens ook niet meer als zodanig bestaande- directeur Bosen&#13;
Landschapsbouw (Stcrt. 1988, 163), wordt door het College niet aanvaard (CBB 16 januari 1990, nr.&#13;
89/0445/71/037).&#13;
7 Kamerstukken II, 1989-1990, 21436, nrs. 1-3.&#13;
8 Artikelen 174-181, 201, 202 en 216 van de Landinrichtingswet. Voorts opent deze wet een voorziening bij&#13;
de rechtbank inzake vergoeding van schade, voortvloeiend uit de uitvoering van het landinrichtingsplan en&#13;
bij de rechter-commissaris tegen het ontwerp-plan van tijdelijk gebruik (artikelen 129, 193 en 194). De&#13;
Reconstructiewet Midden-Delfland en de Herinrichtingswet Oost-Groningen en Gronings-Drentse&#13;
Veenkolonieën bevatten grotendeels vergelijkbare procedures.&#13;
9 Ik vermeld de Centrale Grondkamer onder de noemer 'gespecialiseerde burgerlijke rechter', omdat zij een&#13;
personele unie vormt met de pachtkamer van het gerechtshof te Arnhem en de Afdeling rechtspraak haar&#13;
beschouwt als een met rechtspraak belast college in de zin van art. 1, eerste lid, onder e, van de Wet Arob&#13;
(ARRS 16 september 1988, Agr. recht 1989, blz. 146).&#13;
10 Zie bijv. ARRS 3 januari 1985, nr. R01.83.1322.&#13;
11 Het zgn. Interimbeleid voor de behandeling van beroep- als bezwaarschriften is neergelegd in de&#13;
circulaire van de minister-president van 1 september 1989, Stcrt. 1989,175.&#13;
12 Art. 6, tweede lid, van de statuten van het O.- en S.- fonds en art. 9, derde lid, van de statuten van het&#13;
Borgstellingsfonds.&#13;
13 Deze taak van de commissie vloeit voort uit art. 7, tweede lid, van de regeling van de Minister van LNV van&#13;
10 oktober 1978, J 3268, Stcrt. 200.&#13;
14 Zulks op grond van de werking van de artikelen 11, eerste lid, Wet Arob en 36a, eerste lid, Wet Arbo dan&#13;
wel de toepassing van de artikelen 11, derde lid, Wet Arob en 36a, tweede lid, Wet Arbo.&#13;
15 CBB 8 februari 1991, nr. 89/1971/60/014; CBB 14 juni 1991, nr. 90/1796/060/14; CBB 21 juni 1991, nr.&#13;
90/2377/060/014 (de laatste uitspraak is in dit tijdschrift opgenomen).&#13;
16 CBB 26 september 1989, AB 1990, 330; CBB 9 februari 1990, nr. 89/1146/60/014; CBB 21 augustus&#13;
1991, nr. 91/0131/060/014 (de laatste twee uitspraken zijn in dit tijdschrift opgenomen).&#13;
17 ARRS 31 oktober 1989, nr. R01.87.2841 (opgenomen in dit tijdschrift). Anders dan in de door het College&#13;
van Beroep beoordeelde gevallen was het bestreden besluit genomen op grond van een in een&#13;
pseudo-wettelijke regeling voorziene bezwaarschriftenprocedure (de Beschikking energiebesparende&#13;
maatregelen in de glastuinbouw).&#13;
18 Kamerstukken II, 1988-1989, 21221, nrs. 1-2 (Algemene wet bestuursrecht, eerste tranche);&#13;
Kamerstukken II, 1990-1991, 22061, nrs. 1-2 (Aanpassingswetgeving eerste tranche); Kamerstukken II,&#13;
1991-1992, 22 495, nrs. 1-2 (Voltooiing eerste fase herziening rechterlijke organisatie).&#13;
19 Om de periode tot de inwerkingtreding van de eerste fase van de Awb te overbruggen, wordt de&#13;
werkingsduur van de Tijdelijke wet Kroongeschillen verlengd.&#13;
20 Deze uitbreiding zal niet tot gevolg hebben, dat tegen de in de landinrichtingswetgeving voorziene&#13;
planfiguren beroep op de rechtbank mogelijk wordt. Een groot aantal bepalingen uit de&#13;
landinrichtingswetten wordt uitgezonderd in de als bijlage bij art. 8.1.1.6 van de Awb vast te stellen&#13;
negatieve lijst.&#13;
21 Het bij de Tweede Kamer aanhangige wetsvoorstel tot wijziging van onder meer de Wet Arbo en de Wet&#13;
Arob, dat ook in een verplichte bezwaarschriftenprocedure voorziet, laat ik terzijde (Kamerstukken II,&#13;
21659, nrs. 1-2).&#13;
22 Dit voornemen is gepresenteerd in het kabinetsstandpunt over Invoering van Arob-rechtspraak in twee&#13;
instanties (Kamerstukken II, 1988-1989, 21048, nr. 2, blz. 10-11) en laatstelijk herhaald in de&#13;
Justitie-begroting voor 1992 (Kamerstukken II, 1991-1992, 22300, hoofdstuk VI, nr. 3, blz. 45).</legacyfootnotes><footnotes><footnote/></footnotes><auteurs>Mr C.J. Borman</auteurs><published>1992-03-01 00:00:00</published><modified>1989-10-31 00:00:00</modified><editiondate>1992-03-01</editiondate><htmlpath>https://denhollander.info/artikel/6158</htmlpath></article>
</articles></edition>
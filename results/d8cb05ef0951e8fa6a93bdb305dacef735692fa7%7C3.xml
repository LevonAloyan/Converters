<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1996</searchword><id>4968</id><udhid>UDH:TvAR/4968</udhid><titel>Vlasfabriek De Maas B.V. / Staat der Nederlanden (TvAR 1996/4834)</titel><searchwords><searchword>TvAR 10/1996</searchword><searchword>TvAR 1996/4834</searchword><searchword>UDH:TvAR/4968</searchword></searchwords><attachments><attachment><name>1996_nr 10_Rechtspraak_4834.pdf</name><extention>pdf</extention><url>https://denhollander.info/download/4909/ci</url></attachment></attachments><inleiding>Pachtwet, art. 2,9 en 11&#13;
&#13;
Vlasteeltcontracten worden naar hun aard voor één seizoen aangegaan. Veronderstellenderwijs aangenomen dat sprake is van pachtovereenkomsten. Er is geen sprake van beëindigingsovereenkomsten in de eigenlijke zin van het woord, maar een 1-jarige over-eenkomst impliceert wel de wil van partijen dat het gebruik maar één jaar zal duren. De vrijwillige feitelijke beëindiging van het gebruik bevestigde dat en de eigenaar mocht daarop vertrouwen behoudens tegenbewijs. Bewijsaanbod echter onvoldoende concreet en te vaag. Uitvoering van de wederzijdse bedoeling tot beëindiging brengt mee dat het vereiste van goedkeuring door de grondkamer is vervallen en daarmee ook het gelden voor onbepaalde duur ex-artikel 9, lid 1, Pachtwet. Overeenkomsten mitsdien geëindigd. Geen plaats meer voor schriftelijke vastlegging.</inleiding><content>Arrest in de zaak van:&#13;
de besloten vennootschap met beperkte aan-sprakelijkheid Vlasfabriek De Maas B.V., ge-vestigd en kantoorhoudende te Maasdam, gemeente Binnenmaas, appellante, procureur: mr. J.M. Bosnak,&#13;
tegen&#13;
De Staat der Nederlanden, zetelende te 's-Gravenhage, geïntimeerde, procureur: mr. M.P.H. Winters.&#13;
Het geding in eerste aanleg&#13;
De pachtkamer van het kantongerecht te Zwolle heeft op 2 mei 1994 tussen partijen een vonnis gewezen, dat in fotokopie aan dit arrest is gehecht en naar de inhoud waarvan wordt verwezen.&#13;
Het geding in hoger beroep&#13;
Appellante hierna ook te noemen: De Maas -is bij exploit van 26 mei 1994, met gelijktijdi-ge dagvaarding van geïntimeerde - hierna ook te noemen: de Staat - voor dit hof, in hoger beroep gekomen van genoemd vonnis, waar-bij De Maas niet-ontvankelijk is verklaard in haar vordering tot schriftelijke vastlegging van enkele pachtovereenkomsten tussen haar als pachtster en de Staat als verpachter.&#13;
Bij memorie van grieven zijn na te melden grieven aangevoerd, met conclusie dat het hof het vonnis, waarvan beroep, zal vernietigen en, opnieuw rechtdoende, de vorderingen van De Maas alsnog zal toewijzen met veroorde-ling van de Staat in de proceskosten van beide instanties.&#13;
Bij memorie van antwoord is verweerd ge-voerd met conclusie dat het hof De Maas niet-&#13;
ontvankelijk in haar vordering zal verklaren, althans de aangevoerde grieven zal verwerpen en, zo mogelijk met aanvulling en verbetering van de gronden, het vonnis, waarvan beroep, zal bekrachtigen met veroordeling van De Maas in de kosten van de procedure.&#13;
Partijen hebben vervolgens de stukken van het geding aan het overgelegd voor het wijzen van arrest.&#13;
De grieven&#13;
De grieven luiden:&#13;
/. Ten onrechte overweegt de pachtkamer van het kantongerecht:&#13;
1. Naar het oordeel van de pachtkamer kan dus aan het door De Maas ingenomen stand punt geen andere conclusie worden verbon- den dan dat zij van opvatting is dat de destijds aangegane contracten thans nog steeds gel den. Als dat juist zou zijn, kan inderdaad nog steeds de schriftelijke vastlegging worden ge vorderd. Zulks zou ook mogelijk zijn, indien de pachtovereenkomsten (aangenomen dat deze daadwerkelijk zijn aangegaan) waren geëindigd en sinds deze beëindiging nog geen dertig jaren zijn verstreken.&#13;
2. Aldus komt het aan op de vraag of de overeenkomsten geëindigd zijn. Naar het oor deel van de pachtkamer is dat inderdaad het geval. Vlasteeltcontracten worden naar hun aard voor de duur van één seizoen aangegaan (vruchtwisseling gewoonlijk 1:7); naar de stellingen van De Maas is dat ook in deze ca sus het geval. Met de Staat is de pachtkamer van oordeel dat in de destijds aangegane over eenkomst (lees:) een beëindigingsovereen- komst was ingesloten. Een dergelijke over eenkomst behoeft de goedkeuring van de grondkamer tenzij de beëindigingsovereen- komst feitelijk wordt uitgevoerd en de pachter het land laat liggen en weer aan de verpachter ter beschikking stelt door het land metterdaad te ontruimen. Te dezen heeft De Maas dat ook gedaan en uit niets blijkt dat zij het land niet uit vrije wil of onder protest na ommekomst van het seizoen weer aan de Staat ter beschik king heeft gesteld; dat ligt trouwens ook voor de hand omdat De Maas primair is geïnteres- seerd in vlasteelt en zij op een perceel waarop het afgelopen seizoen vlas is geteeld het daar opvolgende seizoen niet andermaal vlas kan telen. Uit niets blijkt dat zij na de onderschei den, in de overeenkomst uitgedrukte afloop- data, nog enig recht op het gepachte heeft ge pretendeerd.&#13;
2.1. Dit een en ander impliceert dat inge volge de werking van artikel 2, derde lid Pachtwet het vereiste van goedkeuring van de (beëindigings)overeenkomst is vervallen. Dan nog kan een vordering tot schriftelijke vast legging worden ingesteld, maar daarbij heeft de datum van de feitelijke beëindiging wel te gelden als de aanvangsdatum van de verjaring ingevolge artikel 2004 (oud) BW. Vervolgens moet worden vastgesteld dat de verjaringster mijn inmiddels in alle bij dagvaarding ge noemde gevallen ruimschoots is verstreken, terwijl niet gesteld of gebleken is dat enig stuitingsmoment valt aan te wijzen.&#13;
2.2. Aan De Maas kan worden toegegeven dat op basis van het arrest van het Pachthof d.d. 24 januari 1983, AgrR 1983, nr. 3717, schriftelijke vastlegging steeds mogelijk is in de gevallen waarin een partij-akte ontbreekt, maar het is tevens van belang erop te wijzen dat in het bij dat arrest berechte geval er spra ke was van een rechtsvordering tot schriftelij ke vastlegging, ingesteld binnen dertig jaren na het feitelijk einde van de pachtovereen komst.&#13;
//. Ten onrechte overweegt de pachtkamer van het kantongerecht:&#13;
3. De conclusie moet zijn dat de vordering tot schriftelijke vastlegging is verjaard en dat Vlasfabriek De Maas B.V. deswege niet-ont-vankelijk moet worden verklaard in haar vor-dering. De overige weren komen niet meer aan de orde. Zij moet tevens als de in het on-gelijk gestelde partij worden verwezen in de kosten van de procedure.&#13;
De vaststaande feiten&#13;
In hoger beroep kan van de volgende, als er-kend of niet (voldoende) betwist, vaststaande feiten worden uitgegaan:&#13;
- dat de Staat in de 50-er en 60-er jaren de uitgifte van grond in de drooggelegde IJssel- meerpolders voorbereidde en in die tijd met diverse telers 1-jarige contracten sloot krach tens welke contracten die telers op polder- grond vlas verbouwden;&#13;
- dat een dergelijk contract ook een aantal keren tussen de partijen in dit geding is geslo- ten, in welke gevallen geruime tijd later als nog schriftelijke pachtovereenkomsten zijn opgemaakt en ter goedkeuring bij de grondka- mer zijn ingezonden;&#13;
- dat De Maas stelt dat daarnaast nog meer pachtovereenkomsten als bedoeld tussen par- tijen tot stand zijn gekomen en zij van die - in de inleidende dagvaarding nader door haar&#13;
aangeduide - overeenkomsten de schriftelijke vastlegging vordert.&#13;
Beoordeling van het geschil in hoger beroep 1. In casu gaat het om zgn. vlasteeltcontrac-ten. Met de pachtkamer van het kantongerecht is het hof van oordeel dat dit contracten zijn die naar hun aard voor één seizoen worden aangegaan. De Maas weerspreekt dat in feite ook niet, al zegt zij dat over de beëindiging geen wilsovereenstemming bestond. Haar vordering strekt er ook toe dat '... schriftelijk ... wordt vastgelegd voor de periode van een jaar' (punt 7 van de inleidende dagvaarding). Ten processe staat dan ook genoegzaam vast dat de vordering betrekking heeft op overeen-komsten die voor de duur van één jaar zijn aangegaan.&#13;
2. Veronderstellenderwijs aangenomen dat sprake is geweest van tussen partijen aange- gane pachtovereenkomsten voor de duur van één jaar, volgt uit het door hen aangevoerde niet dat sprake is geweest van beëindigings- overeenkomsten in de eigenlijke zin van het woord.&#13;
Voorzover een 1-jarige pachtovereenkomst op zichzelf formeel nog niet zulk een beëindi-gingsovereenkomst zou inhouden - zoals door de pachtkamer van het kantongerecht overwogen en door De Maas in hoger beroep bestreden - is daarin naar het oordeel van het hof wel begrepen de wilsovereenstemming tussen partijen dat het gebruik maar één jaar zal duren. De - naar uit het ten processe aan-gevoerde genoegzaam volgt: vrijwillige - fei-telijke beëindiging van dit gebruik (en ontruiming van de grond) in overeenstem-ming daarmee heeft die bedoeling van partij-en tot beëindiging bevestigd.&#13;
3. Aan het vorenstaande kan niet afdoen dat De Maas in hoger beroep ter zake nog heeft aangevoerd dat haar 'eenzijdig terugtre- den' niet betekende dat daaraan wilsovereen- stemming tussen partijen ten grondslag lag. Immers, zo die wil bij De Maas zou hebben ontbroken, dan heeft de Staat op grond van de feiten zoals hiervoor vermeld erop mogen vertrouwen dat die wilsovereenstemming wel bestond.&#13;
In elk geval moet op grond van het vo-renoverwogene ten processe ervan uitgegaan worden dat de feitelijke ontruiming volgens afspraak tussen partijen plaats vond, behou-dens tegenbewijs van de zijde van De Maas. Haar betreffende bewijsaanbod is evenwel on-voldoende concreet en te vaag, nu zij geen&#13;
door haar te bewijzen feiten en omstandighe-den aangeeft waaruit kan volgen dat geen wilsovereenstemming tussen partijen bestond als hierboven bedoeld. Het hof gaat mitsdien aan dat bewijsaanbod voorbij.&#13;
4. Nog steeds veronderstellenderwijs aan genomen dat tussen partijen pachtovereen- komsten zijn gesloten als door De Maas gesteld, heeft uitvoering van de wederzijdse bedoeling tot beëindiging van die overeen komsten medegebracht dat op grond van arti- kel 2, lid 3, van de Pachtwet het vereiste van goedkeuring door de grondkamer is vervallen en daarmede ook het gelden voor onbepaalde duur op grond van artikel 9, lid 1, van ge noemde wet.&#13;
5. Uit het vorenstaande volgt dat de gestel de pachtovereenkomsten, indien daarvan sprake is geweest, zijn geëindigd op tijdstip pen in respectievelijk de jaren 1953, 1954, 1955 en 1958. De rechtsvordering van De Maas tot schriftelijke vastlegging van die overeenkomsten is niet ingesteld binnen 30 jaar na die tijdstippen en dat brengt mee dat die vordering is verjaard.&#13;
De Maas kan derhalve niet meer in haar vordering worden ontvangen.&#13;
Slotsom&#13;
De door Maas opgeworpen grieven zijn onge-grond en het vonnis, waarvan beroep, moet worden bekrachtigd, met veroordeling van De Maas in de kosten van het hoger beroep.&#13;
Beslissing&#13;
Het hof, rechtdoende in hoger beroep:&#13;
Bekrachtigt het door de pachtkamer van het kantongerecht te Zwolle tussen partijen gewezen vonnis van 2 mei 1994, waarvan be-roep.&#13;
Veroordeelt De Maas in de in hoger be-roep tussen partijen gevallen proceskosten, tot heden aan de zijde van de Staat begroot op f 420 voor verschotten en f 1400 voor salaris van de procureur.</content><legacyfootnotes/><footnotes><footnote/></footnotes><auteurs/><published>1996-10-01 00:00:00</published><modified>1994-05-30 00:00:00</modified><editiondate>1996-10-01</editiondate><htmlpath>https://denhollander.info/artikel/4968</htmlpath></article>
</articles></edition>
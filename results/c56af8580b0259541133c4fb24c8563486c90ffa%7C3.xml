<edition><articles><article><jaar>2012</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2012</searchword><id>9976</id><udhid>UDH:TvAR/9976</udhid><titel>Twintig jaar pachtrecht –Snijders gefileerd</titel><searchwords><searchword>TvAR 6/2012</searchword><searchword>UDH:TvAR/9976</searchword></searchwords><attachments><attachment><name>TvAR2012_06_03_Twintig.pdf</name><extention>pdf</extention><url>https://denhollander.info/download/8618/ci</url></attachment></attachments><inleiding>Dit artikel is een bewerking van een voordracht die ik ge­houden heb op het symposium ‘20 jaar Agrarisch recht’ op 25 januari 2012 te Nijmegen, ter gelegenheid van het af­scheid van prof. mr. G.M.F. Snijders als hoogleraar Agra­risch Recht aan de Radboud Universiteit te Nijmegen. Het betreft een terugblik op twintig jaar pachtrecht én een blik op de toekomst van het pachtrecht aan de hand van en­kele thema’s waarin Snijders de afgelopen twee decennia als hoogleraar en/of advocaat een belangrijke rol heeft ge­speeld.&#13;
</inleiding><content>1.Asser-Serie&#13;
De belangrijkste bijdrage die Snijders geleverd heeft aan het pachtrecht is onmiskenbaar het boek over pacht in de Asser-Serie. De eerste druk verscheen in 2001, als Asser-Snijders, 5-IIB. Het is verschenen als een afzonderlijke uitgave en is te beschouwen als een opvolger van het als Asser-Brunner bekende staande deel uit Bijzondere overeenkomsten, deel II, Huur en Pacht. Dat Snijders gekozen heeft ,voor een af­zonderlijke uitgave en niet een bewerking van de Asser-Brunner, had blijkens het voorwoord een praktische reden: hij was al bezig met een ‘eigen’ handboek over pacht toen in 1998 de Asser Adviesraad hem uitnodigde om de bewer­king van de Asser-Brunner over te nemen. Bruil besluit zijn boekbespreking over dit boek als volgt: Het boek van Snij­ders valt in de categorie: voortreffelijk.1&#13;
De tweede druk van dit boek is in 2009, na de nieuwe in­deling van de Asser-Serie, als deel 7-III verschenen. Valk schrijft in de boekbespreking over dit boek: Praktijk én we­tenschap mogen dan ook dankbaar zijn dat deze auteur zijn beste krachten aan dit boek heeft willen en kunnen beste­den.2&#13;
2. Invloed van het Europese recht op het pachtrecht&#13;
De oratie, die door Snijders bij aanvaarding van het ambt van bijzonder hoogleraar in het agrarisch recht aan de Ka­tholieke Universiteit Nijmegen op 19 februari 1993 werd uitgesproken, had als titel ‘De Europese dimensie van de pacht’. In de oratie werd stilgestaan bij de invloed van het Europese recht op het pachtrecht. Dat werd gedaan aan de hand van de toen bekende rechtspraak van de pachtkamer van het Hof Arnhem omtrent de aanspraken van de verpach­ter op het melkquotum bij het einde van de pachtovereen­komst. Ten tijde van de oratie was er inmiddels een flink aantal arresten van de pachtkamer van het Hof te Arnhem waarbij het ging om de vraag aan wie het melkquotum bij het einde van een pachtrelatie toekomt. In 1988 heeft de pachtkamer van het Hof geoordeeld dat de Beschikking Su­perheffing geen duidelijke aanknopingspunten bevatte voor de beantwoording van de vraag wie in een dergelijk geval bij het einde van de pachtovereenkomst aanspraak op het quotum kon maken. De pachtkamer oordeelde dat de op ba­sis van de Pachtwet gebaseerde verplichting van het pach­ter het gepachte bij het einde van de overeenkomst in goe­de staat op te leveren, in het algemeen met zich brengt dat het de pachter niet vrijstaat om bij het einde van de pacht de grond aan de verpachter op te leveren zonder het daar­mee samenhangende melkquotum. Met andere woorden: het melkquotum moest worden overgedragen aan de verpach­ter.3 Voorts werd geoordeeld dat de pachter aanspraak had op een vergoeding voor de waarde van het melkquotum. Deze vergoeding bepaalde de pachtkamer van het Hof in be­ginsel op 50%. Snijders stelde in de oratie dat het enige ver­bazing wekte dat de pachtkamer van het Hof dat zomaar be­sliste. De pachtkamer van het Hof had geoordeeld dat de Beschikking Superheffing op dit punt niet duidelijk was. De Beschikking Superheffing strekt tot uitvoering van Europe­se verordeningen. De pachtkamer van het Hof had evenwel het Europese recht niet in deze beoordeling betrokken. Als het Europese recht niet duidelijk zou zijn geweest, dan had dat aanleiding moeten zijn om een prejudiciële vraag aan het Hof van Justitie van de Europese Gemeenschappen (tegen­woordig het Hof van de Justitie van de Europese Unie) te stellen, zo betoogde Snijders in zijn oratie.&#13;
Ten tijde van de oratie was inmiddels een uitspraak van het Hof van Justitie in de zaak Wachauf bekend, waaruit leek te kunnen worden afgeleid dat het in overeenstemming met het Europese recht was dat het melkquotum bij het einde van de pacht in beginsel terug zou gaan naar de verpachter.4 De eerdere uitspraken van de pachtkamer van het Hof zou­den aldus niet in strijd zijn met het Europese recht. Ten tij­de van de oratie was echter nog niet de vraag beantwoord of de verplichting van de verpachter om 50% van de waarde te vergoeden, wel in overeenstemming was met het Europese recht. In de rechtspraak van de pachtkamer van het Hof Arn­hem werd dit gemotiveerd aan de hand van de redelijkheid en billijkheid: de pachter heeft enerzijds het quotum opge­bouwd, de verpachter heeft anderzijds de daarvoor noodza­kelijke grond ter beschikking gesteld. In de rechtspraktijk is over de vraag of het redelijk is dat de pachter 50% van de vergoeding van de waarde voor het quotum zou ontvangen, de nodige discussie geweest. Verpachtersorganisaties von­den dat het quotum volledig met de grond verbonden was en &#13;
daardoor zonder enige vergoeding bij het einde van de pacht aan de verpachter ter beschikking zou moeten worden ge­steld. Pachtersorganisaties hebben bepleit dat het quotum volledig bij de pachter zou blijven althans volledig vergoed zou moeten worden, omdat het quotum door de inspanning van de pachter was opgebouwd. Meerdere malen is in proce­dures de pachtkamer van het Hof Arnhem gevraagd om pre­judiciële vragen te stellen over de vraag aan wie het quotum toekwam c.q. aan wie de waarde toekwam, maar daar heeft het Hof nooit aan gewild.5 &#13;
In de oratie heeft Snijders betoogd dat juist uit een oogpunt van legitimiteit van de rechtspraak het aanbeveling zou ver­dienen om toepassing van Europese regelgeving bij twij­fel aan het Hof van Justitie van de EG voor te leggen. Deze aanbeveling is door de pachtkamer van het Hof Arnhem wat betreft de uitleg van de verschillende beschikkingen (en la­ter regelingen) Superheffing nooit overgenomen.6 &#13;
Wat betreft de vraag of het recht op vergoeding van in be­ginsel 50% van de waarde in strijd met het Europese recht was, is uiteindelijk wel een oordeel gekomen van het Hof van Justitie. In 1994 werd in een Engelse zaak, de zaak Bostock, door het Hof van Justitie geoordeeld dat het Euro­pese recht de lidstaten niet verplicht tot een grondslag voor compensatie, maar er evenmin aan in de weg staat.7 Uit dit arrest volgt dat de rechtspraak van de pachtkamer van het Hof Arnhem niet in strijd is met het Europese recht. Snij­ders heeft over dit arrest een bijdrage geschreven, onder de titel ‘Wachauf exit’.8 Met dit arrest van het Europese Hof van Justitie was er voor het Arnhemse hof geen reden meer om prejudiciële vragen te stellen. Echter, er kwam een her­kansing. &#13;
In 2005 is het Europese landbouwbeleid gewijzigd en is een stelsel van bedrijfstoeslagen geïntroduceerd. Opnieuw een Europese regeling, die evenwel ook invloed zou kun­nen hebben op het pachtrecht. In een artikel in dit tijdschrift heeft Snijders tijdig aandacht gevraagd voor de mogelij­ke aanspraken die de verpachter zou kunnen maken op uit deze bedrijfstoeslagregeling voortvloeiende toeslagrechten.9 In een doorwrocht artikel werd uiteengezet dat, alhoewel de toeslagregeling een inkomenstoeslag lijkt, er veel over­eenkomsten met het melkquotum zijn. Dit zou kunnen be­tekenen dat verpachters aanspraak zouden kunnen hebben op toeslagrechten althans op een deel van de waarde van die rechten. &#13;
De praktijk had er belang bij dat er snel duidelijkheid zou komen over deze problematiek. Er is bij de minister aange­drongen op een wettelijke regeling, echter de minister van LNV achtte dat niet nodig, omdat uit de Europese regeling zou voortvloeien dat de toeslagrechten aan de pachter toeko­men.10 Uiteindelijk heeft dit geleid tot een procedure, waar­in opnieuw Snijders een rol speelt. Snijders heeft als ad­vocaat de gemeente Kampen bijgestaan in een procedure waarbij de vraag was of de pachter gehouden was de gron­den bij het einde van pacht op te leveren inclusief toeslag­rechten en of er een vergoeding diende te worden betaald voor de toeslagrechten. De pachtkamer van de rechtbank Zwolle-Lelystad oordeelde bij vonnis van 25 september 2007 in de zaak Van Dijk/Kampen dat de verpachter aan­spraak had op deze rechten tegenover een verplichting van de verpachter om de helft van de waarde aan de pachter te vergoeden.11 De pachtkamer van de rechtbank Zwolle-Lely­stad kwam tot de conclusie dat de aanspraak op de toeslag­rechten op een zelfde wijze benaderd zou moeten worden als de aanspraak op het melkquotum en volgde aldus de re­denering van Snijders. Tegen deze uitspraak werd hoger be­roep ingesteld. De pachtkamer van het Hof Arnhem was van oordeel dat het Europese recht op dit punt niet duidelijk was en besloot prejudiciële vragen te stellen aan het Hof van Jus­titie.12 Het oordeel van het Hof van Justitie van de Europese Gemeenschappen kwam op 21 januari 2010.13 Uit dit arrest volgt dat de pachter op grond van het gemeenschapsrecht niet verplicht is om bij het einde van de pacht de gepach­te grond met inbegrip van het daarop opgebouwde dan wel daarmee samenhangende toeslagrechten aan de verpachter op te leveren of hem een vergoeding te geven. Daarmee was de Europese dimensie duidelijk. &#13;
De pachtkamer van het Hof Arnhem had nu nog te beslissen of het nationale recht tot een andere conclusie zou leiden. Immers bij de aanspraak op het melkquotum had de pacht­kamer van het Hof Arnhem zich laten leiden door de dimen­sie van het Nederlandse pachtrecht: de verplichting om bij het einde van de pachtovereenkomst het gepachte in goe­de staat op te leveren. Na de beslissing van het Europese hof oordeelde de pachtkamer van het Hof Arnhem dat de pach­ter volgens het nationale recht evenmin verplicht is om bij het einde van de pacht de gepachte gronden met inbegrip van de daarop opgebouwde dan wel daarmee samenhangen­de toeslagrechten aan de verpachter op te leveren of om de verpachter ter zake van de toeslagrechten een vergoeding te betalen.14 Voor de agrarische praktijk een belangrijk ar­rest, waarmee in relatief korte tijd de gewenste duidelijkheid werd gegeven. &#13;
Los van deze zaak is er in de afgelopen jaren een tendens dat de pachtkamer van het Hof in Arnhem bij een onduide­lijkheid in de Nederlandse regelgeving, veel meer dan voor­heen, de regeling uitlegt aan de hand van het Europese recht. Die ontwikkeling is onder meer te zien in het arrest Wees­huis/Bergsma.15 Dat arrest ging over de aanspraak van een verpachter op het melkquotum na een eigendomsovergang. In dat arrest is uitvoerig verwezen naar Europese regelge­ving. In de annotatie van Snijders bij dit arrest constateert hij dat de verwijzing van het Hof naar het Europese recht nieuw is. Dat het geen eendagsvlieg is, blijkt uit een arrest van de civiele kamer van het Hof Arnhem inzake Groothuis/ Twickel.16 Dat betrof een erfpachtkwestie, waarbij het ging over de aanspraak van de erfverpachter op het zgn BOSO quotum, een melkquoteringsregeling waar bedrijfsopvolgers onder omstandigheden aanspraak op konden maken. Ook in het arrest Twickel/Voorthuis,17 waarbij het ging om de aan­spraken op het quotum voortvloeiende uit de BSZB,18 is te zien dat het Hof uitvoerig aandacht besteed aan de onder­liggende Europese Verordening waarop het BSZB is geba­seerd. &#13;
Terugblikkend kan geconcludeerd worden dat de Neder­landse pachtrechtspraak in de afgelopen twintig jaar de door Snijders bepleite Europese dimensie heeft gekregen. &#13;
3. De gewijzigde rechtspraak omtrent het bietenquotum &#13;
In 1994 heeft de pachtkamer van het hof Arnhem in de zaak Priem/Brooijmans geoordeeld dat de pachter bij het einde van de pachtovereenkomst gehouden is het bietenquotum aan de verpachter over te dragen, zonder dat daarvoor eni­ge vergoeding aan de pachter hoeft te worden betaald.19 De pachtkamer was van oordeel dat het ontstaan van een bie­tenquotum voornamelijk is toe te schrijven aan de aard en kwaliteit van de grond, terwijl de invloed van de teler – uit­gaande van diens vakkundigheid – op de opbrengst beperkt is. Anders dan bij het melkquotum had de pachter geen aan­spraak op een vergoeding voor het opgebouwde quotum. Op dit oordeel van de pachtkamer van het Hof kwam in de li­teratuur de nodige kritiek, onder meer van Bruil.20 Hij was van oordeel dat er te weinig verschillen zijn tussen het melk­quotum en het bietenquotum om te rechtvaardigen dat de pachter geen enkele vergoeding zou toekomen. In 1997 is een soortgelijke zaak opnieuw aan het pachthof voorge­legd. In het arrest Van de Nieuwenhuize/Van Sluis oordeel­de de pachtkamer van het Hof evenwel dat er geen redenen waren om anders te beslissen.21 Er was weliswaar een ande­re suikerregeling van toepassing, maar het uitgangspunt om­trent de aanspraak op het quotum werd niet anders. Over dit arrest heeft Snijders een bijdrage voor het tijdschrift Agra­risch Recht geschreven, waarin hij begon met de opmerking dat het hem verbaasde dat de lijn uit het arrest uit 1994 zon­der meer werd bevestigd en dat in de uitspraak niet ingegaan was op de kritiek in de literatuur.22 Snijders stelde in dit arti­kel dat de redenering van het Hof allerminst overtuigde. Hij was het dus eens met de eerder in de literatuur geleverde kri­tiek op dit arrest. Enkele jaren later is opnieuw deze kwes­tie aan de pachtkamer van het Hof voorgelegd en dat heeft geleid tot twee arresten van de pachtkamer van het Hof van 1 maart 2005, de arresten Van Onna/Fortis en Polderman/ Staat.23 In deze arresten begint de pachtkamer van het Hof met de constatering dat de eerdere arresten op kritiek in de literatuur is gestuit en dat het Hof in die kritiek aanleiding heeft gezien om zijn beslissing op dit punt te heroverwegen. Uiteindelijk is de pachtkamer van het Hof op de eerdere be­slissingen terug te komen en heeft geoordeeld dat de pach­ter wel aanspraak heeft op een vergoeding. Zoals zojuist al is opgemerkt, was er, voordat de tweede uitspraak werd ge­wezen, al de nodige kritiek in de literatuur geuit. Echter nog niet door Snijders, alleen door ene Bruil en die was toen nog geen hooggeleerde heer. Zou het de kritiek van profes­sor Snijders op de eerdere arresten zijn geweest dat het Hof de beslissing heeft heroverwogen of zou het zijn geweest dat Snijders als advocaat voor pachter Van Onna optrad? &#13;
4. Ontwikkelingen op het gebied van de pachtwetgeving &#13;
Twintig jaar geleden hadden we nog van doen met de Pacht­wet uit 1958. De wijziging van de pachtwetgeving is decen­nialang een thema geweest, zonder dat dit tot een ingrijpen­de wijziging van de Pachtwet geleid heeft. De noodzaak van de wijziging werd gevoeld vanwege de teruggang van het pachtareaal. Een van de oorzaken van die teruggang is de dwingendrechtelijke regeling van de Pachtwet met de ver­gaande bescherming voor de pachter. ‘Het dilemma van de pacht,’ zoals dat door Heisterkamp in zijn oratie in 1988 in Groningen is genoemd. Tot een fundamentele wijziging van de wetgeving heeft het niet geleid. Ik zal kort stilstaan bij de gewijzigde regelgeving in de afgelopen twintig jaar. 24 &#13;
Op 31 oktober 1995 is een wijziging van de Pachtwet in werking getreden welke enige liberalisering inhield. Er werd een systeem in het leven geroepen waarbij de mogelijkheid werd gecreëerd tot het sluiten van een eenmalige pachtover­eenkomst voor los land, voor de duur van maximaal twaalf jaar, waarvoor nauwelijks enige bescherming gold voor de pachter, uitgangspunt was contractsvrijheid. Daarnaast werd in die regeling ingevoerd dat de verpachter bij verkoop aan de pachter op grond van zijn voorkeursrecht gedurende een periode aanspraak had op een vergoeding als de pachter de grond daarna pachtvrij doorverkocht. &#13;
Dit was de opmaat voor een verdere liberalisering. In 1999 stelde Faber, de toenmalige staatssecretaris van Landbouw, Natuurbeheer en Visserij, de commissie Pachtbeleid in. Deze commissie bracht in januari 2000 het rapport met de titel ‘Ruimte voor pacht; evaluatie en toekomst visie pacht­beleid’ uit. Deze commissie wilde een zeer ingrijpende wij­ziging van het pachtrecht. De commissie had een – zoals we dat tegenwoordig plegen te noemen – out-of-the-box-bena­dering van het pachtrecht. Snijders heeft over dat rapport een bijdrage geschreven onder de titel ‘De paradox van de pacht: kanttekeningen bij het rapport Ruimte voor Pacht’.25 Snijders was uitermate kritisch over dit rapport. In deze kri­tiek stond hij niet alleen. &#13;
Dit rapport verschijnt in de periode dat Snijders druk be­zig is met het schrijven van een handboek over pacht in de Asser-serie. Voor Snijders moet dat niet eenvoudig zijn ge­weest, een handboek over het materiële pachtrecht schrij­ven met een vooruitzicht dat dat binnen niet al te lange tijd alleen voor de geschiedenis van het pachtrecht van belang zou kunnen zijn. Het duurt lang voordat er een kabinets­standpunt komt; Snijders wacht er niet meer op, het manus­cript voor de Asser-Snijders 5-IIb werd afgesloten op 1 april 2001. &#13;
Uiteindelijk verschijnt het kabinetsstandpunt op 11 septem­ber 2001.26 Uit dit standpunt blijkt dat de regering lang niet alle voorstellen uit het rapport had overgenomen. Het voor­stel van het kabinet is om de pachtregelgeving onder te brengen in het Burgerlijk Wetboek. Er wordt daarnaast voor­gesteld een onderscheid te maken tussen bedrijfspacht en losse pacht, waarbij alleen voor bedrijfspacht een bescher­ming voor de pachter zou gelden. Snijders heeft over dit voorstel een preadvies voor de Vereniging Agrarisch Recht geschreven onder de titel ‘Naar een evenwichtige pacht’, welke preadvies in mei 2002 op een jaarvergadering is be­sproken.27 Snijders is opnieuw erg kritisch over dit voorstel. De voorstellen berusten niet op een grondige analyse van de pachtpraktijk, het kabinet is als een olifant door de pacht­rechtelijke porseleinkast gegaan, waarbij Snijders opmerkt dat scherven niet altijd geluk brengen. Hij is van oordeel dat met minder ingrijpende maatregelen een beter te garanderen resultaat kan worden bereikt. &#13;
Ook dit regeringsvoorstel haalt het niet. Zowel pachters- als verpachtersorganisaties zijn (om uiteenlopende redenen) on­gelukkig met dit wetsvoorstel. De betrokken partijen zijn om de tafel gaan zitten en hebben vastgelegd op welke pun­ten zij wel overeenstemming hebben, een schoolvoorbeeld van het (toen nog functionerende?) Nederlandse poldermo­del. Dit voorstel is aan het kabinet voorgelegd. Aan de hand van deze regeling is een wetsvoorstel geschreven, waarbij het door de regering gewenste uitgangspunt dat de pachtre­gelgeving onderdeel werd van het Burgerlijk Wetboek is ge­handhaafd. De Pachtwet uit 1958 werd ingetrokken en op 1 september 2007 trad titel 7.5 van het Burgerlijk Wetboek in werking. De oude regeling is grotendeels in stand gebleven, waarbij op een aantal punten is aangesloten bij het systeem van het huurrecht. Daarnaast zijn er inhoudelijke aanpassin­gen, zoals het criterium van bedrijfsmatige landbouw, het passeren van het voorkeursrecht van de pachter bij verkoop aan een veilige verpachter, een nieuw stelsel van geliberali­seerde pacht en een gewijzigde regeling omtrent opzegging van pachtovereenkomsten. Tijdens de Kamerbehandeling is de 65-jarige leeftijd van de pachter als opzeggingsgrond af­geschaft. Voorts is het met ingang van 1 september 2007 het mogelijk om cassatie in pachtzaken in te stellen. &#13;
Uit dit overzicht blijkt dat in de afgelopen twintig jaar wat pachtwetgeving betreft, er het nodig is gebeurd. Na bijna 50 jaar dienst te hebben gedaan is de Pachtwet in 2007 inge­trokken. Echter een fundamentele herziening is uitgebleven. Wel valt te constateren dat er een verdergaande liberalise­ring heeft plaatsgevonden. Er zijn meer mogelijkheden om gronden geliberaliseerd te verpachten, waarbij ‘het juk’ van de pachtbescherming niet geldt. &#13;
5. Ontwikkelingen in de pachtrecht­spraak &#13;
Raadpleging van de arresten van de pachtkamer van het Hof te Arnhem van de afgelopen twintig jaar laat zien dat een zeer groot deel van de arresten betrekking heeft op de melk­quotumproblematiek. Alhoewel de pachtkamer van het Hof altijd vastgehouden heeft aan het uitgangspunt dat de ver­pachter recht heeft op overdracht van het melkquotum, waartegenover de pachter recht heeft op een vergoeding van de helft van de waarde, bleef de aanspraak op het melkquo­tum een belangrijke bron voor nieuwe arresten. De praktijk bleek weerbarstig, telkenmale kwamen er nieuwe vragen, bijvoorbeeld over de wijze van berekening van het melkquo­tum, de aanspraak op SLOM-quotum, welke grond telt mee bij berekening van de aanspraken. Snijders heeft deze recht­spraak uitvoerig beschreven.28 &#13;
Recentelijk is de koers van de pachtkamer van het Hof met betrekking tot de vraag of tussentijdse vervreemding van het quotum dient te leiden tot ontbinding van de overeenkomst gewijzigd. Er is niet langer een zelfstandige verplichting van de pachter om het quotum tijdens de pacht in stand te hou­den. Op de pachter rust enkel de verbintenis om bij gelegen­heid van het einde van de pacht het melkquotum aan de ver­pachter ter beschikking te stellen.29 Zowel Bruil als Snijders hebben deze uitspraken geannoteerd en beiden zijn kritisch over deze gewijzigde rechtspraak. Hoe het ook zij, deze rechtspraak zal binnenkort haar belang verliezen nu naar verwachting het melkquotum in 2015 zal worden afgeschaft. &#13;
Een andere ontwikkeling in de rechtspraak is de invloed van het algemene vermogensrecht op het pachtrecht. Alhoe­wel het natuurlijk altijd zo is geweest, dat een pachtover­eenkomst ‘gewoon’’ onder de algemene leerstukken van het civiele recht valt - de algemene bepalingen van boek 3 en 6 BW zijn ook op pachtovereenkomsten van toepassing - ging het in pachtrechtspraak in het verleden toch vooral om de uitleg van de Pachtwet. Oplossing werden ook veelal in de Pachtwet zelf gezocht. Dat is in de loop der jaren veran­derd, en niet alleen door de plaatsing van de pachtregelge­ving in het Burgerlijk Wetboek. Ik zal een voorbeeld geven. De pachtregelgeving is grotendeels dwingendrechtelijk van aard, vanuit de gedachte van bescherming van de zwakkere partij, de pachter. Er zijn echter omstandigheden, waarin een beroep op pachtbescherming als buitengewoon onrechtvaar­dig wordt beschouwd. In de rechtspraak is regelmatig de vraag aan de orde geweest of de pachter onder alle omstan­digheden aanspraak kan maken op deze bescherming. De rechtspraak was onverbiddelijk, dwingend recht is dwingend recht. Als er tussen partijen een overeenkomst was gesloten, die voldeed aan de definitie van pacht, dan volgde schrifte­lijke vastlegging. Apert onbillijke situaties werden binnen het pachtrecht opgelost. Als er misbruik was gemaakt van de hulpvaardigheid van de verpachter, dan was de constructie dat de grondkamer de door de rechter – verplicht – vastge­legde pachtovereenkomst niet goedkeurde met het argument dat door de overeenkomst de algemene belangen van de landbouw werden geschaad.30 In 2002 heeft de pachtkamer van het Hof voor het eerst geoordeeld dat een beroep op de dwingendrechtelijke bepalingen van de Pachtwet onder om­standigheden naar maatstaven van redelijkheid en billijkheid onaanvaardbaar kan zijn. Er moet dan wel aan zware eisen zijn voldaan.31 Tot 2009 was aan die zware eisen nooit vol­daan. In maart 2009 heeft de pachtkamer van het Hof Arn­hem voor het eerst dit beroep wel inhoudelijk gehonoreerd.32 Inmiddels zijn er meer arresten gewezen waarin dit beroep is gehonoreerd.33 &#13;
Met ingang van 1 september 2007 is cassatie opengesteld in pachtzaken. De vraag is of dit tot een geheel andere benade­ring van het pachtrecht zal leiden.34 Dat weten we nog niet. Het heeft nog niet tot een stroom van zaken geleid. Cassa­tie kan pas worden ingesteld in zaken die in eerste aanleg na 1 september 2007 aanhangig zijn gemaakt.35 Tot op de dag van vandaag heeft dit zegge en schrijven één arrest opgele­verd. 36 Het arrest van de pachtkamer van het Hof ging on­deruit, niet op punt van het materiële pachtrecht, maar een procesrechtelijk punt. &#13;
6. De toekomst van het pachtrecht &#13;
Tot slot de toekomst van het pachtrecht. Waar moet het naar toe met de wetgeving? Tijdens de kamerbehandeling van de in 2007 in werking getreden wet is afgesproken dat de wet in 2011 geëvalueerd zou gaan worden. Bij Kamerbrief van 14 juni 2011 liet staatssecretaris Bleker van Economi­sche Zaken, Landbouw en Innovatie weten dat deze eva­luatie naar 2012 zou worden doorgeschoven.37 Er is op dit moment nog niets bekend van een evaluatie vanuit de over­heid. De evaluatie zou op de lange baan zijn geschoven, on­der meer vanwege het relatieve gering aantal pachtprocedu­res in de afgelopen jaren. Echter dat wil niet zeggen dat er geen behoefte is aan een evaluatie. Ten eerste is er met de wijziging van de wet en het inpassen in het Burgerlijk Wet­boek op een aantal punten het nodige fout gegaan.38 Er is uit het systeem van het huurrecht geplukt, zonder dat dat op alle punten goed doordacht is, omdat de wetgever een aan­tal specifieke onderdelen van het pachtrecht heeft willen la­ten voortbestaan. Daarnaast zijn er artikelen zonder meer overgenomen die al jaren als een dode letter kunnen wor­den beschouwd. Ook wat dat betreft, kan de stofkam er best eens doorheen. Wat echter meer fundamenteler is, is de vraag of de bescherming die het pachtrecht nu nog geeft, no­dig is en nodig blijft. Met de inwerkingtreding van titel 7.5 is het pachtrecht verder geliberaliseerd. Voor bestaande con­tracten blijft de bescherming voor de pachter in stand. Er is meer ruimte gecreëerd voor het sluiten van geliberaliseerde contracten. Daarvoor moet echter wel voldaan worden aan de in de wet opgenomen regels, zoals bijvoorbeeld de rege­ling van art. 7:397 BW. Deze regeling geldt alleen voor los land. Snijders heeft bij de bespreking van het ontwerp van de nieuwe titel de verwachting uitgesproken dat in de toe­komst nog alleen geliberaliseerde pachtovereenkomsten zul­len worden gesloten.39 &#13;
Nu de huidige regeling het sluiten van geliberaliseer­de pachtovereenkomsten mogelijk heeft gemaakt, zien we een steeds groter verschil in rechtsbescherming. Het is een­voudig om voor los land pachtcontracten te sluiten die ein­digen op de overeengekomen datum. Men moet de regels kennen en in acht nemen. De regels zijn niet ingewikkeld. Echter er zijn nog steeds partijen die de gemaakte afspraken niet op papier zetten of vergeten dat als een geliberaliseer­de pachtovereenkomst eindigt, er een nieuwe overeenkomst moet worden gesloten. Gebeurt dat niet en wordt het gebruik voortgezet, waarbij de eerder overeengekomen pachtprijs door de pachter wordt betaald, dan betekent dit dat in begin­sel de pachter een beroep kan doen op de bescherming van een reguliere pachtovereenkomst. Snijders heeft daarvoor aandacht gevraagd in een bijdrage in dit tijdschrift.40 De strekking van dit betoog is dat als men niet slim genoeg is om volgens de wettelijke regels een geliberaliseerde pacht­overeenkomst te sluiten, het uitgangspunt is dat de overeen­komst in beginsel onder het systeem van de reguliere pacht valt. Snijders vroeg zich of dat ‘recht’ is. Valk, voorzitter van de pachtkamer van het Hof in Arnhem, signaleert dat de eenmalige pacht en daarna de geliberaliseerde pacht de legi­timiteit van de gewone pachtbescherming verzwakt heeft.41 De wetgever moet in ieder geval keuzes maken, aldus Valk. &#13;
Nu de regering voorlopig het nieuwe pachtrecht niet gaat evalueren, heeft de Vereniging Agrarisch Recht besloten een aanvang te maken met de evaluatie. Snijders heeft het deel over de toekomst van het pachtrecht voor zijn rekening ge­nomen, in de vorm van een preadvies voor de Vereniging Agrarisch Recht.42 Snijders schrijft weliswaar niet meer als hooggeleerde heer, maar nog steeds met heel veel kennis van het pachtrecht. Snijders mag dan wel afscheid hebben genomen van het hoogleraarschap in Nijmegen, hij heeft ge­lukkig nog geen afscheid genomen van het pachtrecht. &#13;
Rectificatie &#13;
Helaas is in de bijdrage van prof. Roes (Agr.r. 2012, nr. 5), op p. 128, linkerkolom, na r. 6 van boven) de volgende alinea weggevallen: &#13;
Dat de kooiker/afpalingsgerechtigde eventueel een klei­ner gebied afpaalt dan waartoe hij krachtens zijn afpalings­recht gerechtigd is, wil echter onder de vigeur van de huidi­ge wet- en regelgeving níet zeggen, dat hij de palen tijdelijk mag ‘strijken’ teneinde binnen de afpalingskring de jacht toe te laten. Het afpalen (het afgepaald hebben) van een kring impliceert namelijk, althans mijns inziens, een bepaalde be­stendigheid, een zekere onveranderlijkheid gedurende lange­re tijd, en zulks verdraagt zich niet met het tijdelijk, als het ware ‘willekeurig’, strijken van de palen. Maar een paradox is hier in zekere zin vast te stellen, geef ik toe. De Flora-en faunawet van 1 april 2002 (dat wil zeggen de toelichting daarop) is evenwel onverbiddelijk: het strijken van de palen in verband met de jacht is zonder voorafgaande ontheffing niet toegestaan. (Zie: Roes, t.a.p., p. 196, i.h.b. noot 17 ald.) &#13;
&#13;
&#13;
&#13;
&#13;
</content><legacyfootnotes>* Els Harbers is advocaat bij Hekkelman Advocaten te Nij­megen.&#13;
1. D.W. Bruil, ‘Boekbespreking Snijders-Rodrigues Lopes: 5-4’, Agr.r. 2002, p. 392.&#13;
2. W.L. Valk, ‘Boekbespreking Prof. mr. G.M.F. Snijders, Pacht, Asser-serie, deel 7-III*’, WPNR 2010, 6862.&#13;
3. Pachtkamer Hof Arnhem 9 mei 1988, Agr.r. 1988. 4174 (Pasman/Lippinkhof) en Pachtkamer Hof Arnhem 12 december 1988, Agr.r. 1989, 4286 (Rietman/Cremers).&#13;
4. HvJEG 13 juli 1989, Jur. 1989, p. 2609.&#13;
5. Pachtkamer Hof Arnhem 5 februari 1990, Agr.r. 1990, 4373 (Jansen/Bruurs), Pachtkamer Hof Arnhem 21 januari 1991, Agr.r. 1991, 4483 (Van de Wetering/Van Ittersum). &#13;
6. Vermelding verdient hier nog dat de pachtkamer van het kantongerecht te Beetsterzwaag omtrent de uitleg van de Beschikking Superheffing wel prejudiciële vragen heeft gesteld, welke vragen echter geen betrekking hadden op deze problematiek ( HvJEG 6 december 1991, Agr.r. 1992, 4541). De pachtkamer van dit kantongerecht werd destijds voorgezeten door mr G. Heida, de voorganger van Snijders op de Nijmeegse leerstoel. &#13;
7. HvJEG 24 maart 1994, zaak C-2/92. &#13;
8. Wachauf exit, Agr.r. 1994, p. 221. &#13;
9. Toeslagrechten en pacht, Een beschouwing over de rechtstreekse steunverlening in het kader van het Europees landbouwbeleid en de mogelijke aanspraken van verpach­ters, Agr.r. 2005, p.66-78. &#13;
10. Het advies van de minister was om daarover niet te gaan procederen: ‘Het staat verpachters vrij om daarover een andere opvatting te hebben en om een en ander te toetsen bij de rechter. Mijn advies is echter om daaraan niet te be­ginnen. De verordening van Brussel is op dit punt immers duidelijk’, zo deelde de toenmalige minister Veerman de Tweede Kamer mee bij de behandeling van het wetsvoor­stel tot invoering van titel 7.5 BW, Handelingen II 104- 6410. &#13;
11. Pachtkamer Rechtbank Zwolle-Lelystad, 25 september 2007, Agr.r. 2007, 5408. &#13;
12. Pachtkamer Hof Arnhem, 28 oktober 2008, Agr.r. 2008, 5476 met noot D.W. Bruil. &#13;
13. HvJEG 21 januari 2010, Agr.r. 2010, 5558. &#13;
14. Pachtkamer Hof Arnhem, 22 juni 2010, Agr.r. 2010, 5584. &#13;
15. Pachtkamer Hof Arnhem, 19 februari 2008, Agr.r. 2009, 5528. &#13;
16. Pachtkamer Hof Arnhem, 22 januari 2008, Agr.r. 2008, 5434. &#13;
17. Pachtkamer Hof Arnhem, 8 april 2008, Agr.r. 2008, 5435. &#13;
18. BSZB staat voor Beschikking Superheffing Zure boerderij­zuivelprodukten, een beschikking van 11 september 1991, Stcrt. 1991, 176, uit de tijd dat het woord product nog met een `k` werd geschreven. &#13;
19. Pachtkamer Hof Arnhem, 29 november 1994, Agr.r. 1995, 4742. &#13;
20. D.W. Bruil, ‘Pacht en suiker’, Agr.r. 1995, p. 125-137. &#13;
21. Pachtkamer Hof Arnhem, 14 januari 1997, Agr.r. 1998, 4918. &#13;
22. ‘Bietenquotum, pacht en wanprestatie’, Agr.r. 1998, p. 433- 435. &#13;
23. Pachtkamer Hof Arnhem, 1 maart 2005, Agr.r. 5281 en Agr.r. 5282 met noot E.H.M. Harbers. &#13;
24. Zie voor een uitvoerig overzicht, Bennema, hoofdstuk 3 rapport FPG 2011 ‘Hoe nu verder met pacht en de pacht­prijsbepaling?’. &#13;
25. Agr.r. 2000, p. 431-437. &#13;
26. Kamerstukken II 2000/01, 27 924, nr. 1. &#13;
27. Agr.r. 2002, p. 192-209. &#13;
28. Asser/Snijders 7-III 2009, p. 229-252. &#13;
29. Pachtkamer Hof Arnhem 9 februari 2010, Agr.r. 2010, met noot D.W. Bruil (Beelaerts/Dimmendaal), Pachtkamer Hof Arnhem, 9 november 2010, Agr.r. 2011, 5633 met noot D.W. Bruil, (Moerdijk/Waterschap Zuiderzeeland), Pacht­kamer Hof Arnhem, 11 januari 2011, Agr.r. 2011, 5634 (Barendse/Barendse) met noot G.M.F. Snijders. &#13;
30. CG 27 juli 1984, Agr.r. 1984, 3839. Zie voorts Houwing- Heisterkamp, Pachtwet, art. 5, aant. 195. &#13;
31. Pachtkamer Hof Arnhem 3 december 2002, Agr.r. 2004, 5222. &#13;
32. Pachtkamer Hof Arnhem, 10 maart 2009, Agr.r. 2009, 5531met noot E.H.M. Harbers (Gerrits/Robben). &#13;
33. Pachtkamer Hof Arnhem 1 juni 2010, Agr.r. 2011, 5582 (Verdijk/Van de Wetering) en Pachtkamer Hof Arnhem 28 december 2010, Agr.r. 2011, 5632 (Moeskops/Den Ouden). &#13;
34. Zie W.L. Valk, De wijsheid niet in pacht, Agr.r. 2008, p. 419. &#13;
35. HR 19 december 2008, Agr.r. 2008, 5497, met noot E.H.M. Harbers (Van Ginkel/Hoogeveen) en HR11 september 2009, Agr.r. 2009, 5539 met noot G.M.F. Snijders (Van der Eijk/Dordrecht). &#13;
36. HR 9 december 2011, Agr.r. 2011, 5667 met noot G.M.F. Snijders. &#13;
37. De Minister van Veiligheid en Justitie is de eerstverant­woordelijke bewindspersoon voor de evaluatie van de pachttitel in het Burgerlijk Wetboek en is voornemens deze evaluatie in 2012 te laten plaatsvinden, aldus Bleker in deze kamerbrief. &#13;
38. E.H.M. Harbers, ‘Knelpunten in het nieuwe pachtrecht?,’ preadvies voor de Vereniging Agrarisch Recht, Agr.r. 2008, p. 88 e.v., B. Nijman, Het pachtrecht met een schaartje ge­knipt, preadvies voor de Vereniging Agrarisch Recht, Agr.r. 2012, p. 62 e.v. &#13;
39. G.M.F. Snijders, ‘Het wetsvoorstel Pacht, een ‘nieuwe’ titel in het BW?’ WPNR 2006, 6663. &#13;
40. G.M.F. Snijders, ‘Het nieuwe pachtrecht is voor de dom­men geschreven’, Agr.r. 2008, p. 451. &#13;
41. W.L. Valk, ‘Pachtbescherming onder spanning’, Agr.r. 2011, p. 3. &#13;
42. G.M.F. Snijders, ‘Vragen over pacht’, preadvies voor de Vereniging Agrarisch Recht, Agr.r. 2012, p. 57. &#13;
</legacyfootnotes><footnotes><footnote/></footnotes><auteurs>mr. E.H.M. Harbers&#13;
</auteurs><published>2012-06-01 00:00:00</published><modified>2012-06-01 00:00:00</modified><editiondate>2012-06-01</editiondate><htmlpath>https://denhollander.info/artikel/9976</htmlpath></article>
</articles></edition>
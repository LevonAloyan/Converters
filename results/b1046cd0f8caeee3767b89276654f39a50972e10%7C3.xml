<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2005</searchword><id>4209</id><udhid>UDH:TvAR/4209</udhid><titel>Tuchtrechtspraak binnen de publiekrechtelijke bedrijfsorganisatie</titel><searchwords><searchword>TvAR 3/2005</searchword><searchword>UDH:TvAR/4209</searchword></searchwords><attachments><attachment><name>2005_nr 3_Artikel_Parmet.pdf</name><extention>pdf</extention><url>https://denhollander.info/download/4168/ci</url></attachment></attachments><inleiding>1 Inleiding&#13;
Op 1 april 2004 is de Wet Tuchtrechtspraak Bedrijfsorganisatie 2004,1 ook wel de Wet&#13;
turbo genoemd, in werking getreden. Op grond van deze wet dient elk bedrijfslichaam&#13;
een onafhankelijk tuchtgerecht in te stellen. Een aantal productschappen&#13;
heeft het secretariaat van hun tuchtgerecht ondergebracht bij het Instituut voor Agrarisch&#13;
Recht. Bij het Tuchtgerecht Akkerbouwproductschappen zijn inmiddels de eerste&#13;
overtredingen aangebracht die tot een uitspraak hebben geleid. De overgang van&#13;
strafrechtelijke handhaving naar tuchtrecht binnen de publiekrechtelijke bedrijfsorganisatie&#13;
(PBO) heeft door de vertraging2 van de inwerkingtreding van de Wet turbo&#13;
even op zich laten wachten.&#13;
Dit artikel geeft eerst een kort overzicht van de overgang van de Wet tuchtrechtspraak&#13;
bedrijfsorganisatie 1954 naar de Wet turbo van 2004. Daarna volgt een beschrijving&#13;
van het toezicht en de controle van publiekrechtelijke verordeningen, het voortraject&#13;
van de tuchtrechtelijke behandeling. Tevens wordt de wijze waarop een tuchtgerecht&#13;
ingesteld wordt en de werkwijze toegelicht. Elders in dit nummer is een aantal&#13;
uitspraken van het Tuchtgerecht Akkerbouwproductschappen opgenomen.</inleiding><content>2 Wet Tuchtrechtspraak bedrijfsorganisatie 1954&#13;
Uitgangspunt voor de handhaving van publiekrechtelijke regelgeving was strafrecht.&#13;
De Wet op de bedrijfsorganisatie3 (Wbo) kende tot de wetswijziging van 1992 alleen&#13;
voor (hoofd-) bedrijfschappen de mogelijkheid om overtredingen van verordeningen&#13;
tuchtrechtelijk te handhaven. Vanaf 1992 was dit voor alle bedrijfslichamen mogelijk,&#13;
dus ook voor de (hoofd-) productschappen. Het betrof dan overtredingen van verordeningen&#13;
die op grond van artikel 93 van de Wbo waren vastgesteld, de zogenaamde&#13;
autonome verordeningen. Overtredingen van bepalingen in autonome verordeningen&#13;
die waren aangewezen als strafbare feiten waren economische delicten in de zin van&#13;
de Wet op de economische delicten. Indien bedrijfslichamen hun verordeningen tuchtrechtelijk&#13;
wilden handhaven, dan moesten ze dit in hun instellingsverordening hebben&#13;
bepaald. De Wet tuchtrechtspraak bedrijfsorganisatie 19544 regelde de tuchtrechtelijke&#13;
maatregelen, de beroepsmogelijkheid en schreef voor dat een bedrijfslichaam bij verordening&#13;
de rechtsgang, de samenstelling en de bevoegdheden van het tuchtgerecht&#13;
moest regelen. Enkele bedrijfslichamen hebben het tuchtrecht in hun instellingsverordening&#13;
opgenomen waarvan slechts een enkeling het ook daadwerkelijk heeft geëffectueerd.&#13;
5&#13;
3 Wet Tuchtrechtspraak bedrijfsorganisatie 2004&#13;
Vanaf eind jaren tachtig heeft de regering een beleid ingezet om bij handhaving van&#13;
sociaal-economisch regelgeving naast strafrecht ook andere handhavingstelsels in te&#13;
zetten. Gemeend werd dat bedrijfslichamen zelf verantwoordelijk moesten zijn voor&#13;
hun autonome regelgeving zulks met inbegrip van de handhaving daarvan. Toezicht&#13;
op de naleving van verordeningen moest efficiënter en effectiever kunnen door toepassing&#13;
van tuchtrecht. Daarbij zouden tevens het Openbaar Ministerie en de rechtelijke&#13;
macht worden ontlast evenals de opsporingsdiensten van de overheid.&#13;
Dit heeft geleid tot de wetwijziging van de Wbo van 19996 waarbij het nieuwe&#13;
handhavingsregime werd neergelegd in artikel 104 t/m 106. Uitgangspunt voor handhaving&#13;
van publiekrechtelijke regelgeving werd daarmee tuchtrecht. Strafrechtelijke&#13;
handhaving komt alleen nog aan de orde als het belang dat de verordening beoogt te&#13;
beschermen daartoe aanleiding geeft.&#13;
4 Overgangsproblematiek&#13;
De verwachting was dat de inwerkingtreding van de artikelen 104 t/m 106 Wbo gelijk&#13;
zou vallen met de inwerkingtreding van de Wet turbo. De inwerkingtreding van de&#13;
Wet turbo duurde echter langer dan verwacht. Het overgangsrecht van de Wbo met&#13;
betrekking tot de bestaande bedrijfslichamen gaf daardoor problemen.&#13;
Het overgangsrecht bepaalde dat bedrijfslichamen uiterlijk 30 juni 2003 moesten zijn&#13;
ingesteld bij instellingsbesluit waarmee de instellingsverordeningen zouden komen te&#13;
vervallen. Daarnaast diende op 30 juni 2003 de bestaande verordeningen te zijn herzien.&#13;
Hierbij werd geen rekening gehouden met het feit dat de inwerkingtreding van&#13;
de artikelen 104 t/m 106 Wbo en de Wet turbo wel eens na 30 juni 2003 zouden kunnen&#13;
plaatsvinden. Het probleem waar men tegenaan liep was dat met het vervallen&#13;
van de instellingsverordeningen ook het handhavingsinstrument kwam te vervallen.&#13;
Ingevolge artikel 104 en 105 oud, wordt het handhavingsinstrument namelijk toegewezen&#13;
in de instellingsverordening. Daarin wordt bepaald of en in hoeverre overtredingen&#13;
van verordeningen worden aangewezen als strafbare feiten en of en in hoeverre&#13;
op overtredingen tuchtrechtelijke maatregelen kunnen worden gesteld. Ingevolge artikel&#13;
104 nieuw kunnen overtredingen worden aangewezen als feiten waarvoor een&#13;
tuchtrechtelijke maatregel kan worden opgelegd danwel als strafbare feiten (als dat&#13;
nodig is voor de bescherming van de door de betrokken bepaling beschermde belangen).&#13;
Dit volgt dus niet uit het instellingsbesluit7 maar rechtstreeks uit de wet. De verordeningen&#13;
die voor 30 juni 2003 herzien dienden te zijn, zouden overtredingen nog&#13;
moeten aanwijzen als strafbare feiten, bij gebrek aan artikel 104 nieuw.&#13;
De oplossing werd gevonden in een vervroegde inwerkingtreding van artikel 104&#13;
Wbo bij Koninklijk Besluit.8 Ingevolgde de inwerkingtreding van artikel 104 Wbo&#13;
per 1 januari 2003 konden bij verordening overtredingen worden aangeduid als feiten&#13;
waarvoor een tuchtrechtelijke maatregel kan worden opgelegd. Hiertoe dienden&#13;
bedrijfslichamen, door het voorlopig ontbreken van de Wet turbo, op grond van artikel&#13;
8 van de Wet tuchtrechtspraak bedrijfsorganisatie 1954 wel over een verordening&#13;
tuchtrechtspraak te beschikken. Het Hoofdproductschap Akkerbouw heeft hiervan&#13;
gebruik gemaakt en voor de periode van 1 juli 2003 tot 1 april 2004 tuchtrechtelijk&#13;
gehandhaafd op grond van de Verordening HPA tuchtrechtspaak 2003. Deze verordening&#13;
strekte ertoe een tuchtgerecht in te stellen alsmede haar samenstelling en de&#13;
rechtsgang te regelen. Hierbij was al zoveel mogelijk aansluiting gezocht bij de Wet&#13;
turbo.&#13;
Vanaf 1 april 2004 is de Wet turbo van kracht en is de verordening komen te vervallen.&#13;
Voor het tuchtgerecht heeft dat als belangrijkste gevolg dat de maximaal op te&#13;
leggen boete van € 450,– op € 4.500,– komt te liggen.&#13;
5 Toezicht en controle&#13;
Met het toezicht op de naleving van de verordeningen zijn personen belast die hiervoor&#13;
bij besluit zijn aangewezen door het bedrijfslichaam.9 Deze personen zijn toezichthouders&#13;
in de zin van afdeling 5.2. van de Algemene wet bestuursrecht met de&#13;
daarin neergelegde bevoegdheden. De toezichthouder heeft, na zich te hebben gelegitimeerd,&#13;
de bevoegdheid om bedrijfsterreinen te betreden, inlichtingen te vorderen,&#13;
inzage te verlangen van zakelijke gegevens en bescheiden, en een berechtingsrapport&#13;
op te maken.Volgens de memorie van toelichting bij de Wbo kunnen bedrijfslichamen&#13;
ook privaatrechtelijk controlediensten met het toezicht op de naleving belasten, mits&#13;
deze een onafhankelijke en objectieve taakuitoefening waarborgen. Voorts mag er&#13;
geen sprake zijn van concurrentieverstoring met andere controlediensten. Met name&#13;
vanwege deze mogelijkheid om private diensten met toezicht te belasten wordt&#13;
bepaald dat het besluit tot aanwijzing van toezichthouders ministeriële goedkeuring&#13;
behoeft. Bij deze ministeriële goedkeuring zal vooral worden gelet op de bovengenoemde&#13;
aspecten van onafhankelijkheid, objectieve uitvoering van bevoegdheden&#13;
en mogelijke concurrentieverstoring.&#13;
Toezichthouders zijn belast met het controleren en eventueel constateren van&#13;
overtredingen van een voorschrift waarop tuchtrechtelijke handhaving staat. Het rapport&#13;
van een overtreding opgemaakt door een toezichthouder vormt de basis voor de&#13;
schriftelijke verklaring waarmee de voorzitter van het productschap de zaak bij het&#13;
tuchtgerecht aanhangig maakt.&#13;
Het Hoofdproductschap Akkerbouw heeft als toezichthouder aangewezen de&#13;
NAK AGRO te Emmeloord. De Plantenziektekundige Dienst voert ook controle uit&#13;
maar is geen toezichthouder.&#13;
6 Het Tuchtgerecht&#13;
Een aantal productschappen10 heeft reeds een tuchtgerecht ingesteld waarvan het&#13;
secretariaat is neergelegd bij het Instituut voor Agrarisch Recht. Bij het Tuchtgerecht&#13;
Akkerbouwproductschappen zijn sinds juli 2003 tientallen zaken aangebracht waarna&#13;
een mondelinge behandeling heeft plaatsgevonden en uitspraak is gedaan. Hieronder&#13;
wordt ingegaan op de benoeming, werkwijze en tuchtrechtelijke maatregelen van het&#13;
Tuchtgerecht waarbij als voorbeeld het Tuchtgerecht Akkerbouwproductschappen&#13;
wordt aangehaald.&#13;
6.1 Inrichting Tuchtgerecht&#13;
Het Tuchtgerecht heeft een voorzitter, leden en een secretaris. De voorzitter wordt op&#13;
voordracht van het bestuur van het bedrijfslichaam bij koninklijk besluit benoemd. De&#13;
leden en de secretaris worden door het bestuur van het bedrijfslichaam benoemd. De&#13;
Wet turbo geeft aan waaraan deze personen moeten voldoen. De voorzitter en secretaris&#13;
moeten in het bezit zijn van de titel meester in de rechten. De leden zijn deskundigen&#13;
in de branche waarvoor het Tuchtgerecht is ingesteld. Tot voorzitter van het&#13;
Tuchtgerecht Akkerbouwproductschappen is benoemd mr. H.J. van Abbema, zelfstandig&#13;
bedrijfsjurist, en tot secretaris prof. mr. D.W. Bruil, directeur van het Instituut&#13;
voor Agrarisch Recht. De leden zijn telers of gewezen telers van akkerbouwgewassen.&#13;
Essentieel is dat de voorzitter, secretaris en leden onafhankelijk zijn.&#13;
6.2 Werkwijze&#13;
De voorzitter van het bedrijfslichaam maakt de zaak binnen een redelijke termijn na&#13;
de constatering van de overtreding bij het tuchtgerecht aanhangig door middel van&#13;
een schriftelijke verklaring. De basis voor deze schriftelijke verklaring wordt gevormd&#13;
door het berechtingsrapport dat door de toezichthouder is opgemaakt. Deze verklaring&#13;
vermeldt de feiten en bij de verklaring zijn de op de zaak betrekking hebbende&#13;
stukken gevoegd.&#13;
De betrokkene wordt binnen acht weken nadat de zaak aanhangig is gemaakt&#13;
opgeroepen voor een mondelinge behandeling. De zitting van het tuchtgerecht is&#13;
openbaar. Tijdens de mondelinge behandeling kan zowel de voorzitter van het&#13;
bedrijfslichaam, al dan niet vertegenwoordigd, als betrokkene de zaak toelichten. Ter&#13;
zitting mogen getuigen en deskundigen worden meegenomen. Als de betrokkene niet&#13;
op de zitting verschijnt wordt verstek verleend. Het tuchtgerecht kan ter zitting&#13;
onmiddellijk mondeling uitspraak doen maar zal dat doorgaans schriftelijk doen. De&#13;
uitspraak houdt in de beslissing omtrent het opleggen van de tuchtrechtelijke maatregel,&#13;
de gronden en de voorschriften waarop zij berust.&#13;
6.3 Tuchtrechtelijke maatregelen&#13;
De tuchtrechtelijke maatregelen die door het tuchtgerecht kunnen worden opgelegd&#13;
zijn:&#13;
a. berisping;&#13;
b. geldboete;&#13;
c. openbaarmaking van de uitspraak op kosten van de betrokkene;&#13;
d. het onder verscherpte controle stellen van het bedrijf van de betrokkene op zijn&#13;
kosten voor ten hoogste twee jaar.&#13;
Het bedrag van de geldboete die opgelegd kan worden is maximaal € 4.500,–. Deze&#13;
geldboete kan worden verhoogd tot maximaal € 11.250,– indien het wederrechtelijk&#13;
verkregen voordeel bij de overtreden bepaling hoger is dan € 1.135,–. De geldboete&#13;
kan geheel of gedeeltelijk voorwaardelijk worden opgelegd. Bij een berisping of een&#13;
boete van minder dan € 225,– kan de voorzitter van het tuchtgerecht de zaak zonder&#13;
zitting afdoen.&#13;
6.4 Verzet&#13;
Indien tegen betrokkene verstek is verleend kan tegen de bij verstek gegeven uitspraak&#13;
binnen zes weken na verzending van de uitspraak verzet worden gedaan. De zaak&#13;
wordt dan weer op dezelfde wijze behandeld als in eerste aanleg maar er wordt geen&#13;
tweede keer verstek verleend.&#13;
6.5 Beroep&#13;
Tegen de uitspraak kan zowel door betrokkene als door de voorzitter van het bedrijfslichaam,&#13;
binnen zes weken na verzending van de uitspraak, hoger beroep worden&#13;
ingesteld bij het College van Beroep voor het Bedrijfsleven.&#13;
6.6 De tenuitvoerlegging&#13;
Het bedrijfslichaam is belast met de tenuitvoerlegging van de uitspraken van het&#13;
tuchtgerecht en het College van Beroep voor het Bedrijfsleven. Deze ontvangsten uit&#13;
de geldboeten zijn in eerste plaats bestemd voor de bestrijding van de met de tuchtrechtspraak&#13;
gemoeide kosten. Er is voor de bedrijfslichamen geen overheidsbijdrage&#13;
voor deze onkosten maar hierover wordt nog druk gedebatteerd. Binnen de publiekrechtelijke&#13;
organisatie leeft de mening dat de handhaving van verordeningen het algemeen&#13;
belang dient en het niet terecht is dat het tuchtgerecht geheel door de sector&#13;
wordt betaald.&#13;
7 Uitspraken tuchtgerecht Akkerbouwproductschappen&#13;
De te handhaven verordeningen van het Hoofdproductschap Akkerbouw betreffen&#13;
met name regelgeving die verband houdt met de teelt van akkerbouwgewassen11.&#13;
Elders in dit nummer is een aantal uitspraken van het Tuchtgerecht akkerbouwproductschappen&#13;
opgenomen. Het gaat hierbij om overtredingen van de volgende&#13;
verordeningen:&#13;
7.1 Verordening HPA aardappelmoeheid 2003&#13;
Doelstelling van deze verordening is beheersing van de aardappelziekte aardappelmoeheid.&#13;
Hiermee moet een verdere verspreiding van de ziekte worden voorkomen&#13;
en komt de export van voortkwekingsmateriaal niet in gevaar. Hiervoor zijn regels&#13;
gesteld aan het aantal malen dat op een zelfde perceel aardappels geteeld mogen worden,&#13;
namelijk niet vaker dan één keer in de drie jaar. Onder voorwaarden is er in&#13;
bepaalde situaties een nauwere vruchtwisseling toegestaan.&#13;
7.2 Verordening HPA wratziekte 2003&#13;
Doelstelling is verspreiding van wratziekte vanuit besmette percelen naar nog niet&#13;
besmette percelen te voorkomen. Eenmaal besmette percelen kunnen langdurig&#13;
besmet blijven. Wratziekte is bedreigend voor de aardappelteelt en de teelt van voortkwekingsmateriaal&#13;
(pootgoed, bloembollen). Op grond van de verordening is het in&#13;
bepaalde aangewezen gebieden alleen toegestaan aardappelen te telen met een bepaalde&#13;
resistentie. Deze gebieden en aardappelrassen zijn opgenomen in de bijlagen behorend&#13;
bij de verordening.&#13;
7.3 Verordening HPA bestrijding knolcyperus 2003&#13;
Doelstelling is de bestrijding van knolcyperus en het zoveel mogelijk voorkomen van&#13;
de verspreiding van knolcyperus. Knolcyperus is een hardnekkig onkruid dat in een&#13;
aantal land- en tuinbouwgewassen schade kan veroorzaken. Indien knolcyperus&#13;
wordt aangetroffen geldt een teeltverbod van bepaalde gewassen en is de ondernemer&#13;
verplicht de knolcyperus te bestrijden. In de verordening is verder geregeld op welke&#13;
wijze ondernemers in kennis worden gesteld van een teeltverbod en van de opheffing&#13;
daarvan. Tevens wordt aan de desbetreffende ondernemers voorgeschreven hoe de&#13;
knolcyperus bestreden moet worden.</content><legacyfootnotes>* Mw. Mr. W.M.A.K. Parmet-Bakker is juridisch medewerker bij het Instituut voor Agrarisch Recht.&#13;
1. Stb. 2004, 35.&#13;
2. De Wet turbo 2000 zou 1 april 2001 in werking treden maar is uiteindelijk als Wet turbo 2004 op 1 april&#13;
2004 in werking getreden.&#13;
3. Wet van 27 januari 1950, Stb. 1950, k22.&#13;
4. Wet van 16 september 1954, Stb. 1954, 417.&#13;
5. Het Bedrijfschap voor de Groothandel in Eieren, Eiproducten en Eiproductenindustrie (BGEEE) en&#13;
het Bedrijfschap voor de Pluimveehandel en Industrie (BPI) hadden een tuchtgerecht ingesteld. Beide&#13;
bedrijfschappen zijn inmiddels opgeheven. In 1999 is het Tuchtgerecht Productschap Pluimvee en&#13;
Eieren in het leven geroepen waarna in 2001 het Tuchtgerecht Productschap Vee en Vlees volgde.&#13;
6. Stb. 1999, 253.&#13;
7. Artikel 104 en 105 oud spreken ook over instellingsverordening en niet over instellingsbesluit zodat&#13;
toewijzing bij instellingsbesluit niet mogelijk lijkt.&#13;
8. Stb. 2002, 642.&#13;
9. Art. 104, derde lid Wbo.&#13;
10. Het Hoofdproductschap Akkerbouw, het Productschap Diervoeder, het Productschap Granen, Zaden&#13;
en Peulvruchten, het Productschap Wijn, het Productschap Margarine Vetten en Oliën en het Productschap&#13;
Vis.&#13;
11. Voor meer informatie zie www.hpa.nl.</legacyfootnotes><footnotes><footnote/></footnotes><auteurs>Mw. mr. W.M.A.K. Parmet - Bakker</auteurs><published>2005-03-01 00:00:00</published><modified>2005-03-01 00:00:00</modified><editiondate>2005-03-01</editiondate><htmlpath>https://denhollander.info/artikel/4209</htmlpath></article>
</articles></edition>
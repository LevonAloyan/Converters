<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2002</searchword><id>4677</id><udhid>UDH:TvAR/4677</udhid><titel>De Jong Schouwenburg c.s. / Stoop (TvAR 2002/5116)</titel><searchwords><searchword>TvAR 7/8/2002</searchword><searchword>TvAR 2002/5116</searchword><searchword>UDH:TvAR/4677</searchword></searchwords><attachments><attachment><name>2002_nr 78_Rechtspraak_5116.pdf</name><extention>pdf</extention><url>https://denhollander.info/download/4622/ci</url></attachment></attachments><inleiding>[Pachtwet art. 36]&#13;
&#13;
Gevorderde verklaring voor recht dat niet&#13;
aan alle pachters gedane opzegging niet&#13;
rechtsgeldig is betreft mede de geldigheid&#13;
van de opzegging aan de overige medepachters&#13;
– de pachtovereenkomst geldt&#13;
immers met de gezamenlijke medepachters&#13;
– en raakt ook hùn positie. Aangezien de&#13;
beslissing over de geldigheid van deze&#13;
opzegging ten aanzien van alle daarbij&#13;
betrokken partijen in gelijke zin dient te&#13;
luiden, kan deze slechts worden genomen&#13;
in een geding waarin al die partijen zijn&#13;
betrokken.&#13;
Ten overvloede: vaste rechtspraak is, dat de&#13;
kennisgeving van art. 36, lid 2 Pw op straffe&#13;
van nietigheid aan alle pachters dient te&#13;
worden uitgebracht. Weliswaar is denkbaar&#13;
dat in bijzondere omstandigheden door de&#13;
pachter(s) op die regel geen beroep mag&#13;
worden gedaan, maar van dergelijke&#13;
omstandigheden is hier niet gebleken.&#13;
Indien in een bespreking met beide pachters&#13;
“uitdrukkelijk en zeer duidelijk” zou zijn&#13;
afgesproken dat de ene pachter het aanspreekpunt&#13;
vormde en dat diens adres&#13;
gebruikt moest worden, zou dit een omstandigheid&#13;
kunnen zijn die aan een beroep op&#13;
nietigheid van de kennisgeving in de weg&#13;
staat.</inleiding><content>ARREST IN DE ZAAK VAN:&#13;
1 Jacob Willem Henricus de Jong Schouwenburg,&#13;
wonende te Neuchatel (Zwitserland),&#13;
2 Jacob Lucius Henricus de Jong Schouwenburg,&#13;
wonende te Groenekan, gemeente&#13;
Maartensdijk,&#13;
appellanten,&#13;
procureur: mr J.M.J. Huver,&#13;
tegen&#13;
Robertus Petrus Stoop, wonende te Waarland,&#13;
gemeente Harenkarspel,&#13;
geïntimeerde,&#13;
procureur: mr J.C.M.B. Kaal.&#13;
1 Het geding in eerste aanleg&#13;
De pachtkamer van het kantongerecht te Alk-&#13;
maar heeft op 22 juni 1999 tussen geïntimeerde&#13;
als eiser en appellanten als gedaagden vonnis&#13;
gewezen. Dit vonnis is in copie aan dit&#13;
arrest gehecht. Voor de procesgang, de beslissingen&#13;
en de motivering van de beslissingen in&#13;
eerste aanleg wordt daarnaar verwezen.&#13;
2 Het geding in hoger beroep&#13;
2.1 Bij exploot van 22 juli 1999 zijn appellanten&#13;
– verder ook te noemen De Jong Schouwenburg&#13;
c.s. – in hoger beroep gekomen van genoemd&#13;
vonnis met dagvaarding van geïntimeerde – verder&#13;
ook te noemen Stoop – voor dit hof.&#13;
2.2 Bij memorie van grieven hebben De Jong&#13;
Schouwenburg c.s. tegen dat vonnis één grief&#13;
aangevoerd en toegelicht en bewijs aangeboden&#13;
met conclusie dat het hof het vonnis zal&#13;
vernietigen en opnieuw rechtdoende alsnog&#13;
de vordering van Stoop volledig zal afwijzen&#13;
met veroordeling van Stoop in de kosten.&#13;
2.3 Stoop heeft bij memorie van antwoord&#13;
verweer gevoerd, een productie overgelegd en&#13;
bewijs aangeboden met conclusie dat het hof&#13;
De Jong Schouwenburg c.s. in hun appèl nietontvankelijk&#13;
zal verklaren, althans de vordering&#13;
aan De Jong Schouwenburg c.s. zal ontzeggen,&#13;
onder bekrachtiging van het vonnis,&#13;
met veroordeling van De Jong Schouwenburg&#13;
c.s. in de kosten van de appèl-procedure.&#13;
2.4 Vervolgens hebben partijen de stukken aan&#13;
het hof overgelegd voor het wijzen van arrest.&#13;
3 De grief&#13;
Deze is gericht tegen de overwegingen 5 tot&#13;
en met 9 van het vonnis.&#13;
4 De vaststaande feiten&#13;
4.1 Tussen partijen staat als enerzijds gesteld&#13;
en anderzijds erkend dan wel niet of onvoldoende&#13;
gemotiveerd weersproken – en mede&#13;
op grond van de in zoverre niet weersproken&#13;
inhoud van de overgelegde producties – het&#13;
navolgende vast.&#13;
4.2 De Jong Schouwenburg c.s. hebben bij&#13;
overeenkomst van augustus 1974 aan Cornelis&#13;
en Lambertus Stoop verpacht een perceel&#13;
bouwland groot 1.99 ha, kadastraal bekend&#13;
gemeente Heerhugowaard, sectie D, nr. 25&#13;
(thans sectie S, nr. 2232). De pachtovereenkomst&#13;
is op 30 december 1974 door de grondkamer&#13;
voor Noord-Holland goedgekeurd.&#13;
4.3 Stoop is de zoon en erfgenaam van Lambertus&#13;
Stoop, die in 1982 is overleden.&#13;
4.4 Bij aangetekend schrijven met bericht van&#13;
ontvangst d.d. 24 november 1997 heeft P.J.&#13;
Besselaar namens de verpachters de pachtovereenkomst&#13;
opgezegd met ingang van&#13;
1 januari 1998. De brief was gericht aan “De&#13;
heer C. Stoop en erven L. Stoop, p/a Beemsterboerweg&#13;
5, 1738 JZ Waarland”.&#13;
4.5 Het adres Beemsterboerweg 5 te Waarland&#13;
is het adres van Cornelis Stoop. Stoop woont&#13;
op het adres Bleekmeerweg 34 te Waarland.&#13;
5 Beoordeling van het geschil in&#13;
hoger beroep&#13;
5.1 Het hof overweegt als volgt. Op grond1 de&#13;
vaststaande feiten heeft de onderhavige pachtovereenkomst&#13;
tot in ieder geval het einde van&#13;
zijn looptijd gegolden tussen De Jong Schouwenburg&#13;
c.s. als verpachters enerzijds en Cornelis&#13;
Stoop en de erven van Lambertus Stoop&#13;
als pachters anderzijds. Ervan uitgaande dat&#13;
Stoop de enige erfgenaam van Lambertus&#13;
Stoop is – uit de stellingen van partijen blijkt&#13;
dit niet met zekerheid, terwijl stukken dienaangaande&#13;
niet zijn overgelegd – zou de&#13;
pachtovereenkomst gelden dan wel hebben&#13;
gegolden met Cornelis Stoop en Stoop als&#13;
gezamenlijke pachters. De als productie 1 bij&#13;
conclusie van antwoord overgelegde opzeggingsbrief&#13;
is gericht aan “de heer C. Stoop en&#13;
erven L. Stoop’’ en strekt ertoe, dat de pachtovereenkomst&#13;
als geheel – met alle pachters –&#13;
wordt beëindigd. Stoop vordert in de onderhavige&#13;
procedure een verklaring voor recht,&#13;
dat die opzegging niet rechtsgeldig is. Die&#13;
vordering betreft mede de geldigheid van de&#13;
opzegging aan de overige medepachters (in&#13;
ieder geval C. Stoop) – de pachtovereenkomst&#13;
geldt immers met de gezamenlijke medepachters&#13;
– en raakt ook hùn positie. Aangezien de&#13;
beslissing over de geldigheid van deze opzegging&#13;
ten aanzien van alle daarbij betrokken&#13;
partijen in gelijke zin dient te luiden, kan deze&#13;
slechts worden genomen in een geding waarin&#13;
al die partijen zijn betrokken. Derhalve hadden&#13;
de overige medepachters (in ieder geval&#13;
C. Stoop en wellicht nog anderen) als partij in&#13;
het geding moeten worden betrokken tenein-&#13;
1. Lees: op grond van (red.).&#13;
de in de gelegenheid te worden gesteld hun&#13;
standpunt te geven. Nu dit niet is geschied,&#13;
zal Stoop in zijn vordering niet-ontvankelijk&#13;
moeten worden verklaard.&#13;
5.2 Stoop heeft gesuggereerd dat de pacht met&#13;
C. Stoop zou zijn geëindigd in verband met&#13;
diens leeftijd (inleidende dagvaarding en&#13;
memorie van antwoord onder 1), maar hij&#13;
heeft daarbij noch gewezen op een door de&#13;
grondkamer goedgekeurde pachtwijzigingsovereenkomst&#13;
waarbij Stoop als enig pachter&#13;
is aangemerkt, noch melding gemaakt van een&#13;
eerdere opzegging van de pacht waarbij de&#13;
65-jarige leeftijd van C. Stoop als grond is&#13;
aangevoerd. Bovendien lijkt die stelling niet&#13;
verenigbaar met Stoops in deze procedure&#13;
ingenomen standpunt, dat niet aan beide&#13;
pachters is opgezegd.&#13;
5.3 Ten overvloede wordt nog het volgende&#13;
overwogen. Vaste rechtspraak is, dat de kennisgeving&#13;
van art. 36, lid 2 Pw op straffe van&#13;
nietigheid aan alle pachters dient te worden&#13;
uitgebracht. Weliswaar is denkbaar dat in bijzondere&#13;
omstandigheden door de pachter(s)&#13;
op die regel geen beroep mag worden gedaan,&#13;
maar van dergelijke omstandigheden is in het&#13;
onderhavige geval niet gebleken:&#13;
– het enkele feit dat de correspondentie door&#13;
de verpachters steeds zou zijn verzonden naar&#13;
het adres Beemsterboerweg 5 te Waarland (de&#13;
verpachters leggen overigens alleen correspondentie&#13;
over die ná de opzegging is verzonden)&#13;
brengt nog niet mee dat de verpachters&#13;
ervan mochten uitgaan dat ook de kennisgeving&#13;
van art. 36, lid 2 Pw rechtsgeldig aan&#13;
alleen dat adres mocht worden uitgebracht;&#13;
– ook het mogelijke feit dat de pachters steeds&#13;
vanaf dat adres correspondeerden (hetgeen&#13;
overigens niet blijkt uit productie 2 bij conclusie&#13;
van antwoord, zoals de verpachters&#13;
stellen) brengt niet mee dat de verpachters de&#13;
kennisgeving aan alleen dat adres mochten&#13;
uitbrengen;&#13;
– in het onderhavige geval is niet tijdig een&#13;
verlengingsverzoek ingediend; zelfs staat niet&#13;
vast dat Stoop door C. Stoop tijdig van de&#13;
kennisgeving op de hoogte is gebracht (dit&#13;
kan zeker niet worden afgeleid uit Stoops&#13;
brief van 13 maart 1998).&#13;
De Jong Schouwenburg c.s. hebben nog in&#13;
hun memorie van grieven gesteld dat op&#13;
3 oktober 1996, bij een bespreking met beide&#13;
pachters, “uitdrukkelijk en zeer duidelijk”&#13;
zou zijn afgesproken dat C. Stoop het aanspreekpunt&#13;
vormde en “dat diens adres daarbij&#13;
gebruikt moest worden, namelijk Beemsterboerweg&#13;
5 te Waarland”. Dit zou een&#13;
omstandigheid kunnen zijn die eraan in de&#13;
weg staat, dat Stoop zich mag beroepen op&#13;
nietigheid van de kennisgeving. Stoop heeft de&#13;
stelling van De Jong Schouwenburg c.s. echter&#13;
met klem en gemotiveerd betwist, zodat op&#13;
dit punt geen definitief oordeel kan worden&#13;
gegeven alvorens bewijslevering heeft plaatsgevonden.&#13;
5.4 De slotsom luidt, dat het vonnis waarvan&#13;
beroep dient te worden vernietigd en Stoop in&#13;
zijn vordering niet-ontvankelijk zal worden&#13;
verklaard. Hij zal worden veroordeeld in de&#13;
kosten van beide instanties.&#13;
6 De beslissing&#13;
Het hof, rechtdoende in hoger beroep,&#13;
vernietigt het vonnis van de pachtkamer van&#13;
het kantongerecht te Alkmaar van 22 juni 1999,&#13;
waarvan beroep en, opnieuw rechtdoende:&#13;
verklaart Stoop alsnog niet-ontvankelijk in&#13;
zijn vordering;&#13;
veroordeelt Stoop in de kosten van de procedure&#13;
in beide instanties, aan de zijde van&#13;
De Jong Schouwenburg begroot op ƒ 500,–&#13;
wegens gemachtigdensalaris in eerste aanleg&#13;
en op ƒ 121,26 wegens kosten exploot, ƒ 475,–&#13;
wegens griffierecht en ƒ 1.700,– wegens salaris&#13;
procureur tot op heden in hoger beroep.</content><legacyfootnotes/><footnotes><footnote/></footnotes><auteurs/><published>2002-07-01 00:00:00</published><modified>2000-06-06 00:00:00</modified><editiondate>2002-07-01</editiondate><htmlpath>https://denhollander.info/artikel/4677</htmlpath></article>
</articles></edition>
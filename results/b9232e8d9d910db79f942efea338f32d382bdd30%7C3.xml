<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2002</searchword><id>4641</id><udhid>UDH:TvAR/4641</udhid><titel>Almekinders / Almekinders (TvAR 2002/5105)</titel><searchwords><searchword>TvAR 5/2002</searchword><searchword>TvAR 2002/5105</searchword><searchword>UDH:TvAR/4641</searchword></searchwords><attachments><attachment><name>2002_nr 5_Rechtspraak_5105.pdf</name><extention>pdf</extention><url>https://denhollander.info/download/4586/ci</url></attachment></attachments><inleiding>[Pachtwet art. 38, 41, 45]&#13;
&#13;
Tegen verlenging als zodanig geen beroep&#13;
ingesteld; in hoger beroep staat slechts ter&#13;
beoordeling of sprake is van bijzondere&#13;
omstandigheden die verlenging met een&#13;
duur van drie jaren rechtvaardigen. Van&#13;
serieus en uitvoerbaar voornemen tot het&#13;
door de verpachters gestelde eigen gebruik&#13;
van het verpachte voor de wijnbouw is&#13;
onvoldoende gebleken. Alleen de wenselijkheid&#13;
van overleg tussen partijen en het niet&#13;
verstoren van hun verstandhouding kan&#13;
niet dienen als een bijzondere omstandigheid&#13;
die verlenging met korte duur rechtvaardigt.&#13;
Ook overigens niet gebleken van&#13;
gronden voor verlenging met een kortere&#13;
dan de wettelijke duur.</inleiding><content>BESCHIKKING IN DE ZAAK VAN:&#13;
1. Cornelis Johannes Almekinders, wonende&#13;
te Cadzand,&#13;
2. Johannes Cornelis Almekinders, wonende&#13;
te Retranchement,&#13;
appellanten,&#13;
procureur: mr P.C. Plochg,&#13;
tegen&#13;
Maria Suzanna Almekinders, wonende te&#13;
Leiden,&#13;
geïntimeerde,&#13;
gemachtigde: M.L. Rottier.&#13;
1 Het geding in eerste aanleg&#13;
1.1 De pachtkamer van het kantongerecht te&#13;
Terneuzen heeft op 3 november 1999 tussen&#13;
partijen een beschikking gegeven, waarbij de&#13;
tussen geïntimeerde als verpachtster en appellanten&#13;
als pachters bestaande pachtovereenkomst&#13;
met betrekking tot een perceel land,&#13;
kadastraal bekend gemeente Sluis, sectie L,&#13;
nr. 1031, groot 3.59.15 ha, is verlengd met drie&#13;
jaren, ingaande 1 april 2001, met bepaling dat&#13;
verzoekers tussen 1 januari 2003 en 1 april&#13;
2003 verdere verlenging van de pachtovereenkomst&#13;
kunnen vragen en met compensatie van&#13;
de proceskosten in die zin, dat iedere partij&#13;
haar eigen kosten draagt.&#13;
1.2 De beschikking is gegeven uit overweging&#13;
dat de pachtkamer van het kantongerecht er&#13;
enerzijds nog niet van overtuigd is dat de verpachtster&#13;
en haar partner Rottier het voornemen&#13;
hebben om het gepachte zelf voor landbouwdoeleinden&#13;
in gebruik te nemen, maar&#13;
dat anderzijds het door hen geuite voornemen&#13;
kan worden aangemerkt als een voornemen&#13;
tot realisering van een bijzondere teelt die tot&#13;
een beter rendement van de grond zou kunnen&#13;
leiden en dat partijen en verstandig aan&#13;
zouden doen hun overleg omtrent de verdeling&#13;
van de nalatenschap van hun vader voort&#13;
te zetten en hun verhouding niet te laten verstoren&#13;
door een wellicht oplosbaar meningsverschil&#13;
over geld.&#13;
2 Het geding in hoger beroep&#13;
2.1 De pachters zijn bij op 6 december 1999&#13;
ter griffie van het hof ingekomen beroepschrift&#13;
onder aanvoering van vier grieven en&#13;
het aanbieden van bewijs in hoger beroep&#13;
gekomen van vorenbedoelde beschikking, met&#13;
verzoek deze beschikking te vernietigen en&#13;
opnieuw beschikkende primair de pachters&#13;
alsnog niet-ontvankelijk te verklaren in hun&#13;
verzoek tot pachtverlenging en daarbij te verklaren&#13;
voor recht, dat de pachtovereenkomst&#13;
tussen partijen met ingang van 1 april 2001&#13;
van rechtswege voor de wettelijke duur van&#13;
zes jaren zal voortduren, en subsidiair, de&#13;
onderhavige pachtovereenkomst te verlengen&#13;
met de wettelijke duur van zes jaren, zulks te&#13;
rekenen vanaf 1 april 2001.&#13;
2.2 De verpachtster heeft bij brief van&#13;
14 januari 2000 aan het hof meegedeeld af te&#13;
zien van het indienen van een verweerschrift.&#13;
2.3 Op 7 februari 2000 heeft een mondelinge&#13;
behandeling van het hoger beroep plaatsgevonden.&#13;
Aanwezig waren namens de verpachtster&#13;
dhr. M.L. Rottier en de pachter&#13;
Johannes Cornelis Almekinders in persoon,&#13;
bijgestaan door de procureur van de pachters.&#13;
Mr Plochg heeft het hof een door Cornelis&#13;
Johannes Almekinders ondertekend stuk&#13;
overhandigd, uit welk stuk blijkt dat deze zijn&#13;
broer en mr Plochg heeft gevolmachtigd hem&#13;
in deze procedure te vertegenwoordigen. Partijen&#13;
hebben vervolgens aan het hof inlichtingen&#13;
verstrekt, waarna mr Plochg en dhr. Rottier&#13;
de wederzijdse standpunten nader hebben&#13;
toegelicht.&#13;
3 De grieven&#13;
Deze luiden:&#13;
I Ten onrechte heeft de pachtkamer van het&#13;
kantongerecht verzuimd te beslissen, dat de&#13;
kennisgeving van verpachtster ex art. 36, lid 2&#13;
Pachtwet zonder enig rechtsgevolg is gebleven&#13;
en heeft zij nagelaten verzoekers tot&#13;
pachtverlenging, thans appellanten om die&#13;
reden niet-ontvankelijk te verklaren.&#13;
II Ten onrechte heeft de pachtkamer van het&#13;
kantongerecht overwogen, dat bij het verlies&#13;
van het gepachte de grondslag van het maatschappelijk&#13;
bestaan van appellant sub b. niet&#13;
wordt aangetast, althans heeft de pachtkamer&#13;
in het kader van de billijkheidstoetsing ex art.&#13;
38 Pw onvoldoende betekenis toegekend aan&#13;
het grote belang van het gepachte voor deze&#13;
pachter.&#13;
III Ten onrechte heeft de pachtkamer van het&#13;
kantongerecht bijzondere omstandigheden&#13;
aanwezig geacht, zoals bedoeld in artikel 45&#13;
lid 1 Pw.&#13;
IV Ten onrechte heeft de pachtkamer van het&#13;
kantongerecht de pachtovereenkomst niet voor&#13;
de wettelijke duur van zes jaren verlengd.&#13;
4 De vaststaande feiten&#13;
4.1 Tussen partijen staat als gesteld en erkend&#13;
dan wel niet voldoende weersproken het&#13;
navolgende vast.&#13;
4.2 C.J. Almekinders, de vader van partijen,&#13;
heeft met ingang van 1 april 1994 voor de&#13;
duur van zes jaren aan appellanten verpacht&#13;
een perceel bouwland te Sluis, kadastraal&#13;
bekend gemeente Sluis, sectie L, nr. 1031,&#13;
groot 3.59.15 ha.&#13;
4.3 De pachtovereenkomst is op 1 juli 1994 op&#13;
schrift gesteld, op 3 augustus 1994 bij de&#13;
grondkamer voor Zeeland ter toetsing binnengekomen&#13;
en op 23 september 1994 door&#13;
die grondkamer goedgekeurd. Ingevolge art. 9,&#13;
lid 1 van de pachtwet eindigt de overeenkomst&#13;
op 30 maart 2001.&#13;
4.4 Na overlijden van C.J. Almekinders is het&#13;
perceel bouwland in het kader van de verdeling&#13;
van de nalatenschap aan geïntimeerde&#13;
toebedeeld.&#13;
4.5 Bij schrijven van 23 maart 1999 – derhalve&#13;
tijdig – heeft geïntimeerde aan Johannes Cornelis&#13;
Almekinders kennis gegeven geen verdere&#13;
verlenging van de pachtovereenkomst te&#13;
wensen.&#13;
5 De mondelinge behandeling&#13;
Ter zitting van het hof is het volgende verklaard:&#13;
Door pachter Johannes Cornelis Almekinders:&#13;
Ik ben 36 jaar oud en woon samen. Ik heb de&#13;
LU Wageningen doorlopen, heb enkele jaren&#13;
in de Verenigde Staten gestudeerd en ben&#13;
gepromoveerd. Ik exploiteer een akkerbouwbedrijf&#13;
van 67.73.85 ha, waarvan 18.59 ha&#13;
– met daarop woonhuis en bedrijfsgebouwen,&#13;
zijnde twee loodsen en een garage – mijn&#13;
eigendom is en de rest wordt gepacht. Naast&#13;
de onderhavige 3.59.15 ha pacht ik samen met&#13;
mijn broer nog 7.37.94 ha van mijn zuster (die&#13;
overeenkomst loopt op 17 oktober 2003 af),&#13;
pacht ik sinds 1997 30.68.46 ha van mijn broer&#13;
en pacht ik 7.49.30 ha van een derde-particulier.&#13;
De grond in geschil vormt één blok met&#13;
de andere van mijn zuster gepachte grond. Dit&#13;
blok grenst aan grond die van een derde&#13;
wordt gepacht, welke grond weer grenst aan&#13;
mijn huiskavel. Het tot mijn bedrijf behorende&#13;
bouwland wordt beteeld met gerst, tarwe,&#13;
suikerbieten en graszaad; ook maak ik&#13;
gebruik van de braakregeling. De grond is&#13;
sterk wisselend (van lichte zand tot zware&#13;
klei). Ik ben geïnteresseerd in alternatieve&#13;
teelten en wil op mijn bedrijf aan natuurontwikkeling&#13;
doen.&#13;
Mijn bedrijfsresultaat was in 1996 goed, maar&#13;
het beeld wordt enigszins vertekend doordat&#13;
in de jaarstukken in feite de resultaten over&#13;
12 jaar zijn weergegeven. In 1997 was sprake&#13;
van verlies, 1998 gaf een behoorlijk resultaat&#13;
te zien en mijn resultaten over 1999 zullen&#13;
ongeveer ƒ 30.000,– à 40.000,– bedragen. De&#13;
voorlichting heeft mij een bruto-inkomen van&#13;
circa ƒ 30.000,– in het vooruitzicht gesteld.&#13;
Het bedrijf was sterk verouderd toen ik het&#13;
overnam en ik moet nu investeren en op&#13;
intensievere teelten overschakelen. Ik heb in&#13;
1999 9 ha zaaiklaar land verhuurd voor pootaardappelen,&#13;
vandaar dat die grond niet in de&#13;
mei-telling is opgenomen.&#13;
Ik heb neveninkomsten van ƒ 3.000,– à 4.000,–&#13;
per jaar als vertegenwoordiger van een machinefabriek&#13;
op free-lance basis. De daarmee&#13;
gemoeide werkzaamheden kosten ongeveer&#13;
een halve dag per week. Ik wil die activiteiten&#13;
wel uitbreiden in verband met de lage inkomsten&#13;
uit mijn landbouwbedrijf, maar een zekere&#13;
bron van inkomsten geeft dit werk niet.&#13;
Mijn vriendin heeft een betrekking, maar is&#13;
momenteel in de ziektewet.&#13;
Mijn broer is 43 jaar oud, is gehuwd en heeft&#13;
twee kinderen. Hij is eveneens afgestudeerd&#13;
aan de LU Wageningen. Hij was dijkgraaf van&#13;
beroep, maar zit thans in de wachtgeldregeling&#13;
en solliciteert naar een andere baan. Zijn&#13;
echtgenote heeft een recreatiebedrijf; mijn&#13;
broer overweegt daarin te gaan participeren of&#13;
in een akkerbouwbedrijf. Het is niet uitgesloten&#13;
dat mijn broer met mij samen (onder&#13;
andere) het onderhavige land zal gaan bewerken.&#13;
Momenteel geeft hij mij alleen adviezen&#13;
over lange-termijn zaken. Hij trekt geen&#13;
inkomsten uit mijn bedrijf en betaalt ook geen&#13;
pacht. Wel vult hij een mei-telling-formulier&#13;
in. Hij is medepachter van de onderhavige&#13;
grond omdat in 1994 nog niet duidelijk was&#13;
wie van ons beiden het ouderlijk bedrijf zou&#13;
overnemen.&#13;
We zijn binnen de familie aan het aftasten wat&#13;
precies de bestemming van onder andere de&#13;
onderhavige grond zal zijn.&#13;
Door M.L. Rottier namens de verpachtster:&#13;
De verpachtster, mijn partner, is 40 jaar oud&#13;
en ik zelf ben 43 jaar oud. Zij werkt als personeelsfunctionaris&#13;
bij de belastingdienst. Ik ben&#13;
planoloog en heb geen vaste baan, maar wordt&#13;
ingehuurd door detacheringsbureaus op projectbasis.&#13;
Wij wonen in Leiden, op circa 180-&#13;
200 km afstand van de grond in geschil. Mijn&#13;
partner heeft een MBO-opleiding, maar is&#13;
opgegroeid in het boerenbedrijf.&#13;
Wij willen meer rendement van de grond en&#13;
beogen deze te gaan gebruiken voor de wijnbouw.&#13;
Ik zie ook dit als een project. Als de&#13;
pacht zou eindigen, zou ik onmiddellijk gewassen&#13;
gaan planten. Druiven zijn een onderdeel&#13;
daarvan, maar wij willen ook van andere&#13;
gewassen wijn gaan maken. Die gewassen&#13;
kunnen uiteenlopen van appels tot vlierbessen.&#13;
We hebben nog geen besluit genomen&#13;
over de te telen druivenrassen. Ik wil de&#13;
Nederlandse rassen beter leren kennen en ben&#13;
voornemens daartoe bedrijven te gaan bezoeken.&#13;
In de eerste periode zou onze prioriteit&#13;
zijn dat de gewassen zo snel mogelijk tot rijping&#13;
komen. In de eerste vier jaren kunnen we&#13;
ook gebouwen gaan zoeken voor opslag e.d.&#13;
We hebben nog geen gebouwen gepland op&#13;
dit stuk grond. Mogelijkerwijze zouden op&#13;
het andere door mijn partner verpachte stuk&#13;
grond gebouwen kunnen worden gesticht. Dat&#13;
moeten we te zijner tijd nog bezien. Vooralsnog&#13;
zouden onze werkzaamheden beperkt&#13;
kunnen blijven tot bepaalde periodes; ook&#13;
hebben we contacten in Zeeland, zodat we&#13;
derden kunnen inschakelen. In de eerste fase&#13;
is het wonen of afstand geen bezwaar, omdat&#13;
er alleen enig onderhoud aan de gewassen&#13;
moet plaatsvinden. Ons uiteindelijke doel is&#13;
na circa 10 jaren een bestaan in de wijnbouw&#13;
te hebben. Ik heb gerekend dat van deze&#13;
grond zo’n 4.000 à 5.000 liter wijn per hectare&#13;
moet kunnen worden verkregen, hetgeen zou&#13;
leiden tot een omzet van minimaal ƒ 150.000,–.&#13;
Dat is een levensvatbaar bedrijf. Wij hebben&#13;
nog geen precieze berekening gemaakt van de&#13;
kosten van inplant en beheer, maar ik ga ervan&#13;
uit, dat wij de benodigde investeringen kunnen&#13;
opbrengen. Wij beogen ook dagtoerisme&#13;
(het bieden van de mogelijkheid het bedrijf te&#13;
bezoeken, wijn te proeven en ter plekke produkten&#13;
te kopen). We hebben nog geen financieel&#13;
plaatje gemaakt voor bijvoorbeeld een&#13;
wijnproeflokaal omdat we eerst zekerheid&#13;
willen hebben ten aanzien van de grond.&#13;
We hebben indertijd met de pachters afgesproken&#13;
dat we één jaar de tijd zouden nemen&#13;
om tot zaken te komen (waarbij ook de verkoop&#13;
van deze grond tot de mogelijkheden&#13;
behoorde), maar die afspraak wordt aan de&#13;
andere zijde ontkend.&#13;
6 Beoordeling van het geschil in&#13;
hoger beroep&#13;
6.1 Ter gelegenheid van de mondelinge behandeling&#13;
heeft mr Plochg aan het hof meegedeeld&#13;
dat de eerste grief wordt ingetrokken.&#13;
Gelet hierop kan die grief zonder inhoudelijke&#13;
beoordeling worden verworpen en zal het&#13;
primair gevorderde niet worden toegewezen.&#13;
Als uitgangspunt voor het vervolg dient derhalve,&#13;
dat de pachters kunnen worden ontvangen&#13;
in hun verzoek tot verlenging van de&#13;
pachtovereenkomst.&#13;
6.2. De pachtkamer van het kantongerecht&#13;
heeft haar beslissing tot verlenging van de&#13;
pachtovereenkomst doen steunen op de overweging,&#13;
dat zij er niet van overtuigd is dat de&#13;
verpachtster daadwerkelijk het voornemen&#13;
heeft om het verpachte zelf voor landbouwdoeleinden&#13;
in gebruik te nemen. Genoemde&#13;
pachtkamer heeft vervolgens het verlengingsverzoek&#13;
kennelijk beoordeeld aan de hand van&#13;
het bepaalde in de artikelen 38 (en niet 41) en&#13;
45 van de Pachtwet. De verpachtster is niet in&#13;
(incidenteel) beroep gekomen tegen de verlen-&#13;
ging van de pacht als zodanig, zodat in hoger&#13;
beroep slechts ter beoordeling staat of sprake&#13;
is van bijzondere omstandigheden die verlenging&#13;
met een duur van drie jaren – en niet met&#13;
de wettelijke duur van zes jaren – rechtvaardigen.&#13;
6.3 Het hof is met de pachtkamer van het kantongerecht&#13;
van oordeel, dat onvoldoende is&#13;
gebleken van een serieus en uitvoerbaar voornemen&#13;
van de verpachtster tot persoonlijk&#13;
gebruik van de onderhavige grond voor de&#13;
gestelde wijnbouw. Noch de verpachtster,&#13;
noch haar partner heeft een toegespitste opleiding&#13;
genoten of – voor zover gebleken – ervaring&#13;
in de wijnbouw opgedaan. Zij hebben&#13;
niet gesteld dat zij zich willen laten bijstaan&#13;
door deskundigen. Voor zover gebleken is&#13;
geen serieus haalbaarheidsonderzoek verricht;&#13;
er zijn zelfs geen globale berekeningen overgelegd&#13;
welke enig inzicht kunnen geven in de&#13;
met de plannen gemoeide kosten. Ook is nog&#13;
niet gebleken van enigszins vastomlijnde&#13;
plannen ter zake van de te verbouwen gewassen&#13;
en blijkt niet van enig onderzoek met&#13;
betrekking tot de vraag, of de onderhavige&#13;
grond voor de teelt van die gewassen geschikt&#13;
is. Het hof merkt daarbij op, dat de wijnbouw&#13;
in Zeeland (nog) geen gebruikelijke teelt is.&#13;
Ook is niet gebleken dat de verpachtster bij&#13;
de desbetreffende instanties navraag heeft&#13;
gedaan naar de planologische realiseerbaarheid&#13;
van haar plannen, die niet alleen landbouwkundig&#13;
gebruik, maar ook dagrecreatie&#13;
omvatten en mogelijkerwijs tevens tot het&#13;
stichten van gebouwen zullen leiden. Het hof&#13;
merkt hierbij op dat de verpachtster, ook na&#13;
de vingerwijzing van de pachtkamer van het&#13;
kantongerecht in rechtsoverwegingen 6.6 en&#13;
6.7 (vijfde zin) van haar vonnis, in hoger&#13;
beroep heeft volstaan met het overleggen van&#13;
een globale “toelichting met betrekking tot&#13;
het op te richten bedrijf” die geen enkel houvast&#13;
biedt voor een beoordeling van de ernst&#13;
en uitvoerbaarheid van haar gestelde voornemen.&#13;
Er is ook niets gesteld waaruit aannemelijk&#13;
zou kunnen worden dat de plannen van&#13;
de verpachtster in geval van verlenging met&#13;
bijvoorbeeld drie jaren vastere vormen dan&#13;
thans zullen hebben aangenomen. Aldus heeft&#13;
de verpachtster onvoldoende inzicht gegeven&#13;
in haar belang bij het gepachte om haar voornemen&#13;
te kunnen aanmerken als een bijzondere&#13;
omstandigheid die verlenging met een kortere&#13;
dan de wettelijke duur rechtvaardigt.&#13;
6.4 Hoewel het hof de laatste twee zinnen van&#13;
rechtsoverweging 6.7 van het vonnis waarvan&#13;
beroep onderschrijft, kan alleen de wenselijkheid&#13;
van voortgezet overleg tussen partijen en&#13;
van het niet verstoren van hun verstandhouding&#13;
onder de huidige omstandigheden – waarin&#13;
partijen omtrent die verlenging van mening&#13;
verschillen – niet dienen als een bijzondere&#13;
omstandigheid die een verlenging met een&#13;
kortere duur rechtvaardigt.&#13;
6.5 De pachtkamer van het kantongerecht&#13;
heeft haar beslissing tot verlenging voor een&#13;
korte duur kennelijk mede doen steunen op&#13;
haar overweging, dat door het verlies van het&#13;
gepachte de grondslag van het maatschappelijk&#13;
bestaan van de pachters niet (C.J. Almekinders)&#13;
respectievelijk niet ernstig (J.C.&#13;
Almekinders) zal worden aangetast. De pachters&#13;
hebben deze overweging wat betreft&#13;
Johannes Cornelis Almekinders middels een&#13;
grief bestreden en ter zake bewijs aangeboden.&#13;
Naar het oordeel van het hof kan in het&#13;
midden blijven of verlies van het gepachte&#13;
deze pachter zo ernstig zou treffen als door&#13;
hem gesteld. Niet betwist is, dat hij het&#13;
gepachte gebruikt voor de akkerbouw en dat&#13;
de onderhavige grond aldus een concrete bijdrage&#13;
van enige betekenis voor zijn bedrijfsresultaat&#13;
levert. Het hof is van oordeel dat de&#13;
mogelijkheid, dat verlies van het gepachte&#13;
deze pachter niet ernstig zou aantasten in de&#13;
grondslag van diens maatschappelijk bestaan,&#13;
tegen de achtergrond van het onder 6.3 overwogene&#13;
geen reden voor verlenging met een&#13;
kortere dan de wettelijke duur vormt, ook&#13;
niet indien de familieverhouding tussen partijen&#13;
wordt meegewogen.&#13;
6.6 Het boven overwogene brengt mee, dat de&#13;
eventuele gegrondheid van grief II in het midden&#13;
kan worden gelaten en dat de grieven III&#13;
en IV gegrond zijn. De beschikking waarvan&#13;
beroep zal worden vernietigd en de pachtovereenkomst&#13;
zal alsnog worden verlengd&#13;
met de wettelijke duur van zes jaren. Het hof&#13;
onderschrijft rechtsoverweging 7 van het vonnis&#13;
en zal de daar gegeven proceskostenveroordeling&#13;
– waartegen ook geen grief is gericht&#13;
– in stand laten. In hoger beroep is geen pro-&#13;
ceskostenveroordeling gevraagd, zodat een&#13;
beslissing daaromtrent achterwege kan blijven.&#13;
7 De beslissing&#13;
Het hof, beschikkende in hoger beroep:&#13;
vernietigt de beschikking van de pachtkamer&#13;
van het kantongerecht te Terneuzen van&#13;
3 november 1999, waarvan beroep – behoudens&#13;
wat betreft de in die beschikking gegeven&#13;
kostenveroordeling in welk opzicht de&#13;
beschikking wordt bevestigd – en, opnieuw&#13;
beschikkende:&#13;
verlengt de tussen partijen bestaande pachtovereenkomst&#13;
met betrekking tot het perceel&#13;
land, kadastraal bekend gemeente Sluis, sectie&#13;
L, nr. 1031, groot 3.59.15 ha met de wettelijke&#13;
duur van zes jaren, ingaande 1 april 2001.</content><legacyfootnotes/><footnotes><footnote/></footnotes><auteurs/><published>2002-02-11 00:00:00</published><modified>2002-02-11 00:00:00</modified><editiondate>2002-02-11</editiondate><htmlpath>https://denhollander.info/artikel/4641</htmlpath></article>
</articles></edition>
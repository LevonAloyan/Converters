<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2004</searchword><id>3688</id><udhid>UDH:TvAR/3688</udhid><titel>Het gemeentelijk voorkeursrecht in het voorbije jaar</titel><searchwords><searchword>TvAR 11/2004</searchword><searchword>UDH:TvAR/3688</searchword></searchwords><attachments><attachment><name>2004_nr 11_Artikel_Sluysmans.pdf</name><extention>pdf</extention><url>https://denhollander.info/download/3684/ci</url></attachment></attachments><inleiding>1 Inleiding&#13;
Het is inmiddels haast een traditie geworden dat in dit tijdschrift jaarlijks een overzicht&#13;
wordt gegeven van de recente ontwikkelingen rondom het gemeentelijk voorkeursrecht&#13;
krachtens de Wet voorkeursrecht gemeenten (hierna: Wvg)1 Wij signaleren&#13;
wel een teruglopende prominentie van het voorkeursrecht in de kolommen van rechtspraak&#13;
en literatuur. Na de grote storm van de novemberbeschikkingen van 2000 en&#13;
de reparatie van de gevolgen van die storm lijkt nu de luwte enigszins te zijn ingetreden.&#13;
Zou het waar zijn dat de “oorverdovende stilte” waarvan De Groot2 spreekt&#13;
erop duidt dat de grondmarkt inderdaad grotendeels “ondergronds” is gegaan? Wij&#13;
denken van wel.&#13;
Dit neemt niet weg dat het bovengrondse leven nog genoeg stof biedt voor een goed&#13;
gevuld overzicht. In de eerste plaats staan wij kort stil bij de in onze vorige bijdrage al&#13;
aangekondigde, maar inmiddels ook daadwerkelijk tot stand gebrachte verbreding&#13;
van de reikwijdte van het gemeentelijk voorkeursrecht. Daarnaast bespreken wij een&#13;
tweetal klassiek te noemen onderwerpen, namelijk de recente geschillen inzake enerzijds&#13;
de vestiging van het voorkeursrecht en anderzijds de toepassing van artikel 26&#13;
Wvg. Wij sluiten af met een vooruitblik naar de toekomst.&#13;
</inleiding><content>2 Verbreding van de werkingssfeer&#13;
Het oude artikel 2a Wvg bepaalde dat gemeenten enkel voorkeursrechten mochten&#13;
vestigen indien aan hen zelfstandig of samen met andere gemeenten blijkens nationaal&#13;
of provinciaal ruimtelijk beleid uitbreidingscapaciteit was toegedacht of gegeven. In&#13;
het wetsvoorstel tot wijziging van de Wvg komt artikel 2a te vervallen, opdat alle&#13;
gemeenten van het voorkeursrecht gebruik kunnen maken, onafhankelijk van de&#13;
vraag of aan die gemeenten uitbreidingscapaciteit is toegedacht.3 Huidig minister&#13;
Dekker heeft het van haar voorgangers Kamp en Pronk overgenomen wetsvoorstel&#13;
inmiddels zonder al te veel omhalen door de Eerste Kamer geloodst. De wetswijzi-&#13;
ging is zonder stemming aanvaard en inmiddels per 1 februari 2004 in werking getreden.&#13;
4&#13;
Dit betekent concreet dat gemeenten voor de grondslag van het vestigen van het voorkeursrecht&#13;
enkel de voorwaarden van artikel 2 en 3 Wvg in acht dienen te nemen. Het&#13;
in het aanwijzingsbesluit genoemde perceel moet in het structuur- of bestemmingsplan&#13;
een niet-agrarische bestemming zijn toegedacht. Voorts moet het huidige gebruik van&#13;
het perceel afwijken van dat plan. Deze laatste voorwaarde geldt niet voor de vestiging&#13;
van voorkeursrechten in het kader van de stads- en dorpsvernieuwing.&#13;
Door aanvaarding van het amendement Van Bochove voorziet de wijzigingswet in de&#13;
verplichting voor de minister om binnen 4 jaar na de inwerkingtreding van de wet,&#13;
derhalve vóór 1 februari 2008, aan de Staten-Generaal een verslag over de doeltreffendheid&#13;
en de effecten van deze wet in de praktijk te zenden.&#13;
3 Vestiging van het voorkeursrecht&#13;
De door de gemeente gekozen wettelijke grondslag voor de vestiging van het voorkeursrecht&#13;
is een regelmatig terugkerend voorwerp van juridisch debat.&#13;
3.1 Uitbreidingscapaciteit&#13;
Vóór de inwerkingtreding van de meest recente wetswijziging op 1 februari 2004 was&#13;
relevant of aan de betreffende gemeente zelfstandig of samen met andere gemeenten&#13;
uitbreidingscapaciteit is toegedacht of gegeven. In haar uitspraak van 30 juli 20035&#13;
maakt de Afdeling bestuursrecht van de Raad van State duidelijk hoe die taakstelling&#13;
moet worden opgevat. In eerste instantie overweegt de Rechtbank dat in het streekplan&#13;
Noord-Holland-Noord aan Heiloo uitbreidingscapaciteit is gegeven als bedoeld&#13;
in artikel 2a Wvg, welke uitbreidingscapaciteit nader is gespecificeerd, omdat aan&#13;
Heiloo slechts een taakstelling zou zijn gegeven ten aanzien van de voorziening van&#13;
de behoefte aan bedrijventerrein. De Rechtbank is van mening dat uit de uitspraken&#13;
van de Afdeling in de zaken Harderwijk I6 en Harderwijk II7 niet kan worden afgeleid&#13;
dat wanneer niet in algemene zin uitbreidingscapaciteit is gegeven, maar een naar&#13;
de beoogde functie duidelijk gespecificeerde uitbreidingscapaciteit (hier: bedrijventerreinen),&#13;
een voorkeursrecht kan worden gevestigd dat geen verband houdt met die&#13;
specifieke uitbreidingscapaciteit. Een zodanig nauwe interpretatie gaat volgens de&#13;
Afdeling namelijk veel te ver:&#13;
“Zoals de Afdeling – onder meer – in haar door de rechtbank aangehaalde uitspraken heeft&#13;
overwogen valt uit de wetsgeschiedenis van de wijziging van de Wvg af te leiden dat het bij&#13;
het toedenken of geven/toekennen van uitbreidingscapaciteit, als bedoeld in het eerste lid&#13;
van artikel 2a van de Wvg, niet gaat om een blijkens bovengemeentelijk ruimtelijk beleid&#13;
toegelaten ruimte voor aanvullende bebouwing, maar om een uit bovengemeentelijk beleid&#13;
voortvloeiende taakstelling (Nadere Memorie van Antwoord, Eerste Kamer, vergaderjaar&#13;
1995-1996, 24 235, nr. 202d, p. 4). Uit het streekplan Noord-Holland-Noord 1994 (blz. 37&#13;
e.v.) komt naar voren dat verdere uitbreiding van het bedrijventerrein Boekelermeer in&#13;
zuidelijke richting op het grondgebied van Heiloo noodzakelijk is. Dat hier sprake is van&#13;
uitbreidingscapaciteit in de zin van artikel 2a van de Wvg wordt bevestigd in de bijlage bij de&#13;
brief van het college van gedeputeerde staten aan burgemeester en wethouders van de&#13;
gemeenten in Noord-Holland van 3 juni 1997. Naar het oordeel van de Afdeling gaat het&#13;
hierbij om de gehele gemeente waaraan in algemene zin uitbreidingscapaciteit is toegekend&#13;
in de zin van artikel 2a van de Wvg.&#13;
Uit de tekst van de wet noch uit de wetsgeschiedenis valt af te leiden dat er meer is vereist&#13;
dan dat aan de desbetreffende gemeente uitbreidingscapaciteit is toegedacht of gegeven. Een&#13;
verband als door de rechtbank bedoeld, is derhalve niet noodzakelijk om de gemeenteraad&#13;
bevoegd te doen zijn om een aanwijzingsbesluit te nemen. De desbetreffende overwegingen&#13;
van de rechtbank berusten dan ook op een onjuiste interpretatie van voormelde uitspraken&#13;
van de Afdeling.”&#13;
Het criterium is dus helder: wel of geen uitbreidingscapaciteit.&#13;
De specifieke aard daarvan doet niet terzake.&#13;
3.2 Globale planologische grondslag&#13;
Ook het globale karakter van het bestemmingsplan (of structuurplan) vormt regelmatig&#13;
aanleiding om tegen het aanwijzingsbesluit op te komen. In de zaak van de&#13;
Noord-Brabantse Christelijke Boerenbond e.a. tegen de raad van de gemeente Tilburg8&#13;
is de klacht dat als gevolg van de in het ontwerp-bestemmingsplan “Pieter Vreedeplein&#13;
e.o.” opgenomen globale, nog uit te werken bestemmingen niet kan worden vastgesteld&#13;
of sprake zal zijn van een bestemming die afwijkt van het huidige gebruik. De&#13;
Afdeling legt in navolging van haar eerdere uitspraak in de voornoemde zaak Harderwijk&#13;
I dat van “afwijkend gebruik” ook sprake is wanneer het huidige gebruik wordt&#13;
geïntensiveerd:&#13;
“2.3.1 In de tekst van de Wvg zelf, noch in de totstandkomingsgeschiedenis daarvan, kunnen&#13;
aanknopingspunten worden gevonden voor het oordeel dat de wet een gedetailleerde&#13;
bestemming eist als grondslag voor de aanwijzing van gronden ingevolge die wet. Voorts&#13;
valt, zoals de Afdeling eerder heeft overwogen in haar uitspraak van 8 maart 1999 inzake&#13;
no. H01.98.1463 (gepubliceerd in Bouwrecht 1999, blz. 424) uit die wetsgeschiedenis af te&#13;
leiden dat de voorkeursregeling niet zo beperkt hoeft te worden opgevat, dat deze alleen kan&#13;
worden toegepast wanneer sprake is van een bestemming voor wezenlijk afwijkende&#13;
gebruiksvormen. Ook wanneer die bestemming voorziet in een vergelijkbaar, maar intensiever&#13;
gebruik dan het bestaande, zal geredelijk van een afwijkend gebruik kunnen worden gesproken.&#13;
(…) Het nieuwe bestemmingsplan biedt na uitwerking zoveel meer mogelijkheden dan&#13;
het huidig gebruik, dat sprake is van een afwijkend, dan wel intensiever gebruik(…).”&#13;
Of onzeker is dat de gegeven bestemmingen daadwerkelijk zullen worden verwezenlijkt&#13;
en de beoogde uitwerkingen daadwerkelijk tot stand zullen komen, maakt volgens&#13;
de afdeling nog niet dat de gemeente het voorkeursrecht niet zou mogen vestigen:&#13;
“2.3.2 Anders dan appellanten hebben betoogd, hoeft bij vestiging van een voorkeursrecht&#13;
op basis van een globaal bestemmingsplan voorts geen zekerheid te bestaan omtrent de vraag&#13;
of de beoogde uitwerking, waarvoor het voorkeursrecht is gevestigd, daadwerkelijk tot&#13;
stand zal komen. De systematiek van de Wvg brengt mee, dat op het moment dat het voorkeursrecht&#13;
kan en dient te worden aangewend, veelal nog niet zeker zal zijn of de geplande&#13;
uitwerking feitelijk zal kunnen worden gerealiseerd. Gelet op het doel van de wet, het verschaffen&#13;
van voorrang aan gemeenten bij aankoop van gronden benodigd voor het realiseren&#13;
van toekomstige planologische ontwikkelingen, staat de gestelde onzekerheid niet in de weg&#13;
aan het gebruik van de bij wet gegeven bevoegdheid tot het vestigen van een voorkeursrecht.&#13;
Dat sprake zou zijn van een situatie waarin de uitvoering van de plannen zo onzeker is dat&#13;
de raad in redelijkheid geen voorkeursrecht zou behoren te vestigen, hebben appellanten&#13;
niet aannemelijk gemaakt.”&#13;
Inderdaad zal het voorkeursrecht vaak dienen als middel om uitvoering van toekomstige&#13;
ontwikkelingen te waarborgen. Zekerheid over die uitvoering hoeft (nog) niet te&#13;
bestaan.&#13;
In een uitspraak van de Afdeling van 10 maart 20049 staat centraal de beslissing van de&#13;
raad van de gemeente Leiden om het structuurplan “Een boomgaard van kennis” te&#13;
laten dienen als grondslag voor een aanwijzingsbesluit ex artikel 2 lid 1 Wvg. De appellanten&#13;
menen dat dat structuurplan niet meer als grondslag kan fungeren, omdat het&#13;
daarop voortbouwende bestemmingsplan “Oostvlietpolder” het bij de Afdeling niet&#13;
heeft gered. De Afdeling is van mening dat die ontwikkeling er niet aan in de weg staat,&#13;
“dat voormeld structuurplan nog steeds geldt, dat daarin aan de percelen van appellanten een&#13;
bedrijfsbestemming is toegedacht, welke afwijkt van het huidige gebruik, en dat er geen&#13;
grond bestaat voor het oordeel dat ten gevolge van de onthouding van de goedkeuring aan&#13;
genoemd bestemmingsplan vaststaat dat deze aan de percelen van appellanten toegedachte&#13;
bestemming niet meer kan worden gerealiseerd.”&#13;
Met andere woorden: als het bestemmingsplan (ten dele) wordt vernietigd, dan mag&#13;
een gemeente bij vestiging van voorkeursrechten terugvallen op een structuurplan,&#13;
zelfs als dat structuurplan de basis vormde voor het vernietigde plan (onderdeel).&#13;
3.3 Beperking van eigendomsrecht&#13;
Een andere, frequent voorkomende reden om het aanwijzingsbesluit aan te vechten,&#13;
is dat de grondeigenaar van mening is dat hij wordt beperkt in zijn eigendomsrechten,&#13;
zijn beschikkingsmacht en het ontwikkelingspotentieel van het perceel.&#13;
Uit de uitspraak van de Afdeling van 22 januari 199910 volgt dat bij het nemen van een&#13;
aanwijzingsbesluit een afweging van de rechtstreeks bij dat besluit betrokken belangen&#13;
dient te worden gemaakt. Die lijn is in de uitspraak van de Afdeling van 24 januari&#13;
2000 in de kwestie Tytsjerksteradiel11 bevestigd, met de precisering dat de wetgever&#13;
bij de totstandkoming van de Wvg reeds zelf het met het vestigen van het voorkeursrecht&#13;
te dienen algemene belang heeft afgewogen tegen het (individuele) financiële&#13;
belang van de betrokken grondeigenaren.&#13;
Om die reden kan het financiële belang niet meer afzonderlijk bij het besluit aan de&#13;
orde komen. Indien de eigenaar als gevolg van het aanwijzingsbesluit zijn ontwikkelingspotentieel&#13;
zou verliezen, dan is dat een financieel belang waarmee de wetgever&#13;
reeds rekening heeft gehouden. Voor een faillissement maakt de Afdeling geen uitzondering:&#13;
12&#13;
“De Afdeling is voorts van oordeel dat het belang van de failliete boedel, hierop neerkomend&#13;
dat zo snel mogelijk een zo hoog mogelijk prijs bij verkoop wordt bedongen, zich niet onderscheidt&#13;
van het (individuele) financiële belang dat reeds door de wetgever bij de totstandkoming&#13;
van de Wvg tegen het algemene belang is afgewogen. Daarbij wordt in ogenschouw&#13;
genomen dat de Wvg waarborgen biedt om te komen tot een redelijke prijsvaststelling en een&#13;
regeling geeft voor de termijnen waarbinnen de verschillende stappen in de (verkoop)procedure&#13;
dienen te worden doorlopen. Anders dan de rechtbank heeft overwogen behoefde de&#13;
raad de belangen van de failliete boedel dan ook niet afzonderlijk bij zijn besluitvorming te&#13;
betrekken. Gelet hierop ziet de Afdeling geen grond voor het oordeel dat de raad niet in redelijkheid&#13;
het algemeen belang dat met het voorkeursrecht is gediend meer zwaarwegend heeft&#13;
kunnen achten dan de belangen, waarop door appellant (…) een beroep is gedaan.”&#13;
In de zaak die leidt tot de uitspraak van de Afdeling van 29 januari 200313 voert de&#13;
eigenaar aan dat het aanwijzingsbesluit leidt tot “bevriezing” van de gronden, in die&#13;
zin dat hij ten aanzien van die gronden feitelijk geen handelingsvrijheid meer heeft.&#13;
Daarvan is evenwel geen sprake, aldus de Afdeling:&#13;
“Vestiging van het voorkeursrecht heeft immers niet tot gevolg dat appellante als eigenaresse&#13;
van de betreffende percelen niet langer de haar toekomende eigendomsrechten zou kunnen&#13;
uitoefenen, doch uitsluitend dat zij – indien zij tot vervreemding zou willen overgaan – eerst&#13;
de gemeente in de gelegenheid dient te stellen de desbetreffende gronden te kopen.”&#13;
Grondeigenaren doen ook wel een beroep op de onzekerheid waarin zij als gevolg van&#13;
de vestiging van het voorkeursrecht komen te verkeren. Een dergelijke onzekerheid&#13;
geldt met name ten aanzien van de aanwijzingsbesluiten die worden genomen op basis&#13;
van artikel 8 Wvg (vervroegd voorkeursrecht op basis van een raadsbesluit). De Afdeling&#13;
heeft in een dergelijk geval met de grondeigenaar geen medelijden, zo volgt uit&#13;
haar uitspraak van 3 maart 2004:14&#13;
“Zoals blijkt uit de geschiedenis van de totstandkoming van de Wvg is met de invoering bij&#13;
die wet van een wettelijk voorkeursrecht voor gemeenten beoogd de positie van gemeenten&#13;
bij grondverwerving ten behoeve van de (tijdige) verwezenlijking van hun ruimtelijke beleid&#13;
te versterken, te voorkomen dat het gemeentelijke beleid op dit terrein zou worden doorkruist&#13;
door aankopen door andere gegadigden, en prijsopdrijving tegen te gaan. Inherent aan&#13;
de toepassing van artikel 8 Wvg is dat te dien tijde van de toekomstige bestemming nog&#13;
slechts een globaal beeld bestaat. In dat stadium van planvorming kan niet op perceelsniveau&#13;
worden aangegeven welke bestemming zal worden toegekend. Voorts behoeft nog niet voor&#13;
elk in de aanwijzing betrokken perceel duidelijk te zijn of het kan worden ingepast.”&#13;
Al met al zullen verweren in de trant van een onaanvaardbare aantasting van bestaande&#13;
(eigendoms)rechten de grondeigenaar weinig soelaas bieden.&#13;
4 Civielrechtelijk gevolg van een (onterechte?) vestiging&#13;
In onze bijdrage van 2003 besteedden wij aandacht aan een vonnis van de Rechtbank&#13;
Breda van 22 april 200315 in een geschil tussen enerzijds het bedrijf Sotel en anderzijds&#13;
de Rabobank en de gemeente Bergen op Zoom. Sotel had op enig moment met de&#13;
bank een koopovereenkomst gesloten met betrekking tot gronden van de bank, welke&#13;
gronden kort daarna – nog voor de levering – door de gemeente via de weg van artikel&#13;
8 lid 1 Wvg met een voorkeursrecht werden belast. Sotel en de bank hadden hun&#13;
overeenkomst niet voordien ingeschreven, zodat het voorkeursrecht aan de uitvoering&#13;
van hun overeenkomst in de weg stond.&#13;
De Rabobank maakt bezwaar tegen het ingevolge artikel 9a Wvg als besluit aan te&#13;
merken voorstel van B&amp;W. De raad verklaart dit bezwaar ongegrond bij besluit van&#13;
28 januari 1999. De Rabobank stelt beroep in bij de Rechtbank Breda en deze vernietigt&#13;
bij uitspraak van 21 april 2000 het besluit van de gemeenteraad van 28 januari&#13;
1999. De Rechtbank voorziet niet zelf in de zaak, maar draagt de raad op een nieuwe&#13;
beslissing op het bezwaarschrift te nemen. Deze uitspraak wordt onherroepelijk. De&#13;
raad neemt uiteindelijk pas op 31 mei 2001 een nieuwe beslissing op bezwaar waarbij&#13;
het bezwaar opnieuw ongegrond wordt verklaard. De Rabobank legt zich bij die&#13;
beslissing neer.&#13;
Intussen heeft Sotel bij exploit van 23 april 2001 – ruim een jaar na de uitspraak van&#13;
de Rechtbank en kort voor de nieuwe beslissing van de raad op het bezwaarschrift&#13;
van de Rabobank – de gemeente gedagvaard voor de gewone rechter in kort geding.&#13;
Sotel vordert primair een veroordeling van de gemeente om de vestiging van het&#13;
voorkeursrecht overeenkomstig artikel 5 Wvg te laten vervallen en subsidiair veroordeling&#13;
van de gemeente om met inachtneming van die uitspraak een nieuw besluit te&#13;
nemen en de aanwijzing te laten vervallen.&#13;
De president wijst beide vorderingen af bij vonnis van 22 mei 2001. Hij overweegt&#13;
dat de bestuursrechter het aanwijzingsbesluit van de gemeente niet heeft vernietigd,&#13;
terwijl nog geen nieuwe beslissing op bezwaar was genomen. Bij die stand van zaken&#13;
is er volgens de president voor de civiele rechter geen plaats zich over de onrechtmatigheid&#13;
van het aanwijzingsbesluit uit te laten. Evenmin kan hij de uitspraak van de&#13;
bestuursrechter inhoudelijk toetsen. De president acht zich dan ook niet bevoegd de&#13;
gemeente te veroordelen het aanwijzingsbesluit te laten vervallen, nu zodanige veroordeling&#13;
impliciet een oordeel over de rechtmatigheid van het besluit zou inhouden.&#13;
Sotel gaat in hoger beroep en vermeerdert in die instantie haar vordering met een&#13;
voorschot op een in de bodemzaak te vorderen schadevergoeding. Sotel baseert haar&#13;
vordering in de eerste plaats op het oordeel van de Rechtbank van 21 april 2000 dat&#13;
ten tijde van de vestiging niet was voldaan aan de voorwaarden die de Wvg daarvoor&#13;
stelt. De gemeente zou dus de aanwijzing hebben moeten laten vervallen, aldus Sotel.&#13;
In de tweede plaats meent Sotel dat de gemeente jegens haar onrechtmatig heeft&#13;
gehandeld door met de tweede beslissing op bezwaar te wachten totdat aan de vereisten&#13;
van de Wvg was voldaan.&#13;
Het Hof oordeelt dat de uitspraak van de bestuursrechter van 21 april 2000 de&#13;
gemeente de mogelijkheid liet de motivering van het aanwijzingsbesluit te verbeteren.&#13;
Nu de gemeente het aanwijzingsbesluit, met verbetering van de daarvan deel uitmakende&#13;
kaart en de motivering, in stand heeft gelaten, kan de aanwijzingsbeslissing&#13;
volgens het Hof niet op grond van de uitspraak van de bestuursrechter als onrechtmatig&#13;
jegens Sotel worden aangemerkt. Voorts oordeelt het Hof dat de gemeente,&#13;
door aanvankelijk in overleg met de Rabobank met het nemen van een nieuwe beslissing&#13;
op bezwaar te wachten, zulks teneinde te trachten de eigendom van de onroerende&#13;
zaken in minnelijk overleg met de Rabobank te verwerven, niet onrechtmatig jegens&#13;
Sotel heeft gehandeld, mede gelet op het doel van de Wvg en de omstandigheid dat de&#13;
bestuursrechter de gemeente geen termijn heeft gesteld. Ten slotte oordeelt het Hof&#13;
dat de burgerlijke rechter in verband met de formele rechtskracht van het besluit van&#13;
31 mei 2001 ervan moet uitgaan dat de aanwijzing aan het bepaalde in artikel 8 Wvg&#13;
voldoet en dat Sotel daarom aan de volgens haar uit artikel 5 Wvg voortvloeiende verplichting&#13;
van de gemeente de aanwijzing te doen vervallen géén onverenigbaarheid&#13;
van de aanwijzing met artikel 8 Wvg ten grondslag kan leggen. Overigens kan artikel 5&#13;
Wvg volgens het Hof ook daarom geen grondslag bieden aan een verplichting van de&#13;
gemeente de aanwijzing te doen vervallen, nu niet is gesteld of gebleken dat zich één&#13;
van de door artikel 5 Wvg beoogde situaties (“zelfrealisatie” of het verstrijken van de&#13;
geldigheidsduur van de aanwijzing) zou voordoen.&#13;
Sotel komt in cassatie. De Hoge Raad16 oordeelt dat de uitleg door het Hof van de&#13;
uitspraak van de bestuursrechter, inhoudende dat die uitspraak de gemeente de mogelijkheid&#13;
bood de motivering van het aanwijzingsbesluit te verbeteren, niet onbegrijpelijk&#13;
is en verder in cassatie niet op juistheid kan worden getoetst. Daarmee faalt in&#13;
wezen reeds het cassatieberoep. Interessant is evenwel nog hetgeen de Hoge Raad&#13;
overweegt in rov. 3.6.2:&#13;
“Onderdeel 1.1.2 klaagt dat bij de nadere op het bezwaarschrift genomen beslissing van&#13;
31 mei 2001 de gemeenteraad weliswaar heeft geoordeeld dat in voldoende mate was voldaan&#13;
aan het vereiste van afwijkend gebruik, zoals bedoeld in art. 2 Wvg, hetgeen naar het oordeel&#13;
van de gemeente voldoende tot uitdrukking komt in de, bij de beslissing op het bezwaar&#13;
behorende, gewijzigde kaart, doch dat dit raadsbesluit niet anders kan worden verstaan dan&#13;
aldus, dat de gemeente op basis van inmiddels plaatsgevonden hebbende planologische ontwikkelingen&#13;
op dat moment (31 mei 2001) naar haar oordeel wèl in staat was in voldoende&#13;
mate vast te stellen dat sprake was van afwijkend gebruik en dat dus, op dàt moment, naar&#13;
haar oordeel, wèl aan de toepassingsvoorwaarde van art. 8 Wvg was voldaan.&#13;
Dit betoog gaat niet op, omdat de gemeente haar nieuwe beslissing op bezwaar niet van&#13;
nieuwe planologische ontwikkelingen afhankelijk heeft gemaakt. De gemeente heeft zich&#13;
immers, wat de toegedachte bestemming van de onroerende zaken (winkel/trekker en parkeren)&#13;
betreft, wederom beroepen op het oude (Master)plan en heeft de bestemming winkel&#13;
aan de omschrijving op de bij de aanwijzing behorende kaart toegevoegd. Daarbij dient te&#13;
worden aangetekend dat van een toegedachte bestemming die van het actuele gebruik&#13;
afwijkt, ook sprake kan zijn zonder dat daarvan reeds uit een stedenbouwkundig of ander&#13;
ruimtelijk plan blijkt. Voor zover de gemeente zich in de nieuwe beslissing op bezwaar op de&#13;
bestemming van de onroerende zaken in het inmiddels nieuwe bestemmingsplan “De Parade”&#13;
heeft beroepen, heeft zij dat kennelijk slechts gedaan ter ondersteuning van haar standpunt&#13;
dat de toegedachte bestemming niet alleen van het actuele gebruik afwijkt, maar ook tot een&#13;
intensiever gebruik leidt.”&#13;
In voornoemde rechtsoverweging komt duidelijk het karakter van de aanwijzing uit&#13;
hoofde van artikel 8 Wvg aan de orde. Artikel 8 Wvg bepaalt dat de gemeenteraad&#13;
gronden kan aanwijzen waarop van toepassing zijn de artikelen 10-24, 26 en 27, voor&#13;
zover die gronden nog niet zijn opgenomen in een ter inzage gelegd ontwerp van een&#13;
structuurplan als bedoeld in artikel 2, eerste lid, of van een bestemmingsplan, waarbij&#13;
aan de betrokken gronden een gewijzigde bestemming wordt toegedacht onderscheidenlijk&#13;
gegeven. Bij het raadsbesluit hoort een kaart waarop de betrokken gronden en&#13;
de aan die gronden toegedachte bestemming zijn aangeduid. Het begrip “gewijzigde&#13;
bestemming” gaat terug op artikel 2 Wvg, waarin het basisvereiste voor de toepassing&#13;
van deze wet wordt geformuleerd.&#13;
De bestuursrechter had de oorspronkelijke aanwijzing vernietigd omdat (nog) niet&#13;
goed was vast te stellen of de toegedachte bestemming ook werkelijk afweek van het&#13;
bestaande gebruik. De Hoge Raad oordeelt nu dat van een toegedachte, van het actuele&#13;
gebruik afwijkende bestemming, ook sprake kan zijn zonder dat daarvan reeds uit&#13;
een stedenbouwkundig of ander ruimtelijk plan blijkt. Wij wijzen hier wel uitdrukkelijk&#13;
op het feit dat het hier gaat om de vóórbescherming die B&amp;W kunnen vestigen.&#13;
Volgens de verdere Wvg-procedure zoals voorzien in artikel 8 Wvg moet die worden&#13;
opgevolgd door de Wvg-bescherming zelf en om die te kunnen vestigen moet er sprake&#13;
zijn van een gegeven bestemming.&#13;
Los van de onderhavige zaak kan er natuurlijk van alles mis zijn met een voorkeursrecht.&#13;
De vraag is dan wat rechtens is wanneer de rechtstreeks belanghebbende verkoper&#13;
er niets voor voelt om het besluit tot vestiging van het voorkeursrecht voor te&#13;
leggen aan de bestuursrechter. Natuurlijk kan de gedwarsboomde koper, zoals hier&#13;
Sotel, de gemeente aanspreken, waarbij de civiele rechter dan rekening moet houden&#13;
met een eventuele uitspraak van de bestuursrechter die hij op redelijke en begrijpelijke&#13;
manier moet uitleggen. Als die uitspraak er niet is omdat de verkoper hem niet&#13;
heeft uitgelokt, loopt de verkoper pas gevaar als er een evidente en irreparabele fout is&#13;
gemaakt bij de vestiging welke fout hij door zijn stilzitten niet heeft rechtgezet. Volstrekte&#13;
passiviteit van de verkoper brengt ons inziens dus wel degelijk zekere risico’s&#13;
met zich.&#13;
5 Artikel 26 Wvg&#13;
De wijziging van artikel 26 Wvg heeft ertoe geleid dat er thans twee regimes thans&#13;
dooreenlopen. De oude zaken worden beoordeeld op basis van het oude artikel 26&#13;
Wvg, waarbij twee criteria een rol spelen: is er sprake van een ontwijkingsconstructie&#13;
en worden de gerechtvaardigde belangen van de gemeente bij het voorkeursrecht&#13;
door die constructie geschaad? De nieuwe zaken worden beoordeeld onder de vigeur&#13;
van het nieuwe artikel 26 Wvg dat slechts één enkel (formeel) criterium kent, namelijk&#13;
de vraag of een rechtshandeling als “ontwijkingsconstructie” kan worden gekwalificeerd.&#13;
Wij zullen beide regimes hier afzonderlijk de revue laten passeren.&#13;
5.1 Artikel 26 Wvg (oud)&#13;
De verwachting dat toepassing van artikel 26 Wvg (oud) zoals verwoord in de&#13;
novemberbeschikkingen zou leiden tot een terugkeer naar de jurisprudentie van de&#13;
gerechtshoven zoals die gold voorafgaand aan de novemberbeschikkingen, inhoudende&#13;
dat van geval tot geval wordt beoordeeld in welke mate de grondeigenaar bij de&#13;
ontwikkeling risico loopt om te beoordelen of er al dan niet sprake is van een ontwijkingsconstructie,&#13;
is inmiddels realiteit geworden. Een mooie illustratie hiervan biedt&#13;
het arrest van het Hof Den Haag van 11 september 2003.17&#13;
Van der Vorm was eigenaar van een perceel grond te Ridderkerk, welk perceel onderdeel&#13;
vormde van het bestemmingsplan Bedrijvenpark Carnisselande-Ridderkerk. In&#13;
dat bestemmingsplan wordt aan het perceel, dat voor agrarische doeleinden wordt&#13;
gebruikt, de bestemming bedrijfsdoeleinden gegeven. De gemeente vestigt een voorkeursrecht&#13;
op het perceel. Nadien sluit Van der Vorm met projectontwikkelaar Wouters&#13;
een samenwerkingsovereenkomst met het oog op het ontwikkelen en realiseren van&#13;
bedrijfsdoeleinden op het perceel van Van der Vorm overeenkomstig het bestemmingsplan.&#13;
De gemeente Ridderkerk verzoekt op grond van art. 26 Wvg (oud) om&#13;
nietigverklaring van de samenwerkingsovereenkomst. De Rechtbank wijst het verzoek&#13;
toe. Van der Vorm komt in hoger beroep tegen deze beschikking.&#13;
Het Hof stelt voorop dat de overeenkomst de kennelijke strekking heeft om het&#13;
voorkeursrecht te ontgaan, omdat deze aldus is opgezet dat de beschikkingsmacht&#13;
over en het economisch belang bij de grond door Van der Vorm in een zodanige mate&#13;
wordt overgedragen aan Wouters dat een resultaat wordt bereikt dat materieel op&#13;
hetzelfde neerkomt als vervreemding. Het Hof deelt ook het oordeel van de Recht-&#13;
bank dat in beginsel afbreuk wordt gedaan aan het belang van de gemeente bij haar&#13;
voorkeurspositie, nu voldoende aannemelijk is dat, als Van der Vorm en Wouters niet&#13;
deze overeenkomst hadden gesloten maar een overeenkomst die tot vervreemding&#13;
van de grond zou hebben gestrekt, de gemeente van het voorkeursrecht gebruik zou&#13;
hebben gemaakt. Een afbreuk aan het belang van de gemeente bij haar voorkeursrecht&#13;
kan zich toch niet voordoen, indien Van der Vorm en Wouters bij de overeenkomst&#13;
de bedoeling hebben om de nieuwe bestemming te verwezenlijken en bereid zijn zich&#13;
op zodanige wijze jegens de gemeente te verbinden dat de gerechtvaardigde belangen&#13;
van de gemeente bij de verwezenlijking van het plan in overeenstemming met het&#13;
door haar gevoerde beleid afdoende zijn gewaarborgd. Het Hof toetst vervolgens of&#13;
die belangen van de gemeente in het onderhavige geval inderdaad zijn gewaarborgd.&#13;
De gemeente heeft naar eigen zeggen het volledige voor bebouwing beschikbare terrein&#13;
binnen het bestemmingsplan nodig voor de verplaatsing van bedrijven die elders&#13;
in de gemeente om milieutechnische redenen ongewenst zijn. De regiefunctie van de&#13;
gemeente brengt daarom, aldus de gemeente, mee dat zij de mogelijkheid heeft het&#13;
bestemmingsplan zodanig in te richten dat de te verplaatsen bedrijven daarin op de&#13;
door haar (onder andere in verband met milieueisen) gewenste wijze een plaats krijgen&#13;
en tevens dat zij de vrijheid heeft om aan deze bedrijven zodanige voorwaarden&#13;
te bieden dat zij tot verplaatsing bereid zijn. Het Hof acht dat een gerechtvaardigd&#13;
belang:&#13;
“(…) De regiefunctie van de gemeente brengt daarom mee dat zij de mogelijkheid heeft het&#13;
bestemmingsplan zodanig in te richten dat de te verplaatsen bedrijven daarin op de door&#13;
haar (onder andere in verband met milieueisen) gewenste wijze een plaats krijgen en tevens&#13;
dat zij de vrijheid heeft om aan deze bedrijven zodanige voorwaarden te bieden dat zij tot&#13;
verplaatsing bereid zijn. Het hof acht dat een gerechtvaardigd belang. (…)”&#13;
De zelfrealisatie van een deel van het bedrijventerrein door Van der Vorm en Wouters&#13;
verdraagt zich volgens het Hof niet met dit gerechtvaardigd gemeentelijk belang:&#13;
“De gemeente dient het bedrijventerrein in te richten zodat het geschikt wordt voor de&#13;
(her)vestiging van reeds elders binnen de gemeente werkzame bedrijven. De vrijheid die de&#13;
gemeente daarbij nodig heeft verdraagt zich niet met de wens van Van der Vorm en Wouters&#13;
om op de gronden die zij in eigendom hebben zelf de ontwikkeling van het bedrijventerrein&#13;
ter hand te nemen. Dat zou immers meebrengen dat de gemeente bij de inrichting van het&#13;
uitwerkingsplan rekening houdt met de grenzen van de eigendommen van Van der Vorm&#13;
en/of Wouters en dat zij genoodzaakt wordt voor de verwezenlijking van een bestemming,&#13;
die voor een deel op de gronden van Van der Vorm en/of Wouters rust, een samenwerkingsverband&#13;
met Wouters aan te (laten) gaan. Dat kan niet van de gemeente worden verlangd.&#13;
Ook het belang van de gemeente om met te verplaatsen bedrijven naar eigen goeddunken&#13;
over voorwaarden voor verplaatsing te kunnen onderhandelen en om zodanige voorwaarden&#13;
af te kunnen spreken dat die verplaatsing tot stand wordt gebracht, zou worden geschaad&#13;
indien zij daarbij rekening moet houden met belangen van Wouters. Tenslotte komt ook de&#13;
wens van Wouters om tenminste tegen inbreng van de grond van Van der Vorm het recht te&#13;
verkrijgen een ander planonderdeel te realiseren in strijd met het belang van de gemeente bij&#13;
haar regiefunctie, omdat aldus haar vrijheid wordt ingeperkt om zelf in overleg met te verplaatsen&#13;
bedrijven afspraken te maken over de wijze waarop, het tempo waarin en door wie&#13;
hun nieuwe bedrijfslocaties zullen worden gebouwd.”&#13;
Wij hebben onze twijfels bij de houdbaarheid van deze uitspraak. Aannemelijk is dat&#13;
het Hof op grond van de specifieke omstandigheden van dit geval terecht tot het oordeel&#13;
is gekomen dat de samenwerkingsovereenkomst tussen Van der Vorm en Wouters&#13;
de kennelijke strekking heeft het gemeentelijk voorkeursrecht te ontgaan, alsmede dat&#13;
voldoende aannemelijk is dat de gemeente van haar voorkeursrecht gebruik zou hebben&#13;
gemaakt wanneer Van der Vorm tot (daadwerkelijke) vervreemding van zijn perceel&#13;
was overgegaan. Minder aannemelijk lijkt ons het oordeel van het Hof dat de (op&#13;
artikel 26 Wvg (oud) gebaseerde) regiefunctie van de gemeente (mede) meebrengt dat&#13;
zij – kort gezegd – de vrijheid heeft om aan uit te plaatsen bedrijven zodanige voorwaarden&#13;
te bieden dat zij tot verplaatsing bereid zijn. Met dat oordeel miskent het&#13;
Hof namelijk de strekking van het gemeentelijk voorkeursrecht. Het gemeentelijk&#13;
voorkeursrecht is een passief verwervingsinstrument. De mogelijkheden die het recht&#13;
de gemeente biedt zijn daarom beperkt. In beginsel zijn na de vestiging van een&#13;
gemeentelijk voorkeursrecht drie scenario’s denkbaar:&#13;
(i) De grondeigenaar biedt zijn gronden te koop aan. De gemeente maakt gebruik van&#13;
het in het voorkeursrecht besloten recht van eerste koop en verwerft de gronden.&#13;
(ii) De grondeigenaar maakt geen aanstalten de op zijn grond rustende bestemming&#13;
te realiseren of gaat wel over tot zelfrealisatie, maar niet conform de gemeentelijke&#13;
wensen. De gemeente heeft zulks te accepteren en kan enkel corrigerend&#13;
optreden door middel van het actieve verwervingsinstrument van de onteigening.&#13;
(iii) De grondeigenaar sluit een samenwerkingsovereenkomst met een derde om de&#13;
bestemming zelf te realiseren. De in de novemberbeschikkingen neergelegde&#13;
interpretatie van artikel 26 Wvg (oud) biedt de gemeente de gelegenheid om&#13;
bepaalde eisen te stellen aan die wijze van zelfrealisatie.&#13;
In het geval van Van der Vorm gaat het om situatie (iii). De gemeente kan dan aan de&#13;
samenwerkingscombinatie Van der Vorm en Wouters bepaalde eisen stellen. Die eisen&#13;
moeten wel gerechtvaardigd zijn. Richtinggevend voor de vraag welke eisen gerechtvaardigd&#13;
zijn is hetgeen wordt overwogen in de beschikking van de Hoge Raad van&#13;
15 november 2002 inzake Bosman/Bergh,18 namelijk:&#13;
“In de november-beschikkingen is reeds erop gewezen dat onder meer in de nota naar aanleiding&#13;
van het verslag uitdrukkelijk is gesteld dat er geen grond is om de positie van dezelfde&#13;
bestemming realiserende eigenaar anders te beoordelen wanneer hij hulp van derden inschakelt,&#13;
zelfs niet wanneer hij aan die derde de economische eigendom overdraagt of een vergelijkbare&#13;
overeenkomst sluit. In die nota wordt voorts erop gewezen dat, wanneer eenmaal de&#13;
bestemming waarvoor het voorkeursrecht is gevestigd, is gerealiseerd conform het bestemmingsplan,&#13;
dat recht dient te vervallen (zie art. 5 Wvg), waarna de juridische eigendom kan&#13;
worden overgedragen zonder dat de gemeente van het voorkeursrecht gebruik kan maken&#13;
(Kamerstukken II 1995/96, 24 235, nr. 5, p. 16). Gezien dit alles moet geoordeeld worden dat&#13;
de eisen die de gemeente ingevolge de in de november-beschikkingen aanvaarde regel mag&#13;
stellen, moeten strekken ter uitoefening van de regiefunctie van de gemeente voorzover deze&#13;
van belang is voor een goede verwezenlijking van de bestemming die rust op de gronden&#13;
welke zijn betrokken in de rechtshandelingen waarvan nietigverklaring is verzocht. Niet&#13;
juist is dan ook het standpunt van de gemeente dat zij aanspraak erop kan maken in dezelfde&#13;
positie te worden gebracht als wanneer zij de gronden in eigendom zou hebben verworven&#13;
door uitoefening van haar voorkeursrecht.”&#13;
Voornoemd oordeel brengt met zich dat de gemeente op basis van haar op het voorkeursrecht&#13;
gebaseerde regiefunctie van een samenwerkingscombinatie niet méér mag&#13;
eisen dan zij van een “zelfstandige” zelfrealisator (in de hiervoor als (ii) aangeduide&#13;
situatie) kan eisen, anders gezegd dat de gemeente er geen aanspraak op kan maken in&#13;
dezelfde positie te worden gebracht als wanneer zij de gronden in eigendom zou hebben&#13;
verworven. Dat betekent dat de gemeente (bijvoorbeeld) geen eisen mag stellen&#13;
die betrekking hebben op de gronduitgifte.&#13;
5.2 Artikel 26 Wvg (nieuw)&#13;
Onder het nieuwe artikel 26 Wvg wordt natuurlijk ook jurisprudentie gevormd. De&#13;
verwachting, al eerder door ons uitgesproken, dat ontwijkingsconstructies onder het&#13;
nieuwe artikel 26 Wvg vrijwel onmogelijk zullen zijn, lijkt door de jurisprudentie te&#13;
worden ingelost.&#13;
Dat geldt ook ten aanzien van tripartite hypotheken, waarbij de schuldeiser een ander&#13;
is dan de hypotheekhouder. Een dergelijke hypotheek veronderstelt uit de aard der&#13;
zaak een overdracht van economische beschikkingsmacht tussen de hypotheekhouder&#13;
en de schuldeiser, immers deze laatste verlangt een tegenprestatie van de hypotheekhouder&#13;
voor het ontbreken van de zekerheid. Indien de schuldenaar in verzuim is,&#13;
dan kunnen zowel de schuldeiser als de hypotheekhouder op grond van artikel 3:268&#13;
BW op eerste verzoek aan de Voorzieningenrechter vragen om onderhandse executie&#13;
toe te staan. Bij honorering van dat verzoek kan de eigenaar van het perceel (tevens&#13;
schuldenaar en hypotheekgever) juridisch leveren aan de ontwikkelaar. Op grond van&#13;
artikel 10 lid 2 sub e Wvg kan in geval van executie worden voorbijgegaan aan de aanbiedingsplicht&#13;
aan de gemeente. Op die manier vindt de ontwijking plaats. Als de notaris&#13;
vervolgens een notariële voetverklaring plaatst, dan vist de gemeente achter het net.&#13;
In de zaak die leidde tot de ongepubliceerde beschikking van de Rechtbank Den&#13;
Haag van 12 november 2003 was sprake van een dergelijke situatie, al lagen de feiten&#13;
nogal ingewikkeld.19 De vennootschap Agro was eigenaar van enige met een voorkeursrecht&#13;
belaste gronden binnen de gemeente Schipluiden. Bij akte van 3 september&#13;
1999 heeft Agro aan de vennootschap Röttger een hypotheek verleend als onderpand&#13;
voor een lening van Röttger aan ontwikkelaar Thunnissen. Bij akte van 16 september&#13;
heeft Agro vervolgens aan Thunnissen een recht van eerste hypotheek verleend voor&#13;
een lening van Thunnissen aan Agro. De gemeente Schipluiden heeft de nietigheid&#13;
van beide hypotheekverleningen ingeroepen.&#13;
De Rechtbank overweegt dat ter beoordeling voorligt de vraag of de rechtshandelingen&#13;
aldus zijn opgezet dat geen vervreemding in de zin van artikel 1 Wvg zal plaats-&#13;
vinden doch de beschikkingsmacht over en het economisch belang bij de percelen&#13;
door Agro in zodanige mate wordt overgedragen aan Thunnissen dat een resultaat&#13;
wordt bereikt dat materieel op hetzelfde neerkomt als een gehele of gedeeltelijke vervreemding:&#13;
“Thunnissen en Röttger hebben Agro in 1998 en 1999 geldleningen verstrekt ter aankoop&#13;
van de betreffende onroerende zaken. Tot zekerheid daarvan hebben Thunnisen en Rottger&#13;
bij hypotheekakten van 3 en 16 september 1999 hypothecaire zekerheidsrechten verkregen,&#13;
welke door vestiging van de hypotheek op de percelen door Agro ten behoeve van het&#13;
Hoogheemraadschap van Delfland bij akte van 4 oktober 2002 van rang zijn gewisseld. Ingevolge&#13;
het bepaalde in artikel 3:268 BW zijn Thunnissen en Röttger als de respectieve hypotheekhouders&#13;
gerechtigd, ingeval van verzuim van Agro, parate executie van de percelen uit&#13;
te lokken, welke executie krachtens artikel 10 lid 2 onder e Wvg uitgezonderd is van de ingevolge&#13;
die wet geldende verplichting de percelen eerst aan de gemeente Schipluiden te koop&#13;
aan te bieden.&#13;
Daarbij in aanmerking nemende – het tijdsverloop én – de omstandigheid dat:&#13;
– Thunnissen op 28 december 1998 aan Agro een geldlening heeft verstrekt ter groot van&#13;
NLG 7884900,00, voor welke niet tegelijkertijd een hypothecair zekerheidsrecht werd&#13;
verleend;&#13;
– Thunnissen in januari 1999 aan de gemeente Schipluiden heeft medegedeeld dat zij ten&#13;
aanzien van de percelen “een positie” had verworven;&#13;
– notaris mr. Th.J.H. Dröge te Delft in juni 1999 aan de gemeente Schipluiden heeft bericht&#13;
dat Thunnissen hem heeft gevraagd de akte van levering van de percelen door Agro aan&#13;
Thunnissen op te maken, waartegen de gemeente Schipluiden bezwaar heeft gemaakt;&#13;
– vervolgens bij akten van 3 en 16 september 1999 door Agro hypothecaire zekerheidsrechten&#13;
ten behoeve van Thunnissen en Röttger zijn verleend, waaronder ter zake van de door&#13;
Thunnissen op 28 december 1998 aan Agro verstrekte geldlening van NLG 7884900,00;&#13;
– van enige feitelijke bemoeiing van Agro met de door verweerders beoogde ontwikkeling&#13;
van de percelen in de periode 15 september 1998-29 september 2003 niet is gebleken,&#13;
anders dan dat zij de percelen voor ontwikkeling door Thunnissen en Röttger beschikbaar&#13;
houdt;&#13;
is de Rechtbank van oordeel dat de betreffende hypotheekverleningen kennelijk tot strekking&#13;
hebben het voorkeursrecht van de gemeente Schipluiden ten aanzien van de percelen te omzeilen.&#13;
De rechtshandelingen strekkende tot het vestigen van de hypothecaire zekerheidsrechten&#13;
van 3 september 1999 en 16 september 1999 dienen derhalve vernietigd te worden (…).”&#13;
Deze zeer feitelijke afweging van de Rechtbank laat aan helderheid niets te wensen&#13;
over. Het resultaat van die afweging lijkt ons inderdaad in lijn met de bedoeling van&#13;
de wetgever van de nieuwe Wvg. Tegen de uitspraak is overigens geen hoger beroep&#13;
ingesteld.&#13;
Dat zelfrealisatie ook onder de nieuwe Wvg nog wel degelijk tot de mogelijkheden&#13;
behoort, blijkt overigens uit de (eveneens ongepubliceerde) beschikking van het Hof&#13;
Den Haag van 27 maart 200320 inzake Den Haag/Van Ruyven.&#13;
Van Ruijven was eigenaar van een aantal percelen die deel uitmaakten van het bestemmingsplan&#13;
“Villawijk De Uithof”. Op die percelen rustte een woonbestemming. Na&#13;
vestiging van het gemeentelijk voorkeursrecht op zijn gronden heeft Van Ruijven met&#13;
een ontwikkelaar een overeenkomst gesloten met het oog op het voor eigen rekening&#13;
en risico ontwikkelen en realiseren van de woonbestemming in het kader van het&#13;
bestemmingsplan op de gronden van Van Ruijven. De gemeente verzoekt de Rechtbank&#13;
om nietigverklaring van deze overeenkomst. De Rechtbank wijst dat verzoek af,&#13;
waarop de gemeente in hoger beroep komt. Het Hof geeft aan dat beoordeeld zal&#13;
moeten worden of de overeenkomst de kennelijke strekking heeft om het voorkeursrecht&#13;
van de gemeente te ontgaan en daartoe aldus is opgezet dat geen vervreemding&#13;
zal plaatsvinden gedurende het bestaan van het voorkeursrecht, of althans een relevant&#13;
deel van die periode, maar wel de beschikkingsmacht over en het economisch&#13;
belang bij de grond door de eigenaar in een zodanige mate worden overgedragen aan&#13;
een of meer andere (rechts)personen dat een resultaat wordt bereikt dat materieel op&#13;
hetzelfde neerkomt als vervreemding. Het Hof is van oordeel dat de overeenkomst in&#13;
dit geval moet worden beschouwd als een overeenkomst met de kenmerken van een&#13;
maatschap door middel waarvan geen resultaat wordt bereikt dat materieel op hetzelfde&#13;
neerkomt als vervreemding, waartoe het Hof in aanmerking neemt:&#13;
“In art. 2 van de overeenkomst wordt gesproken over inbreng van de percelen door Van&#13;
Ruijven. Daarnaast volgt onder meer uit art. 3 en 6 dat de kosten verbonden aan de ontwikkeling&#13;
en realisatie voor gezamenlijke rekening komen van Van Ruijven en Rotij. Omtrent&#13;
de verdeling van de winst bepaalt art. 4 dat dat plaatsvindt op basis van 50-50 naar evenredigheid&#13;
van het ingebrachte risico-kapitaal, hetgeen door Van Ruijven en Rotij ter zitting&#13;
aldus is verduidelijkt dat verdeling plaatsvindt naar rato van het ingebrachte risico-kapitaal&#13;
maar dat partijen ernaar streven dat dit kapitaal wordt ingebracht in de verhouding 50%-&#13;
50%. Ook hebben zij verduidelijkt dat ook het verlies naar deze maatstaf tussen hen zal&#13;
worden verdeeld. Verder hebben Van Ruijven en Rotij aangegeven dat zij samen de besprekingen&#13;
zullen voeren met de gemeente om tot nadere afspraken te komen in verband met de&#13;
regiefunctie van de gemeente. Tenslotte zullen Van Ruijven en Rotij beslissingen met betrekking&#13;
tot de feitelijke uitvoering in overleg worden genomen. Zo zal weliswaar Rotij op&#13;
grond van de overeenkomst de voorbereidende handelingen voor de verkoop van bouwkavels&#13;
en woningen verrichten, maar tot de beslissing tot verkoop en de bepaling van de prijzen&#13;
is Rotij niet zelfstandig – zonder medewerking van Van Ruijven – bevoegd.&#13;
Uitgaande van deze toelichting op en uitleg van de overeenkomst, die de gemeente niet voldoende&#13;
gemotiveerd heeft weersproken en die het Hof ook niet onaannemelijk voorkomt, kan&#13;
niet worden gezegd dat de overeenkomst ziet op een overdracht door Van Ruijven aan Rotij&#13;
van de beschikkingsmacht over en het economisch belang bij de percelen in een zodanige mate&#13;
dat een resultaat wordt bereikt dat materieel op hetzelfde neerkomt als vervreemding.”&#13;
Van Ruijven en Rotij ontspringen dus de dans. Zij hebben een juiste risicoverdeling&#13;
gevonden en kennelijk hun zaak helder aan de rechter weten uit te leggen. Deze uitspraak&#13;
illustreert in elk geval dat ook onder het nieuwe artikel 26 Wvg zelfrealisatie,&#13;
ook met behulp van een ontwikkelaar, bepaald nog tot de mogelijkheden behoort.&#13;
6 Vernietiging eenzijdige rechtshandeling&#13;
Nog onder het oude recht gewezen, maar niet minder relevant onder het nieuwe&#13;
recht is de uitspraak in de zaak Den Haag/Van Lint, waarin door de Rechtbank werd&#13;
geoordeeld over de vraag of ook eenzijdige rechtshandelingen in de vorm van een&#13;
volmacht voor vernietiging ex artikel 26 Wvg in aanmerking kunnen komen.21 De&#13;
Rechtbank was van oordeel dat zulks mogelijk was. Tegen de uitspraak van de Rechtbank&#13;
is Van Lint echter bij het Hof in hoger beroep gekomen.&#13;
Voor de goede orde geven wij nog kort de feiten weer. Van Lint is eigenares van een&#13;
voormalig schoolgebouw in de Schilderswijk in Den Haag. De begane grond is in&#13;
gebruik als raamprostitutie. In het Stadsvernieuwingsplan Schilderswijk-centrum, 7e&#13;
herziening (Poeldijksestraat) heeft de gemeente Den Haag de bestemming “raamprostitutie”&#13;
wegbestemd. Op basis van artikel 8 Wvg vestigt de gemeenteraad in 1999 een&#13;
tijdelijk voorkeursrecht. In 2000 wordt een nieuw voorkeursrecht gevestigd. De&#13;
gemeente biedt daarna aan het pand te kopen, maar daarvan ziet de eigenares af, ook&#13;
nadat de gemeente het bod aanpast aan het bedrag dat de deskundigen in het kader&#13;
van een artikel 16 Wvg procedure vaststellen. Van Lint besluit dan het oude schoolgebouw&#13;
zelf te zullen verbouwen, waartoe zij bij notariële akte een volmacht verleent&#13;
aan een zekere Van der Voort, die in naam van en voor rekening van Van Lint alle&#13;
rechtshandelingen mag verrichten “welke dienstig kunnen zijn voor het tot stand&#13;
brengen van de (…) wijziging van de bestemming en tot de verbouwing van het hiervoor&#13;
omschreven registergoed”. Tevens wordt ten gunste van Van der Voort, door&#13;
Van Lint op het perceel een hypotheek gevestigd. De gemeente roept de nietigheid in&#13;
van deze volmacht, omdat de (economische) beschikkingsmacht en de zeggenschap&#13;
over het perceel volledig zouden overgaan op Van der Voort, die naar het oordeel van&#13;
de gemeente aldus een carte blanche zou krijgen voor de wijze waarop en de voorwaarden&#13;
waaronder over het perceel zou worden beschikt. Daarbij moet ook de&#13;
hypotheek ten gunste van Van der Voort in de beoordeling worden betrokken.&#13;
De Rechtbank honoreert het verzoek van de gemeente, zoals besproken in onze vorige&#13;
bijdrage, maar het Hof Den Haag komt evenwel bij beschikking van 25 maart 2004&#13;
tot een tegengestelde conclusie:22&#13;
“Het hof is – anders dan de rechtbank – van oordeel dat met de volmacht niet een resultaat&#13;
wordt bereikt dat materieel op hetzelfde neerkomt als vervreemding van het perceel. De&#13;
tekst van de (…) volmacht is duidelijk en ondubbelzinnig. In verband met de zelfrealisatie is&#13;
bepaalde dat al hetgeen Van Lint moet doen om de bestemmingswijziging te realiseren ook&#13;
door Van der Voort kan en mag worden gedaan. Niet is uitgesloten, dat Van Lint zelf de&#13;
omschreven handelingen verricht noch dat de volmacht onherroepelijk is. Het hof acht het&#13;
dan ook aannemelijk dat, zoals betoogd door Van Lint en Van der Voort, de volmacht is&#13;
opgesteld opdat Van der Voort de (zakelijke) belangen van Van Lint bij die realisering van de&#13;
bestemming kan behartigen. Zodanige volmacht maakt op zichzelf geen inbreuk op het&#13;
voorkeursrecht van de gemeente. De vestiging van het hypotheekrecht maakt weliswaar dat&#13;
Van der Voort zich op het perceel kan verhalen maar dit recht als zodanig sluit geen beschikkingsbevoegdheid&#13;
met betrekking tot het perceel in. Verder overweegt het hof dat zonder&#13;
nadere feiten of omstandigheden, die niet zijn aangevoerd of komen vast te staan, het verschil&#13;
tussen het bedrag waarvoor de hypotheek is verstrekt en de door de rechtbank in aanmerking&#13;
genomen waarde van het perceel – wat daarvan ook zij – niet meebrengt dat het&#13;
perceel geheel of voor een belangrijk gedeelte economisch is overgedragen. Daarbij komt,&#13;
dat de verzochte nietigverklaring van de volmacht de gestelde economische overdracht als&#13;
gevolg van de hypotheekverlening niet kan aantasten. Het voorgaande brengt het hof tot het&#13;
oordeel dat niet valt in te zien dat de inhoud en strekking van de aan Van der Voort verleende&#13;
volmacht en de ten behoeve van hem op het perceel gevestigde hypotheek, afzonderlijk&#13;
dan wel in onderling verband, meebrengen dat de beschikkingsmacht over en het economisch&#13;
belang wordt bereikt dat materieel op hetzelfde neerkomt als vervreemding.”&#13;
De volmacht in combinatie met de hier gekozen hypotheekvorm levert geen overdracht&#13;
van economisch belang op. In die zin verschilt deze zaak van de voornoemde&#13;
zaak Schipluiden/ Thunnissen waarin de combinatie van feiten en gekozen hypotheekconstructie&#13;
tot een eensluidend oordeel leidde.&#13;
7 Toekomstige ontwikkelingen&#13;
Voor de nabije toekomst staan niet veel nieuwe ontwikkelingen op stapel. Nog steeds&#13;
bestaat het voornemen om het instrumentarium voor gemeentelijk grondbeleid uit te&#13;
breiden via de zogenaamde Grondexploitatiewet, maar onbekend is wanneer het&#13;
betreffende wetsontwerp zal worden ingediend.&#13;
Daarnaast wijzen wij op de aanbevelingen van de VROM-raad in een advies van 15 april&#13;
2004.23 In dat advies wordt aanbevolen om de zelfrealisatie bij onteigening en Wvg te&#13;
harmoniseren in die zin dat (in elk geval) wordt voorkomen dat een in het kader van&#13;
artikel 26 Wvg verboden samenwerking wel geldt als een toegestane “zelfrealisatie” in&#13;
het licht van onteigening. Onzeker is of de minister uitvoering zal geven aan deze&#13;
aanbeveling. Verder doet de VROM-raad nog de aanbeveling een verder onderzoek te&#13;
doen naar de noodzaak van een nadere regeling van de waardegrondslag (hoogte van&#13;
de schadeloosstelling voor de grondeigenaar) bij grondverwerving via voorkeursrecht&#13;
of onteigening. De rol die de toekomstige ontwikkeling van de grond thans in een&#13;
aantal situaties bij de grondwaardebepaling speelt, vormt namelijk (volgens de&#13;
VROM-raad) een belangrijke belemmering om de overwaarde van de gronden – die&#13;
het gevolg is van die bestemmingswijziging of aanleg van werken – te benutten voor&#13;
“verbetering van ruimtelijke kwaliteit”. Wij zien de resultaten van zo’n mogelijk&#13;
onderzoek met belangstelling tegemoet.&#13;
8 Slotsom&#13;
De vorming van nieuwe jurisprudentie onder de Wvg vordert traag, maar gestaag. Nu&#13;
de grondmarkt na de inwerkingtreding van het nieuwe artikel 26 voor een belangrijk&#13;
deel “ondergronds” lijkt te zijn gegaan, zullen er in de nabije toekomst waarschijnlijk&#13;
steeds minder ontwijkingsconstructies aan de oppervlakte komen. Als gevolg van de&#13;
verbreding van de reikwijdte zullen veel gemeenten in de nabije toekomst hun eerste&#13;
schreden op het voorkeurspad zetten. Dat daarbij af en toe eens een misstap zal worden&#13;
gezet, is niet geheel onwaarschijnlijk. Over de gevolgen daarvan zullen volgend&#13;
jaar ongetwijfeld weer vele kolommen in dit tijdschrift kunnen worden gevuld.&#13;
</content><legacyfootnotes>* Mr. J.A.M.A. Sluysmans en mr. W.J.E. van der Werf zijn beiden advocaat bij De Brauw Blackstone&#13;
Westbroek te ´s-Gravenhage.&#13;
1. J.A.M.A. Sluysmans, ‘Ontwikkelingen rondom het voorkeursrecht gemeenten’, Agr.r. 2001, p. 372-381,&#13;
‘Nieuwe ontwikkelingen rondom het voorkeursrecht gemeenten’, Agr.r. 2002, p. 324-337 en samen met&#13;
W.J.E. van der Werf, ‘De jongste ontwikkelingen rondom het voorkeursrecht gemeenten’, Agr.r. 2003,&#13;
p. 509-524.&#13;
2. J.F. de Groot, ‘Ontwikkelingen in het gemeentelijk voorkeursrecht’, Advocatenblad 2004, p. 695.&#13;
3. Wetsvoorstel tot wijziging van de Wet voorkeursrecht gemeenten (verbreding reikwijdte), 28 236.&#13;
4. Wet van 4 december 2003 tot wijziging van de Wet voorkeursrecht gemeenten (verbreding reikwijdte),&#13;
Stb. 2003, 562, alsmede Besluit van 14 januari 2004, houdende vaststelling van de datum van inwerkingtreding&#13;
van de wet van 4 december 2003, Stb. 562, tot wijziging van de Wet voorkeursrecht gemeenten&#13;
(verbreding reikwijdte), Stb. 2004, 28.&#13;
5. ABRvS 30 juli 2003, AI0599, zaaknummer 200203304/1.&#13;
6. ABRvS 8 maart 1999, BR 1999, 424.&#13;
7. ABRvS 26 oktober 2000, BR 2001, 127.&#13;
8. ABRvS 16 april 2003, Gst. 2004, 7902, 104.&#13;
9. ABRvS 10 maart 2004, Gst. 2004, 7209, 103.&#13;
10. ABRvS 22 januari 1999, BR 1999, 515.&#13;
11. ABRvS 24 januari 2000, AB 2000, 179.&#13;
12. ABRvS 2 juni 2004, LJN-nummer AP0321, zaaknummer 200306698/1.&#13;
13. ABRvS 29 januari 2003, LJN-nummer AF3543, zaaknummer 200203398/1.&#13;
14. ABRvS 3 maart 2004, LJN-nummer AO4779, zaaknummer 200304767/1.&#13;
15. Zaaknummer 105051-HA ZA 02-215.&#13;
16. HR 19 december 2003, NJ 2004/386 m.nt. PCEvW.&#13;
17. NJF 2004/106.&#13;
18. BR 2002/56.&#13;
19. Beschikking van 12 november 2003, rekestnummer 2003/410.&#13;
20. Rekestnummer R02/772.&#13;
21. Beschikking van 16 juli 2003, rekestnummer 2001/752 (ongepubliceerd).&#13;
22. Beschikking van 25 maart 2004, rekestnummer R03/913 (ongepubliceerd).&#13;
23. Advies 039 (Gereedschap voor Ruimtelijke Ontwikkelingspolitiek).</legacyfootnotes><footnotes><footnote/></footnotes><auteurs>mr. J.A.M.A. Sluysmans en mr. W.J.E. van der Werf</auteurs><published>2004-11-01 00:00:00</published><modified>2004-11-01 00:00:00</modified><editiondate>2004-11-01</editiondate><htmlpath>https://denhollander.info/artikel/3688</htmlpath></article>
</articles></edition>
<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2006</searchword><id>4143</id><udhid>UDH:TvAR/4143</udhid><titel>Dellaert / Van den Hauwe (TvAR 2006/5352)</titel><searchwords><searchword>TvAR 7/8/2006</searchword><searchword>TvAR 2006/5352</searchword><searchword>UDH:TvAR/4143</searchword></searchwords><attachments><attachment><name>2006_nr 78_Rechtspraak_5352.pdf</name><extention>pdf</extention><url>https://denhollander.info/download/4102/ci</url></attachment></attachments><inleiding>[Pachtwet art. 41]&#13;
&#13;
De afstand van 25 km van het gepachte tot&#13;
het bedrijf van de bloedverwanten van&#13;
verpachtster, is in het onderhavige geval&#13;
niet zodanig groot, dat nauwe betrokkenheid&#13;
bij de exploitatie van deze grond, en&#13;
daarmee persoonlijk gebruik dat ernstig&#13;
gemeend en uitvoerbaar is, in redelijkheid&#13;
niet mogelijk is. Niet aannemelijk is dat het&#13;
inkomensverlies van pachter, die 10% van&#13;
zijn totale bedrijfsoppervlakte verliest,&#13;
zodanig zal zijn dat zijn maatschappelijk&#13;
bestaan als agrarisch ondernemer ernstig&#13;
wordt aangetast. Volgt afwijzing van het&#13;
verzoek tot verlenging.</inleiding><content>BESCHIKKING IN DE ZAAK VAN:&#13;
Irene Marie Louise Dellaert-van den Hauwe,&#13;
wonende te Bassevelde, België,&#13;
appellante,&#13;
procureur: mr. H. van Ravenhorst,&#13;
tegen&#13;
Guy René Medard van den Hauwe, wonende&#13;
te Kaprijke, België,&#13;
geïntimeerde,&#13;
procureur: mr. J. Kalisvaart.&#13;
1 Het geding in eerste aanleg&#13;
De pachtkamer van de rechtbank te Middelburg,&#13;
sector kanton, locatie Terneuzen, heeft&#13;
op 3 november 2004 een beschikking gegeven&#13;
tussen appellante (verder te noemen: Dellaert)&#13;
als verweerster en geïntimeerde (verder te&#13;
noemen: Van den Hauwe) als verzoeker. Van&#13;
de beschikking van 3 november 2004 is een&#13;
kopie aangehecht.&#13;
2 Het geding in hoger beroep&#13;
2.1 Dellaert is bij op 22 november 2004 ter&#13;
griffie van het hof ingekomen beroepschrift in&#13;
hoger beroep gekomen van voornoemde beschikking&#13;
van 3 november 2004. Zij heeft&#13;
daarbij drie grieven tegen de beschikking aangevoerd,&#13;
producties overgelegd en het hof&#13;
verzocht de bestreden beschikking te vernietigen&#13;
en opnieuw beschikkende het verzoek tot&#13;
verlenging van de pachtovereenkomst af te&#13;
wijzen, met veroordeling van Van den Hauwe&#13;
in de kosten van de procedure in beide instanties.&#13;
2.2 Bij op 29 december 2004 ter griffie van het&#13;
hof ingekomen verweerschrift heeft Van den&#13;
Hauwe verweer gevoerd tegen het door Dellaert&#13;
in haar beroepschrift aangevoerde, heeft&#13;
hij bewijs aangeboden en heeft hij het hof verzocht&#13;
om de bestreden beschikking te bevestigen,&#13;
zo nodig onder aanvulling cq verbetering&#13;
van de gronden.&#13;
2.3 Op 4 april 2005 heeft de mondelinge&#13;
behandeling plaatsgevonden. Dellaert is verschenen&#13;
in persoon, vergezeld door C. de&#13;
Brabander en C. de Brabander-Dellaert (hierna&#13;
te noemen: De Brabander c.s.) en bijgestaan&#13;
door mr. L.J. den Hollander, advocaat te&#13;
Middelharnis. Van den Hauwe is verschenen&#13;
in persoon, vergezeld door (zijn vader) E. van&#13;
den Hauwe en bijgestaan door mr. J.A. de&#13;
Waard, advocaat te Goes. Bij die gelegenheid&#13;
hebben partijen aan het hof inlichtingen verstrekt&#13;
en hebben de advocaten de wederzijdse&#13;
standpunten toegelicht, mr. Den Hollander&#13;
mede aan de hand van een pleitnota. Dellaert&#13;
heeft ter zitting gesteld het verweerschrift van&#13;
Van den Hauwe niet te hebben ontvangen.&#13;
Mr. Den Hollander heeft vervolgens aangegeven&#13;
dat hij ter zitting voldoende gelegenheid&#13;
heeft gehad om het verweerschrift te bestuderen,&#13;
hetgeen het hof gelet op de aard en de&#13;
omvang van het verweerschrift voldoende&#13;
aannemelijk acht. Mr. De Waard heeft nog de&#13;
jaarstukken van 2004 van Van den Hauwe&#13;
overgelegd. Mr. Den Hollander is door het&#13;
hof in de gelegenheid gesteld binnen twee&#13;
weken na de mondelinge behandeling bij akte&#13;
op deze productie te reageren.&#13;
2.4 Bij brief van 9 mei 2005 heeft mr. Den&#13;
Hollander gereageerd. Het hof heeft van deze&#13;
brief kennis genomen.&#13;
3 De vaststaande feiten&#13;
3.1 Tussen partijen staat op grond van hetgeen&#13;
enerzijds is gesteld en anderzijds niet is&#13;
betwist alsmede op grond van de niet betwiste&#13;
inhoud van de overgelegde stukken het navolgende&#13;
vast.&#13;
3.2 Op 22 januari 1999 hebben Dellaert en&#13;
Van den Hauwe (samen met zijn vader) bij&#13;
akte een overeenkomst gesloten, ingaande op&#13;
1 januari 1999 voor een periode van 6 jaar&#13;
(eindigend op 31 december 2005), met betrekking&#13;
tot een perceel bouwland gelegen aan de&#13;
Vrijendijk te Sas van Gent, kadastraal bekend&#13;
staand, gemeente Sas van Gent, sectie Q,&#13;
nummer 52, ter grootte van 5.77.05 ha.&#13;
3.3 De onder 3.2 bedoelde pachtovereenkomst&#13;
is op 1 februari 1999 bij de grondkamer&#13;
Zuidwest ter toetsing aangeboden en op 16 juli&#13;
1999 door deze grondkamer goedgekeurd.&#13;
3.4 Bij aangetekend verzonden brief van&#13;
15 april 2004 heeft Dellaert aan Van den&#13;
Hauwe te kennen gegeven geen verdere verlenging&#13;
van de pachtovereenkomst te wensen.&#13;
4 De mondelinge behandeling&#13;
Ter zitting van het hof is, zakelijk weergegeven&#13;
en voor zover van belang, het volgende&#13;
verklaard:&#13;
Door Van den Hauwe:&#13;
Ik ben 38 jaar oud en heb twee jonge kinderen.&#13;
De oppervlakte van mijn gemengd bedrijf&#13;
bedraagt in totaal circa 65 ha. Hiervan is 50 ha&#13;
bouwland en 15 ha weiland. Ik heb geen grond&#13;
in eigendom, alles is gepacht. De onderhavige&#13;
pachtgrond (5.77.05 ha) ligt op ongeveer 8 km&#13;
afstand van mijn woonhuis en op 1 km afstand&#13;
van één van mijn bedrijfsgebouwen. Ik&#13;
heb eigenlijk twee bedrijven. Bij het melkveebedrijf&#13;
ligt 25 ha huiskavel en bij mijn akkerbouwbedrijf&#13;
ligt 22 ha huiskavel. De rest van&#13;
de grond ligt in een straal van 3 km rond deze&#13;
bedrijven. De onderhavige pachtgrond is&#13;
geschikt voor akkerbouw, het zijn zware&#13;
gronden (45% afslibbaar). Op het gepachte&#13;
verbouw ik tarwe, (suiker)bieten, aardappelen&#13;
en vlas. Ik heb het bedrijf per 1 januari 2004&#13;
overgenomen en heb geen andere inkomsten&#13;
dan uit mijn bedrijf. Ik bezit momenteel&#13;
42 melkkoeien en 53 stuks jongvee. Ik heb&#13;
354.000 liter melkquotum (vetpercentage&#13;
3.93%). De rol van het gepachte voor de mest&#13;
is gering.&#13;
Het verkrijgen van vervangende (pacht)grond&#13;
is mijns inziens erg moeilijk. Er komt in de&#13;
omgeving geen grond vrij. De meeste grond&#13;
die vrijkomt van pacht, wordt verkocht. Kopen&#13;
van grond is voor mij erg moeilijk, daarvoor&#13;
is mijn financieringslast momenteel te hoog.&#13;
Door het verlies van het gepachte zou ik er in&#13;
mijn inkomen 20% op achteruit gaan; dit&#13;
volgt uit het verslag van mijn accountant. Dat&#13;
ik dan geen pacht meer hoef te betalen, is&#13;
hierin verrekend.&#13;
Door De Brabander c.s.:&#13;
De heer De Brabander is 44 jaar oud en&#13;
mevrouw De Brabander 39 jaar oud. Wij exploiteren&#13;
ons gemengd bedrijf gezamenlijk.&#13;
Wij hebben twee dochters van respectievelijk&#13;
16 en 13 jaar oud. De oppervlakte van het&#13;
bedrijf bedraagt 58.44 ha, waarvan 6.50 ha&#13;
eigendom is en 51.94 wordt gepacht. Van de&#13;
totale oppervlakte van het bedrijf is 37 ha&#13;
bouwland en circa 22 ha weiland. 20 ha ligt&#13;
direct rond de boerderij, 5 ha ligt op 5 km&#13;
afstand en de rest ligt op 10 km afstand. Op&#13;
het bouwland verbouwen wij maïs, graan,&#13;
suikerbieten en tarwe. Wij bezitten in totaal&#13;
239 runderen (50 stuks melkkoeien, 50 stuks&#13;
vleesvee en de rest jongvee).&#13;
Het verpachte ligt op circa 25 km van ons&#13;
bedrijf. Dit moet volgens ons geen probleem&#13;
zijn. Volgens ons kost het ons één dag om te&#13;
ploegen, één dag om kunstmest te strooien en&#13;
één dag voor het klaarleggen. Het spuiten en&#13;
klaarleggen doen wij zelf. Voor het oogsten&#13;
kunnen we een loonwerker inhuren. We zijn&#13;
van plan suikerbieten, tarwe en gras op het&#13;
verpachte te gaan verbouwen. Daarnaast zullen&#13;
wij het verpachte gebruiken voor het uitrijden&#13;
van een deel van de mest. Momenteel&#13;
moeten wij een deel van onze mest uitrijden&#13;
over het land van derden. Wij hebben twee&#13;
tractoren die 45 km per uur kunnen rijden.&#13;
Andere grond pachten is niet mogelijk. Wij&#13;
wonen dicht bij de zee, dus richting de zee is&#13;
geen beschikbare pachtgrond. Aan de andere&#13;
kant ligt Nederland. De enige mogelijkheid is&#13;
verder het binnenland van België in. Bij ons in&#13;
de omgeving liggen voorts een aantal beschermde&#13;
natuurgebieden (o.a. de Damse&#13;
Waard), zodat ook om die reden het verkrijgen&#13;
van pachtgrond in de buurt van ons&#13;
bedrijf erg moeilijk is.&#13;
5 De beoordeling van het geschil in&#13;
hoger beroep&#13;
5.1 De grieven lenen zich voor een gezamenlijke&#13;
bespreking. In dit hoger beroep is aan de&#13;
orde de vraag of de dochter en schoonzoon&#13;
De Brabander (respectievelijk bloed- en aanverwant&#13;
in de rechte lijn) van Dellaert het verpachte&#13;
voor een tot de landbouw betrekkelijk&#13;
doel in gebruik willen nemen in de zin van&#13;
artikel 41 lid 1 van de Pachtwet. Ingevolge&#13;
artikel 41 lid 2 onder b van de Pachtwet dient&#13;
naar billijkheid te worden beslist indien door&#13;
het verlies van het gepachte de grondslag van&#13;
het maatschappelijk bestaan van de pachter&#13;
ernstig zou worden aangetast én het persoonlijk&#13;
gebruik voor de verpachter niet van overwegende&#13;
betekenis is.&#13;
5.2 Van den Hauwe heeft zich op het standpunt&#13;
gesteld dat De Brabander c.s. niet voorhebben&#13;
de onderhavige grond persoonlijk te&#13;
gebruiken, dan wel dat het eigen gebruik niet&#13;
uitvoerbaar is, omdat de onderhavige grond&#13;
op 25 à 30 km afstand van het (arbeidsintensieve)&#13;
bedrijf van De Brabander c.s. ligt. Volgens&#13;
Van den Hauwe komt de reistijd tussen&#13;
het bedrijf van De Brabander c.s. en het&#13;
gepachte neer op circa anderhalf uur voor een&#13;
enkele reis (en dus 3 uur heen en terug) indien&#13;
deze afstand wordt gereden met een landbouwinspan.&#13;
De Brabander heeft, volgens Van&#13;
den Hauwe, bij de pachtkamer in eerste aanleg&#13;
aangegeven dat hij zijn handen vol heeft&#13;
aan de circa 240 stuks vee, zodat het onwaarschijnlijk&#13;
is dat hij het gepachte persoonlijk in&#13;
gebruik zal gaan nemen.&#13;
5.3 Dellaert heeft daartegen aangevoerd dat&#13;
De Brabander c.s. wel voornemens zijn het&#13;
verpachte persoonlijk te gebruiken en dat het&#13;
eigen gebruik wel ernstig gemeend en uitvoerbaar&#13;
is. De afstand van 25 km van het bedrijf&#13;
van De Brabander c.s. tot het verpachte is volgens&#13;
haar geen enkel bezwaar voor een rendabele&#13;
exploitatie van dat perceel bouwland.&#13;
Deze afstand is – naar haar zeggen – goed te&#13;
overbruggen over de openbare weg, zowel&#13;
met de auto als met de tractor. Daarnaast werken&#13;
zowel de heer De Brabander als mevrouw&#13;
De Brabander volledig op hun gemengd&#13;
bedrijf, zodat er voldoende arbeidscapaciteit&#13;
beschikbaar is om bezoeken aan het gepachte&#13;
te brengen. Volgens De Brabander c.s. dient&#13;
de afstand naar het verpachte slechts een aantal&#13;
dagen per jaar met een landbouwinspan te&#13;
worden afgelegd (om te ploegen, kunstmest te&#13;
strooien en het klaarleggen); overige bezoeken&#13;
kunnen met de auto worden gedaan. Indien&#13;
nodig kan voor het uitvoeren van bepaalde&#13;
werkzaamheden ook gebruik gemaakt worden&#13;
van een loonwerker.&#13;
5.4 Het hof acht voldoende aannemelijk dat De&#13;
Brabander c.s. het voornemen hebben om de&#13;
onderhavige grond persoonlijk en duurzaam&#13;
voor een landbouwkundig doel in gebruik te&#13;
nemen, alsmede dat het voornemen tot eigen&#13;
gebruik ernstig gemeend en uitvoerbaar is.&#13;
De Brabander c.s. exploiteren momenteel een&#13;
gemengd bedrijf. De onderhavige grond zal&#13;
ten behoeve van dit bedrijf worden benut. Dat&#13;
de onderhavige grond op 25 km afstand van&#13;
het bedrijf van De Brabander c.s. is gelegen, is&#13;
weliswaar niet optimaal, maar het hof acht in&#13;
het onderhavige geval deze afstand niet zodanig&#13;
groot, dat nauwe betrokkenheid van De&#13;
Brabander c.s. bij de exploitatie van deze&#13;
grond, en daarmee persoonlijk gebruik dat&#13;
ernstig gemeend en uitvoerbaar is, in redelijkheid&#13;
niet mogelijk is.&#13;
5.5 Van den Hauwe heeft voorts aangevoerd&#13;
dat de grondslag van zijn maatschappelijk&#13;
bestaan door het verlies van het gepachte ernstig&#13;
wordt aangetast. Volgens Van den Hauwe&#13;
verliest hij hierdoor 20% van zijn inkomen.&#13;
Het bedrijf is de enige inkomstenbron van&#13;
hem en zijn gezin. Van den Hauwe heeft het&#13;
bedrijf in 1 januari 2004 overgenomen en zit&#13;
daardoor met aanzienlijke financiële verplichtingen.&#13;
Daarnaast is het vinden van vervangende&#13;
grond erg moeilijk. Dellaert heeft betwist&#13;
dat de grondslag van het maatschappelijk&#13;
bestaan van Van den Hauwe door het verlies&#13;
van het verpachte ernstig wordt aangetast.&#13;
5.6 Het hof overweegt als volgt. Gelet op de&#13;
omvang van het gepachte (5.77.05 ha) tegenover&#13;
de totale oppervlakte van het gemengd&#13;
bedrijf van Van den Hauwe (65 ha), acht het&#13;
hof aannemelijk dat de inkomsten van Van&#13;
den Hauwe zullen dalen. Van den Hauwe verliest&#13;
bijna 10% van de totale oppervlakte van&#13;
zijn bedrijf, maar door het doorlopen van de&#13;
vaste lasten, zal het inkomensverlies relatief&#13;
hoger zijn. Het hof acht echter niet aannemelijk&#13;
dat dit inkomensverlies zodanig zal zijn&#13;
dat zijn maatschappelijk bestaan als agrarisch&#13;
ondernemer ernstig wordt aangetast.&#13;
5.7 Nu het hof heeft aangenomen dat de grondslag&#13;
van het maatschappelijk bestaan van Van&#13;
den Hauwe door het verlies van het gepachte&#13;
niet ernstig wordt aangetast, kan in het midden&#13;
blijven of het eigen gebruik voor De Brabander&#13;
c.s. van overwegende betekenis is.&#13;
5.8 Gelet op het vorenoverwogene dient het&#13;
verlengingsverzoek van Van den Hauwe op&#13;
grond van artikel 41 lid 1 van de Pachtwet te&#13;
worden afgewezen. De beschikking waarvan&#13;
beroep zal derhalve worden vernietigd. Gelet&#13;
op de omstandigheid dat partijen in familierechtelijke&#13;
verhouding tot elkaar staan, ziet&#13;
het hof aanleiding de kosten van de procedure&#13;
te compenseren, zowel in eerste aanleg als in&#13;
hoger beroep.&#13;
5.9 Het hof ziet daarnaast aanleiding een&#13;
bedrag te bepalen als bedoeld in artikel 44 lid&#13;
3 van de Pachtwet, welk bedrag Dellaert aan&#13;
Van den Hauwe dient te betalen in het geval&#13;
mocht blijken dat de wil van Dellaert (dan wel&#13;
De Brabander c.s.) om het verpachte persoonlijk&#13;
in gebruik te nemen in werkelijkheid niet&#13;
aanwezig is geweest. Dit bedrag zal worden&#13;
bepaald op € 75.000,–.&#13;
6 De beslissing&#13;
Het hof, beschikkende in hoger beroep:&#13;
vernietigt de tussen partijen gegeven beschikking&#13;
van de pachtkamer van de rechtbank te&#13;
Middelburg, sector kanton, locatie Terneuzen,&#13;
van 3 november 2004, en opnieuw beschikkende:&#13;
wijst het verlengingsverzoek van Van den&#13;
Hauwe alsnog af;&#13;
bepaalt het bedrag als bedoeld in artikel 44 lid 3&#13;
van de Pachtwet, welk bedrag Dellaert aan Van&#13;
den Hauwe dient te betalen in geval later&#13;
mocht blijken dat de wil om het verpachte&#13;
persoonlijk in gebruik te nemen in werkelijkheid&#13;
niet aanwezig is geweest, op € 75.000,–,&#13;
onverminderd het recht van Van den Hauwe&#13;
op verdere schadevergoeding indien daartoe&#13;
gronden mochten zijn;&#13;
compenseert de kosten in beide instanties&#13;
aldus dat iedere partij haar eigen kosten&#13;
draagt;&#13;
wijst af het meer of anders verzochte.</content><legacyfootnotes/><footnotes><footnote/></footnotes><auteurs/><published>2006-07-01 00:00:00</published><modified>2006-07-01 00:00:00</modified><editiondate>2006-07-01</editiondate><htmlpath>https://denhollander.info/artikel/4143</htmlpath></article>
</articles></edition>
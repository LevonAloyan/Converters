<edition><articles><article><jaar>2021</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2021</searchword><id>16566</id><udhid>UDH:TvAR/16566</udhid><titel>Pacht - Hof Arnhem-Leeuwarden, 18 september 2018 en 27 augustus 2019, ﻿﻿ ECLI:NL:GHARL:2018:8331   (TvAR 2021/8045)</titel><searchwords><searchword>TvAR 2/2021</searchword><searchword>TvAR 2021/8045</searchword><searchword>UDH:TvAR/16566</searchword></searchwords><attachments><attachment><name>21546.pdf</name><extention>pdf</extention><url>https://denhollander.info/download/21546/ci</url></attachment></attachments><inleiding/><content>&lt;p class="rechters"&gt;(mrs. Th.C.M. Willemse, J.H. Lieber, en H.L. Wattel en de deskundige leden mr. ing. H.J. Vinke en ir. J.H. Jurrius)&lt;/p&gt;&lt;p class="annotator"&gt;Met noot B. Nijman&lt;/p&gt;&lt;h3&gt;Pachtovereenkomst. ECLI:NL:GHARL:2019:7070&lt;/h3&gt;&lt;p&gt;[Burgerlijk Wetboek, art. 7:311, art. 7:322, art. 7:397, art. 7:130 lid 1 sub e; Wetboek van Burgerlijk Rechtsvordering, art. 170]&lt;/p&gt;&lt;p&gt;Verpachter mag zijn stelling dat partijen telkens reguliere pachtovereenkomsten voor de duur van een jaar zijn aangegaan bewijzen. &lt;/p&gt;&lt;h3&gt;arrest van de pachtkamer van 18 september 2018&lt;/h3&gt;&lt;p&gt;inzake&lt;/p&gt;&lt;p&gt;&lt;span class="bold"&gt;[verpachter]&amp;nbsp;&lt;/span&gt;,&lt;/p&gt;&lt;p&gt;wonende te [woonplaats] ,&lt;/p&gt;&lt;p&gt;appellant,&lt;/p&gt;&lt;p&gt;in eerste aanleg: eiser in conventie en verweerder in reconventie,&lt;/p&gt;&lt;p&gt;hierna: [verpachter] ,&lt;/p&gt;&lt;p&gt;advocaat: mr. P. Stehouwer,&lt;/p&gt;&lt;p&gt;tegen:&lt;/p&gt;&lt;p&gt;&lt;span class="bold"&gt;[pachter]&amp;nbsp;&lt;/span&gt;,&lt;/p&gt;&lt;p&gt;wonende te [woonplaats] ,&lt;/p&gt;&lt;p&gt;geïntimeerde,&lt;/p&gt;&lt;p&gt;in eerste aanleg: gedaagde in conventie en eiser in reconventie,&lt;/p&gt;&lt;p&gt;hierna: [pachter] ,&lt;/p&gt;&lt;p&gt;advocaat: mr. S.G. Rissik.&lt;/p&gt;&lt;h3&gt;1 Het verdere verloop van het geding in hoger beroep&lt;/h3&gt;&lt;p&gt;1.1 Het hof neemt de inhoud van het tussenarrest van 15 november 2016 hier over. In dit arrest is een comparitie gelast die op 7 maart 2017 is gehouden.&lt;/p&gt;&lt;p&gt;1.2 Het verdere verloop blijkt uit:&lt;/p&gt;&lt;p&gt;- het proces-verbaal van comparitie van 7 maart 2017;&lt;/p&gt;&lt;p&gt;- de memorie van grieven (met één productie);&lt;/p&gt;&lt;p&gt;- de memorie van antwoord;&lt;/p&gt;&lt;p&gt;- de akte van [verpachter] en de antwoordakte van [pachter] .&lt;/p&gt;&lt;p&gt;1.3 Vervolgens hebben partijen de stukken voor het wijzen van arrest aan het hof overgelegd en heeft het hof arrest bepaald.&lt;/p&gt;&lt;h3&gt;2 De vaststaande feiten&lt;/h3&gt;&lt;p&gt;2.1 Het hof gaat in hoger beroep uit van de feiten zoals beschreven in de rechtsoverwegingen 2.1 tot en met 2.8 van het (bestreden) vonnis van 2 augustus 2016. De feiten zijn hierna voor de leesbaarheid van dit arrest nogmaals, met enkele aanvullingen opgenomen.&lt;/p&gt;&lt;p&gt;2.2 [verpachter] (thans 66 jaar oud) heeft een melkveebedrijf geëxploiteerd. In 2004 heeft hij zijn melkquotum verkocht en zijn bedrijf gestaakt.&lt;/p&gt;&lt;p&gt;2.3 [verpachter] is eigenaar van twee percelen landbouwgrond (hierna: de percelen), kadastraal bekend gemeente [gemeente] sectie K nummers 357 en 679, samen groot 10.37.20 hectare. [verpachter] heeft in 2006 een deel van de percelen (5.25 hectare) in gebruik gegeven aan [pachter] en daarna in 2007 de (gehele) percelen. [pachter] heeft daarvoor telkens een jaarlijkse vergoeding betaald die in 2006 € 2.576,25 bedroeg, in 2007 en 2008 telkens € 5.250, in 2009 tot en met 2012 telkens € 5.500, in 2013 € 6.500 en in 2014 € 7.500.&lt;/p&gt;&lt;p&gt;2.4 Op 2 februari 2007 hebben [verpachter] en [pachter] een onderhandse akte ondertekend met het opschrift ‘Grondgebruikersverklaring’. In deze akte is [verpachter] aangeduid als grondgebruikgever en [pachter] als gebruiker. Partijen verklaren daarin dat de percelen door [verpachter] in gebruik worden gegeven aan [pachter] . Verder staat in deze akte:&lt;/p&gt;&lt;p&gt;“De grondgebruikgever van de grond (…) verklaart dat grondgebruiker onderstaande grond mee kan tellen conform artikel 1(c) van de “Regeling landbouwgrond en natuurterrein Meststoffenwet” voor de aangegeven periode.&lt;/p&gt;&lt;p&gt;(…)&lt;/p&gt;&lt;p&gt;De gebruiksperiode begint op 1-2-2007 en eindigt bij wederopzegging.&lt;/p&gt;&lt;p&gt;(…)”&lt;/p&gt;&lt;p&gt;2.5 In april 2014 heeft [verpachter] het voornemen opgevat de percelen te verkopen. Hij heeft via zijn makelaar aan [pachter] gevraagd of deze de percelen wil kopen. [pachter] heeft op 27 mei 2014 aan [verpachter] laten weten dat hij de percelen niet wil kopen en dat hij de percelen heeft gepacht en de pachtovereenkomst schriftelijk wil vastleggen.&lt;/p&gt;&lt;p&gt;2.6 [verpachter] heeft [pachter] op 18 juli 2014 gesommeerd de percelen uiterlijk 1 november 2014 te ontruimen. [pachter] heeft daaraan geen gevolg gegeven.&lt;/p&gt;&lt;p&gt;2.7 De rechtsbijstandverzekeraar van [pachter] heeft op 9 september 2014 aan [verpachter] geschreven:&lt;/p&gt;&lt;p&gt;“[pachter] zal niet per 1 november 2014 de percelen ontruimen en aan [verpachter] opleveren. Er is immers sprake van mondelinge en niet-goedgekeurde pachtovereenkomst, welke overeenkomst op grond van art. 7:322 lid BW geldt voor onbepaalde tijd, zonder dat zij door een der partijen kan worden opgezegd.”&lt;/p&gt;&lt;h3&gt;3 Het geschil en de beslissing in eerste aanleg&lt;/h3&gt;&lt;p&gt;3.1 [verpachter] heeft in eerste aanleg in conventie gevorderd dat de pachtkamer:&lt;/p&gt;&lt;ul&gt;&lt;li class="streepjes"&gt;voor recht zal verklaren dat de grondgebruikersverklaring een voorovereenkomst tot het aangaan van een pachtovereenkomst is ( [verpachter] spreekt van een ‘pactum de contrahendo’);&lt;/li&gt;&lt;li class="streepjes"&gt;met betrekking tot de percelen schriftelijk (primair) een geliberaliseerde pachtovereenkomst (artikel 3:397 lid 1 BW) dan wel (subsidiair) een reguliere pachtovereenkomst zal vastleggen, ingaand op 1 januari 2015 dan wel 1 januari 2014 en eindigend op 31 december 2015 dan wel 31 december 2014 tegen een pachtprijs van € 7.500;&lt;/li&gt;&lt;li class="streepjes"&gt;[pachter] in de proceskosten zal veroordelen.&lt;/li&gt;&lt;/ul&gt;&lt;p&gt;3.2 [pachter] heeft in eerste aanleg in reconventie gevorderd dat de pachtkamer met betrekking tot de percelen schriftelijk een pachtovereenkomst (artikel 3:311 BW) zal vastleggen, ingaande op 1 januari 2012 voor de duur van zes jaar en eindigend op 1 januari 2018 tegen een pachtprijs van € 7.500 en met veroordeling van [verpachter] in de proceskosten in conventie en in reconventie.&lt;/p&gt;&lt;p&gt;3.3. De pachtkamer heeft in het vonnis van 2 augustus 2016 in conventie de vorderingen van [verpachter] afgewezen. In reconventie heeft de pachtkamer een reguliere pachtovereenkomst vastgelegd tussen [verpachter] als verpachter en [pachter] als pachter met betrekking tot de percelen, ingaande op 1 januari 2012 voor de bepaalde tijd van zes jaren tegen een pachtprijs van € 7.500 per jaar, te voldoen in de maand oktober van het lopende jaar. De pachtkamer heeft [verpachter] veroordeeld in de proceskosten in conventie en in reconventie, het vonnis uitvoerbaar bij voorraad verklaard en het meer gevorderde afgewezen.&lt;/p&gt;&lt;h3&gt;4 De beoordeling van het geschil in hoger beroep&lt;/h3&gt;&lt;p&gt;4.1 [verpachter] komt met acht grieven op tegen het vonnis van de pachtkamer van 2 augustus 2016 (verder: het bestreden vonnis) en vordert vernietiging van het bestreden vonnis, alsnog toewijzing van de vorderingen in conventie van [verpachter] en afwijzing van de vorderingen in reconventie van [pachter] met veroordeling van [pachter] in de proceskosten in beide instanties. [pachter] voert verweer.&lt;/p&gt;&lt;p&gt;4.2 Grief 1 betreft een kennelijke schrijffout in het bestreden vonnis. De pachtkamer heeft per abuis vastgesteld dat [verpachter] zijn melkveebedrijf in 2014 heeft beëindigd. Dat moet zijn: 2004 (zie ook onderdeel 2.2 hiervoor). [pachter] heeft dit onvoldoende gemotiveerd betwist. Grief I slaagt.&lt;/p&gt;&lt;p&gt;4.3 In hoger beroep staat tussen partijen vast dat [verpachter] zich heeft verbonden de percelen aan [pachter] in gebruik te verstrekken ter uitoefening van de landbouw en dat [pachter] zich heeft verbonden tot een tegenprestatie. Daarmee staat vast dat sprake is van een pachtovereenkomst (artikel 7:311 BW). In deze procedure is aan de orde welke afspraken partijen in het kader van deze pachtovereenkomst hebben gemaakt, in het bijzonder over de aard en de duur daarvan.&lt;/p&gt;&lt;p&gt;4.4 De stelling van [verpachter] komt erop neer dat partijen in de ‘Grondgebruikersverklaring’ een voorovereenkomst zijn aangegaan die inhoudt dat zij jaarlijks een pachtovereenkomst met elkaar zullen sluiten en dat zij vanaf 2006 elk jaar opnieuw een pachtovereenkomst met betrekking tot de percelen zijn aangegaan voor de duur van een jaar/een weideseizoen en dat dit geliberaliseerde pachtovereenkomsten waren, althans reguliere pachtovereenkomsten voor de duur van een jaar.&lt;/p&gt;&lt;p&gt;4.5 [verpachter] voert ter onderbouwing van zijn stelling het volgende aan. [verpachter] heeft aan [pachter] gezegd dat hij de percelen als pensioenvoorziening beschouwt en deze te zijner tijd wenst te verkopen. [pachter] heeft daarvoor begrip getoond en meegedeeld dat hij vanzelfsprekend afstand zal doen van het gebruik van de percelen zodra [verpachter] deze wil vervreemden. Ieder voorjaar heeft [pachter] aan [verpachter] gevraagd of hij de percelen opnieuw mag gebruiken. De afspraken van partijen waren zeer vrijblijvend. Zij hebben nooit beoogd pachtovereenkomsten te sluiten waarop het knellende regime van reguliere pachtovereenkomsten van toepassing is. Dat zij overeenkomsten van jaar tot jaar hebben gesloten waarbij [verpachter] de vrijheid had geen nieuwe pachtovereenkomst te sluiten indien hij de percelen zou willen vervreemden, sluit naadloos aan bij het regime van de geliberaliseerde pacht. Als al sprake is van reguliere pachtovereenkomsten is het naar maatstaven van redelijkheid en billijkheid onaanvaardbaar dat aan [verpachter] tegen te werpen en [pachter] te belonen, omdat [verpachter] meende dat er alleen een mondelinge afspraak en geen pachtovereenkomst was en er een veel soepeler regime voorhanden was.&lt;/p&gt;&lt;p&gt;4.6 [pachter] betwist de stellingen van [verpachter] en hetgeen hij daaraan ten grondslag legt. [pachter] betoogt dat partijen alleen hebben afgesproken dat [verpachter] de percelen aan [pachter] in gebruik heeft gegeven voor de uitoefening van de landbouw tegen een tegenprestatie in geld en dat zij verder geen nadere afspraken hebben gemaakt, zodat de wettelijke regeling van toepassing is.&lt;/p&gt;&lt;p&gt;4.7 Het is aan de pachtrechter zo nauwkeurig mogelijk vast te leggen wat partijen zijn overeengekomen. [verpachter] draagt de bewijslast van zijn stellingen over hetgeen partijen nader zijn overeengekomen. Hij is immers degene die zich beroept op de rechtsgevolgen daarvan. Het hof ziet anders dan [verpachter] geen aanleiding uit te gaan van een (bewijs)vermoeden dat de pachtovereenkomsten van partijen geliberaliseerde pacht betreffen, omdat dit de norm is en reguliere pachtovereenkomsten nog slechts een hoge uitzondering zijn. Zelfs als dat juist is, rechtvaardigt de omstandigheid dat het ene type overeenkomst tegenwoordig veel meer wordt aangegaan dan een ander type nog niet dat uitgegaan kan worden van het vermoeden dat partijen dan de meest voorkomende overeenkomst hebben gesloten. Overigens stelt [verpachter] geen verklaringen en gedragingen van [pachter] of zichzelf waaruit, indien bewezen, zou kunnen volgen dat zij toepassing van het geliberaliseerde regime op hun pachtovereenkomst hebben beoogd. Daarbij komt dat de door [verpachter] gestelde overeenkomsten van 2006 en 2007 in elk geval geen geliberaliseerde pachtovereenkomsten kunnen zijn, omdat geliberaliseerde pacht pas mogelijk is geworden met de inwerkingtreding van artikel 7:397 BW op 1 september 2007. Onder de voordien geldende Pachtwet bood artikel 70f de mogelijkheid los land eenmalig en zonder verlenging te verpachten voor een langere duur dan één jaar, maar voor ten hoogste een duur van twaalf jaren.&lt;/p&gt;&lt;p&gt;Het hof gaat dan ook voorbij aan de stelling van [verpachter] dat sprake is van geliberaliseerde pacht en zal hem, nu hij deze stelling niet dan wel onvoldoende heeft gemotiveerd, niet toelaten tot bewijs daarvan. Grief IV en V falen.&lt;/p&gt;&lt;p&gt;4.8 Blijft over de stelling van [verpachter] dat partijen telkens reguliere pachtovereenkomsten voor de duur van een jaar zijn aangegaan. [verpachter] biedt uitdrukkelijk aan door getuigen te horen te bewijzen:&lt;/p&gt;&lt;ul&gt;&lt;li class="streepjes"&gt;dat [pachter] hem jaarlijks vroeg of hij de grond weer mocht gebruiken;&lt;/li&gt;&lt;li class="streepjes"&gt;dat [verpachter] enkele keren aan het sluiten van de nieuwe pachtovereenkomst voor de duur van één jaar/teeltseizoen de voorwaarde heeft verbonden dat er een hogere pachtprijs moest worden betaald;&lt;/li&gt;&lt;li class="streepjes"&gt;dat de grond zijn pensioenvoorziening was en dat hij deze te gelegener tijd wenste te verkopen;&lt;/li&gt;&lt;li class="streepjes"&gt;feiten en omstandigheden waaruit blijkt, althans kan worden afgeleid, dat de grondgebruikersverklaring een voorovereenkomst was.&lt;/li&gt;&lt;/ul&gt;&lt;p&gt;Het hof zal [verpachter] tot bewijslevering door getuigen toe te laten. De door hem te bewijzen aangeboden feiten zijn betwist en kunnen tot de beslissing van deze zaak leiden ten aanzien van de stelling van [verpachter] inzake reguliere pachtovereenkomsten. Grief VI slaagt.&lt;/p&gt;&lt;p&gt;4.9 Het hof zal iedere verdere beslissing aanhouden.&lt;/p&gt;&lt;h3&gt;5 De beslissing&lt;/h3&gt;&lt;p&gt;Het hof, recht doende in hoger beroep:&lt;/p&gt;&lt;p&gt;laat [verpachter] toe tot het onder 4.8 vermelde bewijs door getuigen;&lt;/p&gt;&lt;p&gt;bepaalt dat het verhoor van deze getuigen zal geschieden ten overstaan van het hierbij tot raadsheer-commissaris benoemde lid van het hof mr. mr. J.H. Lieber in aanwezigheid van het deskundige lid mr. ing. H.J. Vinke, die daartoe zitting zullen houden in het paleis van justitie aan de Walburgstraat 2-4 te Arnhem en wel op een nader door deze vast te stellen dag en tijdstip;&lt;/p&gt;&lt;p&gt;bepaalt dat partijen bij het getuigenverhoor aanwezig dienen te zijn opdat hen naar aanleiding van de getuigenverklaringen vragen kunnen worden gesteld;&lt;/p&gt;&lt;p&gt;bepaalt dat [verpachter] het aantal voor te brengen getuigen alsmede de verhinderdagen van&amp;nbsp;beide&amp;nbsp;partijen, van hun advocaten en van de getuigen zal opgeven op de&amp;nbsp;roldatum 25 september 2018,&amp;nbsp;waarna dag en uur van het verhoor (ook indien voormelde opgave van een of meer van partijen ontbreekt) door de raadsheer-commissaris zullen worden vastgesteld;&lt;/p&gt;&lt;p&gt;bepaalt dat [verpachter] overeenkomstig artikel 170 van het Wetboek van Burgerlijke Rechtsvordering de namen en woonplaatsen van de getuigen ten minste een week voor het verhoor aan de wederpartij en de griffier van het hof dient op te geven;&lt;/p&gt;&lt;p&gt;houdt verder iedere beslissing aan.&lt;/p&gt;&lt;h3&gt;arrest van de pachtkamer van 27 augustus 2019&lt;/h3&gt;&lt;h3&gt;1 Het verdere verloop van het geding in hoger beroep&lt;/h3&gt;&lt;p&gt;Het hof neemt de inhoud van het tussenarrest van 18 september 2018 hier over.&lt;/p&gt;&lt;p&gt;1.1 Het verdere verloop blijkt uit:&lt;/p&gt;&lt;p&gt;- het proces-verbaal van getuigenverhoor van 17 januari 2019.&lt;/p&gt;&lt;p&gt;1.2 Vervolgens hebben partijen arrest gevraagd en heeft het hof arrest bepaald.&lt;/p&gt;&lt;h3&gt;2 De verdere beoordeling van het hoger beroep&lt;/h3&gt;&lt;p&gt;2.1 In voormeld tussenarrest heeft het hof overwogen dat de pachtverhouding tussen partijen niet kan worden gekwalificeerd als een geliberaliseerde pachtovereenkomst. Het hof heeft [verpachter] vervolgens toegelaten tot bewijs van zijn stelling dat partijen telkens reguliere pachtovereenkomsten voor de duur van een jaar zijn aangegaan, in het bijzonder:&lt;/p&gt;&lt;p&gt;• dat [pachter] hem jaarlijks vroeg of hij de grond weer mocht gebruiken;&lt;/p&gt;&lt;p&gt;• dat [verpachter] enkele keren aan het sluiten van de nieuwe pachtovereenkomst voor de duur van één jaar/teeltseizoen de voorwaarde heeft verbonden dat er een hogere pachtprijs moest worden betaald;&lt;/p&gt;&lt;p&gt;• dat de grond zijn pensioenvoorziening was en dat hij deze te gelegener tijd wenste te verkopen;&lt;/p&gt;&lt;p&gt;• feiten en omstandigheden waaruit blijkt, althans kan worden afgeleid, dat de grondgebruikersverklaring een voorovereenkomst was.&lt;/p&gt;&lt;p&gt;2.2 [verpachter] heeft alleen zichzelf als getuige doen horen. Zijn verklaring kan omtrent de door hem te bewijzen feiten geen bewijs in zijn voordeel opleveren, tenzij zijn verklaring strekt ter aanvulling van onvolledige bewijs (artikel 164 lid 2 BW). Hiervan is alleen sprake als er aanvullende bewijzen voorhanden zijn die zodanig sterk zijn en zodanig essentiële punten betreffen dat zij de partijgetuigeverklaring voldoende geloofwaardig maken.&lt;/p&gt;&lt;p&gt;2.3 [verpachter] heeft verklaard dat [pachter] jaarlijks belde of hij de grond weer kon krijgen. Hij weet niet precies wanneer dat telkens was. Een einddatum voor het gebruik van de grond is nooit afgesproken, het was van jaar tot jaar. De pachtprijs is verhoogd van € 5.250, naar 4 jaar lang € 5.500, daarna € 6.500 en de laatste jaren € 7.500, en die werd betaald. [verpachter] heeft wel vier keer aan [pachter] gezegd dat hij de grond wilde verkopen voor zijn 65e omdat de grond zijn pensioenvoorziening was. [pachter] is in 2007 gekomen met een grondgebruiks-verklaring die hij nodig had voor de meststoffenwet. Daarover heeft [verpachter] verklaard: “Ik heb die verklaring toen getekend. Wat mij betreft ging het over de meststoffen. Ik had niet gedacht dat dit er allemaal uit zou voortkomen. Het was voor mij geen pachtcontract. Ik had dit beter niet kunnen tekenen.” In die grondgebruikersverklaring stond dat het gebruik zou voortduren ‘tot wederopzegging’. [verpachter] heeft daarover verklaard: “Ik heb vier jaar lang gezegd dat ik de grond zou gaan verkopen en dat hij van het land af moest. Dan heb ik toch opgezegd?”.&lt;/p&gt;&lt;p&gt;2.4 Naast deze verklaring zijn er geen aanvullende bewijzen, laat staan bewijzen die zodanig sterk zijn en zodanig essentiële punten betreffen dat zij de partijgetuigeverklaring voldoende geloofwaardig maken. [pachter] heeft de te bewijzen stellingen in de procedure steeds gemotiveerd betwist. [verpachter] is daarom niet geslaagd in zijn bewijslevering.&lt;/p&gt;&lt;p&gt;2.5 Dan resteert nog de stelling van [verpachter] dat het naar maatstaven van redelijkheid en billijkheid onaanvaardbaar is dat [pachter] zich beroept op de dwingendrechtelijke bepalingen van pachtrecht. In de grieven VII en VIII licht [verpachter] toe dat hij zich niet voor lange duur wilde binden en dat hij bij het maken van de afspraak met [pachter] over het gebruik heeft verteld dat hij de grond vrij van pacht wilde verkopen op een voor hem gunstig moment. Door niet van de grond af te gaan handelt [pachter] in flagrante tegenspraak met die afspraak en maakt hij misbruik van pachtrecht. Verder voert [verpachter] aan dat hij in financiële problemen is: hij heeft nog geen AOW en de lijfrente is niet voldoende.&lt;/p&gt;&lt;p&gt;2.6 De aangevoerde feiten en omstandigheden zijn onvoldoende zwaarwegend om de dwingendrechtelijke bepalingen van titel 7.5 BW opzij te zetten. Daarbij komt dat [pachter] heeft betwist dat het voornemen tot verkoop met hem is besproken. [verpachter] heeft niet bewezen dat het anders is. Daarom kan niet worden gezegd dat [pachter] de afspraak schendt. Verder kan [verpachter] de grond verkopen aan een zogenoemde veilige verpachter (artikel 7:380 lid 1 sub e BW) om zijn financiële problemen op te lossen.&lt;/p&gt;&lt;h3&gt;Slotsom&lt;/h3&gt;&lt;p&gt;2.7 De grieven I en VI slagen, maar dit alleen kan niet tot vernietiging van het vonnis leiden. Het hoger beroep faalt voor het overige, zodat het bestreden vonnis moet worden bekrachtigd. Als de in het ongelijk te stellen partij zal het hof [verpachter] in de kosten van het hoger beroep veroordelen. De kosten voor de procedure in hoger beroep aan de zijde van [pachter] zullen worden vastgesteld op € 314 aan griffierecht en op € 2.685 aan salaris advocaat (2,5 punten x tarief II).&lt;/p&gt;&lt;h3&gt;3 De beslissing&lt;/h3&gt;&lt;p&gt;Het hof, recht doende in hoger beroep:&lt;/p&gt;&lt;p&gt;bekrachtigt het vonnis van de pachtkamer te Groningen (rechtbank Noord-Nederland) van&lt;/p&gt;&lt;p&gt;2 augustus 2016;&lt;/p&gt;&lt;p&gt;veroordeelt [verpachter] in de kosten van het hoger beroep, tot aan deze uitspraak aan de zijde van [pachter] vastgesteld op € 314 voor griffierecht en op € 2.685 voor salaris advocaat overeenkomstig het liquidatietarief.&lt;/p&gt;&lt;h3&gt;Noot&lt;/h3&gt;&lt;p&gt;Het tussenarrest behandelt een kwestie die vaak voorkomt. De verpachter is een voormalig landbouwer, die zijn gronden, in totaal ruim tien hectare, tegen een vergoeding in gebruik geeft aan een andere landbouwer. Volgens de eigenaar van de gronden zou zijn afgesproken dat de gebruiker het gebruik zou beëindigen, zodra de eigenaar de gronden zou willen verkopen. Voor de eigenaar waren de gronden, zo stelt hij, diens pensioen. De gebruiker weigert het veld te ruimen en stelt dat er een pachtovereenkomst tot stand gekomen is, waaraan hij rechten kan ontlenen. Daarbij wordt verwezen naar een door partijen opgestelde ‘grondgebruiksverklaring’, die waarschijnlijk verband hield met de mestwetgeving.&lt;/p&gt;&lt;p&gt;De eigenaar vordert primair (1) een verklaring voor recht dat sprake is van een overeenkomst tot het aangaan van een pachtovereenkomst, subsidiair (2) schriftelijke vastlegging van een geliberaliseerde pachtovereenkomst, dan wel (3) een reguliere pachtovereenkomst voor een jaar. De gebruiker van de grond stelt een tegenvordering in Hij vordert de schriftelijke vastlegging van een reguliere pachtovereenkomst. &lt;/p&gt;&lt;p&gt;De eigenaar hoopte kennelijk aannemelijk te kunnen maken en te mogen bewijzen dat de afspraak die partijen hadden gemaakt geen pachtovereenkomst inhield, maar de afspraak om ieder jaar weer een pachtovereenkomst aan te gaan. In onderdeel 4.5 van het arrest wordt zijn onderbouwing weergegeven. De gebruiker zou volgens de eigenaar ieder jaar opnieuw moeten vragen of hij het land mocht gebruiken. De kern van zijn betoog is dat de eigenaar dan vrij zou zij om al dan niet een pachtovereenkomst aan te gaan en zou kunnen weigeren het land in gebruik te geven. Geschillen inzake een overeenkomst tot het aangaan van een pachtovereenkomst, een pactum de contrahendo, behoren op grond van artikel 1019, onder c, Rv, tot de bevoegdheid van de pachtkamer van de rechtbank.&lt;/p&gt;&lt;p&gt;Om onderdeel (1) van zijn vordering te onderbouwen verwijst de eigenaar naar de feiten. Uit onderdeel 2.3 van het arrest blijkt dat, in ieder geval gedurende één jaar, slechts een deel van de gronden in gebruik werd gegeven. Bovendien werd van jaar tot jaar een pachtprijs vastgesteld. Het ging volgens de eigenaar om zeer vrijblijvende afspraken. Die omstandigheden zouden op het bestaan van een overeenkomst tot het aangaan van een pachtovereenkomst kunnen wijzen. De vraag om welke pachtvorm het daarbij dan zou gaan, bleef nog open.&lt;/p&gt;&lt;p&gt;Op dat punt, onderdeel (2) van zijn vordering, voerde de eigenaar aan dat het gerechtvaardigd zou zijn van een geliberaliseerde pachtovereenkomst uit te gaan. Het zou volgens hem niet redelijk en billijk zijn om de pachter, die aan de regeling tussen partijen heeft meegewerkt, toe te staan zich te beroepen op het bestaan van een reguliere pachtovereenkomst. De eigenaar zou dan gestraft worden voor het feit dat hij er van uit ging dat er alleen een mondelinge overeenkomst en geen pachtovereenkomst was. Daarbij was ook een veel soepeler regime voorhanden, volgens hem. &lt;/p&gt;&lt;p&gt;Daarmee lijkt de eigenaar een beroep te doen op de beperkende werking van de redelijkheid en de billijkheid. In het pachtrecht is een dergelijk beroep enkele keren gehonoreerd. In Asser/Snijders &amp; Valk 7-III 2016/44 worden drie arresten van het pachthof genoemd, waarin het beroep op het bestaan van een pachtovereenkomst als onaanvaardbaar werd aangemerkt. Het meest bekende arrest is dat in de zaak Gerrits/Robben van 10 maart 2009 (&lt;span class="italic"&gt;TvAR&lt;/span&gt; 2009/5531). &lt;/p&gt;&lt;p&gt;Die onaanvaardbaarheid ligt echter niet besloten in de redenering van de grondeigenaar in deze zaak. Hij meent dat de gebruiker zich niet zou mogen beroepen op het bestaan van een &lt;span class="italic"&gt;reguliere&lt;/span&gt; pachtovereenkomst, omdat een &lt;span class="italic"&gt;geliberaliseerde&lt;/span&gt; overeenkomst veel meer op de situatie is toegesneden. Daarmee lijkt hij eerder een beroep te doen op een proportionele toepassing van redelijkheid en billijkheid. Die toepassing houdt in dat een partij zich wel op het bestaan van een pachtovereenkomst mag beroepen, maar niet op bepaalde rechtsgevolgen daarvan. Zie de bespreking in Asser/Snijders &amp; Valk 7-III 2016/45.&lt;/p&gt;&lt;p&gt;Die redenering is onvoldoende om het pachthof te overtuigen. Het hof overweegt in onderdeel 4.7 dat er geen aanleiding is om uit te gaan van een bewijsvermoeden dat pachtovereenkomsten geliberaliseerde pacht in de zin van artikel 7:397 BW betreffen, alleen omdat geliberaliseerde pachtovereenkomst nu eenmaal veel meer worden aangegaan dan reguliere pachtovereenkomsten. Reguliere pacht blijft het uitgangspunt. Zelfs wanneer de laatste stelling van de grondeigenaar dat er veel meer geliberaliseerde pachtovereenkomst worden aangegaan, juist zou zijn, wettigt dat volgens het hof nog niet het vermoeden dat partijen de meest voorkomende overeenkomst zijn aangegaan. Dat zou moeten blijken uit feiten of omstandigheden waaruit voortvloeit dat een geliberaliseerde pachtovereenkomst door partijen is beoogd en mondeling is aangegaan. Dat een dergelijke overeenkomst mondeling wordt aangegaan is mogelijk, zoals blijkt uit het arrest Gijsbers c.s./Van Nieuwenhuizen c.s. (&lt;span class="italic"&gt;TvAR&lt;/span&gt; 2014/5782). &lt;/p&gt;&lt;p&gt;Er was echter nog een hindernis die aan een geliberaliseerde pachtovereenkomst in de weg stond. De eerste overeenkomsten tussen partijen werden al aangegaan in 2006 en 2007, toen artikel 7:397 BW nog niet in werking was getreden en geliberaliseerde pacht dus nog niet bestond. Zijn betoog over de geliberaliseerde pacht strandt daarop. &lt;/p&gt;&lt;p&gt;De gelegenheid bewijs te leveren krijgt hij wel ten aanzien van zijn stelling dat partijen steeds reguliere pachtovereenkomsten voor een periode van een jaar zijn aangegaan. Dat was onderdeel (3) van zijn vordering. Zou hij er in slagen dat te bewijzen, dan dient die pachtovereenkomst en de daarin opgenomen kortere dan wettelijke duur te worden goedgekeurd door de grondkamer, op grond van artikel 7:325 BW. &lt;/p&gt;&lt;p&gt;In onderdeel 4.8 van het arrest wordt de bewijsopdracht voor de grondeigenaar geformuleerd. Uit het eindarrest blijkt dat de grondeigenaar het door hem aangeboden bewijs niet heeft kunnen leveren en dat zijn hoger beroep is verworpen.&lt;/p&gt;&lt;p&gt;B. Nijman&lt;/p&gt;</content><legacyfootnotes/><footnotes><footnote/></footnotes><auteurs>B. Nijman</auteurs><published>2021-03-05 13:05:43</published><modified>2021-03-08 09:57:54</modified><editiondate>2021-03-05</editiondate><htmlpath>https://denhollander.info/artikel/16566</htmlpath></article>
</articles></edition>
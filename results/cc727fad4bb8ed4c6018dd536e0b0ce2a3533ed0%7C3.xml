<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2005</searchword><id>4238</id><udhid>UDH:TvAR/4238</udhid><titel>X / Y (TvAR 2005/5275)</titel><searchwords><searchword>TvAR 4/2005</searchword><searchword>TvAR 2005/5275</searchword><searchword>UDH:TvAR/4238</searchword></searchwords><attachments><attachment><name>2005_nr 4_Rechtspraak_5275.pdf</name><extention>pdf</extention><url>https://denhollander.info/download/4197/ci</url></attachment></attachments><inleiding>Algemene Handelsvoorwaarden Landbouwwerktuigen&#13;
en -uitrustingen 1992 (AHL).&#13;
Een onder deze algemene voorwaarden&#13;
geleverde aardappelrooimachine was&#13;
volgens de koper niet goed afgesteld door&#13;
de verkoper waardoor rooibeschadiging is&#13;
ontstaan. Wie is verantwoordelijk voor de&#13;
schade? Geschillen met betrekking tot een&#13;
overeenkomst waarop de AHL van toepassing&#13;
zijn worden beslecht bij wijze van&#13;
arbitrage volgens het van de AHL deel&#13;
uitmakende Arbitragereglement.</inleiding><content>ARBITRAAL VONNIS IN DE ZAAK VAN:&#13;
…,&#13;
wonende te …,&#13;
verzoeker,&#13;
gemachtigde: mr. P. Keijzer&#13;
tegen:&#13;
…,&#13;
gevestigd te …&#13;
verweerder&#13;
gemachtigde: mr. S.W.J. Koenen.&#13;
I. De procedure&#13;
1. Bij arbitrageaanvrage met 4 producties van&#13;
1 juli 2002 heeft verzoeker verzocht dat verweerder&#13;
wordt veroordeeld tot betaling van&#13;
€ 34.822,75 vermeerderd met de rente daarover&#13;
vanaf 28 augustus 2000, met veroordeling&#13;
van verweerder in de buitengerechtelijke&#13;
kosten ad. € 2.660,45 en in de kosten van de&#13;
arbitrage, waaronder begrepen de kosten voor&#13;
rechtskundige bijstand van verzoeker.&#13;
2. Verweerder heeft de arbitragecommissie&#13;
verzocht om een deskundigenrapport.&#13;
3. Op verzoek van de arbitragecommissie heeft&#13;
de heer Z. van het IMAG-DLO te Wageningen&#13;
op 6 januari 2003 een rapport uitgebracht.&#13;
4. Op 6 maart 2003 heeft verweerder een verweerschrift&#13;
met 1 productie ingediend en in&#13;
reconventie gevorderd dat verzoeker wordt&#13;
veroordeeld tot betaling van de hoofdsom ad.&#13;
€ 31.031,96 vermeerderd met de wettelijke&#13;
rente daarover vanaf 19 oktober 2000 alsmede&#13;
veroordeling van verzoeker tot betaling van&#13;
de expertisekosten ad € 1.600.&#13;
5. Op 10 april 2003 is door verzoeker een&#13;
memorie van repliek tevens antwoord in&#13;
reconventie ingediend.&#13;
6. Op 21 mei 2003 is door verweerder een&#13;
memorie van dupliek tevens repliek in reconventie&#13;
ingediend waarbij verweerder de vordering&#13;
van de hoofdsom ad. € 31.031,96 in&#13;
verband met een kennelijke verschrijving verlaagt&#13;
tot € 13.031,96.&#13;
7. Op 27 juni 2003 heeft te Wageningen de&#13;
mondelinge behandeling van het geschil plaatsgevonden.&#13;
II. Ten aanzien van de feiten&#13;
8. Op 11 augustus 2000 heeft verzoeker van&#13;
verweerder een aardappelrooimachine, merk&#13;
Grimme, type GZ1700 MS uitgerust met (o.a.)&#13;
een Multi-Sep reiniger geleverd gekregen. De&#13;
koopovereenkomst is op 19 oktober 2000&#13;
gesloten onder inruil van een oude aardappelrooimachine&#13;
met bijbetaling van fl. 79.530,—&#13;
(€ 36.089,14).&#13;
9. Na de levering zijn problemen ontstaan&#13;
omtrent de afstelling van de machine die uiteindelijk&#13;
op 28 augustus 2000 naar genoegen&#13;
van verzoeker zijn opgelost. In deze periode&#13;
is verweerder een aantal malen bij de machine&#13;
geweest en heeft deze opnieuw afgesteld. Ook&#13;
is een monteur van de importeur, Zonna BV&#13;
bij de machine geweest. Dit heeft tot 28 augustus&#13;
geen resultaat gehad totdat op die dag het&#13;
toerental sterk naar beneden is gedraaid en het&#13;
rooiresultaat goed was.&#13;
10. In de periode tussen 11 en 28 augustus&#13;
2000 zijn door verzoeker met de niet goed&#13;
afgestelde machine aardappelen gerooid waardoor&#13;
rooibeschadiging is ontstaan met een&#13;
hoogte van fl. 76.739,25 (€ 34.822,75).&#13;
11. Op de tussen partijen gesloten overeenkomst&#13;
zijn de Algemene Handelsvoorwaarden&#13;
Landbouwwerktuigen van toepassing, op&#13;
grond waarvan de arbitragecommissie bevoegd&#13;
is van de tussen partijen gerezen geschillen&#13;
kennis te nemen.&#13;
III. Geschilpunten&#13;
12. Verzoeker legt aan zijn vordering ten&#13;
grondslag dat de machine niet correct is afgesteld&#13;
door verweerder terwijl dit op grond&#13;
van artikel 9 van de Algemene Handelsvoorwaarden&#13;
Landbouwwerktuigen en -uitrustingen&#13;
1992 volgens verzoeker wel zijn taak was.&#13;
Ten gevolge daarvan heeft verzoeker schade&#13;
geleden die naar zijn oordeel door verweerder&#13;
dient te worden vergoed omdat verweerder&#13;
tekort is geschoten in de nakoming van zijn&#13;
verplichtingen.&#13;
13. Verweerder is van mening dat er geen&#13;
causaal verband bestaat tussen de door verzoeker&#13;
geleden schade en de wijze waarop&#13;
verweerder uitvoering heeft gegeven aan de&#13;
tussen partijen bestaande overeenkomst. Verweerder&#13;
stelt dat de schade het gevolg is van&#13;
het ondeskundig handelen van verzoeker die&#13;
volgens verweerder willens en wetens heeft&#13;
doorgerooid met een niet goed functionerende&#13;
machine.&#13;
14. Verzoeker is van mening dat opschorting&#13;
van de betalingsverplichting gerechtvaardigd&#13;
is omdat er sprake is van een opeisbare vordering&#13;
i.d.z.v. artikel 6:52 BW. Deze opeisbaarheid&#13;
is het gevolg van de volgens verzoeker&#13;
vaststaande aansprakelijkheid van verweerder&#13;
voor de geleden schade. Verweerder heeft naar&#13;
eigen zeggen deze aansprakelijkheid niet erkend&#13;
zodat er volgens verweerder geen juridische&#13;
basis bestaat voor de opschorting van de&#13;
betaling door verzoeker.&#13;
IV. Ten aanzien van het recht&#13;
15.De kern van het geschil tussen partijen is&#13;
de vraag wie van partijen verantwoordelijk is&#13;
voor de schade als het gevolg van de foutief&#13;
afgestelde machine in de periode 11 augustus&#13;
2003 t/m 28 augustus 2003. In deze procedure&#13;
is komen vast te staan dat de machine vanaf&#13;
28 augustus 2003 naar behoren en naar genoegen&#13;
van verzoeker heeft gefunctioneerd.&#13;
16. Arbiters zijn van oordeel dat de problemen&#13;
met de machine zijn toe te wijzen aan de&#13;
wijze van afstelling. Artikel 9 van de Algemene&#13;
Handelsvoorwaarden Landbouwwerktuigen&#13;
en -uitrustingen 1992 schrijft voor dat de&#13;
inbedrijfstelling geschiedt onder verantwoordelijkheid&#13;
van de verkoper en dat verkoper&#13;
koper bij de inbedrijfstelling volledig dient te&#13;
instrueren. Naar de mening van de arbitragecommissie&#13;
heeft verweerder weliswaar veel in&#13;
het werk gesteld om de machine zo goed&#13;
mogelijk te laten functioneren, maar die inzet&#13;
ontslaat haar niet van haar aansprakelijkheid&#13;
voor de door verzoeker geleden schade. Blijkens&#13;
uitlatingen van partijen tijdens de mondelinge&#13;
behandeling is het niet uitgesloten dat&#13;
de instructies van de importeur bij de machine&#13;
niet toereikend waren.&#13;
17. Ondanks de verantwoordelijkheid van&#13;
verweerder voor de afstelling van de machine&#13;
is de arbitragecommissie van mening dat ver-&#13;
zoeker met zijn kennis en ervaring naar eer en&#13;
geweten niet door had moeten gaan met het&#13;
rooien van de aardappelen met een machine die&#13;
niet naar behoren functioneert. Van verzoeker&#13;
wordt als zeer ervaren landbouwer meer assertiviteit&#13;
verwacht als het gaat om een dergelijk&#13;
dure machine en de arbitragecommissie is van&#13;
mening dat verzoeker niet uitsluitend mag&#13;
afgaan op de deskundigheid van verweerder.&#13;
In conventie&#13;
18. Gezien het bovenstaande acht de arbitragecommissie&#13;
het redelijk en billijk dat beide&#13;
partijen aansprakelijk zijn voor een deel van&#13;
de schade en wel in de verhouding 25% voor&#13;
verzoeker en 75% voor verweerder. Dit betekent&#13;
dat de vordering voor een gedeelte van&#13;
fl. 57.554,44 (€ 26.117,06) wordt toegewezen&#13;
vermeerderd met de wettelijke rente vanaf&#13;
28 augustus 2000 tot aan de dag der algehele&#13;
voldoening.&#13;
In reconventie&#13;
19.De geleverde machine voldeed vanaf&#13;
28 augustus 2000 naar genoegen van verzoeker.&#13;
Verzoeker diende dan ook de koopsom aan&#13;
verweerder te voldoen. Omdat de aansprakelijkheid&#13;
van verweerder voor de schade niet&#13;
vaststond was er geen sprake van een opeisbare&#13;
vordering en had verzoeker naar het oordeel&#13;
van de arbitragecommissie geen goede gronden&#13;
de betaling van het resterende gedeelte van de&#13;
aankoopsom op de schorten. De vordering tot&#13;
betaling van de hoofdsom ad € 13.031,96&#13;
wordt dan ook toegewezen vermeerderd met&#13;
de wettelijke rente vanaf 19 oktober 2000 tot&#13;
aan de dag der algehele voldoening.&#13;
In conventie en reconventie&#13;
20.Gelet op het feit dat beide partijen ten dele&#13;
in het gelijk worden gesteld acht de arbitragecommissie&#13;
het redelijk en billijk dat de arbitragekosten,&#13;
totaal vastgesteld op € 10.580,61&#13;
voor een ieder voor de helft worden gedragen.&#13;
21. Zowel de door verzoeker gevorderde buitengerechtelijke&#13;
kosten ad. € 2.660,45 als de&#13;
door verweerder gevorderde expertisekosten&#13;
ad. € 1.600 worden afgewezen. Gezien het&#13;
vonnis acht de arbitragecommissie het redelijk&#13;
en billijk dat beide partijen hun eigen kosten&#13;
dienen te dragen.&#13;
V. Beslissing&#13;
De arbitragecommissie Algemene Handelsvoorwaarden&#13;
Landbouwwerktuigen, beslissende&#13;
als goede mannen naar billijkheid:&#13;
In conventie&#13;
a. Veroordeelt verweerder aan verzoeker te&#13;
betalen een bedrag van € 26.117,06, vermeerderd&#13;
met de wettelijke rente vanaf 28 augustus&#13;
2000 tot aan de dag der algehele voldoening.&#13;
In reconventie&#13;
b. Veroordeelt verzoeker aan verweerder te&#13;
betalen een bedrag van € 13.031,96 vermeerderd&#13;
met de wettelijke rente vanaf 9 oktober&#13;
2000 tot aan de dag der algehele voldoening.&#13;
In conventie en reconventie&#13;
c. Veroordeelt zowel verzoeker als verweerder&#13;
voor de helft van de arbitragekosten totaal&#13;
€ 10.580,61, dus ieder € 5.290,30.&#13;
d. Verwijst partijen voor het overige in hun&#13;
eigen kosten.&#13;
e. Wijst het meer of anders gevorderde af.</content><legacyfootnotes/><footnotes><footnote/></footnotes><auteurs/><published>2005-04-01 00:00:00</published><modified>2005-04-01 00:00:00</modified><editiondate>2005-04-01</editiondate><htmlpath>https://denhollander.info/artikel/4238</htmlpath></article>
</articles></edition>
<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2006</searchword><id>3822</id><udhid>UDH:TvAR/3822</udhid><titel>Van Reeuwijk / Van Reeuwijk (TvAR 2006/5325)</titel><searchwords><searchword>TvAR 2/2006</searchword><searchword>TvAR 2006/5325</searchword><searchword>UDH:TvAR/3822</searchword></searchwords><attachments><attachment><name>2006_nr 2_Rechtspraak_5325.pdf</name><extention>pdf</extention><url>https://denhollander.info/download/3811/ci</url></attachment></attachments><inleiding>Pachtwet art. 1; BW art. 6:228]&#13;
&#13;
Verklaring voor recht gevorderd dat sprake&#13;
is van pachtovereenkomst ter zake van land&#13;
en gedeelte van een loods. Wat betreft het&#13;
land wordt die pachtovereenkomst aangenomen&#13;
onder verwerping van diverse&#13;
verweren (o.a. beroep op dwaling). Wat&#13;
betreft het loodsgedeelte wordt na bewijslevering&#13;
niet bewezen geacht dat dit is&#13;
afgestaan ten behoeve van de landbouw.&#13;
Overwogen wordt daarbij dat later landbouwkundig&#13;
gebruik alleen tot pacht zal&#13;
leiden indien over dit gebruik uitdrukkelijke&#13;
of stilzwijgende wilsovereenstemming&#13;
bestaat en dat een gedoogd of stilzwijgend&#13;
toegestaan incidenteel en beperkt landbouwkundig&#13;
gebruik nog niet zonder meer&#13;
behoeft te betekenen dat alsnog wordt&#13;
ingestemd met afstaan voor landbouwkundig&#13;
gebruik of daarvan gerechtvaardigd&#13;
vertrouwen wordt gewekt.</inleiding><content>ARREST VAN 26 AUGUSTUS 2003 IN&#13;
DE ZAAK VAN:&#13;
Peter van Reeuwijk, wonende te Abbenes,&#13;
gemeente Haarlemmermeer,&#13;
principaal appellant,&#13;
incidenteel geïntimeerde,&#13;
procureur: mr. J.M.J. Huver,&#13;
tegen&#13;
Cornelis van Reeuwijk, wonende te Abbenes,&#13;
gemeente Haarlemmermeer,&#13;
principaal geïntimeerde,&#13;
incidenteel appellant,&#13;
procureur: mr. P.C. Plochg.&#13;
1 De procedure in eerste aanleg&#13;
De pachtkamer van de rechtbank Haarlem,&#13;
sectie kanton, locatie Haarlem, heeft op 25 februari&#13;
2000, 14 september 2001 en 8 maart&#13;
2002 vonnissen gewezen tussen principaal&#13;
appellant (verder te noemen: Peter van Reeuwijk)&#13;
als eiser en principaal geïntimeerde (verder&#13;
te noemen: Cornelis van Reeuwijk) als&#13;
gedaagde. Van die vonnissen is afschrift aan&#13;
dit arrest gehecht. Naar genoemde vonnissen&#13;
wordt verwezen voor de procesgang in eerste&#13;
aanleg, de in die instantie genomen beslissing&#13;
en de gronden daarvoor.&#13;
2 De procedure in hoger beroep&#13;
2.1 Bij exploot van 7 maart 2002 is Peter van&#13;
Reeuwijk in hoger beroep gekomen van&#13;
genoemde drie vonnissen met dagvaarding&#13;
van Cornelis van Reeuwijk voor dit hof.&#13;
2.2 Bij memorie van grieven heeft Peter van&#13;
Reeuwijk tegen het vonnis van 8 maart 2002&#13;
één grief aangevoerd en toegelicht, heeft hij&#13;
enige producties overgelegd en bewijs aangeboden&#13;
en heeft hij geconcludeerd dat het hof&#13;
dat vonnis zal vernietigen en opnieuw rechtdoende&#13;
alsnog zijn vordering zal toewijzen&#13;
met veroordeling van Cornelis van Reeuwijk&#13;
in de kosten van de procedure in beide instanties.&#13;
2.3 Cornelis heeft bij memorie van antwoord&#13;
verweer gevoerd, heeft onder aanvoering van&#13;
één grief tegen het vonnis van 8 maart 2002&#13;
incidenteel appèl ingesteld, heeft enkele nieuwe&#13;
producties in het geding gebracht, heeft&#13;
bewijs aangeboden en heeft geconcludeerd dat&#13;
het hof:&#13;
– in het principaal appèl Peter van Reeuwijk&#13;
in zijn hoger beroep niet-ontvankelijk zal verklaren,&#13;
althans de door hem opgeworpen grieven&#13;
zal verwerpen, met bekrachtiging, al dan&#13;
niet met verbetering en/of aanvulling van de&#13;
gronden, van het vonnis van 8 maart 2002;&#13;
– in het incidenteel appèl dat vonnis zal vernietigen&#13;
voor zover dit vonnis betrekking&#13;
heeft op de verklaring voor recht dat tussen&#13;
partijen een pachtovereenkomst is gesloten&#13;
voor wat betreft het land zoals bedoeld in de&#13;
in 1995 op schrift gestelde overeenkomst en&#13;
opnieuw rechtdoende, al dan niet met verbetering&#13;
en/of aanvulling van de gronden, (het&#13;
hof leest:) voor recht zal verklaren dat tussen&#13;
partijen een éénjarige pachtovereenkomst is&#13;
gesloten, althans een één- dan wel tweejarige&#13;
teeltpachtovereenkomst, althans een eenmalige&#13;
pachtovereenkomst voor de duur van twee&#13;
jaren, althans (subsidiair) de pachtovereenkomst&#13;
tussen partijen zal vernietigen op grond&#13;
van dwaling aan de zijde van Cornelis van&#13;
Reeuwijk, indien en voor zover wordt geoordeeld&#13;
dat tussen partijen een pachtovereenkomst&#13;
voor bepaalde tijd is gesloten;&#13;
– in principaal appèl en in incidenteel appèl&#13;
Peter van Reeuwijk zal veroordelen in de kosten&#13;
van beide (het hof leest:) instanties.&#13;
2.4 Peter van Reeuwijk heeft bij memorie van&#13;
antwoord in het incidenteel appèl verweer&#13;
gevoerd met conclusie dat het hof Cornelis&#13;
van Reeuwijk niet-ontvankelijk zal verklaren&#13;
in zijn beroep, althans de door hem opgeworpen&#13;
grieven zal verwerpen, met bekrachtiging&#13;
al dan niet met verbetering en/of aanvulling&#13;
van gronden van het vonnis.&#13;
2.5 Ter zitting van het hof van 24 februari&#13;
2003 hebben partijen hun zaak doen bepleiten,&#13;
Peter van Reeuwijk door mr. P.J.L.J.&#13;
Duijsens, advocaat te ’s-Gravenhage, en Cornelis&#13;
van Reeuwijk door mr. H.J. Suyver,&#13;
advocaat te Alphen aan de Rijn. Van beide zijden&#13;
zijn pleitnotities in het geding gebracht.&#13;
2.6 Vervolgens is de zaak enige maanden aangehouden&#13;
in verband met een poging tot regeling&#13;
in der minne via mediation.&#13;
2.7 Ten slotte hebben partijen de stukken aan&#13;
het hof overgelegd voor het wijzen van arrest.&#13;
3 De grieven&#13;
De grief in principaal appèl is gericht tegen&#13;
hetgeen de pachtkamer in eerste aanleg heeft&#13;
overwogen in haar vonnis van 8 maart 2002,&#13;
tweede bladzijde, laatste tekstblok. De grief in&#13;
incidenteel appèl luidt: Ten onrechte heeft de&#13;
pachtkamer voor recht verklaard, dat tussen&#13;
partijen (alleen) een pachtovereenkomst is&#13;
gesloten voor wat betreft het land zoals&#13;
bedoeld in de in 1995 op schrift gestelde overeenkomst&#13;
onder b.&#13;
4 De vaststaande feiten&#13;
4.1 Tussen partijen staat als van de ene zijde&#13;
gesteld en van de andere zijde erkend dan wel&#13;
niet of onvoldoende betwist en mede op&#13;
grond van de in zoverre niet betwiste inhoud&#13;
van overgelegde producties, het navolgende&#13;
vast.&#13;
4.2 Cornelis van Reeuwijk pacht van het&#13;
Weeshuis der Doopsgezinden te Haarlem&#13;
enkele percelen bouwland aan de Hoofdweg te&#13;
Abbenes, kadastraal bekend gemeente Haarlemmermeer,&#13;
sectie AG, nrs. 12 en 401, groot&#13;
29.95.45 ha. Hij heeft in eigendom een perceel&#13;
grond met woning en gebouwen gelegen aan&#13;
de Hoofdweg 1479 te Abbenes.&#13;
4.3 Peter van Reeuwijk is eigenaar van het&#13;
naast het perceel Hoofdweg 1479 gelegen perceel&#13;
grond met woning en gebouwen aan de&#13;
Hoofdweg 1475 te Abbenes.&#13;
4.4 Op de percelen Hoofdweg 1479 en 1475 te&#13;
Abbenes bevindt zich een loodsruimte die&#13;
door beide partijen ieder voor de helft wordt&#13;
gebruikt. Peter van Reeuwijk is voor 300 m2&#13;
eigenaar van deze loods en Cornelis van&#13;
Reeuwijk voor 700 m2. Peter van Reeuwijk&#13;
huurt 200 m2 van Cornelis van Reeuwijk.&#13;
4.5 In mei 1986 is een tussen Cornelis van&#13;
Reeuwijk en diens vader bestaande maatschap&#13;
ontbonden. In de akte van ontbinding is&#13;
onder meer bepaald: “(...) 7) Het pachtkontrakt&#13;
van de gehele boerderij zal op naam van&#13;
de heer C. van Reeuwijk gesteld worden.&#13;
Deze verplicht zich jaarlijks aan de heer P. van&#13;
Reeuwijk jr, geboren 10 juli 1961 en wonende&#13;
Kanaalstraat 209 te Lisse, minimaal 3 ha zaaiklaargemaakt&#13;
land ter beschikking te stellen&#13;
voor de teelt van planten en bloemen, zolang&#13;
deze zulks wenst en de verpachter dat ook&#13;
toestaat. Voor het zaaiklaar ter beschikking&#13;
gestelde land zal een vergoeding voldaan worden&#13;
van ƒ 3.000,– per ha. Mocht de pachtprijs&#13;
stijgen boven de ƒ 700,– per ha, dan zal het&#13;
hogere bedrag ook in rekening gebracht worden&#13;
bij de heer P. van Reeuwijk jr.” (...)&#13;
4.6 Partijen hebben in 1995 een overeenkomst&#13;
gesloten. Deze luidt, voor zover van belang,&#13;
als volgt:&#13;
“Huurovereenkomst voor onbepaalde tijd.&#13;
a. Loodsruimte 200 m2 plus gebruik zijdeur&#13;
en recht van overpad&#13;
Tegen een prijs van ƒ 40,– per m2 (...) Deze&#13;
huur loopt door totdat voor P.v.Reeuwijk de&#13;
noodzakelijkheid zich voordoet tot uitbreiding&#13;
van eigen bedrijfsruimte of door bedrijfsbeeindiging&#13;
(...).&#13;
b. Het thans door P. van Reeuwijk gehuurde&#13;
aangrenzende land tegen een huurprijs van&#13;
ƒ 3.250,– per bunder geindexeerd aan algemene&#13;
pachtprijsverhoging van landbouwgrond.&#13;
Tevens volgens bovenstaande voorwaarden ±&#13;
1 ha grond aangrenzend naast het thans gehuurde&#13;
land. (...)”&#13;
5 Beoordeling van het geschil in&#13;
hoger beroep&#13;
5.1 Nu Peter van Reeuwijk geen grieven heeft&#13;
gericht tegen de vonnissen van 25 februari&#13;
2000 en 14 september 2001, zal hij in zijn&#13;
hoger beroep van die vonnissen niet-ontvankelijk&#13;
worden verklaard.&#13;
5.2 Met de grief in incidenteel appèl wordt&#13;
door Cornelis van Reeuwijk betoogd dat de&#13;
pachtkamer in eerste aanleg ten onrechte voor&#13;
recht heeft verklaard dat een pachtovereenkomst&#13;
is gesloten met betrekking tot het land&#13;
bedoeld in rechtsoverweging 4.6 (onder “b”)&#13;
van dit arrest. De grief faalt. Cornelis van&#13;
Reeuwijk heeft niet betwist dat hij de desbetreffende&#13;
grond aan Peter van Reeuwijk in&#13;
gebruik heeft gegeven tegen een tegenprestatie&#13;
en voor een landbouwkundig doel (teelt van&#13;
bloemen c.s. planten). Dat hier sprake is van&#13;
onderpacht en/of dat Peter van Reeuwijk&#13;
ervan op de hoogte zou (moeten) zijn geweest&#13;
dat de hoofdverpachter hiertoe geen toestemming&#13;
zou geven doet aan de kwalificatie als&#13;
pachtovereenkomst niet af. De stelling van&#13;
Cornelis van Reeuwijk dat sprake zou zijn&#13;
van een overeenkomst met de duur van één&#13;
jaar is onverenigbaar met het opschrift van de&#13;
overeenkomst (“.. voor onbepaalde tijd”) en&#13;
met de indexeringsclausule, die wijst op een&#13;
verhouding van langere duur. Cornelis van&#13;
Reeuwijk heeft zijn stelling over de korte&#13;
duur ook alleen gemotiveerd aan de hand van&#13;
de – hem destijds onbekende – door de&#13;
hoofdverpachter aan zijn vader gestelde eisen&#13;
en niet aan de hand van nadrukkelijke wilsovereenstemming&#13;
tussen partijen op dit punt&#13;
dan wel vertrouwen daaromtrent op grond&#13;
van bepaalde verklaringen en/of gedragingen&#13;
van Peter van Reeuwijk. Van teeltpacht kan&#13;
reeds hierom geen sprake zijn, omdat Cornelis&#13;
van Reeuwijk zelf in de toelichting op zijn&#13;
grief stelt dat de Pachtwet ten tijde van het&#13;
sluiten van de onderhavige overeenkomst het&#13;
overeenkomen daarvan (nog) niet mogelijk&#13;
maakte. De wet noch de redelijkheid en billijkheid&#13;
geeft de mogelijkheid het teeltpachtregime&#13;
op een later moment op bestaande reguliere&#13;
pachtovereenkomsten van toepassing te&#13;
doen zijn. Cornelis van Reeuwijk stelt nog dat&#13;
Peter van Reeuwijk gehouden zou zijn om de&#13;
bestaande pachtovereenkomst (te beëindigen&#13;
en) door een teeltpachtovereenkomst te vervangen,&#13;
maar zijn vordering strekt hier niet&#13;
toe. Overigens zou ook de onderbouwing die&#13;
hij geeft – dat dit zou overeenstemmen met de&#13;
bedoeling van partijen – ontoereikend zijn&#13;
voor toewijzing van zo’n vordering. Het hof&#13;
verwijst hiertoe naar hetgeen is overwogen ten&#13;
aanzien van de overeenkomst voor korte duur.&#13;
5.3 Cornelis van Reeuwijk vordert subsidiair&#13;
vernietiging van de overeenkomst wegens&#13;
dwaling, aangezien Peter van Reeuwijk hem&#13;
onkundig heeft gelaten van de voorwaarden&#13;
die de hoofdverpachter aan de onderverpachting&#13;
stelde. Het hof verwerpt dit beroep op&#13;
dwaling. Het ligt op de weg van een pachter&#13;
om zich – mede gelet op het bepaalde in&#13;
art. 32 Pw en de uit art. 25 Pw voortvloeiende&#13;
verplichting tot persoonlijk gebruik – ervan te&#13;
vergewissen of zijn verpachter instemt met&#13;
onderverpachting, zowel indien dit onderverpachting&#13;
voor langere duur betreft als indien&#13;
dit onderverpachting voor korte duur betreft.&#13;
De onder 4.5 weergegeven overeenkomst – die&#13;
bij Cornelis bekend moet zijn geweest –&#13;
bepaalt ook nadrukkelijk dat Cornelis van&#13;
Reeuwijk grond aan Peter van Reeuwijk ter&#13;
beschikking dient te stellen “zolang (...) de&#13;
verpachter dat ook toestaat”. Nu Cornelis van&#13;
Reeuwijk in het geheel geen toestemming&#13;
voor enige onderverpachting heeft gevraagd,&#13;
acht het hof zijn stelling, dat hij niet of niet&#13;
onder de overeengekomen voorwaarden aan&#13;
Peter van Reeuwijk zou hebben verpacht&#13;
indien hij zou hebben geweten dat de verpachter&#13;
aan de onderverpachting voorwaarden&#13;
verbond, onvoldoende onderbouwd.&#13;
5.4 Het bovenstaande leidt tot de slotsom, dat&#13;
het incidenteel appèl ongegrond is. Uit hetgeen&#13;
is overwogen volgt dat er geen plaats is&#13;
voor bewijslevering, nu Cornelis van Reeuwijk&#13;
zijn stellingen dat sprake zou zijn van een&#13;
overeenkomst anders dan voor onbepaalde&#13;
duur onvoldoende heeft onderbouwd.&#13;
5.5 Met betrekking tot de grief in principaal&#13;
appèl wordt het volgende overwogen. De&#13;
pachtkamer in eerste aanleg heeft de vordering&#13;
inzake de loodsruimte afgewezen met als&#13;
motivering dat in de overeenkomst wordt&#13;
gesproken van huur van bedrijfsruimte, dat de&#13;
tegenprestatie anders wordt geïndexeerd dan&#13;
die wat betreft het land (waar een koppeling&#13;
met de pachtprijsverhoging wordt gelegd) en&#13;
dat de loodsruimte bij Peter van Reeuwijk in&#13;
gebruik blijkt te zijn voor diens handelsactiviteiten&#13;
en niet, althans niet in de eerste plaats,&#13;
voor zijn activiteiten als pachter van het naburig&#13;
gepachte land. Peter van Reeuwijk heeft&#13;
gesteld dat in de loodsruimte slechts zijn&#13;
eigen producten, voornamelijk afkomstig van&#13;
gepachte en eigen grond, worden verwerkt en&#13;
klaargemaakt voor de veiling of handel. Cornelis&#13;
van Reeuwijk heeft dit gemotiveerd&#13;
betwist, daartoe onder meer stellende dat in&#13;
het gebouw overwegend handelsactiviteiten&#13;
worden verricht, hetgeen ook door de pachtkamer&#13;
in eerste aanleg is geconstateerd. De&#13;
prijsafspraken zijn, aldus Cornelis van Reeuwijk,&#13;
bewust anders gemaakt dan die inzake&#13;
het land omdat het gebruik van het gebouw&#13;
geen betrekking had op landbouwactiviteiten.&#13;
5.6 Nu Cornelis van Reeuwijk gemotiveerd&#13;
heeft betwist dat de loodsruimte is afgestaan&#13;
voor landbouwkundige doeleinden, zal Peter&#13;
van Reeuwijk overeenkomstig zijn daartoe&#13;
gedane aanbod worden toegelaten tot het&#13;
bewijs van feiten en omstandigheden waaruit&#13;
volgt dat partijen zijn overeengekomen dat de&#13;
loodsruimte aan hem voor een landbouwkundig&#13;
doel zou worden afgestaan. In afwachting&#13;
van de bewijslevering wordt iedere verdere&#13;
beslissing aangehouden.&#13;
6 De beslissing&#13;
Het hof, rechtdoende in principaal en in incidenteel&#13;
hoger beroep,&#13;
verklaart Peter van Reeuwijk niet-ontvankelijk&#13;
in zijn hoger beroep van de vonnissen van&#13;
de rechtbank te Haarlem, sector kanton, locatie&#13;
Haarlem, van 25 februari 2000 en 14 september&#13;
2001;&#13;
laat Peter van Reeuwijk toe tot de levering&#13;
van het in rechtsoverweging 5.6 van dit arrest&#13;
bedoelde bewijs;&#13;
bepaalt dat, indien Peter van Reeuwijk dat&#13;
bewijs door middel van getuigen wenst te&#13;
leveren, het verhoor van deze getuigen zal&#13;
geschieden ten overstaan van het tot raadsheer-&#13;
commissaris benoemde lid van het hof&#13;
mr. A.H.T. Heisterkamp en de raad mr. ing.&#13;
Jansens van Gellicum, die daartoe zitting zullen&#13;
houden in het paleis van justitie aan de&#13;
Walburgstraat 2-4 te Arnhem en wel op een&#13;
nader vast te stellen dag en tijdstip;&#13;
bepaalt dat het aantal voor te brengen getuigen&#13;
alsmede de verhinderdagen van partijen,&#13;
van hun advocaten en van de getuigen zullen&#13;
worden opgegeven op de rolzitting van 16 september&#13;
2003, ambtshalve peremptoir, waarna&#13;
dag en uur van de verhoren (ook indien voormelde&#13;
opgave van een of meer van partijen&#13;
ontbreekt) door de raadsheer-commissaris&#13;
zullen worden vastgesteld en in beginsel geen&#13;
uitstel in verband met verhinderingen zal&#13;
worden verleend;&#13;
houdt iedere verdere beslissing aan.&#13;
ARREST VAN 13 JULI 2004&#13;
1 Voortzetting van de procedure in&#13;
hoger beroep&#13;
1.1 Ter uitvoering van het tussenarrest van dit&#13;
hof van 26 augustus 2003 is op 22 december&#13;
2003 een getuigenverhoor gehouden en op&#13;
9 februari 2004 een tegenverhoor. Van beide is&#13;
proces-verbaal opgemaakt.&#13;
1.2 Peter van Reeuwijk heeft een memorie na&#13;
enquête genomen en daarbij kopieën van een&#13;
aantal foto’s in het geding gebracht. Hij heeft&#13;
de originele foto’s ter griffie doen deponeren.&#13;
1.3 Cornelis van Reeuwijk heeft aan antwoordmemorie&#13;
na enquête genomen.&#13;
1.4 Hierna hebben partijen wederom de stukken&#13;
aan het hof overgelegd voor het wijzen&#13;
van arrest.&#13;
2 Voortzetting van de beoordeling&#13;
van het geschil in hoger beroep&#13;
2.1 Volhard wordt bij hetgeen in het tussenarrest&#13;
van 26 augustus 2003 is overwogen en&#13;
beslist. In dat arrest is het incidenteel appèl&#13;
ongegrond bevonden en is in principaal appèl&#13;
Peter van Reeuwijk – overeenkomstig zijn&#13;
daartoe gedane aanbod – toegelaten tot het&#13;
bewijs van feiten en omstandigheden waaruit&#13;
volgt dat partijen zijn overeengekomen dat de&#13;
loodsruimte aan hem voor een landbouwkundig&#13;
doel zou worden afgestaan.&#13;
2.2 Peter van Reeuwijk heeft als getuigen&#13;
doen horen zichzelf, Jacobus Maria Mens&#13;
(verder: Mens, van 1 oktober 1991 tot 1 januari&#13;
2001 in dienst van Peter van Reeuwijk als&#13;
bedrijfsleider), Johannes van Reeuwijk (verder:&#13;
Jan van Reeuwijk, broer van partijen),&#13;
Huig Wildeman (verder: Wildeman, adviseur&#13;
van Peter van Reeuwijk) en Jan Overbeek&#13;
(zwager van partijen). Cornelis van Reeuwijk&#13;
heeft in contra-enquête doen horen zichzelf,&#13;
zijn echtgenote Cornelia van Reeuwijk-Koogie&#13;
(verder: Cornelia van Reeuwijk), Maria Cornelia&#13;
Adriana Wouters-Wildeman (schoonzuster&#13;
van Peter van Reeuwijk), Arie Reyerkerk&#13;
(voormalige werknemer van Peter van&#13;
Reeuwijk), Cornelis Koogie (zwager van Cornelis&#13;
van Reeuwijk) en Dirk Wildeman (zwager&#13;
van partijen).&#13;
2.3 Voor het bewijs is vooral van belang datgene&#13;
wat is besproken bij het totstandkomen&#13;
van de overeenkomst en de gang van zaken&#13;
rond het sluiten van die overeenkomst in&#13;
1995. Een aantal verklaringen heeft hier&#13;
(mede) op betrekking. Samengevat houden die&#13;
verklaringen het volgende in:&#13;
– Mens heeft verklaard bij meerdere gesprekken&#13;
voorafgaande aan het sluiten van het contract&#13;
aanwezig te zijn geweest. Hij heeft over&#13;
die besprekingen alleen gezegd dat hij zich&#13;
niet kan herinneren dat daarbij van een&#13;
gescheiden behandeling tussen het aan Peter&#13;
van Reeuwijk afgestane gedeelte en het aan&#13;
hem toebehorende gedeelte sprake is geweest.&#13;
Mens heeft verklaard dat hij nooit een onderscheid&#13;
heeft kunnen maken tussen het gebruik&#13;
van de grond en dat van de schuur en dat die&#13;
in zijn beleving bij elkaar horen. Ten aanzien&#13;
van het feitelijke gebruik heeft hij verklaard&#13;
dat het schuurgedeelte werd benut voor&#13;
opslag/stalling van machines ten behoeve van&#13;
de bewerking van de grond, voor opslag van&#13;
planten en bloemen en voor verwerking van&#13;
bloemen.&#13;
– Peter van Reeuwijk heeft verklaard dat zijn&#13;
broer Jan en Mens bij het sluiten van het con-&#13;
tract betrokken zijn geweest, dat dit contract&#13;
een voortzetting van de daarvóór bestaande&#13;
situatie was, dat het ook als zodanig was&#13;
bedoeld en dat de bedrijfsvoering dezelfde&#13;
was als voorheen, waarbij het accent op de&#13;
kwekerij lag. Hij heeft verklaard het gehuurde&#13;
stuk schuur vooral ten behoeve van de kwekerij&#13;
te hebben gebruikt (stalling van machines,&#13;
verwerking van producten en oppotten&#13;
van plantgoed uit de kwekerij).&#13;
– Jan van Reeuwijk heeft verklaard dat Peter&#13;
van Reeuwijk na 1994 het stuk schuur erbij&#13;
mocht gebruiken voor de opslag van fust en&#13;
dat in die periode in de ruimte door Peter&#13;
vrijwel niets werd gedaan aan verwerking,&#13;
oppotten en dergelijke. In het gedeelte bevonden&#13;
zich volgens Jan van Reeuwijk pallets,&#13;
hout en rommel. Bij het opstellen van het&#13;
contract in 1995, bedoeld om de bestaande&#13;
situatie te formaliseren, was het schuurgedeelte&#13;
naar Jan van Reeuwijk heeft verklaard&#13;
alleen geschikt voor opslagdoeleinden, want&#13;
het was onverwarmd en niet ingericht voor&#13;
verwerking. Ook feitelijk werd het schuurgedeelte&#13;
volgens Jan van Reeuwijk alleen&#13;
gebruikt voor opslag, doch niet van landbouwmachines,&#13;
aangezien Peter van Reeuwijk&#13;
die toen nog niet had. Jan van Reeuwijk heeft&#13;
verklaard dat bij het formuleren van het contract&#13;
bewust is gekozen voor het woord&#13;
“loods” en dat bij het sluiten van het contract&#13;
niet nadrukkelijk is gesproken over wat wel&#13;
en wat niet mocht omdat men ervan uitging&#13;
dat het technisch onmogelijk was om van de&#13;
ruimte een ander gebruik te maken dan van&#13;
opslagruimte. Uit diens verklaring volgt verder&#13;
dat er bewust is gekozen voor een andere&#13;
wijze van prijsbepaling dan bij de grond&#13;
omdat men wist dat het gebruik van de grond&#13;
onder de Pachtwet viel.&#13;
– Wildeman heeft verklaard dat hij het indertijd&#13;
belangrijk vond dat een en ander formeel&#13;
vastgelegd zou worden. Hij heeft verder verklaard&#13;
dat Peter van Reeuwijk het stuk al in&#13;
gebruik had toen het contract werd gesloten,&#13;
dat het gebruik een voortzetting vormde van&#13;
het eerdere gebruik en dat hij niet weet wat er&#13;
toen in die schuur stond.&#13;
– Cornelia van Reeuwijk heeft verklaard dat&#13;
de schuur tot 1995 door Peter van Reeuwijk&#13;
werd gebruikt voor opslag van windgaas,&#13;
palen, kratjes, een potmachine, een gastank,&#13;
regenkleding, een heftruck en een vrachtwagen,&#13;
dat zij grotendeels bij het maken van&#13;
de afspraken aanwezig is geweest en dat het&#13;
daarbij vanzelfsprekend was dat het bestaande&#13;
gebruik zou voortduren omdat het gehuurde&#13;
in open verbinding stond met het gedeelte&#13;
waar droogbloemen stonden.&#13;
– Cornelis van Reeuwijk heeft verklaard dat&#13;
het schuurgedeelte door Peter van Reeuwijk&#13;
werd gebruikt voor de opslag van rommel&#13;
zoals fust en hout, dat er in 1989 een potmachine&#13;
kwam te staan en die machine af en&#13;
toe werd gebruikt, dat er rond 1995 ook handelswaar&#13;
in de schuur werd neergezet, dat hij&#13;
niet zozeer bij het opstellen van het contract&#13;
betrokken is geweest en dat in die tijd het&#13;
gebruik was als voorheen. Wat betreft de prijs&#13;
heeft Cornelis verklaard dat die enigszins is&#13;
afgestemd op de prijs voor stalling van caravans&#13;
en dergelijke.&#13;
2.4 Naar het oordeel van het hof volgt, mede&#13;
gezien het feit dat Peter van Reeuwijk ook&#13;
handelsactiviteiten ontplooide, uit deze getuigenverklaringen&#13;
onvoldoende dat het schuurgedeelte&#13;
aan Peter van Reeuwijk is afgestaan&#13;
ter uitoefening van de landbouw. Uit de verklaringen&#13;
volgt immers dat vooral werd&#13;
beoogd de feitelijke gang van zaken van voordien&#13;
te formaliseren. Wat betreft die feitelijke&#13;
gang van zaken volgt uit de verklaringen – ook&#13;
indien deze in samenhang worden gezien met&#13;
de overige verklaringen – niet, althans in&#13;
onvoldoende mate, dat het schuurgedeelte&#13;
toen meer dan incidenteel en in beperkte mate&#13;
werd gebruikt voor doeleinden die als landbouwkundig&#13;
moeten worden beschouwd.&#13;
Weliswaar maken diverse getuigen melding&#13;
van activiteiten die een landbouwkundig&#13;
karakter hebben (zoals de opslag en verwerking&#13;
van de van eigen grond afkomstige bloemen&#13;
en planten en de stalling van machines&#13;
ten behoeve van Peter van Reeuwijks ter plekke&#13;
uitgeoefende kwekerij), maar die verklaringen&#13;
zijn, mede gelet op de andersluidende verklaringen&#13;
van andere getuigen, op dit punt&#13;
onvoldoende specifiek om daaruit te kunnen&#13;
afleiden dat sprake is geweest van substantiële&#13;
activiteiten die bovendien reeds ten tijde van&#13;
het sluiten van de overeenkomst werden&#13;
bedreven. Van belang in dit verband is dat een&#13;
later landbouwkundig gebruik van een niet&#13;
voor de landbouw afgestaan gebouw alleen&#13;
tot pacht zal leiden indien over dit gebruik&#13;
uitdrukkelijke of stilzwijgende wilsovereenstemming&#13;
bestaat. Van die instemming is&#13;
onvoldoende gebleken, zeker tegen de achtergrond&#13;
van de latere verstoorde verhouding&#13;
tussen de broers en het plaatsen van de wand&#13;
door Peter van Reeuwijk, die de bedrijfsvoering&#13;
in het desbetreffende gedeelte van de&#13;
schuur aan het zicht van Cornelis van Reeuwijk&#13;
onttrok zonder dat is gebleken is dat dit&#13;
op wilsovereenstemming berustte. Daar komt&#13;
nog bij, dat ook een gedoogd of stilzwijgend&#13;
toegestaan incidenteel en beperkt landbouwkundig&#13;
gebruik van een niet voor de landbouw&#13;
afgestaan gebouw nog niet zonder meer&#13;
behoeft te betekenen dat (gerechtvaardigd&#13;
vertrouwen wordt gewekt dat) wordt ingestemd&#13;
met het alsnog afstaan van dat gebouw&#13;
voor landbouwkundig gebruik. Al met al&#13;
laten de afgelegde getuigenverklaringen op&#13;
essentiële punten zoveel onduidelijkheid&#13;
bestaan, dat er aanleiding is die ten laste van&#13;
Peter van Reeuwijk, die het bewijsrisico&#13;
draagt, te laten komen. Het hof heeft bij de&#13;
waardering van het bewijs in het bijzonder&#13;
acht geslagen op de verklaring van Jan van&#13;
Reeuwijk, die als derde ten nauwste betrokken&#13;
is geweest bij het sluiten van het contract&#13;
en aan wiens verklaring daarom grote betekenis&#13;
toekomt.&#13;
2.5 De door Peter van Reeuwijk overgelegde&#13;
foto’s kunnen reeds hierom niet bijdragen tot&#13;
honorering van zijn standpunt, nu niet blijkt&#13;
wanneer zij zijn genomen. Niet is gesteld of&#13;
gebleken dat het foto’s van de bedrijfsvoering&#13;
voorafgaand aan of kort na het sluiten van de&#13;
overeenkomst betreft.&#13;
2.6 Ook het feit dat de afspraak tot het in&#13;
gebruik afstaan van het schuurgedeelte is&#13;
neergelegd in een schriftelijk stuk waarin&#13;
tevens het gebruik van grond voor een landbouwkundig&#13;
doel werd afgestaan brengt geen&#13;
wijziging in het oordeel van het hof. Uit het&#13;
stuk volgt niet dat een samenhang tussen het&#13;
gebruik van beide objecten is beoogd, terwijl&#13;
de door de pachtkamer in eerste aanleg gesignaleerde&#13;
verschillen in redactie blijkens de&#13;
getuigenverklaring van Jan van Reeuwijk&#13;
bewust zijn gekozen omdat men wist dat de&#13;
grond werd verpacht.&#13;
2.7 In het tussenarrest van 26 augustus 2003 is&#13;
reeds geoordeeld dat het incidenteel appèl&#13;
ongegrond is. Uit hetgeen hierboven is overwogen&#13;
ten aanzien van de bewijslevering&#13;
volgt, dat de grief in principaal appèl Peter&#13;
van Reeuwijk niet kan baten. Ook het principaal&#13;
appèl faalt dus.&#13;
2.8 Een en ander leidt tot de slotsom dat het&#13;
vonnis waarvan beroep zal worden bekrachtigd.&#13;
Het hof ziet in de familierelatie tussen&#13;
partijen aanleiding tot compensatie van de&#13;
kosten van het principaal en incidenteel hoger&#13;
beroep in die zin, dat iedere partij de eigen&#13;
kosten draagt.&#13;
3 De beslissing&#13;
Het hof, rechtdoende in principaal en in incidenteel&#13;
hoger beroep,&#13;
bekrachtigt het tussen partijen gewezen vonnis&#13;
van de pachtkamer van de rechtbank te&#13;
Haarlem, sectie kanton, locatie Haarlem, van&#13;
8 maart 2002, waarvan beroep;&#13;
compenseert de kosten van het principaal en&#13;
incidenteel hoger beroep aldus, dat iedere partij&#13;
de eigen kosten draagt.</content><legacyfootnotes/><footnotes><footnote/></footnotes><auteurs/><published>2006-02-01 00:00:00</published><modified>2006-02-01 00:00:00</modified><editiondate>2006-02-01</editiondate><htmlpath>https://denhollander.info/artikel/3822</htmlpath></article>
</articles></edition>
<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2004</searchword><id>3642</id><udhid>UDH:TvAR/3642</udhid><titel>Huisman c.s. / Mel (TvAR 2004/5223)</titel><searchwords><searchword>TvAR 6/2004</searchword><searchword>TvAR 2004/5223</searchword><searchword>UDH:TvAR/3642</searchword></searchwords><attachments><attachment><name>2004_nr 6_Rechtspraak_5223.pdf</name><extention>pdf</extention><url>https://denhollander.info/download/3639/ci</url></attachment></attachments><inleiding>[Pachtwet art. 49a]&#13;
&#13;
Opleiding van als medepachter voorgestelde&#13;
zoon van de pachter kan thans nog niet als&#13;
geheel voldoende worden beschouwd,&#13;
maar bij behalen aanvullende scholing voldoende&#13;
om samen met anderen, maar in&#13;
geval van nood ook als enig ondernemer dit&#13;
bedrijf te leiden. Hof neemt mede in aanmerking&#13;
dat zoon gedurende meer dan tien&#13;
jaren voor dit bedrijf relevante ervaring&#13;
heeft opgedaan en dat hij naar verwachting&#13;
het bedrijf de komende vijf jaren samen met&#13;
zijn vader kan exploiteren en aldus geheel&#13;
“in het bedrijf kan groeien”. De tevens als&#13;
medepachter voorgestelde echtgenote van&#13;
de pachter heeft geen agrarische opleiding&#13;
genoten, maar heeft tientallen jaren ervaring&#13;
met feitelijke werkzaamheden op bedrijf en&#13;
doet zelfstandig de financiële administratie&#13;
daarvan. Mede gelet de indruk die het hof&#13;
van haar heeft gekregen bij haar verschijning&#13;
ter zitting is het hof van oordeel dat zij voldoende&#13;
in staat moet worden geacht samen&#13;
met (een) ander(en) aan dit bedrijf verantwoorde&#13;
leiding te geven. Hof neemt bij het&#13;
oordeel, dat zij voldoende waarborgen voor&#13;
een behoorlijke bedrijfsvoering biedt, mede&#13;
in aanmerking dat zij juist als medepachter&#13;
is voorgesteld om voortdurend samen met&#13;
anderen (aanvankelijk met haar echtgenoot&#13;
en zoon, later met haar zoon) voor de&#13;
bedrijfsvoering verantwoordelijk te zijn teneinde&#13;
een soepele overgang van vader naar&#13;
zoon mogelijk te maken en dus niet om op&#13;
enig moment als enig ondernemer in het&#13;
bedrijf werkzaam te zijn. Vordering tot&#13;
medepacht wordt naar billijkheid toegewezen&#13;
zij het dat aan de toewijzing de voorwaarde&#13;
wordt verbonden dat zoon vóór 1 oktober&#13;
2005 de opleiding met succes heeft afgerond.&#13;
Aldus wordt bewerkstelligd dat in ieder&#13;
geval één medepachter een adequate&#13;
theoretische scholing heeft genoten. Voorwaarde&#13;
wordt ook hierom gesteld, omdat&#13;
zoon nog relatief kort aan desbetreffende&#13;
opleiding deelneemt en weinig concreets&#13;
omtrent zijn vorderingen heeft (kunnen)&#13;
laten zien. Aan toewijzing tevens desverzocht&#13;
voorwaarde verbonden dat zoon en&#13;
echtgenote van pachter hoofdelijk aansprakelijk&#13;
voor betaling van de pachtprijs&#13;
zullen zijn.</inleiding><content>ARREST VAN 9 JULI 2002 IN DE ZAAK&#13;
VAN:&#13;
1 Hendrikus Franciscus Louisa Huisman,&#13;
wonende te Kloosterzande, gemeente Hontenisse,&#13;
2 Laurentius Johanna Desiré Huisman,&#13;
wonende te Walsoorden, gemeente Hontenisse,&#13;
3 Bernardus Carolina Huisman, wonende te&#13;
Kloosterzande, gemeente Hontenisse,&#13;
4 Johannes Petrus Mathilda Huisman, wonende&#13;
te Kloosterzande, gemeente Hontenisse,&#13;
5 Theodores Maria Elisa Huisman, wonende&#13;
te Kruiningen, gemeente Reimerswaal,&#13;
appellanten,&#13;
procureur: mr. J.M.J. Huver,&#13;
tegen&#13;
Petrus Johannes Mel, wonende te Hengstdijk,&#13;
gemeente Hontenisse,&#13;
geïntimeerde,&#13;
procureur: mr. R.C.J.E. de Nerée tot Babberich.&#13;
1 De procedure in eerste aanleg&#13;
De pachtkamer van het kantongerecht te Terneuzen&#13;
heeft op 4 juli 2001 tussen appellanten&#13;
– verder te noemen: Huisman c.s. – als&#13;
gedaagden en geïntimeerde – verder te noemen:&#13;
Mel – als eiser een vonnis gewezen. Van&#13;
dit vonnis is een afschrift aan dit arrest&#13;
gehecht. Naar het vonnis wordt verwezen&#13;
voor de procesgang in eerste aanleg, de in die&#13;
instantie genomen beslissing en de aan die&#13;
beslissing ten grondslag gelegde motivering.&#13;
2 De procedure in hoger beroep&#13;
2.1 Bij exploot van 26 juli 2001 zijn Huisman&#13;
c.s. in hoger beroep gekomen van genoemd&#13;
vonnis met dagvaarding van Mel voor dit hof.&#13;
2.2 Bij memorie van grieven hebben Huisman&#13;
c.s. tegen het vonnis drie grieven aangevoerd&#13;
en toegelicht en enkele producties in het&#13;
geding gebracht, met conclusie dat het hof het&#13;
vonnis zal vernietigen en, opnieuw rechtdoende,&#13;
Mel alsnog niet-ontvankelijk zal verklaren&#13;
in zijn vordering tot aanmerking van zijn&#13;
echtgenote M.M. Mel-de Schepper en zijn&#13;
zoon F.I.Th. Mel als medepachters met&#13;
betrekking tot de tussen Huisman c.s. en Mel&#13;
bestaande pachtovereenkomst, althans Mel&#13;
deze vordering zal ontzeggen, subsidiair dat&#13;
het aanmerken van mevrouw Mel en Mel jr.&#13;
als medepachter geschiedt onder de voorwaarden&#13;
dat:&#13;
a Mel, zijn echtgenote en zijn zoon alle drie&#13;
hoofdelijk aansprakelijk zijn voor de betaling&#13;
van de aan Huisman c.s. verschuldigde pachtprijs;&#13;
b Mevrouw Mel en Mel jr. zich in de komende&#13;
jaren zullen bekwamen als ondernemer in&#13;
de fokzeugenhouderij en daartoe in ieder geval:&#13;
1 bij het Groencollege te Goes of een andere&#13;
onderwijsinstelling het diploma akkerbouw&#13;
niveau 4 zullen behalen en een kopie daarvan&#13;
zullen toezenden aan Huisman c.s. voor&#13;
1 oktober 2005;&#13;
2 bij het Groencollege te Goes of een andere&#13;
onderwijsinstelling het diploma veehouderij&#13;
niveau 4 zullen behalen en een kopie daarvan&#13;
zullen toezenden aan Huisman c.s. voor&#13;
1 oktober 2005.&#13;
Voorts hebben Huisman c.s. geconcludeerd&#13;
dat het hof Mel zal veroordelen in de kosten&#13;
van het hoger beroep.&#13;
2.3 Mel heeft bij memorie van antwoord&#13;
onder overlegging van enige producties verweer&#13;
gevoerd met conclusie – zakelijk weergegeven&#13;
– dat het hof het vonnis zal bevestigen&#13;
en het daartegen ingestelde primaire appèl&#13;
zal afwijzen, de subsidiaire vorderingen zal&#13;
afwijzen of, zo het hof voorwaarden op het&#13;
gebied van theoretische scholing zou stellen,&#13;
deze alleen aan Mel jr. zal stellen en daarbij&#13;
rekening zal houden met hetgeen redelijkerwijs&#13;
aan theoretische scholing vereist is gelet&#13;
op de omvang van het bedrijf van Mel, en&#13;
Huisman c.s. zal veroordelen in de kosten van&#13;
het hoger beroep.&#13;
2.4 Hierna hebben partijen de stukken aan het&#13;
hof overgelegd voor het wijzen van arrest.&#13;
3 De grieven&#13;
Deze luiden:&#13;
I Ten onrechte heeft de pachtkamer van het&#13;
kantongerecht mevrouw Mel en Mel jr. aangemerkt&#13;
als medepachters.&#13;
II Ten onrechte heeft de pachtkamer van het&#13;
kantongerecht in het vonnis onder 4.1 overwogen&#13;
dat voldoende gebleken is dat de&#13;
bedrijfsvoering door Mel jr. en mevrouw Mel&#13;
serieus is bedoeld en dat Mels vordering niet&#13;
is ingesteld met uitsluitend de bedoeling te&#13;
bewerkstelligen dat Mel ook na het bereiken&#13;
van de 65-jarige leeftijd het gebruik van het&#13;
gepachte kan continueren en wel nu Mel met&#13;
hen een maatschap is aangegaan.&#13;
III Ten onrechte heeft de pachtkamer van het&#13;
kantongerecht onder 4.2 overwogen dat het&#13;
verweer dat de voorgestelde medepachters&#13;
onvoldoende waarborgen bieden voor een&#13;
behoorlijke bedrijfsvoering ongegrond is en&#13;
dit gebaseerd op voor wat betreft mevrouw&#13;
Mel:&#13;
– dat zij weliswaar geen specifieke landbouwkundige&#13;
opleiding heeft genoten, maar wel&#13;
tijdens de 32 jaar dat zij met Mel gehuwd is,&#13;
in het bedrijf heeft meegewerkt en aldus aannemelijk&#13;
is dat zij daardoor voldoende kennis&#13;
en kunde heeft verworven&#13;
– en een beroep kan blijven doen op de kennis&#13;
en kunde van Mel,&#13;
voor wat betreft Mel jr.:&#13;
– dat hij in deeltijd bij een loonbedrijf werkt&#13;
en voor het overige in het landbouwbedrijf;&#13;
– dat hij twee spuitlicenties en een vergunning&#13;
uitvoering gewasbescherming heeft verkregen;&#13;
– dat voor zover zijn kennis en kunde nog&#13;
onvoldoende zouden zijn, ook hij een beroep&#13;
kan doen op Mel;&#13;
– en hij in ieder geval na het volgen van een&#13;
agrarische opleiding, waarvoor hij zich heeft&#13;
ingeschreven, over voldoende kennis en kunde&#13;
zal beschikken.&#13;
4 De vaststaande feiten&#13;
4.1 Tussen partijen staat als enerzijds gesteld&#13;
en anderzijds erkend dan wel niet of onvoldoende&#13;
betwist c.q. blijkend uit de in zoverre&#13;
niet weersproken inhoud van overlegde producties,&#13;
het navolgende vast.&#13;
4.2 Tussen L. Huisman, de vader van Huisman&#13;
c.s., als verpachter en Mel als pachter is&#13;
een pachtovereenkomst gesloten ter zake van&#13;
13.96.10 ha los land aan de Langeweg te Ossenisse,&#13;
kadastraal bekend gemeente Hontenisse,&#13;
sectie W, nrs. 332 gedeeltelijk en 344 alsmede&#13;
sectie M, nr. 989. De overeenkomst is op&#13;
1 september 1979 op schrift gesteld, heeft een&#13;
duur van zes jaren ingaande 1 oktober 1979 en&#13;
is op 7 maart 1980 in gewijzigde vorm goedgekeurd&#13;
door de grondkamer voor Zeeland.&#13;
4.3 Huisman c.s. zijn L. Huisman als verpachters&#13;
opgevolgd.&#13;
4.4 Mel is geboren op 23 juni 1940. Hij exploiteert&#13;
in maatschapsverband met zijn echtgenote&#13;
M.M. Mel-de Schepper, geboren 8 april&#13;
1948, en zijn zoon T.I.Th. Mel, geboren&#13;
29 augustus 1970, een varkenshouderij alsmede&#13;
een akkerbouwbedrijf van ruim 50 ha,&#13;
waarvan ongeveer 20 ha, inclusief het onder&#13;
4.2 vermelde object, wordt gepacht van Huisman&#13;
c.s.&#13;
4.5 Bij beschikking van de pachtkamer van het&#13;
kantongerecht te Terneuzen van 4 juli 2001 is&#13;
de tussen partijen bestaande en per 1 oktober&#13;
2003 eindigende pachtovereenkomst voor het&#13;
geval mevrouw Mel en Mel jr. niet als medepachters&#13;
worden aangemerkt verlengd tot&#13;
1 oktober 2005 met bepaling dat Mel, behoudens&#13;
het geval van art. 38a Pw, geen verdere&#13;
verlenging kan verzoeken en is voor het geval&#13;
mevrouw Mel en Mel jr. wèl als medepachters&#13;
worden aangemerkt de pachtovereenkomst&#13;
verlengd met een duur van zes jaren met dien&#13;
verstande dat de pachtovereenkomst met Mel&#13;
zelf in ieder geval eindigt met ingang van&#13;
1 oktober 2005 en dat door Mel, behoudens&#13;
het geval van art. 38a Pw, geen verdere verlenging&#13;
kan worden verzocht.&#13;
5 Beoordeling van het geschil in&#13;
hoger beroep&#13;
5.1 De vordering van Mel strekt ertoe, dat zijn&#13;
echtgenote en zoon als medepachters zullen&#13;
worden aangemerkt in de pachtovereenkomst&#13;
tussen Huisman c.s. als verpachters en Mel als&#13;
pachter. De pachtkamer van het kantongerecht&#13;
heeft de vordering toegewezen. Huisagrarisch&#13;
man c.s. hebben diverse grieven tegen dit oordeel&#13;
gericht.&#13;
5.2 Het hof heeft behoefte aan nadere inlichtingen&#13;
van partijen en van de voorgestelde medepachters.&#13;
Het zal daartoe een comparitie gelasten.&#13;
5.3 Het hof verzoekt Mel om uiterlijk 14 dagen&#13;
voorafgaande aan de comparitie aan het hof&#13;
en aan de wederpartij te doen toekomen:&#13;
a stukken waaruit blijkt van de precieze&#13;
inhoud van de door Mel jr. gevolgde opleiding&#13;
aan de AOC Goes en van de in het eerste jaar&#13;
behaalde resultaten;&#13;
b afschrift van het tussen Mel, zijn echtgenote&#13;
en zijn zoon gesloten maatschapscontract;&#13;
c meitellingsformulieren en jaarstukken van&#13;
het bedrijf over de laatste 3 jaren.&#13;
5.4 In afwachting van de comparitie zal iedere&#13;
verdere beslissing worden aangehouden.&#13;
6 De beslissing&#13;
Het hof, rechtdoende in hoger beroep,&#13;
bepaalt dat partijen, vergezeld door hun advocaten,&#13;
op maandag 23 september 2002 te&#13;
11.00 uur in één van de zalen van het paleis&#13;
van justitie, Walburgstraat 2-4 te Arnhem,&#13;
zullen verschijnen voor de pachtkamer van dit&#13;
hof voor het in overweging 5.2 van dit arrest&#13;
omschreven doel, met inachtneming van hetgeen&#13;
onder 5.3 is overwogen;&#13;
bepaalt dat de voorgestelde pachter dan in&#13;
persoon aanwezig zal zijn;&#13;
houdt iedere verdere beslissing aan.&#13;
ARREST VAN 17 DECEMBER 2002:&#13;
1 Voortzetting van de procedure in&#13;
hoger beroep&#13;
1.1 De bij arrest van dit hof van 9 juli 2002&#13;
gelaste comparitie van partijen heeft plaatsgevonden&#13;
op 23 september 2002. Voorafgaand&#13;
aan de comparitie heeft Mel enige stukken aan&#13;
het hof en aan de wederpartij doen toekomen.&#13;
Van hetgeen ter zitting is verklaard is procesverbaal&#13;
opgemaakt.&#13;
1.2 Hierna hebben partijen wederom de stukken&#13;
aan het hof overgelegd voor het wijzen&#13;
van arrest.&#13;
2 Voortzetting van de beoordeling&#13;
van het geschil in hoger beroep&#13;
2.1 Het hof verwijst naar hetgeen in zijn tussenarrest&#13;
van 9 juli 2002 is overwogen en&#13;
beslist. Daarbij wordt volhard.&#13;
2.2 Ter zitting hebben beide voorgestelde&#13;
medepachters een verklaring afgelegd. Voorts&#13;
heeft het hof kennisgenomen van de op voorhand&#13;
toegezonden stukken. Wat betreft de&#13;
vraag of de voorgestelde medepachters voldoende&#13;
waarborgen voor een behoorlijke&#13;
bedrijfsvoering bieden overweegt het hof als&#13;
volgt.&#13;
2.3 F.I.Th. Mel (verder: Mel jr.) is thans 32 jaar&#13;
oud. Hij heeft verklaard een opleiding aan het&#13;
Groencollege te Goes te zijn aangevangen, dat&#13;
hij ongeveer aan de eisen van niveau 2 voldoet&#13;
en dat hij met de opleiding voor niveau 3 is&#13;
begonnen. Hij heeft ter onderbouwing een&#13;
verklaring van de coördinator akkerbouw van&#13;
het Groencollege overgelegd. Volgens die verklaring&#13;
komt het niveau 2 overeen met dat van&#13;
“beginnend beroepsbeoefenaar” zoals vereist&#13;
voor pachters van Domeinen. Mel jr. heeft&#13;
verklaard dat dit niveau overeenkomt met de&#13;
vroegere I.I.s, zijnde grondbeginselen. Mel jr.&#13;
heeft voorts verklaard dat hij een aantal&#13;
gewasbeschermingslicenties heeft gehaald en&#13;
cursussen MINAS en KI heeft gevolgd. Volgens&#13;
zijn verklaring heeft hij voor 1992 als&#13;
knecht op het bedrijf van zijn buren gewerkt,&#13;
heeft hij daarna enige tijd varkens op contract&#13;
gemest en werkt hij thans geruime tijd bij een&#13;
loonwerkbedrijf (constructie en onderhoud&#13;
van machines). Sinds enkele jaren doet hij dit&#13;
laatste in verminderde omvang en werkt hij&#13;
voor het overige op het ouderlijk bedrijf, waar&#13;
hij ook voorheen hielp. Daar zorgt hij voor de&#13;
machines, houdt hij zich bezig met de varkens,&#13;
doet hij meestal het zaaiwerk en zorgt&#13;
hij voor een gedeelte van het papierwerk&#13;
(MacSharry-aanvragen, meitellingen, MINASboekhouding).&#13;
Het hof is van oordeel, dat de opleiding van&#13;
Mel jr. thans nog niet als geheel voldoende&#13;
kan worden beschouwd, maar dat hij bij het&#13;
behalen van niveau 3 voldoende theoretische&#13;
scholing zal hebben gehad om samen met&#13;
anderen, maar in geval van nood ook als enig&#13;
ondernemer dit bedrijf te leiden. Het hof&#13;
neemt voorts in aanmerking dat Mel jr. gedurende&#13;
meer dan tien jaren voor dit bedrijf&#13;
relevante ervaring heeft opgedaan, zowel wat&#13;
betreft de akkerbouw als wat betreft de var-&#13;
kenshouderij. Aan zijn verschijning ter zitting&#13;
ontleent het hof de indruk dat hij in staat&#13;
moet worden geacht op betrekkelijk korte&#13;
termijn aan de onderneming leiding te geven&#13;
en die verschijning geeft geen aanleiding te&#13;
twijfelen aan de juistheid van hetgeen hij heeft&#13;
verklaard. Het hof neemt bij zijn oordeel&#13;
mede in aanmerking dat Mel jr. naar verwachting&#13;
het bedrijf de komende vijf jaren samen&#13;
met zijn vader kan exploiteren en aldus geheel&#13;
“in het bedrijf kan groeien”. Alles in aanmerking&#13;
genomen is het hof van oordeel dat Mel&#13;
jr. voldoende waarborgen voor een behoorlijke&#13;
bedrijfsvoering biedt, mits hij aan de vereisten&#13;
voor niveau 3 van het Groencollege&#13;
voldoet.&#13;
2.4 Wat betreft de echtgenote van Mel (verder:&#13;
mw. Mel) overweegt het hof dat zij weliswaar&#13;
geen agrarische opleiding heeft genoten, maar&#13;
dat zij sinds lange tijd met Mel is gehuwd. Uit&#13;
haar verklaring ter zitting volgt dat zij in&#13;
beide bedrijfstakken de nodige feitelijke&#13;
werkzaamheden verricht, dat zij daarin tientallen&#13;
jaren ervaring heeft en dat zij alleen de&#13;
financiële administratie van het bedrijf doet.&#13;
Mede gelet de indruk die het hof van haar&#13;
heeft gekregen bij haar verschijning ter zitting&#13;
is het hof van oordeel dat zij voldoende in&#13;
staat moet worden geacht samen met (een)&#13;
ander(en) aan dit bedrijf verantwoorde leiding&#13;
te geven. Het hof neemt bij het oordeel, dat&#13;
zij voldoende waarborgen voor een behoorlijke&#13;
bedrijfsvoering biedt, mede in aanmerking&#13;
dat zij juist als medepachter is voorgesteld om&#13;
voortdurend samen met anderen (aanvankelijk&#13;
met haar echtgenoot en zoon, later met&#13;
haar zoon) voor de bedrijfsvoering verantwoordelijk&#13;
te zijn teneinde een soepele overgang&#13;
van Mel naar Mel jr. mogelijk te maken&#13;
en dus niet om op enig moment als enig&#13;
ondernemer in het bedrijf werkzaam te zijn.&#13;
2.5 Uit het voorgaande volgt dat het hof het&#13;
oordeel van de pachtkamer van het kantongerecht&#13;
vrijwel geheel onderschrijft, doch dat&#13;
het wel – deels tegemoetkomend aan het verlangen&#13;
van Huisman c.s. – aanleiding ziet om&#13;
aan de eventuele aanwijzing van zowel Mel jr.&#13;
als mw. Mel tot medepachter de voorwaarde&#13;
te verbinden dat Mel jr. vóór 1 oktober 2005&#13;
(het eindtijdstip van de pachtovereenkomst&#13;
tussen Huisman c.s. en zijn vader) de opleiding&#13;
aan het Groencollege tot akkerbouw&#13;
niveau 3 met succes heeft afgerond. Aldus&#13;
wordt bewerkstelligd dat in ieder geval één&#13;
medepachter een adequate theoretische scholing&#13;
heeft genoten. Die voorwaarde wordt&#13;
ook hierom gesteld, omdat Mel jr. nog relatief&#13;
kort aan de opleiding deelneemt en weinig&#13;
concreets omtrent zijn vorderingen heeft&#13;
(kunnen) laten zien. Anders dan Mel in de&#13;
conclusie van zijn memorie van antwoord&#13;
suggereert, stond het Huisman c.s. vrij ook&#13;
voor het eerst in hoger beroep als aanvulling&#13;
op hun verweer te verzoeken om voorwaarden&#13;
aan een aanmerking tot medepachter te&#13;
verbinden.&#13;
2.6 Het hof leest in de memorie van grieven&#13;
voorts, dat Huisman c.s. van mening zijn dat&#13;
de medepacht uitsluitend is gevorderd met de&#13;
bedoeling, Mel in staat te stellen om ook na&#13;
zijn 65ste het gebruik van het gepachte voort&#13;
te zetten. Het hof ziet echter geen voldoende&#13;
aanleiding om die veronderstelling te onderschrijven.&#13;
Mel en Mel jr. hebben eind 1999 een&#13;
maatschapsovereenkomst gesloten en Mel&#13;
heeft op zijn 60ste de onderhavige vordering&#13;
tot aanmerking van zijn echtgenote en zoon&#13;
als medepachters ingesteld. Mel jr. heeft een&#13;
aantal cursussen gevolgd en doorloopt een&#13;
opleiding aan het Groencollege. Een en ander&#13;
is ruim voor het einde van de pachtovereenkomst&#13;
in gang gezet en staat geenszins op&#13;
gespannen voet met een serieus gemeende&#13;
wens om het bedrijf geleidelijk te doen overgaan&#13;
op een opvolger. Het mogelijke feit dat&#13;
Mel eerder heeft gesuggereerd dat de pacht&#13;
zou eindigen rond zijn 65ste maakt dit niet&#13;
anders. Huisman c.s. hebben niet, althans&#13;
onvoldoende duidelijk, gesteld dat dit gerechtvaardigde&#13;
verwachtingen bij hen heeft gewekt&#13;
die ertoe zouden moeten leiden dat de vordering&#13;
naar billijkheid wordt afgewezen. De factoren&#13;
die Huisman c.s. op blz. 4/5 van de&#13;
memorie van grieven noemen, wat daarvan&#13;
verder zij, zijn onvoldoende betekenisvol om&#13;
te doen veronderstellen dat de medepacht niet&#13;
serieus gemeend is en niet een bedrijfsopvolging&#13;
dient. Het hof merkt daarbij nog op, dat&#13;
niet valt in te zien waarom Mel niet ook na&#13;
zijn 65ste tot op zekere hoogte nog feitelijk&#13;
bij de bedrijfsvoering betrokken zou mogen&#13;
blijven.&#13;
2.7 Huisman c.s. hebben nog gewezen op de&#13;
resultaten van het bedrijf en op het geringe&#13;
vermogen. Hoewel het bedrijf van Mel zeker&#13;
kwetsbaar is, zijn de resultaten positief. Er is&#13;
in ieder geval geen sprake van een situatie&#13;
waarin de resultaten van dien aard zijn dat zij&#13;
van invloed zijn op de toewijsbaarheid van&#13;
een vordering tot medepacht. Anderzijds&#13;
maken die resultaten wel begrijpelijk dat Mel&#13;
jr. niet voltijds in het bedrijf werkzaam is,&#13;
doch in deeltijd werkzaamheden daarbuiten&#13;
verricht.&#13;
2.8 Al het voorafgaande in ogenschouw genomen&#13;
is het hof van oordeel dat de vordering&#13;
tot medepacht naar billijkheid dient te worden&#13;
toegewezen, zij het dat aan de toewijzing&#13;
de voorwaarde zal worden verbonden dat Mel&#13;
jr. vóór 1 oktober 2005 de opleiding aan het&#13;
Groencollege tot akkerbouw niveau 3 met&#13;
succes heeft afgerond. Hij dient daarvan&#13;
bewijsstukken aan Huisman c.s. te doen toekomen.&#13;
2.9 Huisman c.s. hebben voorts verzocht aan&#13;
de eventuele toewijzing van de vordering tot&#13;
medepacht de voorwaarde te verbinden, dat&#13;
Mel jr. en mw. Mel naast Mel hoofdelijk aansprakelijk&#13;
voor betaling van de pachtprijs zullen&#13;
zijn. Het hof zal die voorwaarde aan de&#13;
toewijzing verbinden, nu Huisman c.s. daarbij&#13;
belang kunnen hebben.&#13;
2.10 De slotsom luidt, dat de grieven grotendeels&#13;
falen en alleen in zoverre leiden tot een&#13;
ander oordeel dan in eerste aanleg is gegeven,&#13;
dat aan de toewijzing van de vordering tot&#13;
medepacht voorwaarden zullen worden verbonden&#13;
zoals onder 2.8 en 2.9 weergegeven.&#13;
Voor het overige zal het vonnis waarvan&#13;
beroep worden bekrachtigd. Dit oordeel geeft&#13;
aanleiding tot veroordeling van Huisman c.s.&#13;
in de kosten van het hoger beroep.&#13;
3 De beslissing&#13;
Het hof, rechtdoende in hoger beroep,&#13;
bekrachtigt het tussen partijen gewezen vonnis&#13;
van de pachtkamer van het kantongerecht&#13;
te Terneuzen van 4 juli 2001, waarvan beroep,&#13;
met dien verstande dat het aanmerken als&#13;
medepachters van zowel Mel jr. als mw. Mel&#13;
geschiedt onder de voorwaarde dat:&#13;
a) a Mel jr. en mw. Mel beiden met Mel hoofdelijk&#13;
aansprakelijk zijn voor de betaling van&#13;
de aan Huisman c.s. verschuldigde pachtprijs;&#13;
b) b Mel jr. vóór 1 oktober 2005 bewijsstukken&#13;
van het voldoen aan de vereisten van de opleiding&#13;
akkerbouw niveau 3 aan het Groencollege&#13;
te Goes aan Huisman c.s. doet toekomen.&#13;
veroordeelt Huisman c.s. in de kosten van de&#13;
procedure in hoger beroep, aan de zijde van&#13;
Mel tot op heden begroot op € 215,55 wegens&#13;
griffierecht en € 1.543,– wegens salaris.</content><legacyfootnotes/><footnotes><footnote/></footnotes><auteurs/><published>2004-06-01 00:00:00</published><modified>2004-06-01 00:00:00</modified><editiondate>2004-06-01</editiondate><htmlpath>https://denhollander.info/artikel/3642</htmlpath></article>
</articles></edition>
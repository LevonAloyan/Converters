<edition><articles><article><jaar>2001</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2001</searchword><id>4717</id><udhid>UDH:TvAR/4717</udhid><titel>Meulenbrugge / Wagenvoort (TvAR 2001/5083)</titel><searchwords><searchword>TvAR 10/2001</searchword><searchword>TvAR 2001/5083</searchword><searchword>UDH:TvAR/4717</searchword></searchwords><attachments><attachment><name>2001_nr 10_Rechtspraak_5083.pdf</name><extention>pdf</extention><url>https://denhollander.info/download/4659/ci</url></attachment></attachments><inleiding>[Pachtwet art. 39, 41, 44]&#13;
&#13;
Beroep op verwaarlozing gepachte&#13;
verworpen, mede met inachtneming van&#13;
een proces-verbaal van bezichtiging van de&#13;
pachtkamer van het kantongerecht.&#13;
Gestelde eigen landbouwkundig gebruik als&#13;
voldoende serieus aangenomen. Eigen&#13;
gebruik van overwegende betekenis, mede&#13;
gelet op geringe huidige bedrijfsareaal&#13;
verpachter, mogelijkheden voor verpachter&#13;
om stalcapaciteit en arbeidskracht beter dan&#13;
thans te kunnen benutten, geringe kosten&#13;
verbonden aan uitbreiding en zeer geringe&#13;
inkomen van verpachter. Bepaling bedrag&#13;
ex art. 44, lid 3 Pw.</inleiding><content>BESCHIKKING IN DE ZAAK VAN:&#13;
Gerrit Jan Meulenbrugge, wonende te Vierakker,&#13;
gemeente Vorden,&#13;
appellant,&#13;
procureur: mr D.M.H.M. van Dijk,&#13;
tegen&#13;
Gerrit Wagenvoort, wonende te Vierakker,&#13;
gemeente Vorden,&#13;
geïntimeerde,&#13;
procureur: mr B. Nijman.&#13;
1 Het geding in eerste aanleg&#13;
Voor het procesverloop en de beslissing in&#13;
eerste aanleg wordt verwezen naar de&#13;
beschikking welke de pachtkamer van het&#13;
kantongerecht te Zutphen op 14 juni 1999&#13;
tussen partijen (ook te noemen: Meulenbrugge&#13;
en Wagenvoort) heeft gegeven. In deze&#13;
beschikking is het verzoek van Meulenbrugge&#13;
tot verlenging van de tussen partijen bestaande&#13;
pachtovereenkomst afgewezen. Ter motivering&#13;
van dit oordeel is overwogen dat Meulenbrugge&#13;
onvoldoende (gemotiveerd) heeft&#13;
bestreden dat Wagenvoort de grond zelf in&#13;
gebruik wenst te nemen en dat van de zijde&#13;
van Meulenbrugge op geen enkele manier&#13;
aannemelijk is gemaakt welk belang hij bij het&#13;
gepachte heeft.&#13;
2 Het geding in hoger beroep&#13;
2.1 Meulenbrugge is bij op 14 juli 1999 ter&#13;
griffie van het hof ingekomen beroepschrift in&#13;
hoger beroep gekomen van de onder 1 genoemde&#13;
beschikking. Hij heeft één grief aangevoerd&#13;
en toegelicht en heeft verzocht dat&#13;
het hof die beschikking zal vernietigen en&#13;
opnieuw beschikkende de pachtovereenkomst&#13;
zal verlengen met de wettelijke duur van zes&#13;
jaren met veroordeling van Wagenvoort in de&#13;
kosten van deze procedure in beide instanties.&#13;
2.2 Wagenvoort heeft bij op 13 augustus 1999&#13;
ter griffie van het hof ingekomen verweerschrift&#13;
verweer gevoerd, onder aanvoering van&#13;
één grief tegen de beschikking incidenteel&#13;
geappelleerd en verzocht dat het hof Meulenbrugge&#13;
niet-ontvankelijk zal verklaren in het&#13;
door hem ingestelde hoger beroep, althans de&#13;
beschikking zal bevestigen, zonodig met ver-&#13;
betering van de gronden, met uitzondering&#13;
van de daarin opgenomen proceskostenveroordeling,&#13;
zulks onder veroordeling van Meulenbrugge&#13;
in de kosten van beide instanties.&#13;
2.3 Op 25 oktober 1999 heeft voor het hof een&#13;
mondelinge behandeling van het hoger beroep&#13;
plaatsgevonden. Aanwezig waren namens&#13;
Meulenbrugge diens broer G.H. Meulenbrugge,&#13;
bijgestaan door Meulenbrugges procureur,&#13;
en Wagenvoort in persoon, bijgestaan door&#13;
diens procureur. G.H. Meulenbrugge en&#13;
Wagenvoort hebben ter zitting van het hof&#13;
inlichtingen verstrekt, waarna beide procureurs&#13;
de standpunten van partijen nader hebben&#13;
toegelicht. Mr Van Dijk heeft het hof en&#13;
de wederpartij op voorhand enige stukken&#13;
doen toekomen.&#13;
3 De grieven&#13;
De grief van Meulenbrugge luidt:&#13;
Ten onrechte heeft de pachtkamer van het&#13;
kantongerecht het pachtverlengingsverzoek&#13;
afgewezen en de proceskosten gecompenseerd.&#13;
De grief van Wagenvoort luidt:&#13;
Ten onrechte heeft de pachtkamer van het&#13;
kantongerecht bepaald dat iedere partij belast&#13;
blijft met de eigen proceskosten.&#13;
4 De vaststaande feiten&#13;
4.1 Bij overeenkomst van 12 februari 1988&#13;
heeft Wagenvoort met ingang van 1 april 1988&#13;
aan Meulenbrugge verpacht een perceel grasland&#13;
groot 3.20 ha, voorheen kadastraal&#13;
bekend gemeente Warnsveld, sectie R, nr. 137&#13;
(thans gemeente Vorden, sectie R, nr. 567). De&#13;
pachtovereenkomst, aangegaan voor de duur&#13;
van zes jaren, is op 17 februari 1988 ingekomen&#13;
bij de grondkamer voor Gelderland en&#13;
op 17 maart 1988 door die grondkamer goedgekeurd.&#13;
4.2 Bij aangetekende brief van 11 maart 1999&#13;
is namens Wagenvoort aan Meulenbrugge&#13;
kennisgegeven, dat Wagenvoort vanaf 1 april&#13;
2000 geen verdere verlenging van de overeenkomst&#13;
wenst.&#13;
5 De mondelinge behandeling in&#13;
beide zaken&#13;
Ter zitting van het hof is een volmacht overhandigd,&#13;
bij welke Gerrit Jan Meulenbrugge&#13;
aan zijn broer Gerrit Hendrik Meulenbrugge&#13;
volmacht heeft verleend om namens hem het&#13;
woord te voeren. Mr Van Dijk heeft daarbij&#13;
verklaard dat Meulenbrugge zich in verband&#13;
met zijn gezondheidstoestand niet in staat&#13;
acht op de mondelinge behandeling te verschijnen.&#13;
Vervolgens is verklaard (zakelijk weergegeven):&#13;
door G.H. Meulenbrugge voor Meulenbrugge:&#13;
Mijn broer is 50 jaar oud en ongehuwd. Hij&#13;
heeft de lagere landbouwschool doorlopen.&#13;
Mijn broer heeft een melkveehouderij met een&#13;
bedrijfsoppervlakte van circa 14 ha, waarvan&#13;
alleen het object in geschil is gepacht; van dit&#13;
areaal is ongeveer de helft grasland en de&#13;
andere helft maïsland. De maïs wordt in het&#13;
eigen bedrijf gebruikt. Op het gepachte – dat&#13;
op ongeveer 1500 meter van zijn bedrijfsgebouwen&#13;
ligt – wordt maïs geteelt. Voor deze&#13;
grond is geen maïspremie aangevraagd omdat&#13;
deze eerder grasland is geweest. De melkveestapel&#13;
van mijn broer bestaat momenteel uit&#13;
60 koeien. Er is geen jongvee. Het melkveebestand&#13;
varieert naar gelang de melkprijs wisselt.&#13;
In de periode waarin die prijs zakt, worden&#13;
er koeien drooggezet en verhandeld. Ik&#13;
zelf ben veehandelaar.&#13;
Het vee van mijn broer wordt gemolken in&#13;
een door hem van mij gepachte stal met melkinrichting;&#13;
die stal heeft 80 plaatsen. De overeenkomst&#13;
hiertoe is gesloten in 1993, toen ik&#13;
het desbetreffende bedrijf kocht; mijn broer&#13;
heeft via een kavelruil grond bij deze gebouwen&#13;
kunnen krijgen. Van de verpachting van&#13;
de gebouwen is een schriftelijk contract opgemaakt,&#13;
maar ik weet niet of dit door de&#13;
grondkamer is goedgekeurd. Mijn broer heeft&#13;
ook zelf een loods en een veestal bij de boerderij&#13;
waarin hij woont. De loods wordt&#13;
gebruikt voor werktuigenopslag, de stal – met&#13;
ruimte voor 28 koeien, maar geen ligboxen –&#13;
wordt soms voor het vee gebruikt (droogstaande&#13;
koeien). Ik heb ook zelf bedrijfsgebouwen&#13;
en grond, maar geen inspan. Soms&#13;
gebruik ik de trekker van mijn broer. Verder&#13;
maak ik gebruik van de diensten van een&#13;
loonwerker.&#13;
Zelf heb ik een bedrijfsareaal van circa 28 ha.&#13;
Momenteel heb ik ongeveer 60 zoogkoeien op&#13;
het bedrijf.&#13;
Hoewel enigszins gehandicapt verricht mijn&#13;
broer zelf alle voorkomende werkzaamheden&#13;
op zijn bedrijf, zoals melken, voeren enz.&#13;
Mijn zoons helpen hem en doen ook het&#13;
nodige. Zij helpen ook in mijn eigen bedrijf.&#13;
Het melkquotum van mijn broer bedraagt de&#13;
in de vragenlijst genoemde 186.120 kg plus&#13;
een hoeveelheid van 33.000 kg die in 1999 is&#13;
aangekocht. Gevraagd naar het bedrijfsresultaat&#13;
van mijn broer in 1998 verklaar ik dat dit&#13;
nog niet bekend is, maar dat het bedrijf goed&#13;
draait. De slechte resultaten in eerdere jaren&#13;
houden verband met de inschakeling van een&#13;
bedrijfsverzorger in verband met mijn broers&#13;
ziekte. Hij is nu weer volledig arbeidsgeschikt.&#13;
Op vragen omtrent enige posten uit de&#13;
boekhouding van mijn broer – zoals waarom&#13;
er geen vee op de balans voorkomt – antwoord&#13;
ik dat niet aan mij, maar aan de boekhouder&#13;
daaromtrent een verklaring zou moeten&#13;
worden gevraagd. Ook heb ik er geen verklaring&#13;
voor dat in de meitellingsformulieren&#13;
van mijn broer staat vermeld dat zijn bedrijfsareaal&#13;
alleen uit grasland bestaat.&#13;
Het belang van mijn broer bij de onderhavige&#13;
grond is vooral, dat die nodig is voor behoud&#13;
van de veebezetting in verband met verscherping&#13;
van de mestnormen. Wij hebben nu&#13;
reeds mestproblemen. Omdat in onze optiek&#13;
met de onderhavige grond geen melkquotum&#13;
samenhangt, stelt mijn broer zich niet op het&#13;
standpunt dat hij belang heeft bij behoud van&#13;
een met de grond samenhangend melkquotum.&#13;
door Wagenvoort:&#13;
Ik ben 63 jaar oud en ongehuwd. Ik heb een&#13;
vleesvee-opfokbedrijf op 2,13 ha grond. Tot&#13;
1988 had ik een kleine melkveehouderij op&#13;
diezelfde grond samen met de thans aan Meulenbrugge&#13;
verpachte grond. Deze ligt naast&#13;
mijn huiskavel. Ik heb momenteel 8 stuks vee,&#13;
maar ook wel eens 15 stuks gehad. Ik beschik&#13;
over een grupstal met 24 ligplaatsen.&#13;
Mijn mestquotum bedraagt 468 kg fosfaat,&#13;
waarvan 266 kg grondgebonden.&#13;
Ik heb geen jaarstukken overgelegd omdat ik&#13;
niet wil dat de tegenpartij daarvan kennis&#13;
neemt. Gevraagd naar mijn inkomsten uit het&#13;
opfokbedrijf verklaar ik, dat dit tot nu toe&#13;
nog geen winst heeft opgeleverd maar ik daarin&#13;
ongeveer quitte draai omdat ik nog in de&#13;
opbouwfase zit. Ik verklaar verder dat ik geen&#13;
neveninkomsten heb. Mijn inkomsten uit de&#13;
melkveehouderij waren destijds te gering om&#13;
een reservering voor pensioen te maken.&#13;
Op een vraag van mr Van Dijk antwoord ik&#13;
dat ik eind jaren ’80 heb overwogen de grond&#13;
in geschil te verkopen; toen heeft de door mr&#13;
Van Dijk genoemde Hartemink belangstelling&#13;
getoond. Inmiddels heeft Hartemink andere&#13;
grond gekocht.&#13;
6 Beoordeling van het hoger beroep&#13;
in beide zaken&#13;
6.1 Wagenvoort heeft zich ook in hoger&#13;
beroep nadrukkelijk beroepen op de in art. 39&#13;
Pw vervatte verplichte grond tot weigering&#13;
van verlenging. Wagenvoort heeft gesteld dat&#13;
Meulenbrugge het gepachte verwaarloost&#13;
door onvoldoende bestrijding van vooral&#13;
kweekgras alsmede door het land onvoldoende&#13;
te bemesten. Meulenbrugge heeft het door&#13;
Wagenvoort gestelde gemotiveerd bestreden.&#13;
6.2 Bij verweerschrift in hoger beroep is overgelegd&#13;
een proces-verbaal van bezichtiging ex&#13;
art. 55 PW van het gepachte door de pachtkamer&#13;
van het kantongerecht te Zutphen (d.d.&#13;
9 juli 1999). In dit proces-verbaal wordt&#13;
geconstateerd, dat “er op circa 70% van de&#13;
oppervlakte van het gepachte kweekgras aanwezig&#13;
is.” Desondanks luidt de slotsom: “Van&#13;
(schromelijke) verwaarlozing van het gepachte&#13;
is geen sprake”. Met betrekking tot de&#13;
klacht van slechte ontwikkeling van enige&#13;
rijen maïs is de conclusie van de pachtkamer&#13;
van het kantongerecht: “Niet onaannemelijk&#13;
is dat het achterblijven in ontwikkeling het&#13;
gevolg is van verschil in structuur van de&#13;
grond en/of overwaaien van onkruidbestrijding&#13;
van de buurman.” In het proces-verbaal&#13;
wordt ten slotte als oordeel van de pachtkamer&#13;
van het kantongerecht neergelegd, dat zij&#13;
op grond van haar bevindingen geen termen&#13;
ziet, de pachter aanwijzingen als bedoeld in&#13;
artikel 55 lid 5 van de Pachtwet te verstrekken.&#13;
Het hof leidt uit het proces-verbaal af, dat de&#13;
pachtkamer de mate waarin kweekgras is&#13;
gesignaleerd niet van dien aard heeft geacht,&#13;
dat daaruit consequenties voor het voortduren&#13;
van de pachtverhouding dienen voort te&#13;
vloeien. Wagenvoort heeft in zijn reactie in&#13;
het beroepschrift tegen het op zichzelf duidelijke&#13;
oordeel van de pachtkamer te weinig&#13;
aangevoerd om het hof tot een andersluidend&#13;
oordeel te brengen. Zijn stelling dat reeds eerder,&#13;
in 1996 en 1998, op zeer grote schaal&#13;
kweekgras op het verpachte voorkwam is&#13;
door Meulenbrugge betwist en niet met&#13;
bewijsmateriaal gestaafd – op de bij verweerschrift&#13;
in eerste aanleg overgelegde zwart-witcopieën&#13;
van foto’s is nauwelijks iets te zien,&#13;
terwijl Wagenvoort bij de mondelinge behandeling&#13;
voor het hof heeft verklaard de originele&#13;
foto’s niet over te kunnen leggen – en het&#13;
enkele feit, dat op ongeveer 70% van de&#13;
oppervlakte van het gepachte kweekgras&#13;
“aanwezig is” duidt nog niet zonder meer op&#13;
een bedrijfsvoering die niet is geweest zoals&#13;
het een goed pachter betaamt. Het hof ziet in&#13;
alleen het door Wagenvoort aangevoerde geen&#13;
aanleiding om ambtshalve een bezichtiging&#13;
van het verpachte te gelasten, terwijl Wagenvoort&#13;
geen bewijs heeft aangeboden van feiten&#13;
of omstandigheden die zijn beroep op art. 39&#13;
Pw kunnen staven. Ook het hof verwerpt&#13;
mitsdien zijn beroep op dat artikel.&#13;
6.3 Met betrekking tot het door Wagenvoort&#13;
gestelde voorgenomen eigen gebruik van de&#13;
onderhavige grond voor een tot de landbouw&#13;
betrekkelijk doel wordt het volgende overwogen.&#13;
Wagenvoort heeft gesteld dat hij zijn&#13;
huidige vleesvee-opfokbedrijf, dat hij – door&#13;
Meulenbrugge niet weersproken – uitoefent&#13;
op een zeer gering bedrijfsareaal, wenst uit te&#13;
breiden. Gelet op hetgeen door Wagenvoort&#13;
– eveneens onweersproken – is gesteld omtrent&#13;
zijn geringe inkomsten uit andere bronnen,&#13;
acht het hof het voldoende aannemelijk&#13;
gemaakt dat diens voornemen tot het in&#13;
gebruik nemen van de grond serieus is. Het&#13;
hof wijst er daarbij op, dat uit Wagenvoorts&#13;
niet weersproken verklaring ter mondelinge&#13;
behandeling blijkt dat hij voldoende stalcapaciteit&#13;
voor de beoogde uitbreiding heeft; aanwijzingen&#13;
dat Wagenvoorts voornemens niet&#13;
uitvoerbaar zouden zijn ontbreken. In dit verband&#13;
is niet van betekenis dat Wagenvoort&#13;
inmiddels 63 jaar oud is, nu hij – andermaal&#13;
niet weersproken – heeft gesteld dat de&#13;
inkomsten uit zijn vroegere melkveebedrijf te&#13;
gering waren voor pensioenreserveringen;&#13;
ook na zijn 65ste zal dan het vleesvee-opfokbedrijf&#13;
voor hem van betekenis kunnen zijn.&#13;
6.4 Wagenvoort heeft zich ook in hoger&#13;
beroep op het standpunt gesteld, dat het eigen&#13;
gebruik van de onderhavige grond voor hem&#13;
van overwegende betekenis is (verweerschrift,&#13;
nr. 19 slot). Wat dit betreft acht het hof in de&#13;
eerste plaats van betekenis het zeer geringe&#13;
bedrijfsareaal van 2,13 ha waarover Wagenvoort&#13;
thans beschikt. Het tekort aan grond&#13;
– met de daaraan verbonden beperking voor&#13;
de omvang van de veestapel – vormt een reële&#13;
belemmering voor de rendabele uitoefening&#13;
van Wagenvoorts bedrijf. In de tweede plaats&#13;
is van belang dat Wagenvoort bij verwezenlijking&#13;
van zijn voornemens zijn stalcapaciteit&#13;
en arbeidskracht aanzienlijk beter dan thans kan&#13;
benutten; hij heeft bovendien – onbetwist –&#13;
gesteld, reeds thans over fokmateriaal te&#13;
beschikken. Waarschijnlijk is, dat de voederopbrengsten&#13;
van de thans verpachte grond de&#13;
huidige pachtprijs – enigszins – zullen overtreffen.&#13;
Al met al is dan aannemelijk, dat de&#13;
vergroting van Wagenvoorts bedrijf geen substantiële&#13;
kosten met zich zou brengen. In de&#13;
derde plaats speelt een rol, dat Wagenvoort&#13;
thans een slechts zeer gering inkomen heeft.&#13;
Hoewel Wagenvoort zijn jaarstukken niet&#13;
heeft willen overleggen – en in zoverre geen&#13;
inzicht heeft verschaft in de huidige opbrengsten&#13;
van zijn opfokbedrijf – acht het hof het&#13;
zonder meer waarschijnlijk, dat een verdubbeling&#13;
van zijn bedrijfsareaal en de daardoor&#13;
mogelijk geworden uitbreiding van zijn veestapel&#13;
– mede gelet op de relatief geringe daartegenover&#13;
staande kosten – voor hem een toename&#13;
van het bedrijfsresultaat te zien zal&#13;
geven, welke in het licht van zijn huidige&#13;
inkomen voor hem van wezenlijk belang is.&#13;
Alle aangevoerde omstandigheden overziende&#13;
is het hof van oordeel dat in het licht van&#13;
Wagenvoorts huidige positie het eigen gebruik&#13;
van de thans verpachte 3.20 ha voor hem van&#13;
overwegende betekenis moet worden geacht.&#13;
6.5 Gelet op art. 41, lid 2, van de Pachtwet&#13;
dient reeds op grond van het onder 6.3 en 6.4&#13;
overwogene het verlengingsverzoek van Meulenbrugge&#13;
te worden afgewezen en behoeft de&#13;
vraag, of het gemis van de onderhavige grond&#13;
een ernstige aantasting zou vormen voor de&#13;
grondslag van het maatschappelijk bestaan&#13;
van Meulenbrugge, niet te worden beantwoord.&#13;
6.6 De pachtkamer van het kantongerecht&#13;
heeft dus terecht het verlengingsverzoek afgewezen,&#13;
zodat de grief van Meulenbrugge&#13;
ongegrond is. Dit geldt ook voor zijn klacht&#13;
ter zake van de proceskostenveroordeling, die&#13;
de kennelijke strekking heeft dat Wagenvoort&#13;
in die kosten had moeten worden veroordeeld.&#13;
6.7 Wagenvoort heeft bij verweerschrift een&#13;
incidentele grief opgeworpen, die ertoe strekt&#13;
dat – onder de (thans vervulde) voorwaarde&#13;
dat Meulenbrugges grief wordt verworpen –&#13;
Meulenbrugge in de kosten van de eerste aanleg&#13;
dient te worden veroordeeld.&#13;
Deze grief is gegrond. Het hof ziet geen aanleiding&#13;
partijen te veroordelen in de eigen&#13;
proceskosten. De proceskosten van de eerste&#13;
aanleg zullen ten laste van Meulenbrugge&#13;
worden gebracht, zijnde de uiteindelijk in het&#13;
ongelijk gestelde partij. Meulenbrugge zal ook&#13;
worden veroordeeld in de kosten van het&#13;
hoger beroep.&#13;
6.8 Conform het bij de mondelinge behandeling&#13;
gedane verzoek van Meulenbrugge zal het&#13;
hof een bedrag bepalen als bedoeld in art. 44,&#13;
derde lid, van de Pachtwet. Dit bedrag wordt&#13;
bepaald op ƒ 150.000,–.&#13;
7 Beslissing&#13;
Het hof, beschikkende in hoger beroep,&#13;
bevestigt de beschikking van de pachtkamer&#13;
van het kantongerecht te Zutphen van 14 juni&#13;
1999, waarvan beroep, behoudens voor zover&#13;
daarin is beslist dat iedere partij belast blijft&#13;
met de eigen proceskosten;&#13;
vernietigt die beschikking op dit laatste punt,&#13;
en, alleen in zoverre opnieuw beschikkende:&#13;
veroordeelt Meulenbrugge in de kosten van&#13;
de procedure in eerste aanleg, aan de zijde van&#13;
Wagenvoort begroot op ƒ 500,– wegens salaris;&#13;
bepaalt het bedrag dat Wagenvoort aan Meulenbrugge&#13;
verschuldigd zal zijn indien mocht&#13;
blijken, dat de wil van Wagenvoort tot het in&#13;
eigen gebruik nemen van de onderhavige&#13;
grond voor een tot de landbouw betrekkelijk&#13;
doel in werkelijkheid niet aanwezig is geweest,&#13;
op ƒ 150.000,–;&#13;
veroordeelt Meulenbrugge in de kosten van&#13;
het hoger beroep, aan de zijde van Wagenvoort&#13;
begroot op ƒ 3.400,– wegens salaris.</content><legacyfootnotes/><footnotes><footnote/></footnotes><auteurs/><published>2001-10-01 00:00:00</published><modified>1999-10-26 00:00:00</modified><editiondate>2001-10-01</editiondate><htmlpath>https://denhollander.info/artikel/4717</htmlpath></article>
</articles></edition>
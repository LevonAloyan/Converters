<edition><articles><article><jaar>2017</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2017</searchword><id>14079</id><udhid>UDH:TvAR/14079</udhid><titel>De Boswet in de Wet natuurbescherming</titel><searchwords><searchword>TvAR 2/2017</searchword><searchword>UDH:TvAR/14079</searchword></searchwords><attachments><attachment><name>18988.pdf</name><extention>pdf</extention><url>https://denhollander.info/download/18988/ci</url></attachment></attachments><inleiding>&lt;p&gt;De Boswet is opgegaan in de Wet natuurbescherming. Deze is per 1 januari 2017 in werking getreden. In dit artikel wordt beschreven welke veranderingen er zijn opgetreden in de regelingen. Spectaculair zijn die op het eerste gezicht niet.&lt;/p&gt;</inleiding><content>&lt;h3&gt;1. De (oude) Boswet&lt;/h3&gt;&lt;p&gt;De Boswet (van 1962)[1] had tot doel, volgens de considerans, ‘de bewaring van bossen en andere houtopstanden’. Het is een wet die de laatste jaren vrij weinig in de belangstelling heeft gestaan, behoudens wellicht in kringen van boseigenaren die er direct mee te maken hebben. In dit tijdschrift is er in elk geval niet veel over geschreven. We moeten dan helemaal terug naar 1986 voor artikelen over het onderwerp; toen was er wel meteen een heel themanummer.[2]&lt;/p&gt;&lt;p&gt;De overheidsbemoeienis met bossen begon met de oprichting van Staatsbosbeheer in 1899.[3] Tijdens de eerste wereldoorlog, toen de houtvoorziening in het gedrang kwam, werd de Nood-Boschwet in het leven geroepen (1917) op grond waarvan vellingen konden worden verboden en bossen op vrij eenvoudige wijze konden worden onteigend. De noodwet werd opgevolgd door de Boschwet van 1922. De verplichting tot herbeplanting werd opgenomen in de Bodemproductiebeschikking 1939, die later werd opgevolgd door Bodemproductiebeschikking Bosbouw en Houtteelt. En in 1962 trad de Boswet in werking. De bepalingen over de bestrijding van schadelijke ziekten en dieren (zoals de dennenscheerder), die ook al in de Boschwet van 1922 voorkwamen, zijn later overgenomen door het in 1954 opgerichte bedrijfschap voor de bosbouw, het Bosschap, met zijn verordenende bevoegdheid. Zoals bekend is deze organisatie in 2015 ten onder gegaan, samen met de andere product- en bedrijfschappen.&lt;/p&gt;&lt;p&gt;Bij het doel van de Boswet stond niet zozeer de natuurwaarde van bossen voorop, maar de economische waarde.[4] De Boswet kende weliswaar een instrument ter ‘bewaring van natuur- en landschapsschoon’, namelijk het kapverbod (art. 13 Boswet), maar dat was niet het belangrijkste instrument van deze wet. Een kapverbod kon ook slechts tijdelijk worden opgelegd (voor vijf jaar). De bedoeling is dat gedurende die periode de bescherming een meer permanent karakter kan krijgen door bijvoorbeeld de aanwijzing van het bos als beschermd natuurmonument. Het kapverbod is derhalve te kenschetsen als een soort noodmaatregel. In het verleden is deze figuur overigens ook zeer zelden toegepast. Het belangrijkste instrument van de Boswet was de zogenoemde meldings- en herplantplicht. Dit komt er op neer dat als men een houtopstand wil vellen, dit van te voren gemeld moet worden en dat men verplicht is tot herbeplanting over te gaan. Daarnaast zijn er regels van lagere overheden. Veelal is dat de gemeente met een kapverordening, over het algemeen geïntegreerd in de Algemene Plaatselijke Verordening. Meestal bevatten deze verordeningen een verbod om bomen te kappen, behoudens vergunning. Criteria voor de vergunningverlening of – weigering worden eveneens in de verordening opgenomen. Als voorwaarde aan een kapvergunning wordt veelal ook een herplantplicht gekoppeld. Ook als een boom illegaal (zonder vergunning) wordt gekapt, wordt vaak een herplantplicht als sanctie opgelegd door het gemeentebestuur.&lt;/p&gt;&lt;h3&gt;2. Bos en de Wet natuurbescherming&lt;/h3&gt;&lt;p&gt;In dit deel geef ik een beschrijving van de nieuwe regeling in hoofdstuk 4 van de Wet natuurbescherming (Wnbb), getiteld ‘houtopstanden, hout en houtproducten.’ Daarbij zal ik specifiek ingaan op de verschillen met de Boswet. &lt;/p&gt;&lt;h4&gt;2.1. EU-verordeningen&lt;/h4&gt;&lt;p&gt;Uit de woorden ‘hout en houtproducten’ blijkt al dat de regeling breder is geworden dan de Boswet. Met name wordt in de artikelen 4.7 e.v. de implementatie geregeld van enkele Europese verordeningen: de FLEGT-verordening[5] over de invoer van hout in Europa en de houtverordening[6] waarbij verplichtingen worden opgelegd aan bedrijven die hout en houtproducten op de markt brengen, alsmede de bijbehorende uitvoeringsverordeningen. Art. 4.7 somt de verordeningen op, art. 4.8 verbiedt om deze te overtreden en art. 4.9 maakt een ontheffing mogelijk. De minister wordt aangewezen als bevoegd gezag; deze kan ook uitvoeringsregelingen vaststellen. Art. 7.5 biedt een aantal maatregelen die de minister kan treffen als hout of houtproducten in strijd met de regels worden ingevoerd of op de markt gebracht, zoals onder meer een vervoersverbod, een verplichting tot tijdelijke opslag, terugzending, informatieverplichting.&lt;/p&gt;&lt;h4&gt;2.2. Begrippen&lt;/h4&gt;&lt;p&gt;De meeste begrippen van de Boswet zijn hetzelfde gebleven, maar er zijn er wel enkele toegevoegd. Bovendien is de systematiek hier en daar veranderd. Om daarvan een voorbeeld te geven: in de Boswet was een uitzondering op de meldings- en herplantplicht opgenomen voor ‘houtopstanden, welke een zelfstandige eenheid vormen, en hetzij geen grotere oppervlakte beslaan dan 10 are, hetzij ingeval van rijbeplanting, gerekend over het totaal aantal rijen, niet meer bomen omvatten dan 20’.[7] In de Wnb is dat via de definitie van houtopstand geregeld (art. 1.1) en dan uiteraard spiegelbeeldig.[8] Ook andersom komt voor. In de Boswet was in de definities bepaald dat onder ‘vellen’ niet moet worden begrepen het periodiek vellen van griend- en hakhout,[9] in de Wnb is dat periodieke vellen mogelijk gemaakt via de formulering van de meldingsplicht en de herplantplicht.[10] &lt;/p&gt;&lt;p&gt;De Boswet bevatte verder nog een enkele begripsbepaling: onder ‘vellen’ moet ook begrepen worden ‘rooien alsmede het verrichten van handelingen, welke de dood of ernstige beschadiging van de houtopstand ten gevolge kunnen hebben.’[11] In de Wnb is dit overgenomen.[12] Ook het begrip ‘eigenaar’ werd omschreven: hij, die krachtens eigendom of beperkt recht het genot heeft van de grond. Op die eigenaar rust de herplantplicht. In de Wnb is dat ook zo, maar heet deze ‘rechthebbende’.[13] Deze aanpassing van de terminologie is misschien niet zo gelukkig. In de WILG wordt bijvoorbeeld ook het begrip ‘eigenaar’ in uitgebreide zin, dus inclusief degene met een zakelijk gebruiksrecht, gehanteerd; daarnaast omvat het begrip ‘rechthebbende’ in die wet een nog grotere groep, zoals huurders en hypotheeknemers.[14] Ten slotte valt hier het begrip ‘dunnen’ te vermelden: velling als verzorgingsmaatregel ter bevordering van de groei van de overblijvende houtopstand.[15]&lt;/p&gt;&lt;p&gt;Nieuwe definities in de Wnb zijn:&lt;/p&gt;&lt;ul&gt;&lt;li class="streepjes"&gt;&lt;span class="italic"&gt;herbeplanten&lt;/span&gt;: door aanplant, bezaaiing of natuurlijke verjonging dan wel op andere wijze realiseren van een nieuwe houtopstand;&lt;/li&gt;&lt;li class="streepjes"&gt;&lt;span class="italic"&gt;houtopstand&lt;/span&gt;: zelfstandige eenheid van bomen, boomvormers, struiken, hakhout of griend, die: a. een oppervlakte grond beslaat van tien are of meer, of b. bestaat uit een rijbeplanting die meer dan twintig bomen omvat, gerekend over het totaal aantal rijen.&lt;/li&gt;&lt;/ul&gt;&lt;h4&gt;2.3. Bevoegdheden &lt;/h4&gt;&lt;h5&gt;2.3.1. Algemeen &lt;/h5&gt;&lt;p&gt;Onder de Boswet was er een bevoegdhedenafbakening tussen de wettelijke regeling enerzijds en de provinciale en gemeentelijke bevoegdheden ten aanzien van houtopstanden anderzijds. Veelal gaat het dan in de praktijk dus om de reikwijdte van de gemeentelijke kapverordeningen. In de nieuwe Wnb was zo’n bevoegdheidsafbakening ook geregeld. Maar hier is iets vreemds aan de hand: het desbetreffende art. 4.6 Wnb is namelijk niet in werking getreden. De formulering van dat artikel is overigens onjuist, nu daarin het Bosschap nog staat genoemd, terwijl dat al eerder in de Boswet was geëlimineerd. [16] Intussen is het vergelijkbare art. 15 van de Boswet vervallen. De toelichting bij het Besluit tot inwerkingtreding van de Wnb[17] geeft de volgende reden om art. 4.6 nu niet in werking te laten treden: &lt;/p&gt;&lt;blockquote&gt;Artikel 4.6 treedt niet in werking, omdat de betrokken bepaling in de praktijk onduidelijkheid blijkt te geven over welke regels provincies en gemeenten mogen stellen ter bescherming van houtopstanden in het landelijke gebied. Provincies en gemeenten moeten in het licht van de decentralisatie van het gebiedsgerichte beleid en de filosofie over de bevoegdheidsverdeling zoals deze ook in de Omgevingswet vorm heeft gekregen, de ruimte hebben om met het oog op de bescherming van biodiversiteit en landschappen regels ten aanzien van houtopstanden te stellen; dat sluit aan bij de doelstellingen van de Wet natuurbescherming.&lt;/blockquote&gt;&lt;p&gt;Als deze opmerking betekent – en daar lijkt het wel op - dat het de bedoeling is dat art. 4.6 helemaal nooit in werking treedt, ook niet in eventueel gecorrigeerde vorm, dan betekent het een belangrijke uitbreiding van de bevoegdheden van lagere overheden, ten opzichte van de Boswet, in het buitengebied. Het merkwaardige verschijnsel doet zich dan voor dat de regering bij een inwerkingtredingsbesluit een door de wetgever vastgestelde wet de facto kan veranderen. En dat op een cruciaal punt van wetgeving: de bevoegdheidsverdeling. De tweede reden die wordt gegeven – de bepaling zou in de praktijk onduidelijk zijn – kan evenmin een aanleiding vormen om de bepaling dan maar te schrappen. Om het verschil te laten zien beschrijf ik eerst de bevoegdheden onder de Boswet, vervolgens de bevoegdheden onder de Wnb, inclusief art. 4.6, en daarna de bevoegdheden onder de Wnb zonder art. 4.6. &lt;/p&gt;&lt;h5&gt;2.3.2. Bevoegdheden Boswet&lt;/h5&gt;&lt;p&gt;Onder de Boswet waren de bevoegdheden verdeeld door enerzijds de reikwijdte van de meldings- en herplantplicht te bepalen en anderzijds de provinciale en gemeentelijke bevoegdheden te begrenzen, via art. 1 in samenhang met art. 15.&lt;/p&gt;&lt;p&gt;Sommige houtopstanden vielen nergens onder: &lt;/p&gt;&lt;ul&gt;&lt;li class="streepjes"&gt;vruchtbomen en windschermen om boomgaarden;&lt;/li&gt;&lt;li class="streepjes"&gt;kerstbomen niet ouder dan 12 jaar;&lt;/li&gt;&lt;li class="streepjes"&gt;kweekgoed&lt;/li&gt;&lt;li class="streepjes"&gt;Italiaanse populier, linde, paardenkastanje en treurwilg&lt;/li&gt;&lt;li class="streepjes"&gt;wegbeplantingen en eenrijige beplantingen op of langs landbouwgronden, voor zover bestaande uit populieren of wilgen.&lt;/li&gt;&lt;/ul&gt;&lt;p&gt;Voor deze categorieën gold dus in beginsel noch de meldings- en herplantplicht noch een kapverbod op basis van een gemeentelijke verordening. Er was een uitzondering: gemeenten mogen wel regels stellen ten aanzien van geknotte populieren of wilgen. (art. 15).&lt;/p&gt;&lt;p&gt;De gemeenteraad dient een bebouwde kom-grens vast te stellen.[18] Dat was onder de Boswet ook al zo.[19] Deze bebouwde kom bakent de bevoegdheden verder af: de meldings- en herplantplicht gold niet voor houtopstanden binnen de bebouwde kom en ook niet voor houtopstanden op erven en in tuinen. Ook gold de meldings- en herplantplicht niet voor ‘kleine’ bosjes (art. 5, tweede lid).&lt;/p&gt;&lt;p&gt;De bevoegdheid van de lagere overheid kon geen betrekking hebben op de genoemde houtopstanden (vruchtbomen enz.) en ook niet op bossen en houtopstanden buiten de bebouwde kom, tenzij het ging op ‘kleine’ bosjes of om houtopstanden op erven en in tuinen. In schema:&lt;table&gt;&lt;tr&gt;&lt;td&gt;&lt;/td&gt;&lt;td&gt;Meldings- en herplantplicht&lt;/td&gt;&lt;td&gt;Lagere regeling&lt;/td&gt;&lt;td&gt;Geen regeling&lt;/td&gt;&lt;/tr&gt;&lt;tr&gt;&lt;td&gt;Vruchtbomen en windschermen&lt;/td&gt;&lt;td&gt;&lt;/td&gt;&lt;td&gt;&lt;/td&gt;&lt;td&gt;x&lt;/td&gt;&lt;/tr&gt;&lt;tr&gt;&lt;td&gt;Kerstbomen &lt;/td&gt;&lt;td&gt;&lt;/td&gt;&lt;td&gt;&lt;/td&gt;&lt;td&gt;x&lt;/td&gt;&lt;/tr&gt;&lt;tr&gt;&lt;td&gt;Kweekgoed &lt;/td&gt;&lt;td&gt;&lt;/td&gt;&lt;td&gt;&lt;/td&gt;&lt;td&gt;x&lt;/td&gt;&lt;/tr&gt;&lt;tr&gt;&lt;td&gt;Italiaanse populier c.a.&lt;/td&gt;&lt;td&gt;&lt;/td&gt;&lt;td&gt;&lt;/td&gt;&lt;td&gt;x&lt;/td&gt;&lt;/tr&gt;&lt;tr&gt;&lt;td&gt;Wegbeplantingen &lt;/td&gt;&lt;td&gt;&lt;/td&gt;&lt;td&gt;&lt;/td&gt;&lt;td&gt;x&lt;/td&gt;&lt;/tr&gt;&lt;tr&gt;&lt;td&gt;Wegbeplanting knotbomen&lt;/td&gt;&lt;td&gt;&lt;/td&gt;&lt;td&gt;x&lt;/td&gt;&lt;td&gt;&lt;/td&gt;&lt;/tr&gt;&lt;tr&gt;&lt;td&gt;Erven en tuinen&lt;/td&gt;&lt;td&gt;&lt;/td&gt;&lt;td&gt;x&lt;/td&gt;&lt;td&gt;&lt;/td&gt;&lt;/tr&gt;&lt;tr&gt;&lt;td&gt;Binnen 
bebouwde kom&lt;/td&gt;&lt;td&gt;&lt;/td&gt;&lt;td&gt;x&lt;/td&gt;&lt;td&gt;&lt;/td&gt;&lt;/tr&gt;&lt;tr&gt;&lt;td&gt;Kleine bosjes&lt;/td&gt;&lt;td&gt;&lt;/td&gt;&lt;td&gt;x&lt;/td&gt;&lt;td&gt;&lt;/td&gt;&lt;/tr&gt;&lt;tr&gt;&lt;td&gt;Overige hout-
opstanden&lt;/td&gt;&lt;td&gt;x&lt;/td&gt;&lt;td&gt;&lt;/td&gt;&lt;td&gt;&lt;/td&gt;&lt;/tr&gt;&lt;/table&gt;&lt;/p&gt;&lt;h5&gt;2.3.3. Bevoegdheden Wnb inclusief art. 4.6&lt;/h5&gt;&lt;p&gt;Ook in de nieuwe wet zijn er houtopstanden die geen regeling kennen: fruitbomen en windschermen om boomgaarden, kerstbomen[20], kweekgoed, uit populieren of wilgen bestaande wegbeplantingen, beplantingen langs waterwegen en eenrijige beplantingen langs landbouwgronden. Ook hier weer een bebouwde-kom-bepaling: art. 4.1, onder a. De meldings- en herplantplicht heeft geen betrekking op houtopstanden binnen de bebouwde kom en op ‘uit populieren, wilgen, essen of elzen bestaande beplantingen die kennelijk zijn bedoeld voor de productie van houtige biomassa’ indien deze aan bepaalde eisen voldoen.[21] De bevoegdheid van de lagere overheid strekt zich niet uit tot houtopstanden ‘die deel uitmaken van bosbouwondernemingen die door het Bosschap zijn geregistreerd’. Vervangen we deze tekst van onderdeel &lt;span class="italic"&gt;a&lt;/span&gt; van art. 4.6 door de tekst van het derde lid van art. 15 Boswet, dan gaat het om houtopstanden buiten de bebouwde kom, tenzij het ‘kleine’ bosjes of houtopstanden op erven en in tuinen betreft. Wel kunnen regels worden gesteld voor hoogstamfruitbomen (een nieuwe categorie), en geknotte wilgen en populieren. In schema:&lt;table&gt;&lt;tr&gt;&lt;td&gt;&lt;/td&gt;&lt;td&gt;Meldings- en herplantplicht&lt;/td&gt;&lt;td&gt;Lagere regeling&lt;/td&gt;&lt;td&gt;Geen regeling&lt;/td&gt;&lt;/tr&gt;&lt;tr&gt;&lt;td&gt;Fruitbomen en windschermen excl. hoog-
stam&lt;/td&gt;&lt;td&gt;&lt;/td&gt;&lt;td&gt;&lt;/td&gt;&lt;td&gt;x&lt;/td&gt;&lt;/tr&gt;&lt;tr&gt;&lt;td&gt;Hoogstam&lt;/td&gt;&lt;td&gt;&lt;/td&gt;&lt;td&gt;x&lt;/td&gt;&lt;td&gt;&lt;/td&gt;&lt;/tr&gt;&lt;tr&gt;&lt;td&gt;Kerstbomen 
&lt; 20 jaar&lt;/td&gt;&lt;td&gt;&lt;/td&gt;&lt;td&gt;&lt;/td&gt;&lt;td&gt;x&lt;/td&gt;&lt;/tr&gt;&lt;tr&gt;&lt;td&gt;Kweekgoed &lt;/td&gt;&lt;td&gt;&lt;/td&gt;&lt;td&gt;&lt;/td&gt;&lt;td&gt;x&lt;/td&gt;&lt;/tr&gt;&lt;tr&gt;&lt;td&gt;Wegbe-
plantingen c.a.&lt;/td&gt;&lt;td&gt;&lt;/td&gt;&lt;td&gt;&lt;/td&gt;&lt;td&gt;x&lt;/td&gt;&lt;/tr&gt;&lt;tr&gt;&lt;td&gt;Wegbeplan-
ting knot-
bomen&lt;/td&gt;&lt;td&gt;&lt;/td&gt;&lt;td&gt;x&lt;/td&gt;&lt;td&gt;&lt;/td&gt;&lt;/tr&gt;&lt;tr&gt;&lt;td&gt;Erven en 
tuinen&lt;/td&gt;&lt;td&gt;&lt;/td&gt;&lt;td&gt;x&lt;/td&gt;&lt;td&gt;&lt;/td&gt;&lt;/tr&gt;&lt;tr&gt;&lt;td&gt;Binnen 
bebouwde kom&lt;/td&gt;&lt;td&gt;&lt;/td&gt;&lt;td&gt;x&lt;/td&gt;&lt;td&gt;&lt;/td&gt;&lt;/tr&gt;&lt;tr&gt;&lt;td&gt;Kleine bosjes*&lt;/td&gt;&lt;td&gt;&lt;/td&gt;&lt;td&gt;&lt;/td&gt;&lt;td&gt;x&lt;/td&gt;&lt;/tr&gt;&lt;tr&gt;&lt;td&gt;Overige houtopstanden&lt;/td&gt;&lt;td&gt;x&lt;/td&gt;&lt;td&gt;&lt;/td&gt;&lt;td&gt;&lt;/td&gt;&lt;/tr&gt;&lt;/table&gt;&lt;/p&gt;&lt;p class="footnote"&gt;* 1397319796	Doordat de ‘kleine bosjes’ in de Wnb buiten de definitie van ‘houtopstand’ zijn gelaten, vallen ze nu buiten elke bevoegdheid. Dat zal wel niet bewust zijn gebeurd.&lt;/p&gt;&lt;p&gt;Behalve dat er enkele nadere omschrijvingen zijn gegeven, twee nieuwe categorieën zijn toegevoegd en de kleine bosjes buiten de boot zijn gevallen zijn de wijzigingen niet groot.&lt;/p&gt;&lt;h5&gt;2.3.4. Bevoegdheden Wnb zonder art. 4.6&lt;/h5&gt;&lt;p&gt;Laten we art. 4.6 Wnb buiten beschouwing dan ontstaat het volgende schema:&lt;table&gt;&lt;tr&gt;&lt;td&gt;&lt;/td&gt;&lt;td&gt;Meldings- en herplantplicht&lt;/td&gt;&lt;td&gt;Lagere regeling&lt;/td&gt;&lt;td&gt;Geen regeling&lt;/td&gt;&lt;/tr&gt;&lt;tr&gt;&lt;td&gt;Fruitbomen en windschermen excl. hoog-
stam&lt;/td&gt;&lt;td&gt;&lt;/td&gt;&lt;td&gt;x&lt;/td&gt;&lt;td&gt;&lt;/td&gt;&lt;/tr&gt;&lt;tr&gt;&lt;td&gt;Hoogstam&lt;/td&gt;&lt;td&gt;&lt;/td&gt;&lt;td&gt;x&lt;/td&gt;&lt;td&gt;&lt;/td&gt;&lt;/tr&gt;&lt;tr&gt;&lt;td&gt;Kerstbomen 
&lt; 20 jaar&lt;/td&gt;&lt;td&gt;&lt;/td&gt;&lt;td&gt;x&lt;/td&gt;&lt;td&gt;&lt;/td&gt;&lt;/tr&gt;&lt;tr&gt;&lt;td&gt;Kweekgoed &lt;/td&gt;&lt;td&gt;&lt;/td&gt;&lt;td&gt;x&lt;/td&gt;&lt;td&gt;&lt;/td&gt;&lt;/tr&gt;&lt;tr&gt;&lt;td&gt;Wegbe-
plantingen c.a.&lt;/td&gt;&lt;td&gt;&lt;/td&gt;&lt;td&gt;x&lt;/td&gt;&lt;td&gt;&lt;/td&gt;&lt;/tr&gt;&lt;tr&gt;&lt;td&gt;Wegbeplan-
ting knot-
bomen&lt;/td&gt;&lt;td&gt;&lt;/td&gt;&lt;td&gt;x&lt;/td&gt;&lt;td&gt;&lt;/td&gt;&lt;/tr&gt;&lt;tr&gt;&lt;td&gt;Erven en 
tuinen&lt;/td&gt;&lt;td&gt;&lt;/td&gt;&lt;td&gt;x&lt;/td&gt;&lt;td&gt;&lt;/td&gt;&lt;/tr&gt;&lt;tr&gt;&lt;td&gt;Binnen 
bebouwde kom&lt;/td&gt;&lt;td&gt;&lt;/td&gt;&lt;td&gt;x&lt;/td&gt;&lt;td&gt;&lt;/td&gt;&lt;/tr&gt;&lt;tr&gt;&lt;td&gt;Kleine bosjes&lt;/td&gt;&lt;td&gt;&lt;/td&gt;&lt;td&gt;&lt;/td&gt;&lt;td&gt;x&lt;/td&gt;&lt;/tr&gt;&lt;tr&gt;&lt;td&gt;Overige hout-
opstanden&lt;/td&gt;&lt;td&gt;x&lt;/td&gt;&lt;td&gt;x&lt;/td&gt;&lt;td&gt;&lt;/td&gt;&lt;/tr&gt;&lt;/table&gt;&lt;/p&gt;&lt;p&gt;Doordat de verordenende bevoegdheid van de lagere overheden niet meer is begrensd, vallen nu alle houtopstanden binnen dat bereik, ook houtopstanden waarvoor tegelijkertijd een meldings- en herplantplicht geldt. Die houtopstanden krijgen dus een dubbel regime. Alleen de kleine bosjes ontsnappen. &lt;/p&gt;&lt;h5&gt;2.3.5. Bevoegdheden: conclusie&lt;/h5&gt;&lt;p&gt;De bevoegdheidsafbakening van de Boswet en de Wnb (inclusief art. 4.6) vergt weliswaar enig gepuzzel, maar leidt toch niet tot onoverkomelijke afbakeningsproblemen, zoals de boven geciteerde toelichting meent. Door art. 4.6 niet in werking laten treden is een nieuwe situatie ontstaan. Wellicht dat er nog een rechterlijke correctie kan plaatsvinden via art. 121 en 122 Gemeentewet,[22] maar dat maakt de zaak niet eenvoudiger. Met name een dubbele regeling (meldings- en herplantplicht en kapvergunning) zou vermeden moeten worden. Ik pleit er dan ook voor om art. 4.6 Wnb alsnog in te voeren, eventueel gewijzigd. In het uiterste geval zou men, als het werkelijk de bedoeling is om alle houtopstanden binnen de regelingsbevoegdheid van de lagere overheden te brengen zoals de Omgevingswet kennelijk eist, de meldings- en herplantplicht wel kunnen laten vervallen, althans voor zover het gaat om het vellen van houtopstanden. Dan kan de herplantplicht als voorwaarde aan de kapvergunning worden verbonden. Voor het anderszins tenietgaan van houtopstanden, bijvoorbeeld door storm of brand, is dat evenwel geen oplossing. Deze houtopstanden vallen nu wel onder de herplantplicht en die zou dan ook in de wet, voor die gevallen, moeten blijven opgenomen.&lt;/p&gt;&lt;h4&gt;2.4. Meldings- en herplantplicht&lt;/h4&gt;&lt;p&gt;De meldingsplicht is, behoudens enkele tekstuele wijzigingen, onveranderd gebleven.[23] Wel is het bevoegd gezag nu uitdrukkelijk in de wet opgenomen: dat is de provincie. Gedeputeerde staten nemen meldingen in ontvangst. Provinciale staten kunnen bij verordening regels stellen voor de melding. Deze regels kunnen betrekking hebben op de gegevens die moeten worden verstrekt, de termijnen en de wijze waarop de melding wordt gedaan. Op grond van art. 1.3, vijfde lid, Wnb kan bij algemene maatregel van bestuur een bevoegdheid naar het Rijk worden gehaald. Dat is gebeurd in het Besluit natuurbescherming, art. 1.3. Het gaat kort gezegd om handelingen en projecten van rijksbelang, waaronder ‘activiteiten van of namens een lid van het Koninklijk Huis’. De betreffende bevoegdheden zijn de meldingsplicht, kapverbod, regels over de herbeplanting, en ontheffing herplantplicht. &lt;/p&gt;&lt;p&gt;Ook de herplantplicht zelf is niet ingrijpend gewijzigd. Wel is de norm dat dit ‘bosbouwkundig verantwoord’ dient te gebeuren nu in de wet zelf opgenomen.[24] Ook ten aanzien van de herplantplicht kunnen provinciale staten nadere regels stellen. De kennisgevingsplicht van art. 4 Boswet is thans te vinden in art. 4.3, vijfde lid Wnb: degene die de eigendom van grond, ten aanzien waarvan een plicht tot herbeplanting geldt op grond van het eerste of tweede lid, overdraagt, of een beperkt recht daarop vestigt of overdraagt, stelt de verkrijger op de hoogte van de plicht tot herbeplanting en neemt die plicht uitdrukkelijk op in de akte van levering.&lt;/p&gt;&lt;p&gt;De uitzonderingen op de meldings- en herplantplicht zijn wel aanzienlijk aangepast. Onder de Boswet gold de verplichting niet, indien de grond waarop de velling zal worden verricht of de gevelde of tenietgegane houtopstand zich bevond, nodig is voor de uitvoering van een werk overeenkomstig het bestemmingsplan (art. 5 Boswet). Dit werd wel het ‘bestemmingsplangat’ in de Boswet genoemd. Dit gat is dan gedicht, want de uitzondering als zodanig bestaat niet meer. Overigens was het gat meestal niet erg groot, want gemeenten eisten meestal compensatie in ruil voor hun medewerking aan zo’n bestemmingsplan, bijvoorbeeld in de vorm van bos op een andere plek met een grotere omvang.&lt;/p&gt;&lt;p&gt;Wel bevat art. 4.4 Wnb een aantal nieuwe uitzonderingen:&lt;/p&gt;&lt;ul&gt;&lt;li class="streepjes"&gt;Het vellen van houtopstanden als dat volgt uit besluiten rond Natura 2000[25] of uit besluiten inzake de soortenbescherming[26], of in samenhang met een tracébesluit. Deze uitzondering is vooral bedoeld om bos om te vormen tot andere natuurwaarden.[27]&lt;/li&gt;&lt;li class="streepjes"&gt;Het vellen van houtopstanden voor de aanleg of het onderhoud van brandgangen op natuurterreinen;&lt;/li&gt;&lt;li class="streepjes"&gt;Het vellen van houtopstanden en herbeplanten op een wijze die is beschreven in en aantoonbaar wordt gerealiseerd overeenkomstig een door de minister goedgekeurde gedragscode. &lt;/li&gt;&lt;/ul&gt;&lt;p&gt;Gedeputeerde staten kunnen in individuele gevallen ontheffing verlenen van de meldings- en herplantplicht, of toestaan dat de herbeplanting elders plaatsvindt. Algemene vrijstellingen kunnen door provinciale staten in een verordening worden geregeld.[28]&lt;/p&gt;&lt;p&gt;De genoemde gedragscode is een figuur die meer voorkomt in de Wet natuurbescherming. Bij de vrijstelling van verboden die gericht zijn op de soortenbescherming kan ook van een gedragscode gebruik worden gemaakt.[29] De idee is te voorkomen dat organisaties die regelmatig handelingen moeten verrichten steeds individuele ontheffingen moeten vragen. Vellen en herbeplanten volgens een goedgekeurde gedragscode valt dus niet onder de meldings- en herplantplicht, maar moet uiteraard wel volgens die gedragscode worden verricht. Een gedragscode wordt goedgekeurd als geen afbreuk wordt gedaan aan bijzondere natuur- of landschapswaarden, de te vellen houtopstanden geen deel uitmaken van een boskern,[30]herbeplanting op bosbouwkundig verantwoorde wijze plaatsvindt, de grond waarop herbeplanting plaatsvindt tenminste dezelfde kwaliteit heeft als de grond waarop de gevelde houtopstand zich bevond (herbeplanting hoeft dus niet op hetzelfde perceel) en ook tenminste dezelfde oppervlakte.&lt;/p&gt;&lt;h4&gt;2.5. Kapverbod&lt;/h4&gt;&lt;p&gt;Het kapverbod van art. 13 Boswet is nu opgenomen in art. 4.2, derde lid, Wnb. Moesten er volgens de Boswet twee ministers aan te pas komen, nu kan zo’n verbod, voor maximaal vijf jaar, door gedeputeerde staten worden opgelegd. Het doel was ‘ter bewaring van natuur- en landschapsschoon’, dat is nu ‘ter bescherming van bijzondere natuur- of landschapswaarden’. De mogelijkheid van schadevergoeding was in de Boswet bij de betreffende bepaling geregeld, in de Wnb is een algemene schadevergoedingsregeling opgenomen (art. 6.3).&lt;/p&gt;&lt;h4&gt;2.6. Rechtsbescherming&lt;/h4&gt;&lt;p&gt;De rechtsbescherming op grond van de Boswet was ondergebracht bij het College van beroep voor het Bedrijfsleven, althans voor zover het de meldings- en herplantplicht betrof.[31] In de Wnb is ervoor gekozen om een enkel systeem van rechtsbescherming te kiezen voor alle besluiten op grond van deze wet: beroep in twee instanties, waarbij de rechtbank oordeelt in eerste aanleg en de Afdeling bestuursrechtspraak van de Raad van State oordeelt in hoger beroep. In art. 9.10 Wnb is het procedureel overgangsrecht te vinden.&lt;/p&gt;&lt;h3&gt;3. Slot&lt;/h3&gt;&lt;p&gt;Behoudens het gebrek van het niet in werking treden van art. 4.6 Wnb met betrekking tot de beperking van de bevoegdheid van lagere overheden zijn de belangrijke bepalingen van de Boswet betrekkelijk ongeschonden in de nieuwe wet overgenomen. Dat was, volgens de memorie van toelichting, ook de bedoeling. Houtopstanden blijven dus goed beschermd, in kwantitatieve zin, door de meldings- en herplantplicht. Daarbij moet worden bedacht dat hoofdstuk 4 van de Wet natuurbescherming niet de enige regeling geeft waaraan bos is onderworpen. Bos kan immers ook deel uitmaken van beschermde gebieden, zoals Natura 2000. Dan zal voor het vellen veelal een vergunning nodig zijn (hoofdstuk 2 van de wet). In bossen kunnen zich ook beschermde soorten bevinden, waarmee men terecht komt in het systeem van hoofdstuk 3 van de wet. En dan zijn er nog de regelingen van provincies en gemeenten.&lt;/p&gt;&lt;p&gt;Zoals ik in de inleiding vermeldde ziet de meldings- en herplantplicht niet echt op natuurbescherming. Een bos mag immers worden omgehakt. Zo bezien past de Boswet ook niet helemaal bij de andere natuurbeschermingswetten. De memorie van toelichting zegt het volgende over de Boswet: &lt;/p&gt;&lt;blockquote&gt;Oorspronkelijk was zij (…) primair gericht op de belangen van de houtproductie, maar gaandeweg is de veelzijdige functie die bossen en houtopstanden hebben voor de samenleving (klimatologische, landschappelijke en recreatieve waarden) meer voor het voetlicht gekomen, zodat nu aan bossen ook een belangrijke betekenis wordt toegekend voor het behoud van de biodiversiteit, het gebruik van biomassa en de waterhuishouding.&lt;/blockquote&gt;&lt;p&gt;Uiteraard zijn bossen belangrijk, ook voor de natuur, maar voor het nastreven van natuurdoelstellingen zijn toch vooral de instrumenten uit de andere hoofdstukken van de Wet natuurbescherming van belang. Hoofdstuk 4 borgt slechts de kwantitatieve omvang van onze bossen.&lt;/p&gt;</content><legacyfootnotes/><footnotes><footnote>1 &lt;span class="italic"&gt;Stb&lt;/span&gt;. 1961, 256.</footnote><footnote>2 &lt;span class="italic"&gt;TvAR&lt;/span&gt; 1986, nr. 5.</footnote><footnote>3 Zie hierover R.W. Schweden, ‘Het juridisch instrumentarium ter instandhouding van het bos’, &lt;span class="italic"&gt;TvAR&lt;/span&gt; 1986, p. 510 e.v. Andere artikelen in het themanummer: G.J.A.M. Bogaers, ‘De Boswet en de kapverordening’; W.J. Kooy, ‘Bosplanning’; P.H.A. Steinmetz, ‘De beoordeling van bossen in de planologie’, B. van Vloten, ‘De boseigenaar en zijn kijk op het bosrecht’.</footnote><footnote>4 Dit komt onder andere ook tot uitdrukking in de keuze van het College van beroep voor het Bedrijfsleven als rechtsbeschermeningsinstantie.</footnote><footnote>5 Verordening (EG) nr. 2173/2005.</footnote><footnote>6 Verordening (EU) nr. 995/2010.</footnote><footnote>7 Art. 5, tweede lid, Boswet.</footnote><footnote>8 Groter dan 10 are en meer dan 20 bomen.</footnote><footnote>9 Art. 1, derde lid.</footnote><footnote>10 ‘Het is verboden (…) met uitzondering van het periodiek vellen van griend- en hakhout.’ (art. 4.2 en 4.3 Wnbb).</footnote><footnote>11 Art. 1, tweede lid Boswet.</footnote><footnote>12 Art. 1.1, tweede lid</footnote><footnote>13 De bepaling is genderneutraal gemaakt. Niet ‘hij, die’ maar ‘degene die’ (art. 4.3, vierde lid.</footnote><footnote>14 In de consultatieversie van de Aanvullingswet grondeigendom (Omgevingswet), waarin ook de WILG is opgenomen, is dat zo gebleven (art. 12.1).</footnote><footnote>15 Art. 1 Boswet; art. art. 1.1, eerste lid, Wnb. In de Memorie van Toelichting wordt gesteld dat onder ‘dunnen’ ook wordt verstaan het vellen van bomen die een open ruimte in het bos creëren met als beoogd effect structuurvariatie en de ontwikkeling van de overblijvende houtopstand.</footnote><footnote>16 Wet opheffing bedrijfslichamen, art. XX, &lt;span class="italic"&gt;Stb&lt;/span&gt;. 2015, 571.</footnote><footnote>17 &lt;span class="italic"&gt;Stb&lt;/span&gt;. 2016, 384.</footnote><footnote>18 Art. 4.1 onder a, Wnb.</footnote><footnote>19 Art. 1, vijfde lid, Boswet.</footnote><footnote>20 De leeftijd is verhoogd naar 20 jaar.</footnote><footnote>21 Ze worden ten minste eens per tien jaar geoogst; ze bestaan uit minstens 10.000 stoven per hectare per beplantingseenheid, zijnde een aaneengesloten beplanting die niet wordt doorsneden door onbeplante stroken breder dan twee meter; ze zijn aangelegd na 1 januari 2013.</footnote><footnote>22 Op grond waarvan lagere regelingen niet in strijd mogen zijn met hogere regelingen die uitputtend bedoeld zijn.</footnote><footnote>23 Art. 4.2 Wnb.</footnote><footnote>24 Voorheen art. 3 Besluit herbeplantingen.</footnote><footnote>25 Art. 2.2; 2.4, 2.7, 2.9 Wnb.</footnote><footnote>26 Art. 3.3, 3.8, enz.</footnote><footnote>27 MvT, p. 193.</footnote><footnote>28 Art. 4.5 Wnb.</footnote><footnote>29 Zie: L. Boerema, ‘Soortenbescherming en het agrarisch bedrijf onder de Wet natuurbescherming’, &lt;span class="italic"&gt;TvAR&lt;/span&gt; 2017, nr. 1.</footnote><footnote>30 Dit begrip is overgenomen uit art. 2, tweede lid, onderdeel d, van het Koninklijk Besluit van 20 juni 1962, houdende regelen ten aanzien van de verplichting tot herbeplanting, bedoeld in art. 3 van de Boswet. Staand beleid is dat onder dit begrip wordt verstaan een min of meer aaneengesloten houtopstand met in totaal een oppervlakte van circa 5 hectare bos; Mvt. p. 279.</footnote><footnote>31 Art. 8 Boswet dat dit regelde is trouwens per 2013 al vervangen door de Wet aanpassing bestuursprocesrecht, &lt;span class="italic"&gt;Stb&lt;/span&gt;. 2012, 682.</footnote></footnotes><auteurs>prof. mr. D.W. Bruil</auteurs><published>2017-03-02 15:13:12</published><modified>2017-04-11 12:02:22</modified><editiondate>2017-03-02</editiondate><htmlpath>https://denhollander.info/artikel/14079</htmlpath></article>
</articles></edition>
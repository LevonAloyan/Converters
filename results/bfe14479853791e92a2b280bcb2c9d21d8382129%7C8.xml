<edition><articles><article><jaar>2020</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2020</searchword><id>15993</id><udhid>UDH:TvAR/15993</udhid><titel>Wetgeving, rechtspraak en literatuur  </titel><searchwords><searchword>TvAR 2/2020</searchword><searchword>UDH:TvAR/15993</searchword></searchwords><attachments><attachment><name>20834.pdf</name><extention>pdf</extention><url>https://denhollander.info/download/20834/ci</url></attachment></attachments><inleiding/><content>&lt;h2&gt;Algemeen &lt;/h2&gt;&lt;h4&gt;Internationaal&lt;/h4&gt;&lt;p&gt;Het rapport ‘De Nederlandse agrarische sector in internationaal verband’, opgesteld door Wageningen Economic Research en het Centraal Bureau voor de Statistiek, bevat veel informatie over vooral de internationale handel in agrarische producten. Het rapport is naar de Tweede Kamer gestuurd: &lt;span class="italic"&gt;Kamerstukken II&lt;/span&gt; 2019/20, 30252, nr. 25.&lt;/p&gt;&lt;h2&gt;Pacht&lt;/h2&gt;&lt;h4&gt;Betalingsrechten&lt;/h4&gt;&lt;p&gt;Toezegging betalingsrechten in pachtovereenkomst. Niet uitbetalen is te beschouwen als een gebrek volgens art. 7:341 BW. Staat aansprakelijk voor de schade. De pachtkamer volgt de Staat niet in dat verweer. Zoals reeds in rechtsoverweging 5.12 van het tussenvonnis van 16 januari 2018 is overwogen, is de Staat een en ondeelbaar. Op zich is het wellicht juist dat ook de andere pachters, net als de Maatschap Van Ommeren, uiteindelijk betalingsrechten hadden kunnen verkrijgen, via de weg van het bestuurlijk beroep betalingsrechten; daarmee zou hun vordering tot schadevergoeding in deze procedure dienovereenkomstig zijn verminderd. De Staat verliest bij dit verweer uit het oog dat sprake is van communicerende vaten: of de pachters betalingsrechten hadden gekregen via de bestuurlijke weg of via de weg van deze procedure, de betreffende bedragen komen steeds ten laste van de een en ondeelbare Staat. Van een schadebeperkingsplicht ten gunste van een partij die zich op de schadebeperkingsplicht beroept kan alleen sprake zijn, indien een andere partij dan de verwerende partij in een procedure, dan wel de eisende partij zelf de schade zou moeten dragen. Een partij kan zich niet op schadebeperking beroepen als diezelfde partij via een andere weg toch voor de schade moet opkomen. Ook kan de pachters niet voor de voeten worden geworpen dat zij eigen schuld hebben aan het niet verkrijgen van de betalingsrechten via de bestuurlijke weg, om dezelfde reden als hiervoor aangegeven: de gevolgen van het gebrek in de zin van art. 7:337 lid 2 BW aan de zijde van de Staat dienen hoe dan ook voor diens rekening te komen. Rechtbank Den Haag 17-12-2019, ECLI:NL:RBDHA:2019:14352&lt;/p&gt;&lt;h2&gt;Zakelijke rechten&lt;/h2&gt;&lt;h4&gt;Voorpootrecht&lt;/h4&gt;&lt;p&gt;Hof verklaart voor recht dat [geïntimeerde] , als eigenaar van het perceel aan de [adres] te [vestigingsplaats] , beschikt over een voorpootrecht dat is verbonden aan dit perceel, en dat het hem uit dien hoofde is toegestaan om planten c.q. beplanting aan te brengen in de gemeentelijke wegberm grenzend aan dit perceel op een wijze als door de gemeente Haaren getoetst aan het belang van het begaanbaar en open houden van wegen is goedgekeurd. Hof Den Bosch 07-01-2020, ECLI:NL:GHSHE:2020:10&lt;/p&gt;&lt;h4&gt;Warme grond&lt;/h4&gt;&lt;p&gt;Bestemmingswijziging laat erg lang op zich wachten. Het hof ziet zich voor de vraag gesteld of de rechter in dit geval moet ingrijpen in de afspraken tussen partijen vanwege onvoorziene omstandigheden dan wel andere feiten en omstandigheden die maken dat het onaanvaardbaar is dat partijen aan hun afspraken gehouden worden. Er is geen sprake van een uitzichtloze situatie waarbij het doel waarvoor de overeenkomst is gesloten, buiten bereik is geraakt. Ook verder onvoldoende extreme feiten en omstandigheden die tot ingrijpen noodzaken. Hof Arnhem-Leeuwarden 17-12-2019, ECLI:NL:GHARL:2019:10844&lt;/p&gt;&lt;h4&gt;Erfpacht&lt;/h4&gt;&lt;p&gt;Erfpachter heeft lange tijd een perceel landbouwgrond in erfpacht gehad van de Staat. In die tijd is tweemaal korting toegepast en eenmaal van canonherziening afgezien. Had Staat bij heruitgifte weer korting moeten toepassen? Toepassing afwijkingsbevoegdheid art. 4:84 Awb en vertrouwensbeginsel. Parket HR 29-11-2019, ECLI:NL:PHR:2019:1393&lt;/p&gt;&lt;h4&gt;Erfdienstbaarheid&lt;/h4&gt;&lt;p&gt;Kort geding. Erfdienstbaarheid van weg. Geen opheffing ex artikelen 5:78 BW en 5:79 BW aan de orde in kort geding. Eigenaar dienend erf mag perceel afsluiten ex art. 5:48 BW mits eigenaar heersend erf onbelemmerde toegang behoudt tot dienend erf. Rechtbank Gelderland 22-01-2020, ECLI:NL:RBGEL:2020:325&lt;/p&gt;&lt;h4&gt;Koop&lt;/h4&gt;&lt;p&gt;Aankoop van percelen landbouwgrond. Aansprakelijkheid verkoper, bemiddelaar en notaris. Centrale stelling van koper dat koopovereenkomsten tot stand zijn gekomen op grond van (bewust) onjuiste/onvolledige informatie, verstrekt door verkoper en bemiddelaar wordt verworpen. Verkoper en bemiddelaar hebben voldoende duidelijk benadrukt dat de kans op waardestijging van de grond als gevolg van bestemmingswijzigingen onzeker was. Het hof komt niet toe aan de vraag of vergunning van de Autoriteit Financiële Markten vereist was voor de verkoop van de percelen, omdat óók als die vergunning vereist was door koper geen vergoedbare schade werd geleden. De percelen zijn (nog) niet verkocht. Koper bepleit abstracte schadebegroting, los van verkoop. Voor die wijze van begroten is een min of meer stabiele situatie vereist (HR 19 juli 2019, ECLI:NL:HR:2019:1278, ro. 2.11.4). In dit geval gaat het om koop met een speculatief karakter. Of de percelen in de toekomst in waarde zullen stijgen of dalen is afhankelijk van onzekere toekomstige ontwikkelingen. Dit betekent dat niet kan worden vastgesteld dat de koper nu al vergoedbare schade heeft geleden. De notaris heeft zijn zorgplicht niet geschonden. Art. 21 Wna. Geen aanleiding om zijn ministerie te weigeren. Hof Amsterdam 21-01-2020, ECLI:NL:GHAMS:2020:85&lt;/p&gt;&lt;h4&gt;Aanvullingswet grondeigendom Omgevingswet&lt;/h4&gt;&lt;p&gt;Er is een nadere memorie van antwoord verschenen (&lt;span class="italic"&gt;Kamerstukken I&lt;/span&gt; 2019/20, 35133, nr. G)&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Bestemmingsplan&lt;/h4&gt;&lt;p&gt;De raad van de gemeente Aalten heeft het bestemmingsplan ‘Groot Deunkweg 5 Aalten’ gewijzigd vastgesteld. Het plan ziet op het terrein van het voormalige asielzoekerscentrum (hierna: azc) Aalten, gelegen aan de Groot Deunkweg 5 te Aalten. In 2017 is het azc gesloten. De gebouwen waarin het azc was gehuisvest, worden gesloopt, op één gebouw na. Ter zitting is gebleken dat de meeste gebouwen al zijn gesloopt. Een deel van het gebied krijgt een (extensieve) agrarische functie, waar bemesting en beweiding mogelijk zijn. In het geldende bestemmingsplan ‘Buitengebied, partiële herziening 2012’ heeft het gehele terrein een maatschappelijke functie. Stichting Natuur en Milieu Aalten is tegen het plan, omdat de toegekende agrarische functie, vanwege de mogelijkheid om te beweiden en bemesten, leidt tot stikstofdepositie op Natura 2000-gebied. Betoog slaagt. ABRvS 15-01-2020, ECLI:NL:RVS:2020:99&lt;/p&gt;&lt;p&gt;De raad van de gemeente Bergeijk heeft het bestemmingsplan ‘2e Herziening Buitengebied Bergeijk 2017’ vastgesteld. Het plangebied bestaat uit het buitengebied van de gemeente Bergeijk. Het plan voorziet gedeeltelijk in een herziening van het bestemmingsplan ‘Buitengebied Bergeijk’ en het bijbehorende bestemmingsplan ‘Herziening Buitengebied Bergeijk 2014’. Het plan heeft als doel om de gewijzigde regels uit de Verordening ruimte 2014 van de provincie Noord-Brabant door te vertalen naar het bestemmingsplan. Aan het plan is een Plan-MER met een passende beoordeling ten grondslag gelegd. Stichting Groen Kempenland en Stichting Milieu-Werkgroep Kempenland betogen dat in de passende beoordeling die aan het plan ten grondslag ligt alleen de stikstofdepositie als gevolg van het houden van vee in stallen is onderzocht. Beroep gegrond. ABRvS 22-01-2020, ECLI:NL:RVS:2020:212&lt;/p&gt;&lt;h4&gt;Vergunning&lt;/h4&gt;&lt;p&gt;Het college van burgemeester en wethouders van Bergeijk heeft aan [appellante sub 2] een omgevingsvergunning verleend voor bouwwerkzaamheden bij een agrarisch bedrijf op het perceel [locatie 1] te Riethoven, en voor het veranderen en in werking hebben van dit bedrijf. Het bedrijf waarvoor de vergunning is verleend, is een combinatie van een akkerbouwbedrijf met een veehouderij. [partij A] en anderen en [appellant sub 3] wonen in de buurt van dit bedrijf. De rechtbank heeft hun beroepen tegen de vergunning gegrond verklaard omdat enerzijds de gevolgen van emissie van endotoxinen niet juist zijn beoordeeld, en anderzijds omdat onvoldoende voorschriften zijn gesteld met het oog op geluid- en trillinghinder. ABRvS 22-01-2020, ECLI:NL:RVS:2020:203&lt;/p&gt;&lt;h4&gt;Zonnepark&lt;/h4&gt;&lt;p&gt;Omgevingsvergunning verleend voor realiseren van een zonnepark in Hardenberg; aan belangen van omwonenden voldoende tegemoet gekomen; beroep ongegrond en afwijzing verzoek om voorlopige voorziening. Rechtbank Overijssel 22-01-2020, ECLI:NL:RBOVE:2020:237&lt;/p&gt;&lt;p&gt;Omgevingsvergunning zonnepark. Keuze omgevingsvergunning / bestemmingsplan. De rechtbank is van oordeel dat verweerder de aspecten flora &amp; fauna en biodiversiteit voldoende heeft onderzocht. Het beroep is ongegrond. Rechtbank Gelderland 06-02-2020, ECLI:NL:RBGEL:2020:692&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;PAS / stikstof&lt;/h4&gt;&lt;p&gt;Er zijn afspraken gemaakt tussen rijk en provincies over de toestemmingverlening in relatie tot de stikstofaanpak, met name intern en extern salderen. Het Rijk en de provincies nemen de «feitelijk gerealiseerde capaciteit» als uitgangspunt voor intern salderen. Dat betekent dat initiatiefnemers de vergunde stikstofruimte van bijvoorbeeld stallen of productiehallen die daadwerkelijk zijn gebouwd en die in gebruik zijn genomen, kunnen inzetten voor nieuwe ontwikkelingen. Als een ondernemer minder gerealiseerd heeft dan in de vergunning staat, dan wordt het verschil in ruimte tussen vergunning en gerealiseerde capaciteit ingenomen. Dit geldt enkel bij een wijziging van de bedrijfsvoering waar een nieuwe vergunning voor nodig is. Hiervan kan worden afgeweken als een bedrijf de capaciteit nog niet feitelijk heeft gerealiseerd, maar wel aantoonbare stappen daartoe heeft gezet of daarvoor onomkeerbare significante investeringsverplichtingen is aangegaan. Dat geldt ook voor bedrijven die innovatieve stikstofemissiereducerende technieken toegepast hebben en voor projecten die noodzakelijk zijn voor de realisatie van doelen in een Natura 2000-gebied of projecten van algemeen belang of voor de nationale veiligheid, zoals dijkaanleg. In deze situaties is de complete vergunde stikstofemissie beschikbaar voor intern salderen. Bij extern salderen is stikstofdaling het uitgangspunt. Daarom geldt het principe dat de saldonemer 70% van de van een saldogever overgenomen stikstofemissie mag benutten; de overige 30% komt ter beschikking van de natuur. Daarnaast hebben het Rijk en de provincies afgesproken hetzelfde uitgangspunt voor extern salderen te hanteren als bij intern salderen: de «feitelijk gerealiseerde capaciteit». Dit betekent dat ook de niet-gerealiseerde capaciteit in de vergunning ter beschikking komt van de natuur. In de nieuwe provinciale beleidsregels is de koppeling met dier- en/of fosfaatrechten losgelaten. Dit is een verantwoordelijkheid van het Rijk. Het kabinet besluit binnenkort over het innemen van dier- en/of fosfaatrechten in relatie tot extern salderen en streeft ernaar dit op 1 februari 2020 afgerond te hebben. Tot die tijd is extern salderen met veehouderijen nog niet mogelijk. Het Rijk en de provincies vinden het niet wenselijk dat er met schaarse stikstofruimte wordt gespeculeerd. Afspraak is dat er een instrumentarium ontwikkeld wordt om dit te voorkomen. (&lt;span class="italic"&gt;Kamerstukken II&lt;/span&gt; 2019/20, 35334, nr. 40). Het advies van het Adviescollege Stikstofproblematiek (Remkes) over beweiden en bemesten is ook naar de Eerste Kamer gestuurd (&lt;span class="italic"&gt;Kamerstukken II&lt;/span&gt; 2019/20, 33334, nr. J). Over de afspraken met het Landbouwcollectief is een brief verschenen (&lt;span class="italic"&gt;Kamerstukken II&lt;/span&gt; 2019/20, 35334, nr. 37).&lt;/p&gt;&lt;p&gt;Er worden ook nog steeds natuurvergunningen vernietigd, zie o.a. Rechtbank Oost-Brabant 18-12-2019, ECLI:NL:RBOBR:2019:7250. Soms moet het bestuur een nieuw besluit nemen op basis van de nieuwe beleidsregels: Rechtbank Oost-Brabant 18-12-2019, ECLI:NL:RBOBR:2019:7225 e.a.&lt;/p&gt;&lt;p&gt;In een brief heeft de regering verdere maatregelen voor het terugdringen van de stikstofbelasting aangekondigd:&lt;/p&gt;&lt;ul&gt;&lt;li class="streepjes"&gt;Er komt nu € 350 miljoen beschikbaar vanuit het Rijk voor gerichte opkoop van veehouderijen, voor boeren die dat zelf willen en als onderdeel van het gebiedsproces.&lt;/li&gt;&lt;li class="streepjes"&gt;Er is € 172 miljoen beschikbaar voor innovatie en brongerichte verduurzaming van stallen.&lt;/li&gt;&lt;li class="streepjes"&gt;Er komt een omschakelfonds voor boeren die willen omschakelen naar kringlooplandbouw.&lt;/li&gt;&lt;li class="streepjes"&gt;Extensivering van veehouderijbedrijven rondom natuurgebieden wordt gefaciliteerd.&lt;/li&gt;&lt;li class="streepjes"&gt;Er komen coaches om boeren persoonlijk te helpen op hun bedrijf stikstofreducerende maatregelen te nemen en/of te begeleiden naar de diverse innovatie- en uitkoopregelingen. &lt;/li&gt;&lt;li class="streepjes"&gt;Er komen samen met provincies bijeenkomsten om met boeren in gesprek te gaan over de mogelijkheden.&lt;/li&gt;&lt;li class="streepjes"&gt;Er komt een netwerk van proefbedrijven in de melkveehouderij voor onderzoek en kennisdeling om uitstoot van methaan en ammoniak te verminderen.&lt;/li&gt;&lt;li class="streepjes"&gt;Men kijkt samen met provincies hoe ongecontroleerde opkoop van veehouderijbedrijven kan worden voorkomen. Afspraken daarover zijn randvoorwaardelijk om extern salderen met veehouderijbedrijven open te stellen.&lt;/li&gt;&lt;li class="streepjes"&gt;De inzet dat (duurzame) projecten met een tijdelijke depositie van stikstof gebruik kunnen maken van het zogenoemde instrument verleasen. Hierover maak ik afspraken met provincies.&lt;/li&gt;&lt;li class="streepjes"&gt;Er is met provincies afgesproken om beweiden en bemesten niet vergunningplichtig te maken.&lt;/li&gt;&lt;/ul&gt;&lt;p&gt;(&lt;span class="italic"&gt;Kamerstukken I&lt;/span&gt; 2019/20, 35334 nr. l)&lt;/p&gt;&lt;h4&gt;Ganzen&lt;/h4&gt;&lt;p&gt;Vergunning verleend voor het jaarrond doden van grauwe ganzen, kolganzen en brandganzen met behulp van het geweer in het kader van schadebeheer en bestrijding op agrarische percelen in en rond een zevental Natura 2000-gebieden in Overijssel; activiteit moet als een project worden beschouwd en niet als een andere handeling in de zin van de Wnb;beroep gegrond. Rechtbank Overijssel 09-01-2020, ECLI:NL:RBOVE:2020:82&lt;/p&gt;&lt;h4&gt;Jacht&lt;/h4&gt;&lt;p&gt;WED. Wnb. Gebruik van jachtgeweer op te kleine gronden. Beroep op Ffw-ontheffing Faunabeheereenheid verworpen. Onder regime Wnb is deze vrijstelling niet geldig voor het verbod van art. 3.26, eerste lid, Wnb. Rechterlijk pardon vanwege intentie verdachte om de reegeit uit zijn lijden te verlossen. Hof Arnhem-Leeuwarden 24-01-2020, ECLI:NL:GHARL:2020:624&lt;/p&gt;&lt;h4&gt;Spoedwet&lt;/h4&gt;&lt;p&gt;Over de Regels voor de aanpak van de stikstofproblematiek in relatie tot natuur (Spoedwet aanpak stikstof) is nog een verslag van een schriftelijk overleg verschenen (&lt;span class="italic"&gt;Kamerstukken II&lt;/span&gt; 2019/20, 35347, nr. 63). Ook is er een verslag van de plenaire behandeling in de Eerste Kamer (&lt;span class="italic"&gt;Handelingen I&lt;/span&gt; 2019/20, nr. 14, item 3).&lt;/p&gt;&lt;h4&gt;Faunabeheersplan&lt;/h4&gt;&lt;p&gt;Faunabeheerplan smient Zuid-Holland 2017-2023. Invloed van afschot als beheersmaatregel op staat van instandhouding, die als ‘matig ongunstig’ is beoordeeld. Plan ten onrechte goedgekeurd. Rechtbank voorziet zelf door bip te herroepen. Rechtbank Den Haag 03-12-2019, ECLI:NL:RBDHA:2019:12865&lt;/p&gt;&lt;h4&gt;Bossen&lt;/h4&gt;&lt;p&gt;Er is een Bossenstrategie ontwikkeld. De hoofdambitie is om het bos met haar verschillende functies door te geven aan toekomstige generaties. Verder onder meer het streven naar een netto uitbreiding van het areaal bos in Nederland met 10% in 2030, wat neerkomt op ongeveer 37.000 hectare; en een toename van het aantal houtige landselementen (zoals houtwallen, struiken, heggen, losse bomen) in het landelijk gebied. &lt;span class="italic"&gt;Kamerstukken II&lt;/span&gt; 2019/20, 33576, nr. 186.&lt;/p&gt;&lt;h4&gt;Herplantplicht&lt;/h4&gt;&lt;p&gt;Uit de geschiedenis van de totstandkoming van de Wnb (&lt;span class="italic"&gt;Kamerstukken II&lt;/span&gt; 2011/12, 33 348, nr. 3, p. 190-192) volgt dat alle houtopstanden samen het bosareaal vormen. Uit de tekst van de Wnb noch uit de geschiedenis van de totstandkoming van die wet volgt dat een houtopstand die al dan niet natuurlijk is ontstaan op een perceel waarvan de houtopstand eerder is geveld en elders is herplant, niet tot het bosareaal is gaan behoren. Afgezien van de uitzonderingen die zijn genoemd in art. 4.1 van de Wnb, vallen alle houtopstanden daarom onder het beschermingsbereik van de Wnb. Omdat de uitzondering genoemd in art. 4.1 van de Wnb zich hier niet voordoet, vallen de houtopstanden in Dalfsen en Lonneker onder het beschermingsbereik van hoofdstuk 4 van de Wnb. Volgens de veiligheidseisen die Tennet hanteert, is onder de hoogspanningsverbindingen laagblijvende begroeiing tot maximaal 1,75 m hoog mogelijk. Laagblijvende begroeiing en begroeiing die door beheer laag wordt gehouden, zoals hakhout, zijn eveneens houtopstanden. De belangen van bescherming van het bosareaal en de leveringszekerheid hoeven elkaar niet in de weg te staan. In de Wnb is geen uitzondering gemaakt voor de gronden onder hoogspanningsverbindingen. De rechtbank heeft terecht geoordeeld dat de herplantplicht ook geldt voor de gronden onder de hoogspanningsverbindingen. ABRvS 05-02-2020, ECLI:NL:RVS:2020:379&lt;/p&gt;&lt;h4&gt;Waterschade&lt;/h4&gt;&lt;p&gt;Waterschapszaak. Schending zorgplicht en aansprakelijkheid voor schade. Afgewezen. Rechtbank Oost-Brabant 05-02-2020, ECLI:NL:RBOBR:2020:609 e.a.&lt;/p&gt;&lt;h2&gt;Structuurbeleid&lt;/h2&gt;&lt;h4&gt;Toekomst veehouderij&lt;/h4&gt;&lt;p&gt;Over het rapport van de Algemene Rekenkamer van 20 juni 2019 inzake «Aanpak mestvervuiling veehouderij; Vervolgonderzoek duurzaamheid veehouderij 2019» (&lt;span class="italic"&gt;Kamerstuk&lt;/span&gt; 28 973, nr. 215) hebben Tweede Kamerleden een aantal vragen gesteld; deze zijn beantwoord in &lt;span class="italic"&gt;Kamerstukken II&lt;/span&gt; 2019/20, 28973, nr. 233.&lt;/p&gt;&lt;p&gt;De vaste commissie voor Landbouw, Natuur en Voedselkwaliteit heeft verzocht om een reactie op het rapport «Betaalbaar beter boeren» en de onderliggende maatschappelijke kosten-batenanalyse (MKBA) «Toekomstbestendige veehouderij» van Ecorys. De reactie van de regering is tamelijk lauw. (&lt;span class="italic"&gt;Kamerstukken II&lt;/span&gt; 2019/20, 28973, nr. 234).&lt;/p&gt;&lt;h2&gt;Marktordening&lt;/h2&gt;&lt;h4&gt;Overheveling&lt;/h4&gt;&lt;p&gt;De minister heeft besloten om net als in 2018 en 2019 € 61,5 miljoen over te hevelen van pijler 1 naar pijler 2 ter continuering van de betreffende maatregelen. Hiervan is € 20 miljoen bestemd voor watermaatregelen (Deltaplan Agrarisch Waterbeheer), € 20 miljoen voor Agrarisch Natuur- en Landschapsbeheer, € 10 miljoen voor de Brede Weersverzekering en € 11,5 miljoen voor de zogenaamde knelsectoren, waaronder de kalverhouderij. Bij dat laatste wordt aangetekend dat deze middelen gekoppeld moeten worden aan de eigen sectorplannen voor de verduurzaming van de veehouderij. In lijn met de Kamerbrede wens om ook in de aanloop naar het nieuwe GLB meer maatregelen te nemen voor het versterken van het beleid voor landschapselementen, is besloten € 10 miljoen extra over te hevelen voor een Investeringsregeling Landschapselementen. &lt;span class="italic"&gt;Kamerstukken II&lt;/span&gt; 2019/20, 28625, nr. 281.&lt;/p&gt;&lt;h4&gt;Randvoorwaardenkorting&lt;/h4&gt;&lt;p&gt;Korting wegens niet-emissiearm uitrijden van mest; loonwerker; toerekening; opzet. CBB 14-01-2020, ECLI:NL:CBB:2020:22&lt;/p&gt;&lt;p&gt;Niet-emissiearm uitrijden van mest; aanwezigheid van nesten van weidevogels geeft geen overmacht; die aanwezigheid geeft ook geen nalatigheid in plaats van opzet; geen criterium dat kan worden meegenomen bij de vaststelling van de hoogte van de randvoorwaardenkorting. CBB 14-01-2020, ECLI:NL:CBB:2020:23&lt;/p&gt;&lt;p&gt;Voorwaardelijke opzet, 20%, dierlijke mest niet emissiearm aangewend, loonwerker. CBB 14-01-2020, ECLI:NL:CBB:2020:36&lt;/p&gt;&lt;p&gt;GLB 2017, randvoorwaardenkorting, opzet, identificatiemiddel rund, oormerken uit rund geknipt en andere oormerken geplaatst, omkatten. CBB 04-02-2020, ECLI:NL:CBB:2020:61&lt;/p&gt;&lt;p&gt;Randvoorwaardenkorting 20%; niet naleven emissiearm uitrijden mest; verwijtbaar; civielrechtelijke overeenkomst; opzet. CBB 04-02-2020, ECLI:NL:CBB:2020:63&lt;/p&gt;&lt;p&gt;Art. 2.26 van Besluit houders van dieren; niet permanent beschikken over voldoende vers water; geen reden tot matiging. CBB 04-02-2020, ECLI:NL:CBB:2020:67&lt;/p&gt;&lt;h4&gt;Percelen&lt;/h4&gt;&lt;p&gt;Gecombineerde opgave 2017; ruigte; oppervlaktevaststelling op basis van luchtfoto’s. CBB 14-01-2020, ECLI:NL:CBB:2020:28&lt;/p&gt;&lt;p&gt;Het geschil gaat over twee percelen waarvoor appellante om uitbetaling heeft gevraagd, namelijk perceel 7 en perceel 143. Appellante heeft voor perceel 7 een oppervlakte van 0,38 hectaren (ha) opgegeven in de Gecombineerde opgave. Daarvan heeft verweerder een oppervlakte van 0,37 ha geconstateerd. Voor perceel 143 heeft appellante een oppervlakte van 0,32 ha opgegeven, waarvan verweerder een oppervlakte van 0,10 ha heeft geconstateerd. De reden voor de kleinere constatering is dat delen van de twee percelen volgens verweerder geen landbouwareaal zijn. Pad, bomenrij. Beroep ongegrond. CBB 04-02-2020, ECLI:NL:CBB:2020:78&lt;/p&gt;&lt;h4&gt;Graasdieren&lt;/h4&gt;&lt;p&gt;Het College volgt appellant niet in zijn betoog dat de 4 schapen moeten worden aangemerkt als subsidiabele dieren voor het subsidiejaar 2017, omdat hij niet verantwoordelijk kan worden gehouden voor fouten uit het verleden of fouten van een vorige eigenaar. Door appellant is niet weersproken en voor het College staat vast, dat de 4 schapen onjuist geregistreerd stonden in het I&amp;R-systeem. In art. 53, vierde lid, van de Verordening (EU) nr. 639/2014 en in art. 21, vierde lid, van de Uitvoeringsregeling is bepaald dat een juiste registratie van de graasdieren een voorwaarde is om voor de graasdierpremie in aanmerking te komen. Zoals het College oordeelde in haar uitspraak van 4 september 2018 (ECLI:NL:CBB:2019:469) heeft verweerder daarom terecht de 4 schapen niet als subsidiabele dieren in aanmerking genomen en niet meegenomen bij de berekening van de graasdierpremie voor het jaar 2017. Dit leidt geen uitzondering indien verweerder constateert dat appellant geen schuld treft aan de onjuiste registratie in het I&amp;R-systeem. Anders dan appellant mogelijk meent, had hij er niet op mogen vertrouwen dat met de toekenning van de graasdierpremie in 2016 ook voor het subsidiejaar 2017 een premie zou worden toegekend. CBB 14-01-2020, ECLI:NL:CBB:2020:29&lt;/p&gt;&lt;h4&gt;Teruggave&lt;/h4&gt;&lt;p&gt;Financiële discipline 2018: als bij de toetsing van het besluit teruggave financiële discipline vaststaat dat de GLB-betalingen (achteraf) te laag waren vastgesteld en dus bij de teruggave van een te lage grondslag is uitgegaan, moet dat gegeven bij de toetsing worden betrokken; toetsing ex tunc. CBB 14-01-2020, ECLI:NL:CBB:2020:30&lt;/p&gt;&lt;h4&gt;Integratie&lt;/h4&gt;&lt;p&gt;Verzoek om schadevergoeding wegens rechtmatige overheidsdaad. Integratie van de steun voor de teelt van vezelvlas en zaaizaad in de bedrijfstoeslagregeling. Schade veroorzaakt door de vaststelling van de waarde van de bedrijfstoeslag? Regeling GLB-inkomenssteun 2006. Beroep ongegrond. CBB 21-01-2020, ECLI:NL:CBB:2020:44&lt;/p&gt;&lt;h4&gt;Kennelijke fout&lt;/h4&gt;&lt;p&gt;Naar het oordeel van het College heeft verweerder zich terecht en op goede gronden op het standpunt gesteld dat het niet mogelijk is om na de uiterste datum voor het indienen van de Gecombineerde opgave en de bijbehorende kortingsperiode – dat wil zeggen tot 9 juni 2017 - een aanvraag uit te breiden. Voor wijziging van de aanvraag is, na de uiterste datum, alleen plaats indien sprake is van een kennelijke fout in de zin van art. 4 van Verordening (EU) nr. 809/2014. Dat sprake is van een kennelijke fout is niet gesteld of gebleken. Voor wijziging van de aanvraag is dan ook geen plaats. CBB 04-02-2020, ECLI:NL:CBB:2020:64&lt;/p&gt;&lt;h2&gt;Dieren&lt;/h2&gt;&lt;h4&gt;Kootwijkerbroek&lt;/h4&gt;&lt;p&gt;Gezondheids- en welzijnswet voor dieren: MKZ Kootwijkerbroek; primaire en bestreden besluiten worden verschillend getoetst. Genomen monsters (vals?) positief; bewijsopdracht CBB. Appellanten slagen niet in hun bewijsopdracht. Wel afwijkingen maar niet van invloed op de uitslag: overschrijding redelijke termijn met vele jaren. CBB 07-01-2020, ECLI:NL:CBB:2020:1&lt;/p&gt;&lt;h4&gt;Runderen&lt;/h4&gt;&lt;p&gt;Uitvoering last onder bestuursdwang door verweerder. Kostenverhaal. Verweerder heeft voldoende aannemelijk gemaakt dat het niet mogelijk was om de 74 meegevoerde runderen op te vangen op het bedrijf van appellant. De kosten voor het transport en de opvang van de runderen zijn terecht bij appellant in rekening gebracht. Beroep ongegrond. CBB 14-01-2020, ECLI:NL:CBB:2020:24&lt;/p&gt;&lt;h4&gt;Nertsen&lt;/h4&gt;&lt;p&gt;De Wijziging van de Wet verbod pelsdierhouderij in verband met het toevoegen van de bevoegdheid tot het opleggen van bestuursrechtelijke herstelsancties ter handhaving van die wet is in behandeling bij de Eerste Kamer. Voor een Nadere memorie van Antwoord zie &lt;span class="italic"&gt;Kamerstukken I&lt;/span&gt; 2019/20, 35006, E.&lt;/p&gt;&lt;h4&gt;Paard&lt;/h4&gt;&lt;p&gt;Gebrekkig paard, levering longa manu, geen beroep op wettelijk vermoeden consumentenkoop, geen beroep op ontbinding wegens gebreken paard. Rechtbank Gelderland 27-11-2019, ECLI:NL:RBGEL:2019:6250&lt;/p&gt;&lt;h4&gt;Pluimvee&lt;/h4&gt;&lt;p&gt;De bestrijding van salmonella in pluimvee is aangepast. De wijziging houdt in dat dieren van pluimveevermeerderingsbedrijven – dat zijn de bedrijven die uitsluitend broedeieren produceren – meteen worden afgevoerd en geslacht als de eerste controlemonsters besmet blijken te zijn met salmonella. Deze monsters worden door de veehouder zelf genomen in het kader van het Nationale Salmonella Controle en Bestrijdingsplan (SNCP) dat alle lidstaten verplicht uitvoeren op grond van EU-regelgeving. Tot dusverre deed de NVWA in dergelijke gevallen altijd een hertest ter bevestiging. Deze hertest blijft vanaf nu achterwege en zal nog slechts in uitzonderlijke gevallen worden toegepast wanneer er gerede twijfel is aan de juistheid van de eerste testuitslag. Deze wijziging is doorgevoerd onder druk van de Europese Commissie. Die dreigde de Europese co-financiering aan het Nederlandse salmonellaprogramma te stoppen. Een randvoorwaarde voor co-financiering is dat aan alle EU-voorschriften voor salmonella-bestrijding wordt voldaan. In concreto gaat het om de EU-verplichting om de dieren direct na de eerste positieve testuitslag af te voeren. De Nederlandse standaard hertest acht de Commissie in strijd met de Europese regelgeving. Die mag zoals ook hierboven gesteld, slechts in uitzonderlijke gevallen worden gedaan. De verwachte Europese co-financiering voor het SNCP in 2020 is in totaal € 2.400.000 waarvan € 400.000 voor de bestrijding op besmette vermeerderingsbedrijven. De minister is hierover teleurgesteld. Nederland heeft meermalen en uitvoerig aan de Commissie uitgelegd dat onze aanpak de voedselveiligheid waarborgt en tegelijk poogt te voorkomen dat onterecht als «besmet» aangemerkte koppels onnodig vroegtijdig worden geslacht. De minister vindt het jammer dat de Europese regelgeving op dit vlak geen ruimte laat voor de Nederlandse werkwijze. (&lt;span class="italic"&gt;Kamerstukken II&lt;/span&gt; 2019/20, 26991, nr. 564).&lt;/p&gt;&lt;h4&gt;Vogelgriep&lt;/h4&gt;&lt;p&gt;In Oost-Polen is een uitbraak met het hoogpathogene vogelgriep (HPAI) serotype H5N8 gediagnosticeerd. Dat was de eerste HPAI-uitbraak in de Europese Unie van dit winterseizoen. Inmiddels zijn uitbraken gemeld uit meerdere landen in Midden- en Oost-Europa (Polen, Slowakije, Hongarije, Roemenië, Tsjechië en Oekraïne). De risicobeoordeling van de deskundigen geeft aan dat de Europese HPAI-situatie op dit moment nog niet als dreigend voor Nederland beschouwd hoeft te worden en dat de kans op insleep van vogelgriep op een Nederlands pluimveebedrijf klein is. Een ophokplicht is een ingrijpende preventieve maatregel met consequenties voor dierenwelzijn, die de minister daarom nog niet gerechtvaardigd acht. Mochten de weersvoorspellingen zodanig wijzigen dat de kans op een vorsttrek aanwezig is, zal het advies van de deskundigen worden opgevolgd en het bemonsteren en testen van levende wilde watervogels worden geïntensiveerd. &lt;/p&gt;&lt;h2&gt;Planten&lt;/h2&gt;&lt;h4&gt;Pootaardappelen&lt;/h4&gt;&lt;p&gt;Het College stelt vast dat op het moment dat appellant in april 2018 op het klantportaal aangifte deed van het telen van pootaardappelen voor het perceelsgedeelte geen AM-vrijverklaring was afgegeven. Ook op het moment dat appellant de aardappelen pootte op 26 juni 2018 was deze verklaring er niet. Wegens het ontbreken van een AM-vrijverklaring mocht de NAK op grond van punt 10.3 van het Keuringsreglement niet overgaan tot de kwaliteitskeuring van de pootaardappelen op het perceelsgedeelte. Het rapport van De Groene Vlieg kan niet in de plaats van de AM-vrijverklaring worden gesteld, omdat De Groene Vlieg niet een door de NVWA voor het afgeven van AM-vrijverklaringen aangewezen instantie is. De Groene Vlieg is dus niet bevoegd om een AM-vrijverklaring af te geven. Appellant was hiervan op de hoogte op het moment dat hij De Groene Vlieg inschakelde, zo blijkt uit zijn verwijzing in het beroepschrift naar de – hiervoor onder 4.4 vermelde – uitspraak uit 2008 over De Groene Vlieg. Appellant kan zich daarom niet beroepen op het rapport van De Groene Vlieg. Op het moment dat appellant de aardappelen pootte was het op grond van punt 7 van het NVWA-protocol Aardappelmoeheid AM2018.1 ook al te laat om het perceelsgedeelte te laten bemonsteren voor AM-onderzoek. Het ontbreken van een AM-vrijverklaring is voldoende om tot het afkeuringsbesluit te komen. Een belangenafweging behoefde de NAK niet te maken, nu dat niet is voorgeschreven in de bepaling waarop de afkeuring is gebaseerd. CBB 14-01-2020, ECLI:NL:CBB:2020:35&lt;/p&gt;&lt;h4&gt;Plantgezondheidswet&lt;/h4&gt;&lt;p&gt;Het wetsvoorstel is, in gewijzigde vorm, naar de Eerste Kamer gestuurd: &lt;span class="italic"&gt;Kamerstukken I&lt;/span&gt; 2019/20, 35083, A.&lt;/p&gt;&lt;h4&gt;NAK tuinbouw&lt;/h4&gt;&lt;p&gt;Appellante heeft een boomkwekerij. Voor de in 2015 op het bedrijf van appellante verrichte keuring van boomkwekerijgewassen heeft Naktuinbouw aan appellante een zogenoemde areaalbijdrage van € 6.959,94 in rekening gebracht. Naktuinbouw heeft dit bedrag berekend op basis van de door appellante in 2015 opgegeven oppervlakte van de kwekerij. Appellante is het niet eens met de hoogte van dit bedrag. Beroep gegrond. CBB 04-02-2020, ECLI:NL:CBB:2020:62. Zie ook: ECLI:NL:CBB:2020:71&lt;/p&gt;&lt;h2&gt;Milieurecht&lt;/h2&gt;&lt;h4&gt;Vergunning&lt;/h4&gt;&lt;p&gt;Vergunning verleend voor de wijziging van een pluimveebedrijf met het oog op de verscherpte provinciale emissie-eisen in Noord-Brabant. De buurman (een paardenhouderij met boerderijcamping) wil dat er nog verdergaande technieken worden toegepast ter vermindering van geurhinder en de uitstoot van fijnstof en endotoxinen. Het bedrijf bevat een IPPC installatie en moet voldoen aan de BBT conclusies over intensieve veehouderij van 2017. De rechtbank is van oordeel dat wordt voldaan aan de nieuwe BBT conclusies voor wat betreft de emissie van fijn stof en endotoxinen omdat wordt voldaan aan het Besluit huisvesting. De uitstoot van endotoxinen neemt bovendien af. Voor de buurman gelden geen geurnormen. De BBT conclusies bepalen echter ook dat bij situaties waar geurhinder wordt verwacht, een geurbeheersplan wordt gemaakt en dat er meer wordt gemonitord. Ook al wordt voldaan aan de Wet geurhinder, verweerder had beter moeten motiveren waarom in deze situatie geen geurhinder wordt verwacht (en waarom hij heeft afgezien van een verplichting tot het opstellen van een geurbeheersplan). Daar krijgt verweerder nog een kans voor. Rechtbank Oost-Brabant 07-01-2020, ECLI:NL:RBOBR:2020:10&lt;/p&gt;&lt;h4&gt;Luchtwassers&lt;/h4&gt;&lt;p&gt;Een omgevingsvergunning voor de uitbreiding van een varkenshouderij wordt geweigerd vanwege de gewijzigde emissiefactoren in de Regeling geurhinder en veehouderij (Rgv) per 20 juli 2018 voor chemische combiluchtwassers. Hierdoor kan de veehouderij na uitbreiding niet meer voldoen aan de geurnormen in de Wet geurhinder en veehouderij (art. 3, vierde lid Wgv). Eiseres verzoekt de nieuwe Rgv onverbindend te verklaren. Daarom heeft de rechtbank ook de Minister van Milieu en Wonen laten deelnemen aan de procedure. Verder heeft de rechtbank de Stichting advisering bestuursrechtspraak als deskundige laten kijken naar de onderzoeken die de Minister ten grondslag heeft gelegd aan de wijziging van de Rgv. Gelet op het StAB-advies is de rechtbank van oordeel dat de steekproef in het WUR2 onderzoek niet voldoende representatief is om een geurverwijderingsrendement van een bepaald type combiwasser of het gemiddelde geurverwijderingsrendement van chemische combiwassers vast te stellen. Gelet op het totale aantal vergunde chemische combiwassers in Nederland is het aantal onderzochte combiwassers in het WUR 2 onderzoek simpelweg te laag. De Minister heeft mogen aannemen dat de combiwassers niet het geurverwijderingsrendement halen waar de oude Rgv van uit ging. Gelet op de technische complexiteit is de rechtbank van oordeel dat de Minister in redelijkheid heeft kunnen besluiten de Rgv te wijzigen en uit voorzorg de geuremissiefactoren van combiwassers gelijk te stellen met die van enkelvoudige wassers. Hoewel een meer evenwichtige regeling nadrukkelijk de voorkeur verdient, kan de rechtbank begrijpen dat de minister het voorzorgbeginsel zwaar laat wegen, waarbij meespeelt dat de minister ter zitting heeft aangegeven dat hij streeft naar een spoedige aanpassing van de regeling. In de uitspraak oordeelt de rechtbank ook dat er geen aanleiding is om de Stalderingsregeling in de Verordening ruimte Noord-Brabant buiten toepassing te laten. Het beroep van de veehouder wordt ongegrond verklaard. Rechtbank Oost-Brabant 28-01-2020, ECLI:NL:RBOBR:2020:423&lt;/p&gt;&lt;h4&gt;Fosfaatrechten&lt;/h4&gt;&lt;p&gt;Er is geen sprake van een individuele en buitensporige last. Hoewel vervanging van de oude stal bedrijfseconomisch begrijpelijk is, is de keuze voor een grotere stal en veestapel dat niet zonder meer. Van bijzondere omstandigheden die dat anders maken, is niet gebleken. De belangen die zijn gediend met het fosfaatrechtenstelsel (de bescherming van het milieu en de volksgezondheid en het voldoen aan de verplichtingen die voortvloeien uit de Nitraatrichtlijn) in dit geval zwaarder dienen te wegen dan de belangen van appellante. CBB 07-01-2020, ECLI:NL:CBB:2020:8&lt;/p&gt;&lt;p&gt;Uitbreiding stal en veestapel vanaf oktober 2014. Gezien het moment in tijd waarop de investeringen daartoe zijn aangegaan en de beoogde omvang van de uitbreiding van de veestapel, is deze beslissing niet zonder meer begrijpelijk. Juist ten tijde van het realiseren van haar uitbreidingsplannen had appellante een zekere mate van voorzichtigheid moeten betrachten en zich moeten realiseren dat een dergelijke uitbreiding voor haar meer dan de gebruikelijke ondernemersrisico’s met zich zou brengen. Wil het handelen van appellante op een dergelijk moment in tijd gerechtvaardigd zijn in het licht van de belangen die zijn gediend met het fosfaatrechtenstelsel, dan moet sprake zijn van bijzondere omstandigheden. Appellante heeft geen onderbouwing van de beslissing tot uitbreiding gegeven. Er is geen sprake van een individuele en buitensporige last. CBB 07-01-2020, ECLI:NL:CBB:2020:9&lt;/p&gt;&lt;p&gt;De situatie van appellante voldoet, zoals zij erkent, niet aan de voorwaarden van de knelgevallenregeling (art. 23, zesde lid, van de Msw). Appellante heeft gelijk dat de wetgever daarmee een onderscheid maakt tussen verschillende rechtssubjecten, maar dat is op zich geen reden om aan te nemen dat dit onderscheid niet gerechtvaardigd of toelaatbaar zou zijn. De bewijslast dat zij door het fosfaatrechtenstelsel een individuele en buitensporige last draagt, rust op appellante. Naar het oordeel van het College heeft appellante dat bewijs niet geleverd. Zij beschikte op peildatum 2 juli 2015 niet over alle vereiste vergunningen voor de beoogde uitbreiding van de veestapel, het provinciebestuur van Noord-Brabant heeft, zoals appellante niet bestrijdt, de vergunning op grond van de Natuurbeschermingswet 1998 immers pas op 12 januari 2016 verleend. Appellante is dus bij haar investeringen vooruitgelopen op deze voor uitbreiding (ook) vereiste vergunning. Zoals het College eerder heeft overwogen, bijvoorbeeld in de uitspraak van 9 januari 2019 (ECLI:NL:CBB:2019:7), is dan in beginsel geen ruimte om aan te nemen dat sprake is van strijd met art. 1 van het EP. CBB 07-01-2020, ECLI:NL:CBB:2020:10&lt;/p&gt;&lt;p&gt;Verweerder heeft een juiste toepassing gegeven aan de knelgevallenregeling. Appellant heeft niet aannemelijk gemaakt dat het fosfaatrechtenstelsel een individuele en buitensporige last op hem legt. Het verschil tussen de door appellant nagestreefde omvang van de veestapel en de feitelijke situatie op de peildatum is, ook gezien de omvang van het bedrijf, betrekkelijk. Vergeleken met het scenario dat uitgaat van alleen de generieke korting (scenario 3) komt het verschil met het toegekende fosfaatrecht neer op 9 melkkoeien. Een uitbreiding met dat aantal koeien levert appellant weliswaar een omzetvermeerdering op, maar daar staat tegenover dat appellant hiervoor ook extra kosten zou moeten maken, onder andere in verband met de aankoop van koeien. Een deel van de gestelde financiële last is veroorzaakt door de aankoop van grond. Aangenomen mag worden dat deze zijn waarde behoudt en zo nodig verkocht kan worden om de lasten te verlichten. CBB 07-01-2020, ECLI:NL:CBB:2020:11&lt;/p&gt;&lt;p&gt;De bewijslast dat dierziekte heeft geleid tot een lager fosfaatrecht rust op appellante. Het College is met verweerder van oordeel dat appellante in dat bewijs niet is geslaagd. Zoals het College eerder heeft geoordeeld (zie de uitspraak van 11 juni 2019, ECLI:NL:CBB:2019:232), wordt een niet gerealiseerde uitbreiding bij toepassing van de knelgevallenregeling niet in aanmerking genomen. Biologische melkveehouders komt geen uitzonderingspositie toe. Zij vallen ook onder het fosfaatrechtenstelsel. Het College ziet geen aanleiding hierover in het geval van appellante als biologisch-dynamisch bedrijf met Demeter-certificaat anders te oordelen. Appellante heeft ook niet aannemelijk gemaakt dat het fosfaatrechtenstelsel een individuele en buitensporige last op haar legt. Appellante heeft niet aannemelijk gemaakt dat zij ten gevolge van dierziekte op de peildatum substantieel minder melkkoeien hield. Appellante had in de jaren 2012-2015 immers gemiddeld ongeveer hetzelfde aantal melkkoeien. De uitbreidingsinvesteringen heeft appellante al in 2007 gedaan en uit de stukken blijkt niet dat zij op enig moment nadien een veestapel heeft gehad die in de buurt komt van het beoogde aantal van 57 melkkoeien. Die omstandigheden maken dat het College zonder nader bewijs - dat ontbreekt - niet aannemelijk acht dat de gewenste groei is doorkruist door het fosfaatrechtenstelsel. Appellante heeft, ondanks daartoe in de gelegenheid te zijn gesteld, niet inzichtelijk gemaakt wat de gevolgen zijn van de voorjaarskalvende veestapel voor haar fosfaatrecht. Ook heeft appellante onvoldoende duidelijk gemaakt wat volgens haar de concrete gevolgen zijn van het fosfaatrechtenstelsel voor haar bedrijfsvoering en de financiële positie van het bedrijf. CBB 07-01-2020, ECLI:NL:CBB:2020:12&lt;/p&gt;&lt;p&gt;Niet ieder vermogensverlies als gevolg van het fosfaatrechtenstelsel kan als een buitensporige last worden aangemerkt. In dat verband rust de stelplicht en bewijslast op appellante. Zij heeft geen concreet inzicht gegeven in (laat staan bewijs geleverd van) de bedrijfseconomische effecten van het fosfaatstelsel voor haar bedrijfsvoering. In ieder geval is ontoereikend dat het investeringsbedrag 15% van het balanstotaal overstijgt. CBB 07-01-2020, ECLI:NL:CBB:2020:13&lt;/p&gt;&lt;p&gt;Verweerder geeft een juiste toepassing aan de knelgevallenregeling als hij geen rekening houdt met niet gerealiseerde uitbreidingsplannen. De bewijslast om aan te tonen dat sprake is van een individuele en buitensporige last ligt in beginsel bij appellante. Met verweerder is het College van oordeel dat appellante aan die bewijslast niet heeft voldaan. Bij beoordeling van de last spelen de fosfaatrechten van het overgenomen bedrijf geen rol. Appellante heeft dat bedrijf immers overgenomen met fosfaatrechten en het tekort mag worden geacht in de koopprijs te zijn verdisconteerd. Appellante heeft verder geen inzicht gegeven in de bedrijfseconomische gevolgen van de invoering van het fosfaatrechtstelsel en heeft haar stelling dat haar bedrijf hierdoor dreigt om te vallen, niet onderbouwd. Er is geen enkel inzicht in de bedrijfsvoering, de financiën of de bijzonderheden van het bedrijf en haar vennoten. CBB 07-01-2020, ECLI:NL:CBB:2020:20&lt;/p&gt;&lt;p&gt;Appellant had op de peildatum een fors deel van de uiteindelijk beoogde uitbreiding gerealiseerd. Hij wilde immers groeien van 65 melk- en kalfkoeien en 67 stuks jongvee naar 156 melk- en kalfkoeien en 98 stuks jongvee. Op de peildatum had appellant 120 melk- en kalfkoeien en 103 stuks jongvee op zijn bedrijf. Hiervoor zijn hem ook fosfaatrechten toegekend. Dat, zoals appellant stelt, met toekenning van slechts deze hoeveelheid fosfaatrechten de levensvatbaarheid van het bedrijf op het spel staat, is niet aannemelijk geworden. Immers, zonder nadere toelichting, die ontbreekt, is niet duidelijk hoe appellant het bedrijf wel gaande heeft kunnen houden in de jaren voorafgaande aan de peildatum, toen de beoogde uitbreiding nog evenmin was bereikt. De rapportage bevat ter zake geen gegevens en biedt daarmee onvoldoende inzicht in de mate waarin appellant wordt getroffen door het fosfaatrechtenstelsel en in hoeverre sprake is van causaliteit tussen dit stelsel en de door appellant gestelde onzekerheid omtrent de voortgang van zijn bedrijf. CBB 07-01-2020, ECLI:NL:CBB:2020:19&lt;/p&gt;&lt;p&gt;Appellante heeft niet aannemelijk gemaakt dat het fosfaatrechtenstelsel een individuele en buitensporige last op haar legt. Appellante heeft niet inzichtelijk gemaakt dat en in welke mate, ondanks het lange tijdsverloop, de ziekte van de zoon heeft geleid tot een (veel) minder grote groei dan gepland. Verder heeft zij onvoldoende uitgewerkt welke bedrijfseconomische effecten die gestelde vertraging voor haar heeft gehad. Appellante heeft geen inzicht gegeven in haar inkomens- en vermogenspositie. CBB 07-01-2020, ECLI:NL:CBB:2020:14&lt;/p&gt;&lt;p&gt;In het kader van de knelgevallenregeling moet een vergelijking worden gemaakt tussen het fosfaatrecht dat zou zijn toegekend op basis van de gegevens op 2 juli 2015 en de situatie zoals die zou zijn geweest zonder de buitengewone omstandigheid, in dit geval de ziekte (vergelijk bijvoorbeeld de uitspraak van 11 juni 2019, ECLI:NL:CBB:2019:230). Daarbij is het aan appellante om aan te tonen wat de alternatieve peildatum moet zijn (vergelijk de uitspraak van 25 juni 2019, ECLI:NL:CBB:2019:246). Appellante heeft niet aangetoond dat zij aan de in het zesde lid van art. 23 van de Msw genoemde 5% voorwaarde voldoet, zodat verweerder het beroep van appellante op de knelgevallenregeling terecht heeft afgewezen. De beroepsgrond van appellante slaagt niet. CBB 31-12-2019, ECLI:NL:CBB:2019:724&lt;/p&gt;&lt;p&gt;Bij de berekening van het aantal fosfaatrecht wordt geen rekening gehouden met (nog) niet gerealiseerde uitbreidingen. De wetgever heeft gekozen voor een beperkte knelgevallenvoorziening, waarin verweerder ‘terugkijkt’ en een vergelijking maakt tussen de feitelijke situatie op de peildatum en de situatie die zonder de buitengewone omstandigheid. Een datum van na de peildatum kan daarom niet als alternatieve peildatum worden aangemerkt. Fosfaatrechtenvaststelling niet in strijd met art. 1 van het EP. Er is geen sprake van een individuele en buitensporige last. De mate van uitbreiding is ingegeven door de keuze voor een stal die aan meer dierenwelzijnsmaatstaven voldoet. Dit is een ondernemerskeuze die voor rekening en risico van appellante komt. Me de gevolgen van de dierziektes in de winter van 2015-2016 kan geen rekening worden gehouden, aangezien deze gevolgen zich na de peildatum hebben voorgedaan en als zodanig geen invloed hebben gehad op de fosfaatrechtenvaststelling. Het door appellante overgelegde rapport mist voldoende bewijskracht. CBB 31-12-2019, ECLI:NL:CBB:2019:726&lt;/p&gt;&lt;p&gt;Het betrof een forse uitbreiding door middel van eigen aanwas, waarvoor geen bedrijfseconomische noodzaak bestond. Op welke wijze de ziekte van de vennoot de realisatie van de uitbreidingsplannen heeft vertraagd is onvoldoende duidelijk geworden. Het door appellante overgelegde rapport mist voldoende bewijskracht. CBB 31-12-2019, ECLI:NL:CBB:2019:727&lt;/p&gt;&lt;p&gt;Dat de ziekte van de ondernemer ertoe heeft geleid dat appellante het beoogde dierenaantal op de peildatum niet hield, kan niet tot de conclusie dat sprake is van een individuele en buitensporige last. Geen causaal verband met de invoering van het fosfaatrechtenstelsel. CBB 31-12-2019, ECLI:NL:CBB:2019:728&lt;/p&gt;&lt;p&gt;De investeringen van appellante zijn niet uitsluitend te herleiden tot een door haar als noodzakelijk geschetste omschakeling na een ongeval, maar evenzeer tot een uitbreiding van de veestapel. Appellante is met deze investeringen vooruitgelopen op een voor de volledige uitbreiding benodigde vergunning. De Nbw-vergunning voor de uitbreiding is immers ruim na de peildatum, op 28 januari 2016 verstrekt. Zoals het College eerder heeft overwogen in zijn uitspraak van 9 januari 2019 (ECLI:NL:CBB:2019:7) is er dan in beginsel geen ruimte om aan te nemen dat sprake is van een schending van art. 1 van het EP. De door appellante als noodzakelijk bestempelde bedrijfsomschakeling en het feit dat zij hierdoor koeien heeft moeten afvoeren vormt geen aanleiding van dit uitgangspunt af te wijken. Niet gesteld of gebleken is dat appellante door het bedrijfsongeval niet al op de peildatum over de benodigde vergunning had kunnen beschikken. CBB 24-12-2019, ECLI:NL:CBB:2019:712&lt;/p&gt;&lt;p&gt;In zijn uitspraak van 11 juni 2019 (ECLI:NL:CBB:2019:232) heeft het College geoordeeld dat voor de invulling van de 5%-drempel van de knelgevallenregeling, niet gerealiseerde uitbreidingen op of na 2 juli 2015 niet worden betrokken Het College ziet geen aanleiding thans, nu sprake is van twee elkaar opvolgende bijzondere omstandigheden, anders te oordelen. Verweerder heeft een juiste toepassing gegeven aan de knelgevallenregeling. CBB 24-12-2019, ECLI:NL:CBB:2019:713&lt;/p&gt;&lt;p&gt;Zoals het College in zijn eerder genoemde uitspraak van 23 juli 2019 onder rechtsoverweging 6.7.5.4 heeft overwogen, had voor melkveehouders al vanaf het moment dat bekend werd dat het melkquotum zou worden afgeschaft en bijgevolg een einde zou komen aan de begrenzing van mestproductie voor rundvee, redelijkerwijs duidelijk moeten zijn dat een ongeremde groei van de melkveehouderij niet mogelijk was en dat in verband met die afschaffing maatregelen te verwachten waren. Appellante had toen zij aanpassingen in haar bedrijfsvoering deed een zekere mate van voorzichtigheid moeten betrachten. Zij had zich kunnen en moeten realiseren dat haar keuze zich uitsluitend te richten op de melkveetak met een aanzienlijke uitbreiding als hier aan de orde, voor haar meer dan de gebruikelijke ondernemersrisico’s met zich zou brengen. Dit geldt te meer nu appellante in november 2014 nog een financieringsvoorstel heeft getekend voor de aanschaf van melkrobots en op 2 januari 2015 een koopovereenkomst heeft getekend voor een robotmelksysteem. Van een bedrijfseconomische noodzaak tot uitbreiding is het College niet gebleken. Haar stelling dat zij door ziekte was gedwongen de pluimveetak af te stoten heeft appellante niet onderbouwd. CBB 24-12-2019, ECLI:NL:CBB:2019:714&lt;/p&gt;&lt;p&gt;Appellante heeft er voor gekozen eerst te groeien met eigen aanwas en pas na 1 april 2015 - de datum van de afschaffing van het melkquotum - in te zetten op een verdere groei van de veestapel middels (ook) aankopen naar 130 melkkoeien met bijbehorend jongvee in 2017. Het aangaan van verplichtingen die dit laatste mogelijk maakten - met name de financiering van de vergroting van de ligboxenstal en de aanschaf van de tweede melkrobot - vonden echter plaats in een periode dat voor de veehouderij steeds duidelijker kon zijn dat een ongeremde groei van de bedrijfstak niet mogelijk was en dat zij productiebeperkende maatregelen kon verwachten. Hierop diende appellante zich bij de keuze om haar uitbreidingsplannen in deze omvang door te zetten en daartoe op de hiervoor aangegeven wijze te investeren, bedacht te zijn. Dit geldt ook voor de periode dat appellante - vanwege vertraging in het financieringstraject van de bank - alvast met eigen middelen was begonnen met de vergroting van de stal. De gevolgen van deze keuze dienen dan ook voor rekening en risico van appellante te blijven. Geen sprake van een individuele en buitensporige last. CBB 24-12-2019, ECLI:NL:CBB:2019:715&lt;/p&gt;&lt;p&gt;Toen appellante in de nieuwe stal investeerde was voor haar niet voorzienbaar dat zij de gewenste uitbreiding niet, dan wel slechts in beperkte mate, zou kunnen realiseren. Door de invoering van het fosfaatstelsel kan appellante de beschikbare stalruimte niet (volledig) benutten, met als gevolg dat zij haar investeringen niet terug kan verdienen en de continuïteit van het bedrijf in gevaar is. Ter onderbouwing van haar stellingen heeft appellante een schadeberekening overgelegd. Het College is met verweerder van oordeel dat in het geval van appellante geen individuele en buitensporige last aanwezig is. Appellante heeft niet aannemelijk gemaakt dat van buiten komende en voor haar niet beïnvloedbare omstandigheden haar geen andere keuze lieten dan uit te breiden naar de door haar nagestreefde schaal en evenmin dat haar geen ander (bedrijfseconomisch verantwoord) alternatief restte. De gevolgen van haar keuze om de uitbreiding gaandeweg met eigen aanwas te realiseren, waardoor bestaande stalruimte deels onbenut bleef op 2 juli 2015, valt onder het ondernemersrisico van appellante. De overgelegde schadeberekeningen missen naar het oordeel van het College voldoende overtuigingskracht om een individuele en buitensporige last aan te nemen. CBB 24-12-2019, ECLI:NL:CBB:2019:716&lt;/p&gt;&lt;p&gt;Appellante beschikte op 2 juli 2015 niet over alle voor het houden van (de beoogde) 290 melkkoeien en 160 stuks jongvee benodigde vergunningen en is met het aangaan van de door haar gestelde financiële verplichtingen dus vooruitgelopen op het verkrijgen van die vergunningen. Zoals het College eerder heeft overwogen, bijvoorbeeld in de uitspraak van 9 januari 2019 (ECLI:NL:CBB:2019:7), is dan in beginsel geen ruimte om aan te nemen dat sprake is van strijd met art. 1 van het EP. Dit uitgangspunt geldt ook wanneer dat voor appellante aanzienlijke financiële consequenties heeft. Partijen zijn het er inmiddels over eens dat verweerder bij de vaststelling van het fosfaatrecht is uitgegaan van een te lage melkproductie en dat het fosfaatrecht hoger moet worden vastgesteld. Het beroep is daarom gegrond en het bestreden besluit komt voor vernietiging in aanmerking. Inclusief de verhoging wegens in- en uitscharen (197,1 kg), bedraagt het aantal fosfaatrechten 10.358+197,1= 10.556 kg, en het College zal het aantal fosfaatrechten met herroeping van het besluit van 1 juni 2018 dienovereenkomstig vaststellen. CBB 24-12-2019, ECLI:NL:CBB:2019:717&lt;/p&gt;&lt;p&gt;Verweerder heeft ter zitting erkend dat het fosfaatrecht op basis van een ander dieraantal moet worden vastgesteld. Daarom moet verweerder opnieuw op het bezwaar beslissen. Appellante voldoet niet aan de voorwaarden van de knelgevallenregelingen zoals neergelegd in art. 72 en 72 a van het Uitvoeringsbesluit Meststoffenwet en art. 23, derde lid, van de Meststoffenwet. Er is ook geen sprake van strijd met art. 1 van het EP of van een individuele en buitensporige last. CBB 24-12-2019, ECLI:NL:CBB:2019:718&lt;/p&gt;&lt;p&gt;Appellante heeft niet aannemelijk gemaakt dat het fosfaatrechtenstelsel een individuele en buitensporige last op haar legt. Slechts voor een relatief klein deel van de beoogde uitbreiding heeft appellante geen fosfaatrecht gekregen. Verder is van belang dat het tekort aan fosfaatrecht is te herleiden tot de keuze van appellante om in het zicht van de afschaffing van het melkquotum te investeren in een forse uitbreiding van het melkvee. Appellante heeft ervoor gekozen haar plannen na de peildatum door te zetten en te investeren in een nieuwe stal. Van een bedrijfseconomische noodzaak tot de door appellante voorgestane uitbreiding is niet gebleken. Dat de uitbreiding noodzakelijk is met het oog op de bedrijfsovername is, voor zover al juist, op zichzelf onvoldoende. CBB 24-12-2019, ECLI:NL:CBB:2019:719&lt;/p&gt;&lt;p&gt;Het beroep op de knelgevallenregeling (verbouwing) slaagt niet omdat de bouwwerkzaamheden pas na 2 juli 2015 hebben plaatsgevonden. Voorts heeft appellant niet aannemelijk gemaakt dat het fosfaatrechtenstelsel een individuele en buitensporige last op hem legt. Toen de financiering is aangegaan was kenbaar dat een peildatum van 2juli 2015 zou worden gehanteerd en dat de bedrijfsomvang van die datum uitgangspunt zou zijn bij de vaststelling van het fosfaatrecht. CBB 24-12-2019, ECLI:NL:CBB:2019:720&lt;/p&gt;&lt;p&gt;Verweerder is bij de toepassing van art. 23, zesde lid, van de Msw uiteindelijk uitgegaan van de melkproductie in 2014 en de dieraantallen op 1 mei 2015. Daarmee bestaat tussen partijen alleen nog discussie over het aantal dieren dat in de diercategorie 101 aanwezig was op 1 mei 2015. Verweerder is uitgegaan van 39 stuks jongvee en heeft toegelicht dat het aantal in het primaire besluit (41 stuks jongvee) een vergissing betreft. Appellante heeft dat laatste niet betwist en om die reden gaat het College ervan uit dat appellante op 1 mei 2015 39 stuks jongvee hield. Appellante heeft niet aannemelijk gemaakt dat het fosfaatrechtenstelsel een individuele en buitensporige last op haar legt. Het valt te begrijpen dat appellante haar 40 jaar oude stal wilde renoveren en de uitbraak van dierziektes lieten de uitbreidingsplannen van appellante anders lopen, maar dat laat onverlet dat uit het financieel rapport blijkt dat ieder beschreven scenario, ook dat zonder het fosfaatrechtenstelsel, leidt tot een structureel verlieslatende exploitatie. In dit verband volgt het College verweerder in zijn standpunt dat appellante jarenlang te weinig heeft gereserveerd voor de vervanging van de verouderde stal. Aan het financieel rapport komt zodoende niet de betekenis toe die appellante daaraan gehecht wenst te zien. CBB 24-12-2019, ECLI:NL:CBB:2019:721&lt;/p&gt;&lt;p&gt;Het feit dat appellante vóór 2 juli 2015 beschikte over de voor de uitbreiding benodigde vergunningen en onomkeerbare financiële verplichtingen is aangegaan, had verweerder moeten meewegen bij de vraag of sprake is van een individuele en buitensporige last. De omstandigheid dat op 2 juli 2015 het vergunde aantal dieren nog niet werd gehouden, is een gevolg van nog niet afgeronde, noodzakelijke (ver)bouwwerkzaamheden en van een bedrijfsvoering die gericht is op het uitbreiden van de veestapel door eigen aanwas. Ook, zo oordeelt het College, als appellante op 2 juli 2015 beschikte over de benodigde vergunning om meer dieren te houden, dan was toen, zoals ter zitting ook door appellante is erkend, de stalcapaciteit ontoereikend om de vergunde dieraantallen te huisvesten. De in het – door appellante ter onderbouwing van haar stellingen overgelegde – rapport opgenomen scenario’s B en C rekenen met 127 melkkoeien met bijbehorend jongvee, terwijl appellante op 2 juli 2015 niet beschikte over de stalcapaciteit om dat aantal dieren te huisvesten. Daarmee missen die scenario’s een relatie met (de gevolgen van) het fosfaatrechtenstelsel zodat reeds daarom aan het rapport niet de waarde kan worden toegekend die appellante daaraan gehecht wenst te zien. Aldus is de mate waarin appellante wordt getroffen door het fosfaatrechtenstelsel door appellante niet inzichtelijk gemaakt. Dat betekent dat het beroep op art. 1 van het EP niet slaagt. CBB 24-12-2019, ECLI:NL:CBB:2019:723&lt;/p&gt;&lt;p&gt;Startersregeling. Uit eerdere jurisprudentie van het College volgt dat aan de voorwaarden van de startersregeling niet is voldaan wanneer een omgevingsvergunning voor 2 juli 2015 is verleend aan een andere (rechts)persoon of een melding is gedaan door een andere (rechts)persoon dan de betrokken landbouwer. Appellante heeft het bedrijf gekocht inclusief de revisievergunning, die ziet op wijziging van de inrichting. Zij beschikte voor 2 juli 2015 niet aan een aan haar verleende omgevingsvergunning en evenmin had zij toen een melding gedaan die ziet op de oprichting van het bedrijf. Van een nieuw gestart bedrijf in de zin van art. 72 van het Uitvoeringsbesluit is dus geen sprake. CBB 24-12-2019, ECLI:NL:CBB:2019:722&lt;/p&gt;&lt;p&gt;Appellant had een zekere mate van voorzichtigheid moeten betrachten en zich moeten realiseren dat de uitbreiding naar 165 melkkoeien en de daarmee samenhangende investeringen die – zoals appellant zelf stelt – het gemiddelde investeringsniveau in de melkveesector overstijgen, voor hem aanzienlijk en meer dan de gebruikelijke ondernemersrisico’s met zich zou brengen. Appellant heeft niet gesteld dat voor de uitbreiding een bedrijfseconomische noodzaak bestond. Het – door appellant ter onderbouwing van zijn stellingen overgelegde – rapport levert niet het bewijs dat appellant (desondanks) een buitenproportionele last draagt. Wat betreft dat verweerder een te hoog excretieforfait heeft gebruikt, wordt overwogen dat een lagere fosfaatexcretie leidt tot een (nog) lager fosfaatrecht en appellant verder wegbrengt van de vijf procent drempel. Ook deze beroepsgrond slaagt daarom niet. CBB 24-12-2019, ECLI:NL:CBB:2019:725&lt;/p&gt;&lt;p&gt;Het College acht aannemelijk dat als gevolg van de beoogde realisatie van een recreatieplas ter plaatse het bedrijf van appellante enige tijd niet heeft kunnen groeien. Dit neemt evenwel niet weg dat appellante op het moment dat deze groei wel weer tot de mogelijkheden behoorde had moeten bezien of deze in de beoogde omvang, gegeven de zojuist geschetste omstandigheden, inmiddels minder voor de hand was komen te liggen. Dat appellante, zoals zij heeft aangevoerd, mede door toedoen van de besluitvorming van verweerder op 5 maart 2015 in het kader van de mvfr op 2 juli 2015 een lagere veebezetting had dan anders het geval zou zijn geweest en dat dat directe gevolgen heeft gehad voor het aantal fosfaatrechten dat aan haar is toegekend, is niet aannemelijk gemaakt. Verweerder heeft in dat verband onweersproken gesteld dat uit het I&amp;R blijkt dat er in de eerste helft van 2015 weliswaar 38 dieren van het bedrijf van appellante zijn afgevoerd, maar ook dat er 42 dieren zijn bijgekomen, zodat er sprake is van een gestage groei van het aantal dieren in die periode. CBB 14-01-2020, ECLI:NL:CBB:2020:25&lt;/p&gt;&lt;p&gt;Appellante beschikte op de peildatum niet over alle voor het houden van de uiteindelijk beoogde dieraantallen benodigde vergunningen. Immers eerst op 29 juli 2015 is aan haar een Nbw-vergunning verleend voor het houden van 531 melk- en kalfkoeien en 304 stuks jongvee. Met haar investeringen is appellante dus op deze Nbw-vergunning vooruitgelopen. Op de peildatum kon appellante in dat kader rechtsgeldig niet meer dan 371 melk- en kalfkoeien en 125 stuks jongvee houden. Ingevolge vaste rechtspraak van het College bestaat er onder die omstandigheden in beginsel geen ruimte om tot schending van art. 1 van het EP te concluderen. In het geval van appellante is geen sprake van omstandigheden die tot een ander oordeel zouden moeten leiden. CBB 14-01-2020, ECLI:NL:CBB:2020:31&lt;/p&gt;&lt;p&gt;Vooropgesteld wordt dat verweerder heeft erkend dat ten onrechte niet al het melkvee dat op 2 juli 2015 op het bedrijf van appellante aanwezig was is meegenomen bij de vaststelling van het aantal fosfaatrechten. Reeds hierom is het beroep gegrond. Appellante stelt verder dat bij de vaststelling van het aantal fosfaatrechten ten onrechte geen rekening is gehouden met de aankoop van 21 ha grond op 9 april 2015. Subsidiair stelt appellante zich op het standpunt dat toepassing van de generieke korting heeft geleid tot een individuele en buitensporige last. Het College ziet geen aanleiding voor het oordeel dat verweerder bij de vaststelling van de fosfaatruimte 2015 onjuiste uitgangspunten heeft gehanteerd. Niet is gebleken dat appellante op 15 mei 2015 de feitelijke beschikkingsmacht over deze gronden had. Ten aanzien van de subsidiaire beroepsgrond van appellante dat de toegepaste generieke korting voor haar een individuele en buitensporige last vormt, heeft het College reeds eerder geoordeeld dat het toepassen van de generieke korting op zichzelf niet maakt dat sprake is van een individuele en buitensporige last. CBB 14-01-2020, ECLI:NL:CBB:2020:32.&lt;/p&gt;&lt;p&gt;Het betrof een forse uitbreiding door middel van eigen aanwas, waarvoor geen bedrijfseconomische noodzaak bestond. Op welke wijze de ziekte van de vennoot de realisatie van de uitbreidingsplannen heeft vertraagd is onvoldoende duidelijk geworden. Het door appellante overgelegde rapport mist voldoende bewijskracht. CBB 31-12-2019, ECLI:NL:CBB:2019:727&lt;/p&gt;&lt;p&gt;Bij de berekening van het aantal fosfaatrecht wordt geen rekening gehouden met (nog) niet gerealiseerde uitbreidingen. Ook kan niet worden uitgegaan van een alternatieve peildatum vóór de oprichting van het bedrijf van appellante. Fosfaatrechtenvaststelling niet in strijd met art. 1 van het EP. Dat de ziekte van de ondernemer ertoe heeft geleid dat appellante het beoogde dierenaantal op de peildatum niet hield, kan niet tot de conclusie dat sprake is van een individuele en buitensporige last. Geen causaal verband met de invoering van het fosfaatrechtenstelsel. CBB 31-12-2019, ECLI:NL:CBB:2019:728&lt;/p&gt;&lt;p&gt;Startersregeling. Uit eerdere jurisprudentie van het College volgt dat aan de voorwaarden van de startersregeling niet is voldaan wanneer een omgevingsvergunning voor 2 juli 2015 is verleend aan een andere (rechts)persoon of een melding is gedaan door een andere (rechts)persoon dan de betrokken landbouwer. Appellante heeft het bedrijf gekocht inclusief de revisievergunning, die ziet op wijziging van de inrichting. Zij beschikte voor 2 juli 2015 niet aan een aan haar verleende omgevingsvergunning en evenmin had zij toen een melding gedaan die ziet op de oprichting van het bedrijf. Van een nieuw gestart bedrijf in de zin van art. 72 van het Uitvoeringsbesluit is dus geen sprake. CBB 24-12-2019, ECLI:NL:CBB:2019:722&lt;/p&gt;&lt;p&gt;Door het overlijden van zijn echtgenote ontstond vertraging in de realisering van de nieuwe stal. Dit had tot gevolg dat hij de beschikbare stalcapaciteit op 2 juli 2015 nog niet volledig kon benutten. Ter zitting heeft appellant nog opgeworpen dat verweerder bij de toepassing van de knelgevallenregeling is uitgegaan van een onjuist gemiddeld aantal melkkoeien in 2012 en daardoor een te hoog excretieforfait heeft gehanteerd. Appellant heeft naar het oordeel van het College niet het bewijs geleverd dat op hem een individuele en buitensporige last. Appellant had een zekere mate van voorzichtigheid moeten betrachten en zich moeten realiseren dat de uitbreiding naar 165 melkkoeien en de daarmee samenhangende investeringen die – zoals appellant zelf stelt – het gemiddelde investeringsniveau in de melkveesector overstijgen, voor hem aanzienlijk en meer dan de gebruikelijke ondernemersrisico’s met zich zou brengen. Appellant heeft niet gesteld dat voor de uitbreiding een bedrijfseconomische noodzaak bestond. Het – door appellant ter onderbouwing van zijn stellingen overgelegde – rapport levert niet het bewijs dat appellant (desondanks) een buitenproportionele last draagt. Wat betreft dat verweerder een te hoog excretieforfait heeft gebruikt, wordt overwogen dat een lagere fosfaatexcretie leidt tot een (nog) lager fosfaatrecht en appellant verder wegbrengt van de vijf procent drempel. Ook deze beroepsgrond slaagt daarom niet. CBB 24-12-2019, ECLI:NL:CBB:2019:725&lt;/p&gt;&lt;p&gt;Dat de knelgevallenregeling voor een dergelijke niet gerealiseerde uitbreiding geen voorziening biedt is op zichzelf geen reden om aan te nemen dat sprake is van een individuele en buitensporige last. Dat appellant een individuele en buitensporige last draagt is onvoldoende aangetoond. Appellant droeg ten tijde van de bedrijfsoverdracht kennis van de situatie van het bedrijf alsmede van de juist in werking getreden regelgeving op het gebied van het fosfaatrechtenstelsel en hij kon dus een inschatting maken van de gevolgen ervan voor de exploitatie van het bedrijf. Het lag op de weg van appellant om hiermee bij de overname rekening te houden. CBB 21-01-2020, ECLI:NL:CBB:2020:38&lt;/p&gt;&lt;p&gt;Beroep op de knelgevallenregeling faalt. 1 EP. Er dient bij de beoordeling van de individuele en buitensporige last te worden uitgegaan van het aantal dieren dat rechtsgeldig kon worden gehouden en niet van de stalcapaciteit. Gelet op het tijdstip van gedane investeringen in de forse uitbreiding van het bedrijf, had appellante zich moeten realiseren dat deze meer dan de gebruikelijke ondernemersrisico’s met zich brachten. Geen sprake van een individuele en buitensporige last. CBB 21-01-2020, ECLI:NL:CBB:2020:40&lt;/p&gt;&lt;p&gt;Beroep op de knelgevallenregeling faalt omdat niet wordt voldaan aan de voorwaarden. Evenmin kan een geslaagd beroep worden gedaan op de startersregeling omdat sprake is van de uitbreiding van een bestaand bedrijf. 1 EP. De mate waarin appellante wordt getroffen door het fosfaatrechtenstelsel is niet inzichtelijk gemaakt. Geen sprake van een individuele en buitensporige last. CBB 21-01-2020, ECLI:NL:CBB:2020:41&lt;/p&gt;&lt;p&gt;Gebleken is dat verweerder thans appellante volgt in haar stelling dat op het bedrijf geproduceerde antibioticamelk in aanmerking moet worden genomen. Het beroep op de knelgevallenregeling faalt. Bij de knelgevallenregeling wordt geen rekening gehouden met nog niet gerealiseerde uitbreidingen. Geen schending van 1 EP. Appellante heeft in het zicht van de afschaffing van het melkquotum geïnvesteerd in een uitbreiding van het bedrijf. Appellante had daarom een zekere mate van voorzichtigheid moeten betrachten en zich moeten realiseren dat de gewenste uitbreiding voor haar meer dan de gebruikelijke ondernemersrisico’s met zich zou brengen. Te meer nu appellante al hoge financieringslasten had als gevolg van de aankoop van grond. Van een bedrijfseconomische noodzaak voor een uitbreiding is niet gebleken. CBB 21-01-2020, ECLI:NL:CBB:2020:43&lt;/p&gt;&lt;p&gt;Na de overname van het melkveebedrijf in 2011 heeft appellante ingezet op een forse uitbreiding. Van een noodzaak tot een uitbreiding naar deze dieraantallen is niet gebleken. Appellante heeft niet aannemelijk gemaakt dat de bedrijfscontinuïteit bij geen of een minder grote uitbreiding in gevaar zou komen. Het College acht voorts van belang dat appellante ervoor heeft gekozen de uitbreiding - na de voltooiing van de bouw van de stal eind 2013 - middels eigen aanwas te realiseren. De beoogde uitbreiding was 1,5 jaar later, op 2 juli 2015, slechts deels gerealiseerd. Deze keuze voor gefaseerde groei behoort in beginsel tot het ondernemersrisico van appellante. Ook is het onduidelijk in hoeverre sprake is van causaliteit tussen dit stelsel en de door appellante gestelde onzekerheid omtrent de financiële positie van haar bedrijf. CBB 28-01-2020, ECLI:NL:CBB:2020:48&lt;/p&gt;&lt;p&gt;Geen starter. Art. 72, tweede lid, van het Uitvoeringsbesluit bepaalt dat een nieuw gestart bedrijf een bedrijf is dat aantoonbaar onder meer beschikt over een voor 2 juli 2015 aan de landbouwer verleende omgevingsvergunning voor het oprichten van een bedrijf voor het houden van melkvee of over een voor 2 juli 2015 door de landbouwer ingediende melding als bedoeld in art. 1.10 van het Activiteitenbesluit Milieubeheer voor het houden van melkvee (sub a) en tussen 1 januari 2014 en 2 juli 2015 is gestart met de productie van melk bestemd voor consumptie of verwerking (sub c). Appellante exploiteert het melkveebedrijf op dezelfde locatie als de eenmanszaak en op grond van de aan de eenmanszaak verleende vergunningen, terwijl ook vennoten van appellante (de vader en de moeder) het melkveebedrijf als eenmanszaak hebben geëxploiteerd. Met verweerder is het College dan ook van oordeel dat appellante het melkveebedrijf dat de eenmanszaak in 2013 op de locatie heeft gestaakt, in 2014 heeft voortgezet en dat om die reden geen sprake is van een nieuw gestart bedrijf. CBB 28-01-2020, ECLI:NL:CBB:2020:49&lt;/p&gt;&lt;p&gt;Appellante wordt niet gevolgd in haar stelling dat de verdeling van percelen over twee relatienummers die beide in het bezit zijn van één en dezelfde persoon, bewijs levert dat er sprake is van grondgebonden bedrijfsvoering met feitelijke beschikkingsmacht. Het beroep van appellante op grondgebondenheid wordt daarom niet gehonoreerd. Het beroep op art. 1 van het EP slaagt evenmin. Nu verweerder in het verweerschrift het vastgestelde fosfaatrecht heeft gecorrigeerd, bestaat reden verweerder te veroordelen in de proceskosten van appellante in bezwaar en beroep. CBB 28-01-2020, ECLI:NL:CBB:2020:50&lt;/p&gt;&lt;p&gt;Uitbreiding van 96 melkkoeien en 67 stuks jongvee in april 2015 naar minimaal 191 melkkoeien en 148 stuks jongvee. Het moment waarop appellant plannen heeft ontwikkeld voor de uitbreiding van de veestapel (begin 2015) en de plannen is gaan uitvoeren door aankoop van een nieuwe locatie (eind april 2015, koopovereenkomst na de peildatum en ingebruikname in maart 2016) alsmede de omvang van de beoogde uitbreiding (meer dan verdubbeling) van het aantal dieren en het moment van aangaan van financieringsverplichtingen (na de peildatum) is, tegen de achtergrond van de ontwikkelingen op het gebied van beleid en regelgeving op dat moment, opvallend. Appellant heeft in dit verband echter slechts gesteld dat uitbreiding nodig was met het oog op toekomstperspectief. De belangen die zijn gediend met het fosfaatrechtenstelsel (de bescherming van het milieu en de volksgezondheid en het voldoen aan de verplichtingen die voortvloeien uit de Nitraatrichtlijn) dienen in dit geval zwaarder te wegen dan de belangen van appellant. De (financiële) gevolgen van de keuze tot (verdere) uitbreiding die appellant in die periode heeft gemaakt, dienen dan ook voor zijn risico te blijven. CBB 28-01-2020, ECLI:NL:CBB:2020:51&lt;/p&gt;&lt;p&gt;Het College stelt vast dat verweerder in het verweerschrift onweersproken heeft uiteengezet dat appellant pas na de peildatum over de alle voor het rechtsgeldig functioneren van de uitbreiding benodigde vergunningen – in dit geval de Nbw-vergunning – beschikt. Het College is met verweerder van oordeel dat appellante hiermee met het doen van zijn investeringen is vooruitgelopen op de voor de uitbreiding benodigde Nbw-vergunning voor het houden van 199 melk- en kalfkoeien en 134 stuks jongvee. Zoals het College eerder heeft overwogen in zijn uitspraak van 9 januari 2019 (ECLI:NL:CBB:2019:7) bestaat dan in beginsel geen aanleiding een individuele en buitensporige last aan te nemen. Dit uitgangspunt geldt ook wanneer dat voor appellant aanzienlijke financiële consequenties heeft. Hetgeen appellant heeft aangevoerd, geeft geen aanleiding om van dit uitgangspunt af te wijken. CBB 28-01-2020, ECLI:NL:CBB:2020:52&lt;/p&gt;&lt;p&gt;Het fosfaatrecht moet hoger worden vastgesteld in verband het alsnog meenemen van de vervoederde melk. Er is geen sprake van een individuele en buitensporige last. Appellant beschikte op de peildatum niet over alle benodigde vergunningen. Op grond van de vergunde situatie op de peildatum komt appellante geen fosfaatrecht tekort. De (financiële) gevolgen van de keuze tot uitbreiding dienen voor zijn risico te blijven. Het bestreden besluit is niet in strijd met art. 1 van het EP. CBB 28-01-2020, ECLI:NL:CBB:2020:53&lt;/p&gt;&lt;p&gt;Het beroep is gegrond omdat het fosfaatrecht niet op basis van de juiste dieraantallen is vastgesteld. Er is geen sprake van strijd met art. 1 EP of een individuele en buitensporige last. CBB 28-01-2020, ECLI:NL:CBB:2020:54&lt;/p&gt;&lt;p&gt;Appellant heeft gesteld dat hij hierdoor zijn investeringen niet kan terugverdienen en dat zijn bedrijf financieel een negatief toekomstperspectief heeft. Op zichzelf genomen betekent dat niet dat appellant reeds om die reden een individuele en buitensporige last draagt. Ten aanzien van de mate waarin appellant stelt te zijn geraakt door het fosfaatrechtenstel moet bovendien worden vastgesteld dat uit de financieringsovereenkomst met de Rabobank blijkt dat delen van de financiering niet lijken te zien op de uitbreiding, zodat in zoverre niet inzichtelijk is in hoeverre de financiering en – in het verlengde hiervan – de financiële last verband houdt met het fosfaatrechtenstelsel. Bovendien moet worden vastgesteld dat appellant, door in 2013 en 2014 te investeren in een uitbreiding van circa 100 melk- en kalfkoeien naar 209 melk- en kalfkoeien, gekozen heeft voor een tamelijk forse uitbreiding van het bedrijf. Hoewel appellant heeft aangegeven dat zijn oude stal aan vervanging toe was en hij in de afschaffing van het melkquotum kans heeft gezien om zijn bedrijf uit te breiden, had hij in de onzekere periode voorafgaand aan de afschaffing van het melkquotum een zekere mate van voorzichtigheid moeten betrachten en zich moeten realiseren dat een dergelijke uitbreiding voor hem meer dan de gebruikelijke ondernemersrisico’s met zich zou brengen. Dat, zoals appellant heeft aangevoerd, als gevolg van een fout van de provincie bij het verlenen van de eerste Nbw-vergunning en van procedures tegen de verleende Nbw-vergunningen de bank de financiering van de stal heeft stopgezet en de bouw van de stal vertraging heeft opgelopen, neemt niet weg dat appellant hier zelf de verantwoordelijkheid draagt voor de risico’s die hij heeft genomen door op dat moment in de tijd te investeren. CBB 28-01-2020, ECLI:NL:CBB:2020:58&lt;/p&gt;&lt;p&gt;Appellante beschikte op 2 juli 2015 nog niet over de Nbw-vergunning van Gedeputeerde Staten van Utrecht voor 198 melkkoeien en 136 stuks jongvee. Op basis van de op 2 juli 2015 geldende vergunningen kon appellante maximaal 144 melkkoeien en 90 stuks jongvee houden. Voor zover appellante met de door haar gedane investeringen is vooruitgelopen op de vereiste vergunning voor het in gebruik hebben van het bedrijf, is er, zoals het College eerder heeft overwogen (zie de uitspraak van 9 januari 2019, ECLI:NL:CBB:2019:7), in beginsel geen ruimte om aan te nemen dat sprake is van strijd met art. 1 van het EP. Wat appellante heeft aangevoerd, geeft geen aanleiding om van dit uitgangspunt af te wijken. Appellante heeft overigens ook niet geconcretiseerd en onderbouwd dat zij door de haar toegekende fosfaatrechten te maken kreeg met een buitensporige last. Geen overschrijding van de redelijke termijn. CBB 04-02-2020, ECLI:NL:CBB:2020:59&lt;/p&gt;&lt;p&gt;Verweerder is bij het vaststellen van het fosfaatrecht ingevolge art. 74 van de Uitvoeringsregeling in combinatie met art. 66, tweede lid, van het Uitvoeringsbesluit terecht uitgegaan van de melkproductie in het kalenderjaar 2015. Voor de conclusie dat verweerder die melkproductie onjuist heeft vastgesteld, biedt het aangevoerde geen grond. Het College is voorts met verweerder van oordeel dat appellante geen succesvol beroep kan doen op de knelgevallenregeling. Voor zover al moet worden aangenomen dat sprake was van een dierziekte op het bedrijf van appellante, voldoet zij niet aan de voorwaarde dat op 2 juli 2015 het reguliere fosfaatrecht minimaal 5% lager was als gevolg van deze bijzondere omstandigheid. Verweerder heeft een juiste toepassing gegeven aan de knelgevallenregeling door hier uit te gaan van een vóór 2 juli 2015 gelegen alternatieve peildatum, waarbij terecht geen rekening is gehouden met op de peildatum (nog) niet gerealiseerde uitbreidingsplannen. Appellante heeft aan de hand van het rapport toegelicht dat als gevolg van het aantal toegekende fosfaatrechten de financiële continuïteit van het bedrijf ernstig in gevaar is. Op zichzelf genomen betekent dat niet dat appellante reeds om die reden een individuele en buitensporige last draagt. Bovendien moet worden vastgesteld dat appellante, door in 2014 te investeren in een uitbreiding van circa 70 melk- en kalfkoeien naar 146 melk- en kalfkoeien, gekozen heeft voor een tamelijk forse uitbreiding van het bedrijf in een tijd waarin de melkveehouder redelijkerwijs duidelijk moeten zijn dat een ongeremde groei van de melkveehouderij niet mogelijk was en dat in verband met die afschaffing productiebeperkende maatregelen te verwachten waren. Appellante dient hier zelf de verantwoordelijkheid te dragen voor de risico’s die zij heeft genomen door op dat moment in de tijd te investeren. CBB 04-02-2020, ECLI:NL:CBB:2020:68&lt;/p&gt;&lt;p&gt;Het beroep van appellant op de startersregeling als bedoeld in art. 72 van het Uitvoeringsbesluit Msw slaagt niet. Appellant heeft geen nieuw bedrijf gestart, hij heeft zijn bestaande melkveehouderij enkel verplaatst naar een nieuwe bedrijfslocatie. Een bestaand bedrijf dat uitbreidt, is niet op één lijn te stellen met een nieuw gestart bedrijf. Ook het beroep op de knelgevallenregeling als bedoeld in art. 23, zesde lid, van de Msw slaagt niet. Verweerder heeft gemotiveerd gesteld dat appellant niet voldoet aan de voorwaarde dat het fosfaatrecht op de peildatum minimaal 5% lager is dan het fosfaatrecht kort voordat de buitengewone omstandigheid intrad; ten opzichte van 31 december 2012, voordat de bouwwerkzaamheden zijn gestart, is het aantal dieren gestegen. Appellant heeft dit niet heeft betwist. Verweerder heeft het beroep op de knelgevallenregeling terecht afgewezen. Voorts heeft verweerder terecht de BEX waarden niet als uitgangspunt genomen voor de vaststelling van de fosfaatruimte van het bedrijf van appellant. Ook het beroep dat appellant in dit verband doet op het vertrouwensbeginsel, slaagt niet. Ten slotte heeft appellant naar het oordeel van het College niet aannemelijk gemaakt dat het fosfaatrechtenstelsel een individuele en buitensporige last op hem legt. CBB 04-02-2020, ECLI:NL:CBB:2020:65&lt;/p&gt;&lt;p&gt;Verweerder heeft gemotiveerd gesteld dat het fosfaatrecht op de peildatum niet minimaal 5% lager is dan het fosfaatrecht kort voordat de buitengewone omstandigheid intrad. Ten opzichte van de alternatieve peildatum is het aantal dieren gestegen in plaats van gedaald. Appellante heeft dit niet heeft betwist. Verweerder heeft het beroep op de knelgevallenregeling dan ook terecht afgewezen. Voorts heeft appellante naar het oordeel van het College niet aannemelijk gemaakt dat het fosfaatrechtenstelsel een individuele en buitensporige last op haar legt. Appellante heeft geen gegevens verstrekt die de gevolgen van de invoering van het fosfaatrechtenstelsel voor haar bedrijf inzichtelijk maken. Daarmee heeft zij haar beroep op dit punt onvoldoende onderbouwd. CBB 04-02-2020, ECLI:NL:CBB:2020:66&lt;/p&gt;&lt;p&gt;Verweerder heeft gemotiveerd gesteld dat appellant niet voldoet aan de voorwaarde dat het fosfaatrecht op de peildatum minimaal 5% lager uitvalt; ten opzichte van 28 mei 2013 is het aantal dieren gestegen. Appellant heeft dit niet heeft betwist. De beroepsgrond, die wel de niet gerealiseerde uitbreidingen in aanmerking wil nemen, stuit hier op af. Het door appellant ingebracht rapport mist bewijskracht voor de stelling dat sprake is van een individuele en buitensporige last. Het gaat namelijk uit van een, bedrijfseconomisch irreëel, scenario waarin appellant 422 kg fosfaatrecht onbenut laat. Bovendien wordt zonder overtuigende verklaring, gerekend met een lagere melkprijs dan is vastgesteld in het Handboek Kwantitatieve Informatie Veehouderij en hanteert DLV Advies zonder verklaring in de verschillende scenario’s een uiteenlopende gemiddelde melkgift. Onduidelijk is in hoeverre appellant vóór 2 juli 2015 onomkeerbare verplichtingen is aangegaan. CBB 04-02-2020, ECLI:NL:CBB:2020:76&lt;/p&gt;&lt;p&gt;Appellante heeft niet het bewijs geleverd dat zij, in weerwil van de opgave van de aardappelteler in de gecombineerde opgave, op 15 mei 2015 de feitelijke beschikkingsmacht had over de 16 ha maïsland. Zij beschikt niet over een gebruikstitel. Uit de afspraak blijkt alleen dat de aardappelteler maïs teelt en oogst en dat appellante die maïs tegen betaling afneemt. Daaruit blijkt dus niet meer dan dat appellante de maïs koopt, niet dat zij het teeltplan en bemestingsplan op de maïspercelen op elkaar kon afstemmen. De stelling van appellante dat zij feitelijke beschikkingsmacht heeft over de maïsgrond en dat deze grond om die reden bij de vaststelling van haar fosfaatruimte moet worden betrokken, volgt het College dan ook niet. CBB 04-02-2020, ECLI:NL:CBB:2020:77&lt;/p&gt;&lt;p&gt;Appellante heeft willen uitbreiden van ongeveer 275 naar 603 melkkoeien en bijbehorend jongvee en is daarvoor onomkeerbare verplichtingen aangegaan. Zij heeft ook te maken gehad met dierziekten op haar bedrijf. Appellante komt echter niet in aanmerking voor verhoging van het fosfaatrecht op grond van de knelgevallenregeling, omdat niet is voldaan aan de 5%-eis. Er is geen sprake van strijd met art. 1 van het EP. Appellante heeft ook niet aannemelijk gemaakt dat op haar een individuele en buitensporige last rust. De gestelde financiële last is, zoals blijkt uit de financiële stukken, niet hoofdzakelijk het gevolg van het fosfaatrechtenstelsel. Verder heeft appellante, met haar keuze voor deze zeer forse uitbreiding, een groot risico genomen terwijl in die periode duidelijk was dat productiebegrenzende maatregelen zouden volgen. De belangen die zijn gediend met het fosfaatrechtenstelsel moeten daarom zwaarder wegen dan de belangen van appellante. CBB 26-11-2019, ECLI:NL:CBB:2019:729&lt;/p&gt;&lt;h4&gt;In- uitscharing&lt;/h4&gt;&lt;p&gt;Verdeling waarde fosfaatrechten tussen uit- en inschaarder. Tussenvonnis. Rechtbank Noord-Nederland 15-01-2020, ECLI:NL:RBNNE:2020:138&lt;/p&gt;&lt;h4&gt;Omgekeerde werking&lt;/h4&gt;&lt;p&gt;Tussenuitspraak. Omgevingsvergunning verleend aan derde-partij voor het bouwen van een nieuwe woning op circa 170 meter afstand van het agrarisch bedrijf van eiseres. Het college van burgemeester en wethouders van de gemeente IJsselstein heeft bij het gebruiken van de afwijkingsbevoegdheid uit het bestemmingsplan ten onrechte niet beoordeeld of de omgevingsvergunning geen nadelige invloed zal hebben op de reële uitbreidingsmogelijkheden van het bedrijf van eiseres. Eiseres heeft daarentegen bij haar beroepsgrond niet aannemelijk gemaakt op welke reële uitbreidingsmogelijkheden van haar bedrijf de omgevingsvergunning nadelige invloed heeft. Eiseres krijgt de gelegenheid om haar beroepsgrond aan te vullen. Vervolgens krijgt het college de gelegenheid om het motiveringsgebrek in het bestreden besluit te herstellen. Rechtbank Midden-Nederland 14-01-2020, ECLI:NL:RBMNE:2020:75&lt;/p&gt;&lt;h4&gt;Monsters&lt;/h4&gt;&lt;p&gt;Meststoffenwet. Overtredingen van de verplichtingen om vrachten mest op een juiste wijze te bemonsteren en te verpakken en de monsters in goede staat te bewaren. Niet gebleken dat deze verplichtingen niet van toepassing waren omdat de mest afkomstig zou zijn van een sloopboerderij die niet meer in eigendom was van een landbouwbedrijf. CBB 07-01-2020, ECLI:NL:CBB:2020:15&lt;/p&gt;&lt;h4&gt;Pluimveerechten&lt;/h4&gt;&lt;p&gt;De voorzieningenrechter is voorshands met verweerder van oordeel dat de gedingstukken onvoldoende aanknopingspunten bieden tot twijfel aan de juistheid van de voor verzoeker per 1 januari 2001 berekende pluimveerechten en de voor verzoeker per 1 januari 2006 berekende pluimvee-eenheden. De berekening van de 3.840 pluimveerechten is gebaseerd op een door verzoeker zelf op 12 februari 2001 ingediende melding en verzoeker heeft op 19 april 2001 een overzicht ontvangen van de registratie van de berekende pluimveerechten. Het aantal pluimveerechten is tot de omzetting naar pluimvee-eenheden op 1 januari 2006 niet gewijzigd, zodat deze pluimveerechten met ingang van die datum zijn omgezet naar 7.680 pluimvee-eenheden. Verzoeker is van deze wijziging op de hoogte gesteld bij brief van 21 januari 2006. Na de verkoop van de 7.680 pluimvee-eenheden in 2014 zijn er geen pluimvee-eenheden meer geregistreerd op het bedrijf van verzoeker. Indien verzoeker van mening was dat de pluimveerechten en pluimvee-eenheden onjuist waren berekend had het naar het oordeel van de voorzieningenrechter voor de hand gelegen dat verzoeker was opgekomen tegen de berekeningen en of registraties hiervan. Het is de voorzieningenrechter echter niet gebleken dat verzoeker dat heeft gedaan. Tegen die achtergrond kunnen de door verzoeker overgelegde jaarrekeningen niet tot een ander oordeel leiden, omdat daaruit niet kan worden afgeleid dat er in de van belang zijnde referentiejaren daadwerkelijk meer pluimvee werd gehouden dan door verzoeker zelf is gemeld aan verweerder. De door verzoeker overgelegde notariële akte biedt evenmin aanleiding tot een andere conclusie. Uit deze akte blijkt dat de vader van verzoeker per 7 februari 2000 in verband met zijn uittreding uit de door de vader en verzoeker met elkaar aangegane maatschap afstand heeft gedaan van alle aan hem toekomende of zijn aandeel daarin 7.056 mestproductierechten. Het per 1 januari 2001 geldende stelsel van pluimveerechten was echter niet gebaseerd op dergelijke mestproductierechten maar op de gemiddelde stalbezetting van pluimvee op het bedrijf gedurende het referentiejaar (1995, 1996 of 1997) waarin die bezetting het hoogste was. CBB 07-01-2020, ECLI:NL:CBB:2020:16&lt;/p&gt;&lt;h4&gt;Verantwoorde groei&lt;/h4&gt;&lt;p&gt;Het College is met verweerder en anders dan appellante van oordeel dat de MVFR van appellante niet tot een individuele en buitensporige last leidt. Het College overweegt hiertoe als volgt. Appellante heeft niet gesteld dan wel aangetoond dat zij voor 12 december 2013 al zodanige, onomkeerbare uitbreidingsinvesteringen heeft gedaan, dat deze op zichzelf een individuele en buitensporige last vormen. Met betrekking tot de investeringen, onder meer leges- en advieskosten, die appellante bij de aankondiging van de met de Wvgm ingevoerde maatregelen wellicht al had gedaan, is niet aannemelijk dat deze een individuele en buitensporige last met zich brengen. De bewijslast hiervoor ligt bij appellante. Niet is gesteld of gebleken van overige investeringen en/of financieringsverplichtingen die appellante voor 12 december 2013 is aangegaan, het moment dat duidelijk was, of in ieder geval voor appellante duidelijk kon zijn, dat extra investeringen in de verwerking van mest dan wel de aankoop van grond nodig zouden zijn, in het geval dat de plannen voor de bedrijfsuitbreiding zouden worden doorgezet. Eventuele nadien gemaakte kosten zouden daarom in hun geheel voor het eigen ondernemersrisico van appellante komen. CBB 07-01-2020, ECLI:NL:CBB:2020:18&lt;/p&gt;&lt;h4&gt;Vervoersbewijzen&lt;/h4&gt;&lt;p&gt;Boetes die zijn opgelegd voor het verkeerd opmaken van vervoersbewijzen dierlijke mest zijn ten onrechte niet gematigd op grond van het door de minister gehanteerde beleid bij de overschrijding van de beslistermijn als bedoeld in art. 5:51, eerste lid, Awb. Geen verdere matiging op grond van overschrijding redelijke termijn, nu deze minder dan 6 maanden bedraagt. CBB 04-02-2020, ECLI:NL:CBB:2020:60&lt;/p&gt;&lt;h4&gt;Gezondheid&lt;/h4&gt;&lt;p&gt;Betreft beroep tegen een omgevingsvergunning beperkte milieutoets (OBM) voor het wijzigen van een legkippenhouderij in een geitenhouderij. In beroep is aangevoerd verweerder in verband met nadelige gezondheidseffecten van het wonen bij geitenhouderijen (Q-koorts en verhoogde kans op longontsteking) een Milieueffectrapport (MER) had moeten verlangen en de OBM had moeten weigeren. De rechtbank is van oordeel dat verweerder toereikend heeft onderbouwd dat er geen belangrijke nadelige gevolgen voor het milieu kunnen optreden in verband met het risico op Q-koorts. De rechtbank overweegt dat verweerder ten tijde van diens besluitvorming kon beschikken over het rapport ‘Veehouderij en Gezondheid Omwonenden’ (VGO I) maar niet over de daarna uitgebrachte rapporten (VGO II en III) en daarop gebaseerde adviezen. Gezien de inhoud van het VGO I rapport dat geen algemeen aanvaarde wetenschappelijke inzichten bevat, en rekening houdend met de lokale omstandigheden (geen concentratie van veehouderijen), heeft verweerder het gezondheidsrisico op onder meer longontsteking op basis van de ten tijde van de besluitvorming voorhanden (medische) informatie, op zorgvuldige wijze beoordeeld. Voor weigering van de OBM bestond daarom geen grond. De rechtbank verklaart het beroep ongegrond. Rechtbank Limburg 31-01-2020, ECLI:NL:RBLIM:2020:768&lt;/p&gt;&lt;h4&gt;Pluimveerecht&lt;/h4&gt;&lt;p&gt;Pluimveezaak (art. 20 Meststoffenwet). Verdachte heeft als feitelijk leidinggever van een onderneming gedurende twee jaar een grote hoeveelheid pluimvee (35.000 leghennen) gehouden, terwijl het bedrijf geen enkel pluimveerecht bezat. Gevangenisstraf 3 maanden. Rechtbank Amsterdam 29-01-2020, ECLI:NL:RBAMS:2020:542 en ECLI:NL:RBAMS:2020:543.&lt;/p&gt;&lt;h2&gt;Rechtspersonen&lt;/h2&gt;&lt;h4&gt;Maatschap&lt;/h4&gt;&lt;p&gt;Personen- en familierecht; huwelijksvermogensrecht; huwelijkse voorwaarden; overeenkomst van maatschap; ontbinding maatschap; arbeidsvergoeding; inbreng eigendom of genot. Hof Den Bosch 30-01-2020, ECLI:NL:GHSHE:2020:280&lt;/p&gt;&lt;h2&gt;Fiscaal recht&lt;/h2&gt;&lt;h4&gt;Aanhorigheid&lt;/h4&gt;&lt;p&gt;Het Hof heeft geoordeeld dat het voor de beantwoording van de vraag of een bouwwerk een aanhorigheid van een gebouw is als bedoeld in art. 3.30a, lid 2, Wet IB 2001, beslissend is of het bouwwerk behoort bij dat gebouw, daarbij in gebruik is en daaraan dienstbaar is. Dat oordeel is juist. Blijkens de totstandkomingsgeschiedenis van art. 3.30a, lid 2, Wet IB 20012 heeft de wetgever in die bepaling het begrip ‘aanhorigheden’ willen gebruiken op dezelfde manier als waarop dat begrip elders in de fiscale wetgeving wordt toegepast. Er is geen aanleiding om in afwijking van die bedoeling aan dat begrip voor de toepassing van art. 3.30a Wet IB 2001 een eigen inhoud te geven. Het middel betoogt daarom tevergeefs dat beslissend moet zijn of het bouwwerk onmiddellijk en uitsluitend dienstbaar is aan een gebouw. Het middel wijst op rechtspraak waarin die maatstaf is aangelegd. Deze rechtspraak is echter gewezen in de context van de vraag of een bouwwerk een (onderdeel van een) gebouw is dan wel is aan te merken als een zelfstandig bedrijfsmiddel. In diezelfde context moeten de passages in de totstandkomingsgeschiedenis van art. 3.30a Wet IB 2001 worden geplaatst waarnaar het middel verwijst. De omstandigheid dat een bouwwerk volgens deze maatstaf geen onderdeel van een gebouw is, sluit niet uit dat dit bouwwerk een aanhorigheid van dat gebouw is in de zin van art. 3.30a, lid 2, Wet IB 2001. HR 17-01-2020, ECLI:NL:HR:2020:64&lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;Voor een verslag van de Landbouwraad van december 2019 zie &lt;span class="italic"&gt;Kamerstukken II&lt;/span&gt; 2019/20, 21501-32, nr. 1222. Aandacht voor onder meer dierenwelzijn en de toekomst van het GLB.&lt;/p&gt;&lt;p&gt;Over de geannoteerde agenda van de Landbouw- en Visserijraad van 27 januari 2020 heeft de vaste commissie een aantal vragen en opmerkingen voorgelegd. De minister heeft die beantwoord. (&lt;span class="italic"&gt;Kamerstukken II&lt;/span&gt; 2019/20, 21501-32, nr. 1224). De agenda zelf heeft nr. 1223.&lt;/p&gt;&lt;h2&gt;Diversen&lt;/h2&gt;&lt;h4&gt;Melkquotum&lt;/h4&gt;&lt;p&gt;Pandgever aangesproken op grond van toerekenbare tekortkoming door melkquotum waarop het pandrecht rustte te vervreemden. Geen beroep op verrekening nu beweerdelijke tegenvordering niet toekomt aan pandgever. Geen sprake van rekening-courant bij registratie melkquotum. Geen eigen schuld bij pandhouder. Hof Den Bosch 14-01-2020, ECLI:NL:GHSHE:2020:78&lt;/p&gt;</content><legacyfootnotes/><footnotes><footnote/></footnotes><auteurs/><published>2020-02-26 16:47:15</published><modified>2020-02-27 09:42:02</modified><editiondate>2020-02-26</editiondate><htmlpath>https://denhollander.info/artikel/15993</htmlpath></article>
</articles></edition>
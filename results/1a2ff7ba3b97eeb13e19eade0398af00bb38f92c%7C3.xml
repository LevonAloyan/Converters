<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2007</searchword><id>3782</id><udhid>UDH:TvAR/3782</udhid><titel>Van den Boom / Zegers (TvAR 2007/5386,5387,5388,5389,5390,5391,5392)</titel><searchwords><searchword>TvAR 2/2007</searchword><searchword>TvAR 2007/5386</searchword><searchword>TvAR 2007/5387</searchword><searchword>TvAR 2007/5388</searchword><searchword>TvAR 2007/5389</searchword><searchword>TvAR 2007/5390</searchword><searchword>TvAR 2007/5391</searchword><searchword>TvAR 2007/5392</searchword><searchword>UDH:TvAR/3782</searchword></searchwords><attachments><attachment><name>TvAR_2007_2-jurisprudentie.pdf</name><extention>pdf</extention><url>https://denhollander.info/download/3776/ci</url></attachment></attachments><inleiding>&lt;p&gt;[Pw art. 38] Verplichte afwijzingsgronden niet van toepassing, zodat aan de hand van de billijkheid wordt beslist. Enig belang bij gepachte aan de zijde van de pachter moet aanwezig worden geacht, nu zij de grond in haar agrarische bedrijf gebruikt en met het gebruik rekening houdt bij de opstelling van het teeltplan en de in dat kader gedane investeringen. Verpachter heeft hier tegenover geen voldoende onderbouwd en duidelijk belang bij verpachte gesteld. Hij heeft zijn stelling dat hij slechts een AOW uitkering geniet en hoopt met het in eigen beheer verkrijgen van het gepachte een betere aanvulling op zijn huidige inkomsten te krijgen dan thans wordt gegenereerd door de te ontvangen pachtsommen, in het geheel niet onderbouwd. Zo heeft hij zijn financi&amp;euml;le positie (alleen inkomsten uit een AOW uitkering) niet met stukken onderbouwd en heeft hij desgevraagd niet kunnen aangeven met welk gebruik van het gepachte hij verwacht meer inkomen te genereren dan thans wordt gegenereerd door de te ontvangen pachtsommen. Ter zitting heeft hij slechts zijn standpunt herhaald dat hij de grond terugwil en dat hij dan wel ziet wat hij er mee doet. Volgt verlenging met zes jaren.&lt;/p&gt;</inleiding><content>&lt;p&gt;Beschikking in de zaak van: de besloten vennootschap met beperkte aansprakelijkheid A.H. van den Boom Agrarische bedrijven B.V., gevestigd te Boekel, appellante, procureur: mr. F.J. Boom, tegen: Hendrikus Wilhelmus Petrus Zegers, wonende te Holthees, gemeente Boxmeer, ge&amp;iuml;ntimeerde, procureur: mr. J.C.N.B. Kaal. 1. Het geding in eerste aanleg De pachtkamer van de rechtbank te &amp;lsquo;s-Hertogenbosch, sector kanton, locatie Boxmeer heeft op 13 september 2005 een beschikking gegeven tussen appellante (verder te noemen: Van den Boom) als verzoekster en ge&amp;iuml;ntimeerde (verder te noemen: Zegers) als verweerder. Van deze beschikking is een kopie aangehecht. 2. Het geding in hoger beroep 2.1. Van den Boom is bij op 13 oktober 2005 ter griffie van het hof ingekomen beroepschrift in hoger beroep gekomen van voornoemde beschikking van 13 september 2005, heeft die beschikking bestreden, producties overgelegd en het hof verzocht bij beschikking: primair: het beroep tegen de bestreden beslissing gegrond te verklaren en het verzoek om verlenging van de pachtovereenkomst met een periode van zes jaren alsnog toe te wijzen; subsidiair: het beroep tegen de bestreden gegrond te verklaren en het verzoek om verlenging van de pachtovereenkomst toe te wijzen met een periode van minder dan zes jaren en wel een zoveel kortere termijn als uit de bijzondere omstandigheden voortvloeit; meer subsidiair: voor zover het beroep ongegrond wordt verklaard, te bepalen dat Zegers een bedrag aan Van den Boom moet betalen in geval mocht blijken dat Zegers de grond na pachtbe&amp;euml;indiging, in afwijking van hetgeen Zegers aan de pachtkamer van de rechtbank te &amp;rsquo;s-Hertogenbosch kenbaar heeft gemaakt, niet zelf in agrarisch gebruik zal gaan nemen dan wel voor andere dan agrarische doeleinden in gebruik zal gaan nemen, zulks onverminderd het recht van Van den Boom op verdere schadevergoeding; zowel primair, subsidiair als meer subsidiair: Zegers te veroordelen in de kosten van de onderhavige procedure. 2.2. Bij op 11 november 2005 ter griffie van het hof ingekomen verweerschrift heeft Zegers verweer gevoerd tegen het door Van den Boom in het beroepschrift aangevoerde, producties in het geding gebracht en heeft hij het hof verzocht om het ingestelde beroep ongegrond te verklaren en de beslissing van de pachtkamer van de rechtbank te &amp;rsquo;s-Hertogenbosch te bekrachtigen, zo nodig onder verbetering van gronden, met veroordeling van Van den Boom in de kosten van de onderhavige procedure. 2.3. Op 23 januari 2005 heeft de mondelinge behandeling plaatsgevonden. Namens Van den Boom is verschenen haar directeur A.H. van den Boom, bijgestaan door mr. A.A.M. van Exsel, advocaat te &amp;rsquo;s-Hertogenbosch. Zegers is in persoon verschenen, bijgestaan door mr. ing. J.P.J.M. Rouwet, advocaat te Mill. Bij die gelegenheid hebben partijen aan het hof inlichtingen verstrekt en hebben de advocaten de wederzijdse standpunten toegelicht, beiden mede aan de hand van pleitnotities. 2.4. Vervolgens is een datum voor beschikking bepaald. 3. De vaststaande feiten 3.1. Tussen partijen staat op grond van hetgeen enerzijds is gesteld en anderzijds niet is betwist alsmede op grond van de niet betwiste inhoud van de overgelegde stukken het navolgende vast. 3.2. Partijen hebben in het jaar 2000 een pachtovereenkomst gesloten, ingaande op 1 januari 2000 voor een periode van 6 jaar en mitsdien eindigend op 31 december 2005, met betrekking tot een perceel bouwland te De Weerd, kadastraal bekend gemeente Boxmeer, sectie G, nummer 394, ter grootte van 7.01.00 ha. 3.3. Deze pachtovereenkomst is op 29 maart 2000 bij de grondkamer Zuid ingekomen en is op 24 augustus 2001 door die grondkamer goedgekeurd. 3.4. Bij aangetekend verzonden brief van 10 december 2004 heeft Zegers aan Van den Boom te kennen gegeven geen verdere verlenging van de pachtovereenkomst te wensen. 4. De mondelinge behandeling Ter zitting van het hof is, zakelijk weergegeven, het volgende verklaard: Door A.H. Van den Boom: Ik ben 44 jaar oud en ben enig directeur van de besloten vennootschap Van den Boom. Daarnaast ben ik enig directeur van A.H. van den Boom Holding B.V., A.H. van den Boom Vee- en Varkenshandel B.V. en Ottoland B.V. (voerinkoop). De onderhavige B.V. (A.H. van den Boom Agrarisch Bedrijf ) heeft twee man personeel in dienst. Mijn vader speelt geen rol meer in het bedrijf; hij is niet meer actief. De totale oppervlakte van mijn gemengd bedrijf bedraagt 148.14 ha, waarvan 108 ha eigendom is en 40 ha gepacht van derden. Die 40 ha is reguliere pacht en bevat ook de onderhavige 7.01 ha. 2.53 Ha van mijn bedrijfsareaal is grasland en de rest (145.61 ha) is bouwland. Ik verbouw onder meer ma&amp;iuml;s, suikerbieten en aardappelen. Ik heb een suikerquotum van 278.775 kg polsuiker. Daarnaast bezit ik 300 &amp;agrave; 400 stuks rundvee en circa 8000 varkens. Het onderhavige perceel van 7.01 ha ligt ongeveer 30 km van mijn huiskavel verwijderd. Het ligt in de buurt van zo&amp;rsquo;n 20 ha andere grond die ik eveneens pacht. De wederpartij heeft aangevoerd dat de grond niet geschikt is voor de akkerbouw. Dit was zo toen wij de grond kregen, maar inmiddels is de grond geschikt gemaakt. Ik heb eerst 3 &amp;agrave; 4 jaar korrelma&amp;iuml;s op het perceel verbouwd. Niet vorig jaar, maar het jaar daarvoor, heb ik voor het eerst aardappelen op het perceel verbouwd, waarbij ik de gewasresten heb laten liggen met het oog op de structuurverbetering. Er is toen 62 ton aardappelen per ha gerooid. Het afgelopen jaar heb ik weer ma&amp;iuml;s verbouwd op het perceel en dit jaar ben ik van plan suikerbieten op het perceel te verbouwen. De structuur van de grond is inmiddels zo goed dat dit mogelijk is. Het klopt dat de eerste paar jaar de onderhavige pachtgrond aan de achterkant van het perceel nat was; dit had met de structuur te maken. De grond is niet gedraineerd. De in het geding gebrachte foto&amp;rsquo;s, waarop het perceel onder water staat, zijn gemaakt in een jaar dat alles onder water stond. Inmiddels is de structuurverbetering van de onderhavige pachtgrond van dien aard dat het water geen probleem meer is. Ik teel de aardappelen en suikerbieten 1 op 5, omdat er anders sprake is van te veel structuurbederf en met het oog op de ziektedruk. De grond bestaat uit lichte klei. Door Zegers: Ik ben 75 jaar oud en weduwnaar. Ik ontvang momenteel alleen een AOW-uitkering. Ik had vroeger een rundveebedrijf en -handel. Ik heb in het kader van mijn bedrijf nooit een pensioen opgebouwd. Mijn eigen vermogen bestaat uit de gronden die ik in mijn bezit heb. Daarnaast heb ik geen eigen vermogen. Naast mijn inkomsten uit AOW en de pacht (&amp;euro; 714,- per ha) heb ik wat inkomen uit het vee dat ik heb aangenomen om te weiden op mijn grond. Naast de onderhavige verpachte grond bezit ik nog 3.20 ha en 0.85 ha, tezamen circa 4 ha. Op deze 4 ha staat het hiervoor genoemde vee van anderen. Ik woon circa 2 km van de verpachte grond vandaan en de overige 4 ha sluiten bijna op deze grond aan. Ik had de onderhavige gepachte grond in het eerste jaar steeds van jaar tot jaar en van gewas tot gewas verpacht. In het tweede jaar is er iets verkeerd gelopen. Het is altijd mijn bedoeling geweest dat de pacht slechts 5 jaar vanaf het begin zou duren. Ik wou de grond te allen tijde weer terug kunnen krijgen, om bijvoorbeeld zelf te gebruiken en er vee op te weiden. Ik wil ook nu de grond graag terug. Wat ik er dan vervolgens mee ga doen, weet ik nog niet. Plannen om aan Van den Boom te verkopen heb ik niet. 5. De beoordeling van het geschil in hoger beroep 5.1. Van den Boom verzoekt verlenging van de pachtovereenkomst, primair met de wettelijke duur van zes jaren. 5.2. Het hof stelt vast dat, voor zover Zegers zich op het standpunt heeft gesteld dat het verlengingsverzoek van Van den Boom dient te worden afgewezen omdat hij het verpachte persoonlijk voor een tot de landbouw betrekkelijk doel in gebruik wil nemen in de zin van artikel 41 lid 1 van de Pachtwet, hij dit voornemen onvoldoende heeft onderbouwd. Ter zitting bij het hof heeft Zegers nogmaals expliciet verklaard dat hij de grond wel terug wil, maar dat hij nog niet weet wat hij er mee gaat doen. De verplichte afwijzingsgrond van artikel 41 lid 1 Pachtwet is hier derhalve niet van toepassing. 5.3. Nu door Zegers ook geen overige verplichte afwijzingsgronden naar voren zijn gebracht, zal het hof op grond van artikel 38 Pachtwet op het verzoek naar billijkheid beslissen. 5.4. Van den Boom heeft aangevoerd dat het gebruik van de pachtgrond voor haar van essentieel belang is. Zij geeft aan de gepachte grond onder meer nodig te hebben in verband met de vruchtwisseling. De gepachte grond maakt ongeveer 5% van de totale gebruiksoppervlakte uit. Volgens Van den Boom wordt zij door het verlies van het gepachte ernstig in de grondslag van haar maatschappelijk bestaan als (zelfstandig) landbouwer aangetast. Zo zal zij meer varkensmest buiten haar bedrijf moeten afzetten, hetgeen - volgens Van den Boom - een extra kostenpost oplevert van circa &amp;euro; 12.000,- per jaar. Daarnaast kan zij minder aardappels telen, waardoor Van den Boom - naar haar zeggen - een lager akkerbouwsaldo haalt van &amp;euro; 14.700,-. Verder zullen er volgens Van den Boom jaarlijks 15 stieren minder gehouden kunnen worden waardoor er een bedrag van &amp;euro; 3.150,- aan subsidie wordt misgelopen en zal een lager saldo in de stierenhouderij worden gerealiseerd van &amp;euro; 3.000,-. In totaliteit verwacht Van den Boom dat door het verlies van het gepachte een lager resultaat van &amp;euro; 32.850,- op jaarbasis zal worden gerealiseerd. 5.5. Hiertegenover staat het belang van Zegers. Zegers heeft aangevoerd dat hij bij het aangaan van de pachtovereenkomst met Van den Boom sr. heeft gesproken over het feit dat hij na afloop van de (termijn van 5 jaar van de) pachtovereenkomst weer vrij over de grond zou willen beschikken. Van de kant van Van den Boom is uitdrukkelijk verklaard dat pachter op dat punt &amp;lsquo;geen problemen&amp;rsquo; zou maken. Zegers wil de grond (eventueel) zelf gaan gebruiken, bijvoorbeeld door vee op de grond te laten weiden, en hoopt daarmee een betere aanvulling op zijn huidige inkomsten te krijgen dan thans wordt gegenereerd door de te ontvangen pachtsommen. Zegers heeft op dit moment slechts een uitkering uit hoofde van de AOW. 5.6. Het hof is, alle omstandigheden van dit geval mede in aanmerking nemend, van oordeel dat het belang van Van den Boom naar billijkheid de doorslag moet geven. Weliswaar is het hof niet van oordeel dat Van den Boom door het verlies van het gepachte ernstig in de grondslag van haar maatschappelijk bestaan (als zelfstandig landbouwer) wordt aangetast, maar wel moet enig belang bij het gepachte voor Van den Boom aanwezig worden geacht. Van den Boom gebruikt de onderhavige grond immers in haar agrarisch bedrijf en heeft bij de opstelling van haar teeltplan en de in dat kader gedane investeringen rekening gehouden met het gebruik van het gepachte. Daartegenover heeft Zegers geen voldoende onderbouwd en duidelijk belang bij het gepachte gesteld. Zegers heeft zijn stelling dat hij slechts een AOW uitkering geniet en hoopt met het in eigen beheer verkrijgen van het gepachte een betere aanvulling op zijn huidige inkomsten te krijgen dan thans wordt gegenereerd door de te ontvangen pachtsommen, in het geheel niet onderbouwd. Zo heeft hij zijn financi&amp;euml;le positie (alleen inkomsten uit een AOW uitkering) niet met stukken onderbouwd en heeft hij desgevraagd niet kunnen aangeven met welk gebruik van het gepachte hij verwacht meer inkomen te genereren dan thans wordt gegenereerd door de te ontvangen pachtsommen. Ter zitting heeft Zegers slechts zijn standpunt herhaald dat hij de grond terugwil en dat hij dan wel ziet wat hij er mee doet. 5.7. Gelet op het vorenoverwogene dient het verlengingsverzoek van Van den Boom te worden toegewezen. De beschikking waarvan beroep zal derhalve worden vernietigd en de tussen partijen bestaande pachtovereenkomst zal worden verlengd voor de duur van zes jaren. Zegers zal als de in het ongelijk gestelde partij worden veroordeeld in de kosten van de procedure in beide instanties. 6. De beslissing Het hof, beschikkende in hoger beroep: vernietigt de tussen partijen gegeven beschikking van de rechtbank te &amp;rsquo;s-Hertogenbosch, locatie Boxmeer van 13 september 2005, en opnieuw beschikkende; verlengt de tussen partijen gesloten pachtovereenkomst ten aanzien van het perceel bouwland te De Weerd, kadastraal bekend gemeente Boxmeer, sectie G, nummer 394, met een termijn van zes jaren vanaf 1 januari 2006; veroordeelt Zegers in de kosten van beide instanties, aan de zijde van Van den Boom begroot op &amp;euro; 500,- voor gemachtigdensalaris en op &amp;euro; 273,- voor griffierecht voor de eerste aanleg en op &amp;euro; 1.788,- voor salaris van de procureur en op &amp;euro; 244,- voor griffierecht voor het hoger beroep.&lt;/p&gt;</content><legacyfootnotes/><footnotes><footnote/></footnotes><auteurs/><published>2007-02-01 00:00:00</published><modified>2017-06-08 15:52:32</modified><editiondate>2007-02-01</editiondate><htmlpath>https://denhollander.info/artikel/3782</htmlpath></article>
</articles></edition>
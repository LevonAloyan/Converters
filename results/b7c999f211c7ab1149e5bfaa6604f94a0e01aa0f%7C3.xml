<edition><articles><article><jaar>1998</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1998</searchword><id>4869</id><udhid>UDH:TvAR/4869</udhid><titel>M.F.W. J. / Lijst der geldelijke regelingen in de ruilverkaveling 'Midden Maas-land' (TvAR 1998/4926)</titel><searchwords><searchword>TvAR 7/8/1998</searchword><searchword>TvAR 1998/4926</searchword><searchword>UDH:TvAR/4869</searchword></searchwords><attachments><attachment><name>1998_nr 78_Rechtspraak_4926.pdf</name><extention>pdf</extention><url>https://denhollander.info/download/4811/ci</url></attachment></attachments><inleiding>Landinrichtingswet art. 212, 228&#13;
&#13;
Aankoop na peildatum plan van toedeling. Reclamant vindt het onredelijk dat hij moet betalen voor een overbedeling die niet op het door hem verworven perceel ligt. Ingevolge artikel 228 van de Landinrichtingswet is terecht een evenredig deel van de landinrich-tingsrente aan reclamant in rekening gebracht. Of partijen, teneinde onbillijke gevolgen voor de koper te voorkomen, al dan niet een afwijkende wijze van verrekening zijn overeengekomen is geen zaak van de commissie. Dat reclamant niet van de exacte omvang van de overbedeling zou hebben geweten regardeert de landinrichtingscommissie evenmin; reclamant had eventueel zelf onderzoek kunnen instellen, met name door navraag te doen bij de verkoopster of bij de passerende notaris. </inleiding><content>M.F.W. J., reclamant,&#13;
tegen&#13;
de lijst der geldelijke regelingen in de ruilver-kaveling 'Midden Maasland'&#13;
(...)&#13;
Het bezwaar&#13;
In het kader van deze ruilverkaveling zouden krachtens het in april 1986 ter visie gelegde plan van toedeling aan G. Hoevenaars in eigendom worden toegedeeld de percelen, in het plan toedeling aangeduid als één perceel nr. 103006 doch thans kadastraal aangeduid als Ravenstein M 13 en M 14, tezamen groot 1.44.30 ha. Daarbij was ten opzichte van de inbreng sprake van een overbedeling van 280 m2, welke overbedeling deel uitmaakt van het huidige perceel M 14. Bij notariële akte van 19 december 1986 heeft G. Hoevenaars zijn gehele toedeling verkocht aan K.E.A.M, van Vugt, die op diezelfde datum een deel van dat onroerend goed, thans kadastraal genum-merd Ravenstein M 13, groot 1.08.50 ha., heeft verkocht en in eigendom heeft overge-dragen aan reclamant. Aangezien deze trans-actie plaatsvond na de peildatum (1 februari 1985), is de oorspronkelijk ten laste van Hoe-venaars komende landinrichtingsrente naar verhouding van de kadastrale grootte evenre-dig verdeeld over de percelen M 13 en M 14. Het overbedeelde perceelsgedeelte ter grootte van 280 m2 is geschat op ƒ 18.000,-/ha., het-geen na vermenigvuldiging met een in deze ruilverkaveling op 2,35 vastgestelde factor resulteert in een verkeerswaarde van ƒ 4,20/m2. Op grond daarvan is het door reclamant ver-worven perceel M 13 belast met een ruilverka-velingsrente van in totaal ƒ 1.055,-.&#13;
Het bezwaar van reclamant is tweeledig en richt zich enerzijds tegen het aan hem in reke-ning brengen van ruilverkavelingsrente op zichzelf en anderzijds tegen de waardering van het overbedeelde stuk grond op ƒ 4,20 per m2 en derhalve tegen de hoogte van de in rekening gebrachte ruilverkavelingsrente. Hij heeft een en ander - zakelijk weergegeven -als volgt toegelicht.&#13;
A. Reclamant vindt het onredelijk dat hij betaalt voor een overbedeling die niet op het door hem verworven perceel M 13 ligt, doch deel uitmaakt van het aan Hoevenaars toege- deelde en aan Van Vugt in eigendom toebeho- rende perceel M 14. Bovendien stelt hij bij aankoop van thans perceel M 13 niet te heb ben geweten van welke omvang die overbede- ling was en dus ook niet welke landinrich- tingslasten hij op zich nam.&#13;
B. De voor de overbedeling gehanteerde ver- rekenprijs van ƒ 4,20/m2 is te hoog. Het be treft bosgrond met een reële verkeerswaarde van ƒ 0,70 a ƒ 0,80 per m2.&#13;
Het standpunt van de (Centrale) Landinrich-tingscommissie&#13;
Primair is de Centrale Commissie van oordeel dat reclamant niet ontvankelijk is in zijn be-zwaar, omdat het niet binnen de termijn van artikel 214 van de Landinrichtingswet zou zijn ingediend. Subsidiair heeft de vertegen-woordiger van de Centrale commissie - zake-lijk weergegeven - het volgende aangevoerd. A. Het in rekening brengen van landinrich-tingsrente zoals bij reclamant heeft plaatsge-vonden is gebaseerd op de wet. Ingevolge artikel 228, lid 1 van de Landinrichtingswet wordt in geval van een aankoop na peildatum, waardoor een kadastraal perceel wordt ge-splitst, de voor dat perceel vastgestelde land-inrichtingsrente van de nog niet aangevangen kalenderjaren verdeeld over de na de splitsing ontstane kadastrale percelen naar verhouding van de kadastrale grootten. Betrokkenen kun-nen eventuele onbillijke consequenties van deze regeling voorkomen door in de koop- of transportakte een anders luidend beding op te nemen. In het geval van reclamant is dat niet gebeurd, ofschoon het ten tijde van het aan-gaan van de koopovereenkomst aan partijen reeds bekend was dat het perceel met de hui-&#13;
dige kadastrale aanduiding M 14, in eigendom van Van Vugt voornoemd, in het kader van de ruilverkaveling zou worden vergroot met 280 m2. De consequenties daarvan voor de lijst der geldelijke regelingen behoorden recla-mant genoegzaam bekend te zijn. B. In de inbrengsituatie werd het overbedeel-de perceelsgedeelte (als berm) geacht te behoren tot de weg Domineeshoef. Na toedeling is die strook grond één geheel gaan vormen met het erf van de huiskavel M 14. Vergroting van het bij het woonhuis op kavel M 14 behorende erf betekent vergroting, althans extra bescherming van de privacy van de bewoners. Onder deze omstandigheden kan niet worden gesteld dat de verkeerswaarde lager ligt dan ƒ 4,20/m2, eerder is het tegenovergestelde het geval.&#13;
De beoordeling&#13;
Het standpunt van de commissie dat recla-mant niet in dit onderdeel van zijn bezwaar kan worden ontvangen deelt de rechtbank niet. Weliswaar is juist dat dit onderdeel van zijn bezwaar niet met zoveel woorden valt te lezen in het bezwaarschrift, het is echter bij de behandeling van het bezwaarschrift door de commissie wel als afzonderlijk bezwaar gefor-muleerd en inhoudelijk behandeld. Het sum-miere bezwaarschrift liet ruimte voor het geven van een nadere omschrijving, waartoe de commissie reclamant ook in de gelegenheid heeft gesteld. Het gaat daarom niet aan thans het bezwaar niet-ontvankelijk te achten. A. Het eerste onderdeel van het bezwaar is ongegrond. Als onweersproken staat vast dat het perceel nr. 103600, dat aan Hoevenaars werd toegedeeld, een overbedeling inhield van 280 m2. Na verkoop door Hoevenaars aan Van Vught is - na gedeeltelijke verkoop door Van Vught aan reclamant - het perceel Raven-stein M 13 na de peildatum van eerstgenoemd perceel afgesplitst; de aan Van Vught verblij-vende huiskavel kreeg de aanduiding Raven-stein M 14. Ingevolge artikel 228 van de Landinrichtingswet is terecht een evenredig deel van de landinrichtingsrente aan reclamant in rekening gebracht. Of partijen, teneinde onbillijke gevolgen voor de koper te voorko-men, al dan niet een afwijkende wijze van ver-rekening zijn overeengekomen is geen zaak van de commissie. Dat reclamant niet van de&#13;
exacte omvang van de overbedeling zou heb-ben geweten regardeert de landinrichtings-commissie evenmin; reclamant had eventueel zelf onderzoek kunnen instellen, met name door navraag te doen bij de verkoopster Van Vught of bij de passerende notaris. B. Ook het tweede onderdeel van het bezwaar kan niet worden gehonoreerd. Onweersproken staat vast dat de overbedeling is toegevoegd aan een huiskavel (thans kadastraal genummerd M 14). Zelfs indien, zoals reclamant stelt, de op het overbedeelde perceelsgedeelte staande bomen niet gerooid mogen worden, dan nog verkrijgt de huiskavel door deze bebossing een zekere meerwaarde, welke meerwaarde op haar beurt weer doorwerkt in de grondprijs van de overbedeling. Deze grondprijs per m2 zal eerder hoger en niet lager zijn dan de prijs voor "zuivere" bosgrond. Tegen die achtergrond acht de rechtbank de door de landinrichtingscommissie conform het pro-ces-verbaal van aanwijzingen vastgestelde prijs van ƒ 4,20/m2 alleszins redelijk. Als de in het ongelijk gestelde partij dient reclamant de proceskosten van de gezamenlijke belanghebbenden te dragen.&#13;
De beslissing&#13;
De rechtbank: verklaart het bezwaar ongegrond;&#13;
beide onderdelen&#13;
(enz.)</content><legacyfootnotes/><footnotes><footnote/></footnotes><auteurs/><published>1998-07-01 00:00:00</published><modified>1994-11-22 00:00:00</modified><editiondate>1998-07-01</editiondate><htmlpath>https://denhollander.info/artikel/4869</htmlpath></article>
</articles></edition>
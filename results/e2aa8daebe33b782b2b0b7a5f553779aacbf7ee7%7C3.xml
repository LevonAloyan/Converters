<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2005</searchword><id>4385</id><udhid>UDH:TvAR/4385</udhid><titel>Landinrichtingscommissie en Baars / lijst der geldelijke regelingen in de ruilverkaveling Vijfheerenlanden (TvAR 2005/5290)</titel><searchwords><searchword>TvAR 7/8/2005</searchword><searchword>TvAR 2005/5290</searchword><searchword>UDH:TvAR/4385</searchword></searchwords><attachments><attachment><name>2005_nr 78_Rechtspraak_5290.pdf</name><extention>pdf</extention><url>https://denhollander.info/download/4343/ci</url></attachment></attachments><inleiding>[Landinrichtingswet art. 210, 212, 214]&#13;
&#13;
Het bezwaar van de landinrichtingscommissie&#13;
(LC) dient niet-ontvankelijk te worden&#13;
verklaard, omdat de LC geen belanghebbende&#13;
is in de zin van art. 214 Landinrichtingswet.&#13;
De LC heeft bij gebreke van&#13;
aanspraken of verplichtingen die in het&#13;
geheel der geldelijke verrekeningen door&#13;
gegrondverklaring van bezwaren een&#13;
corresponderende verandering kunnen&#13;
ondergaan, geen rechtstreeks bij de lijst der&#13;
geldelijke regelingen betrokken belang.&#13;
Reclamant Baars is ontvankelijk in zijn&#13;
bezwaar, nu hij een rechtstreeks betrokken&#13;
belang heeft bij de lijst der geldelijke&#13;
regelingen, inclusief de daarin opgenomen&#13;
verrekenpost. Reclamant heeft als een der&#13;
gezamenlijke eigenaren in het blok aanspraken&#13;
of verplichtingen, die in het geheel&#13;
der geldelijke verrekening door gegrondverklaring&#13;
van bezwaren een corresponderende&#13;
verandering kunnen ondergaan.&#13;
Een tekort of overschot bij de verrekenposten&#13;
wordt verrekend via de basiskosten&#13;
en derhalve kan dit van invloed zijn op het&#13;
door de gezamenlijke eigenaren bij de&#13;
basiskosten uiteindelijk per punt te betalen&#13;
bedrag. De rechtbank wijzigt de lijst der&#13;
geldelijke regelingen door verrekenposten&#13;
bij een aantal belanghebbenden hoger vast&#13;
te stellen.</inleiding><content>VONNIS IN DE GEVOEGDE ZAKEN&#13;
VAN:&#13;
1. De Landinrichtingscommissie voor de ruilverkaveling&#13;
Vijfheerenlanden, zetelend te Lexmond,&#13;
2. G.A.J. Baars, wonende te Vianen,&#13;
reclamanten,&#13;
tegen&#13;
de lijst der geldelijke regelingen in de ruilverkaveling&#13;
Vijfheerenlanden.&#13;
Het procesverloop&#13;
(...; red.)&#13;
Omschrijving van het geschil&#13;
1 De lijst de geldelijke regelingen bevat ter&#13;
zake van de verrekenpost “voorfinanciering&#13;
bedrijfsverplaatsing” (verder te noemen: de&#13;
verrekenpost) bij de hierna te noemen belanghebbende&#13;
de navolgende bedragen:&#13;
(...; red.)&#13;
2 Reclamanten hebben gesteld dat de verrekenpost&#13;
als gevolg van een fout te laag is vastgesteld&#13;
en dat de juiste verrekenpost dient te&#13;
worden opgenomen in de lijst der geldelijke&#13;
regelingen.&#13;
3 Belanghebbenden hebben de ontvankelijkheid&#13;
van reclamanten betwist. Zij hebben&#13;
voorts gesteld slechts te willen instemmen met&#13;
wijziging van de lijst der geldelijke regelingen&#13;
indien de gevolgen van de gemaakte fout ten&#13;
laste komen van de gezamenlijke eigenaren,&#13;
hetgeen in hun ogen gelet op artikel 222&#13;
Landinrichtingswet (verder te noemen: Liw)&#13;
niet het geval is.&#13;
4 De Landinrichtingscommissie (verder te&#13;
noemen: Lic) heeft gesteld dat de gemaakte&#13;
fout dient te worden hersteld.&#13;
5 De Centrale Landinrichtingscommissie (verder&#13;
te noemen: CLC) heeft gesteld dat reclamanten&#13;
ontvankelijk zijn en dat de gemaakte&#13;
fout in de lijst der geldelijke regelingen dient&#13;
te worden hersteld.&#13;
Beoordeling van het geschil&#13;
6 Het bezwaar van de Lic dient niet-ontvankelijk&#13;
te worden verklaard, omdat de Lic geen&#13;
belanghebbende is in de zin van artikel 214&#13;
Liw. Als zodanig kunnen slechts worden aangemerkt&#13;
eigenaren en andere belanghebbenden,&#13;
waarbij geldt dat aan het begrip “belanghebbende”&#13;
zoveel mogelijk de betekenis moet&#13;
worden toegekend die daaraan toekomt in&#13;
artikel 1:2 Algemene wet bestuursrecht (verder&#13;
te noemen: Awb). De Lic heeft bij gebreke&#13;
van aanspraken of verplichtingen die in het&#13;
geheel der geldelijke verrekening door gegrondverklaring&#13;
van bezwaren een corresponderende&#13;
verandering kunnen ondergaan, geen&#13;
rechtstreeks bij de lijst der geldelijke regelingen&#13;
betrokken belang.&#13;
7 Dat, zoals de CLC terecht heeft gesteld,&#13;
bestuursorganen belanghebbende in de zin&#13;
van artikel 1:2 Awb kunnen zijn, leidt niet tot&#13;
een ander oordeel. Het als belanghebbende&#13;
aanmerken van de Lic bij de lijst der geldelijke&#13;
regelingen kan worden gelijkgesteld met het&#13;
als belanghebbende aanmerken van een bestuursorgaan&#13;
bij zijn eigen besluit. Tekst noch&#13;
systeem van de Awb biedt daar ruimte voor.&#13;
8 Het betoog van de CLC dat het systeem van&#13;
de Liw inhoudt dat de lijst der geldelijke regelingen&#13;
alleen kan worden gewijzigd via een&#13;
concreet bezwaar faalt voor zover daarin een&#13;
bezwaar van de Lic wordt bedoeld. Het is in&#13;
overeenstemming met de taak van de Lic om&#13;
ook buiten de bij haar ingediende bezwaren&#13;
om wijzigingen aan te brengen in de lijst der&#13;
geldelijke regeling tot herstel van fouten in die&#13;
lijst. De Hoge Raad heeft in ro 3.6 van zijn&#13;
arrest van 13 mei 1992, NJ 1992/577 de daarbij&#13;
te bewandelen weg aangegeven:&#13;
“Wenst de landinrichtingscommissie van haar&#13;
bevoegdheid tot wijziging van de lijst der geldelijke&#13;
regelingen gebruik te maken nadat die&#13;
lijst op de voet van art. 213 lid 2 van de Wet&#13;
ter inzage is gelegd, dan zal dat dienen te&#13;
geschieden binnen de in art. 214 vermelde termijn.&#13;
Na het aanbrengen van die wijzigingen&#13;
zal gehandeld moeten worden overeenkomstig&#13;
hetgeen is bepaald bij art. 220 van de Wet.”&#13;
Anders dan de CLC heeft betoogd, blijkt uit&#13;
deze overweging dat artikel 220 Liw naar analogie&#13;
moet worden toegepast indien de Lic de&#13;
lijst der geldelijke regelingen wijzigt ter verbetering&#13;
van een fout.&#13;
9 Reclamant Baars (verder te noemen: reclamant)&#13;
is ontvankelijk in zijn bezwaar, nu hij&#13;
een rechtstreeks betrokken belang heeft bij de&#13;
lijst der geldelijke regelingen, inclusief de daarin&#13;
opgenomen verrekenpost. Reclamant heeft&#13;
als een der gezamenlijke eigenaren in het blok&#13;
aanspraken of verplichtingen, die in het geheel&#13;
der geldelijke verrekening door gegrondverklaring&#13;
van bezwaren een corresponderende&#13;
verandering kunnen ondergaan.&#13;
10 Anders dan belanghebbenden hebben gesteld,&#13;
betekent het enkele feit dat hier een verrekenpost&#13;
aan de orde is, niet dat reclamant&#13;
geen financiële gevolgen ondervindt van vaststelling&#13;
en/of verandering ervan. Door de&#13;
CLC is onweersproken gesteld dat een tekort&#13;
of overschot bij de verrekenposten wordt verrekend&#13;
via de basiskosten en derhalve van&#13;
invloed kan zijn op het door de gezamenlijke&#13;
eigenaren bij de basiskosten uiteindelijk per&#13;
punt te betalen bedrag.&#13;
11 Het betoog van belanghebbenden dat de&#13;
gezamenlijke eigenaren niets van doen hebben&#13;
met de verrekenpost, aangezien de belanghebbenden&#13;
met betrekking tot de voorfinanciering&#13;
waar de verrekenpost betrekking op heeft&#13;
ieder persoonlijk een overeenkomst met de&#13;
Staat der Nederlanden zouden hebben gesloten,&#13;
faalt.&#13;
Het in artikel 8 van deze overeenkomsten&#13;
opgenomen aanvaarden van deze overeenkomsten&#13;
door de directeur van de Landinrichtingsdienst&#13;
namens de Staat der Nederlanden,&#13;
maakt de Staat der Nederlanden geen partij&#13;
bij de overeenkomsten tussen de Lic en de&#13;
belanghebbende in kwestie. De overeenkomsten&#13;
zijn in het kader van de landinrichting&#13;
gesloten met de Lic.&#13;
12 De rechtbank kan belanghebbenden niet&#13;
volgen in hun betoog dat de door hen gesloten&#13;
overeenkomsten met betrekking tot de voorfinanciering&#13;
waar de verrekenpost op ziet,&#13;
moeten worden aangemerkt als de in artikel&#13;
222, vierde lid, Liw bedoelde overeenkomst,&#13;
zodat de daaruit voortvloeiende kosten niet&#13;
ten laste van de gezamenlijke eigenaren&#13;
komen. De tekst van artikel 222, bezien in&#13;
samenhang met het daarin neergelegde systeem&#13;
van verdeling van de landinrichtingskosten,&#13;
leidt tot de conclusie dat de in het vierde lid&#13;
van dit artikel bedoelde overeenkomsten,&#13;
waarin betaling van landinrichtingskosten is&#13;
verzekerd, de in het derde lid van dit artikel&#13;
bedoelde overeenkomsten met andere openbare&#13;
lichamen zijn, waarin de openbare lichamen&#13;
in kwestie zich hebben verplicht tot betaling&#13;
van landinrichtingskosten. De bij wege van&#13;
vorenbedoelde overeenkomsten overeengekomen&#13;
kosten komen ingevolge het derde lid&#13;
van artikel 222 Liw ten laste van de andere&#13;
openbare lichamen die partij zijn bij deze&#13;
overeenkomsten en komen ingevolge het vierde&#13;
lid van dit artikel niet ten laste van de gezamenlijke&#13;
eigenaren.&#13;
De door belanghebbenden gesloten overeenkomsten&#13;
met betrekking tot de voorfinanciering&#13;
waar de verrekenpost op ziet kunnen niet&#13;
worden aangemerkt als de in artikel 222, derde&#13;
en vierde lid, Liw bedoelde overeenkomsten&#13;
met andere openbare lichamen. De daaruit&#13;
voortvloeiende kosten komen derhalve voor&#13;
rekening van de gezamenlijke eigenaren.&#13;
13 Ten gronde geldt dat de voorfinanciering&#13;
van belanghebbenden ingevolge artikel 6, derde&#13;
lid, van de door hen daarover gesloten overeenkomsten&#13;
wordt verrekend via de lijst der&#13;
geldelijke regelingen. Niet in geschil is dat de&#13;
in de lijst der geldelijke regelingen met betrekking&#13;
tot belanghebbenden opgenomen&#13;
verrekenpost onjuist is. Tot slot zijn de door&#13;
reclamant gestelde bedragen die ten onrechte&#13;
niet in de lijst van geldelijke regelingen zijn&#13;
opgenomen niet betwist.&#13;
14 In deze fase van de bezwaarbehandeling is&#13;
het al dan niet instemmen van belanghebbenden&#13;
met wijziging van de verrekenpost onder&#13;
de door hen gestelde voorwaarde niet langer&#13;
aan de orde, zodat de rechtbank voorbij zal&#13;
gaan aan hetgeen belanghebbenden hierover&#13;
hebben gesteld.&#13;
15 Het voorgaande leidt tot gegrondverklaring&#13;
van het bezwaar van reclamant.&#13;
16 De rechtbank zal de lijst der geldelijke&#13;
regelingen wijzigen door de verrekenpost bij&#13;
de hierna te noemen belanghebbenden vast te&#13;
stellen op de navolgende bedragen:&#13;
(...; red.)&#13;
17 De rechtbank ziet in het voorgaande aanleiding&#13;
belanghebbenden te veroordelen in de&#13;
kosten van deze procedure aan de zijde van&#13;
reclamant Baars.&#13;
Beslissing&#13;
De rechtbank:&#13;
Verklaart het bezwaar van de Landinrichtingscommissie&#13;
niet-ontvankelijk.&#13;
Verklaart het bezwaar van G.A.J. Baars&#13;
gegrond.&#13;
Wijzigt de lijst der geldelijke regelingen overeenkomstig&#13;
(...; red.)</content><legacyfootnotes/><footnotes><footnote/></footnotes><auteurs/><published>2005-07-01 00:00:00</published><modified>2005-07-01 00:00:00</modified><editiondate>2005-07-01</editiondate><htmlpath>https://denhollander.info/artikel/4385</htmlpath></article>
</articles></edition>
<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2004</searchword><id>3577</id><udhid>UDH:TvAR/3577</udhid><titel>Wetgeving en literatuur</titel><searchwords><searchword>TvAR 4/2004</searchword><searchword>UDH:TvAR/3577</searchword></searchwords><attachments><attachment><name>2004_nr 4_Wetgeving_Bezemer.pdf</name><extention>pdf</extention><url>https://denhollander.info/download/3547/ci</url></attachment></attachments><inleiding>Agrarisch milieubeleid&#13;
&#13;
Uitvoering EG-richtlijn nationale emissieplafonds&#13;
Op 7 februari 2004 is een wetsvoorstel tot Wijziging van de Wet inzake de luchtverontreiniging (uitvoering EG-richtlijn nationale emissieplafonds) bij de Tweede Kamer aanhangig gemaakt (TK 2003-2004, 29 422, nrs. 1-4 (koninklijke boodschap, wetsvoorstel, memorie van toelichting, advies en nader rapport, 7 februari 2004). In de EG-richtlijn nationale emissieplafonds (richtlijn nr. 2001/81/EG), zijn voor iedere lidstaat plafonds opgenomen voor de emissies van zwaveldioxide, stikstofoxiden, vluchtige organische stoffen en ammoniak, welke plafonds uiterlijk in 2010 bereikt moeten worden. De implementatie van de richtlijn bestaat in hoofdzaak uit het treffen van (wettelijke) maatregelen die zijn gericht op de geleidelijke reductie van de nationale emissies van genoemde luchtverontreinigende stoffen. De richtlijn eist dat een nationaal programma wordt opgesteld waarin beleidsopties en maatregelen zijn opgenomen voor de geleidelijke reductie van de nationale emissies van deze stoffen, teneinde uiterlijk in 2010 aan de voor Nederland geldende emissieplafonds te voldoen, en tot het – op basis daarvan – aanscherpen van bestaande regelgeving of het van kracht laten worden van nieuwe regelgeving. Het onderhavige wetsvoorstel voorziet in een aanvulling van de Wet op de luchtverontreiniging (Wlv). In de Wlv wordt een bepaling opgenomen waarin aan het RIVM een wettelijke opdracht wordt gegeven tot het opstellen van de in de richtlijn bedoelde nationale emissieprognoses. Verder verschenen: TK 2003-2004, 29 422, nr. 5 (verslag van een expertmeeting van de vaste commissie van VROM op 11 februari 2004 over CO2-emissiehandel, 23 februari 2004).&#13;
&#13;
Forfaitaire Minas-aangifte&#13;
In een brief van 25 februari 2004 gaat de minister in op vragen van een aantal Tweede Kamer leden over bepaalde beperkingen die gelden voor veehouders die op forfaitaire basis Minas-aangifte doen (TK 2003-2004, 28 971, nr. 15). Aan de orde komen de verrekening bij forfaitaire aangifte (de mogelijkheid om overschrijdingen en onderschrijdingen van de mineralenbalans over de jaren te verrekenen is slechts voorbehouden aan deelnemers aan het verfijnde spoor; wijziging van deze systematiek acht de minister ongewenst), de toepassing van de Vrijstellingsregeling gestarte en uitgebreide bedrijven Meststoffenwet (de regeling vindt geen toepassing voor bedrijven die forfaitaire aangifte doen, omdat de regeling is bedoeld om bepaalde problemen te voorkomen die zich uitsluitend voordoen bij bedrijven die verfijnd aangifte doen en waarvoor het systeem van verrekening geen oplossing biedt), de toepassing van de Vrijstellingsregeling mestbe- en verwerking Meststoffenwet en van het Besluit voorraden Meststoffenwet (de voorzieningen die beide regelingen bieden zijn alleen te rechtvaardigen voor bedrijven die door middel van verfijnde aangifte een zo nauwkeurig mogelijk inzicht geven in de werkelijke mineralenstromen van en naar hun bedrijf), en de levering van dierlijke mest van een forfaitair aan een verfijnd bedrijf (is volgens de wet gewoon mogelijk; de betrokken bedrijven moeten zelf afspraken maken over de kosten van bemonstering).&#13;
&#13;
Implementatiewet EG-kaderrichtlijn water&#13;
In een brief van 27 februari 2004 dringt de staatssecretaris van VenW er bij de Tweede Kamer op aan de Implementatiewet EG-kaderrichtlijn water snel in behandeling te nemen en niet de aangekondigde notitie over het ambitieniveau bij de uitvoering van de EG-kaderrichtlijn water af te blijven wachten (TK 2003-2004, 28 808, nr. 11). Aanleiding voor de brief vormt onder meer de ingebrekestellingsbrief van de Europese Commissie d.d. 26 januari 2004 inzake de implementatie van een aantal richtlijnen, waaronder de EG-kaderrichtlijn water. De Commissie meldt dat, voor zover haar bekend, de nodige omzettingsmaatregelen nog niet zijn genomen en verzoekt de Nederlandse regering overeenkomstig artikel 226 van het EG-verdrag binnen twee maanden na ontvangst van de brief – uiterlijk op 26 maart 2003 – haar opmerkingen dienaangaande aan de Commissie te doen toekomen.&#13;
&#13;
Voorstel Grondwaterrichtlijn&#13;
De Tweede Kamer ontving bij brief van 3 maart 2004 van de staatssecretaris van VROM het BNC-fiche inzake het voorstel voor een richtlijn van het Europees Parlement en de Raad betreffende de bescherming van het grondwater tegen verontreiniging (Grondwaterrichtlijn) (TK 2003-2004, 21 109, nr. 123). Het richtlijnvoorstel geeft invulling aan artikel 17 van de Kaderrichtlijn water, waarin is bepaald dat bepalingen inzake het voorkómen en beheersen van grondwaterverontreiniging nader worden uitgewerkt. Het richtlijnvoorstel bevat onder meer criteria voor vaststelling van de chemische toestand van het grondwater en voor het signaleren van trends in concentraties van verontreinigende stoffen in het grondwater, alsmede verplichtingen ten aanzien van het ombuigen van negatieve trends en het voorkómen en beperken van de indirecte lozing van met name genoemde stoffen. Van groot belang voor Nederland is onder meer of de voorgestelde richtlijn gevolgen heeft voor het mestbeleid, en zo ja, welke. Hierover is op dit moment nog geen duidelijkheid en de Commissie zal om nadere informatie worden gevraagd.&#13;
&#13;
Boeken: Europees en Nederlands milieurecht&#13;
Op 16 mei 2003 is door het Centrum voor wetgevingsvraagstukken van de Universiteit van Tilburg een studiedag gehouden met het thema ‘Is er nog verschil tussen Europees en Nederlands milieurecht?’. Naar aanleiding daarvan is bij Boom Juridische uitgevers een boek verschenen, waarin naast de bewerkte inleidingen, een tweetal bijdragen aan de forumdiscussie is opgenomen, alsmede een bijdrage van de redacteuren van het boek, waarin zij de vraag die op de studiedag centraal stond trachten te beantwoorden. Onderwerpen die in het boek aan de orde komen zijn afvalstoffen (Ch.W. Backes), milieueffectrapportage en milieubeoordeling (K.D. Jesse), IPPC-richtlijn (M.P. Jongma), water (H.F.M.W. van Rijswick) en natuurbescherming (J.M. Verschuuren).&#13;
P.C. Gilhuis en J.M. Verschuuren (red.), Is er nog verschil tussen Europees en Nederlands milieurecht?, Boom Juridische uitgevers, Den Haag 2003, 135 p., ISBN 90 5454 394 9&#13;
&#13;
Boeken: Handhaving van milieurecht vanuit Europees perspectief&#13;
De 80e ledenvergadering van de Vereniging voor Milieurecht, gehouden op 25 juni 2003, was gewijd aan het thema ‘Handhaving van milieurecht vanuit Europees perspectief’. De preadviezen (G.A. Biezeveld, L.E.M. Hendriks, I.M. Koopmans, A.J.C. de Moor-van Vugt, A.M.E. Veldkamp en R.J.G.M. Widdershoven), de commentaren (M.G. Faure en F.C.M.A. Michiels) en het verslag van de discussie zijn gebundeld en uitgegeven in de reeks Publicaties van de Vereniging voor Milieurecht. Naast de bestuursrechtelijke kant wordt met name ook de strafrechtelijke kant van de handhaving belicht. Er spelen diverse ontwikkelingen op dat terrein, zoals het ont¬werp voor een ‘Richtlijn inzake milieubescherming’ van de Europese Commissie en een Kaderbesluit van de Raad ter bestrijding van ernstige milieucriminaliteit.&#13;
G.A. Biezeveld e.a., Handhaving van milieurecht vanuit Europees perspectief, Publicaties van de Vereniging voor Milieurecht 2003-3, Boom Juridische uitgevers, Den Haag 2003, 181 p., ISBN 90 5454 409 0&#13;
&#13;
Parlementaria&#13;
-	Wijziging van de Meststoffenwet in verband met de evaluatie 2002, TK 2003-2004, 28 971, nr. 9 (tweede nota van wijziging: nota van wijziging behelst onder meer de bevriezing van de verliesnormen van 2003 op het niveau van 2002 en aanscherping van de verliesnormen in 2004, 9 februari 2004); nrs. 10-13 (amendementen, 11 en 12 februari 2004); nr. 14 (gewijzigd amendement, 16 februari 2004); EK 2003-2004, 28 971, nr. A (gewijzigd wetsvoorstel, 17 februari 2004); Hand. TK 12 februari 2004, nr. 51, p. 3379-3399 (behandeling wetsvoorstel), Hand. TK 17 februari 2004, nr. 52, p. 3426 (stemmingen i.v.m. het wetsvoorstel)&#13;
-	Wijziging Meststoffenwet, Wet verplaatsing mestproductie en Wet herstructurering varkenshouderij ter opschorting expiratiedatum van de stelsels van mestproductie-, pluimvee- en varkensrechten (29 001), Hand. TK 12 februari 2004, nr. 51, p. 3379-3399 (behandeling wetsvoorstel), Hand. TK 17 februari 2004, nr. 52, p. 3426 (stemmingen i.v.m. het wetsvoorstel)&#13;
-	Meerjarenprogramma herijking van de VROM-regelgeving, TK 2003-2004, 29 383, nrs. 2herdruk-3herdruk, 4-8 (moties, 2 februari 2004); nr. 9 (verslag nota-overleg over herijking VROM-regelgeving, 11 februari 2004); nr. 10 (gewijzigde motie, 17 februari 2004); Hand. TK 17 februari 2004, nr. 52, p. 3423 (stemmingen over moties nr. 2-8, ingediend in het debat over de VROM-regelgeving: aangenomen zijn nr. 2 over het herstellen van administratieve en procedurele fouten, nr. 3 over het introduceren van fatale termijnen in de Awb, nr. 10 (gewijzigde motie op stuk nr. 5) over vermindering van overheidsregelgeving, nr. 8 over het instellen van een commissie van wetgevingsjuristen)&#13;
-	Wijziging van de Wet milieubeheer, de Wet openbaarheid van bestuur en enige andere wetten (Wet uitvoering Verdrag van Aarhus), TK 2003-2004, 28 835, nrs. 7-8 (amendementen, 26 februari en 8 maart 2004)&#13;
-	Gewasbeschermingsbeleid, TK 2003-2004, 27 858, nr. 43 (brief minister over de schorsing door de voorzieningenrechter van het CBB van de Regeling tijdelijke vrijstelling gewasbeschermingsmiddelen eerste kwartaal 2004, 27 februari 2004)&#13;
-	Handhaving milieuwetgeving, TK 2003-2004, 22 343, nr. 86 (brief staatssecretarissen VROM en VenW met de lijst van prioritaire stoffen, stoffen waarvoor zeer ernstige zorg bestaat op basis van de huidige kennis over de gevaarseigenschappen van de stoffen, 2 maart 2004)&#13;
-	Aanhangsel Hand. TK 2003-2004, nr. 820, Vragen van het lid Duyvendak (GroenLinks) aan de staatssecretaris van VROM en de minister van LNV over de mogelijk hogere uitstoot van broeikasgassen (methaan) in de landbouw dan tot nu toe werd aangenomen (ingezonden: 21 januari 2004; antwoord: 5 februari 2004)&#13;
&#13;
Wet- en regelgeving&#13;
-	Inwerkingtreding Wijziging Meststoffenwet en Wet herstructurering varkenshouderij i.v.m. het schrappen van de tweede generieke korting en het aanbrengen van enkele praktische verbeteringen (Stb. 542), Stb. 2004, nr. 38 (inwerkingtreding m.i.v. 6 februari 2004)&#13;
-	Benoeming lid Commissie van toezicht CTB, Stcrt. 11 februari 2004, nr. 28&#13;
-	Wijziging Regeling uitvoering heffingen en verrekening Meststoffenwet, Stcrt. 16 februari 2004, nr, 31 (Onderhavige wijziging is noodzakelijk i.v.m. de Wet van 10 december 2003 tot wijziging van de Meststoffenwet en van de Wet herstructurering varkenshouderij i.v.m. het schrappen van de tweede generieke korting en het aanbrengen van enkele praktische verbeteringen (Stb. 542). Met die wet wordt onder meer een voorziening getroffen voor varkenshouders die over de jaren 1998 t/m 2002 onbedoelde heffingen hebben moeten betalen. Voorts wordt de termijn voor verrekening van saldo met in voorgaande jaren vastgestelde belastbare hoeveelheden opgerekt van drie jaar naar zes jaar.)&#13;
-	Bekendmaking behandeling voorzieningenrechter CBb van verzoek om voorlopige voorziening waarbij schorsing is gevraagd van het besluit van het College voor de toelating van bestrijdingsmiddelen van 12 juni 2002/C-122 (Stcrt. 17 september 2002, nr. 178), Stcrt. 23 februari 2004, nr. 36&#13;
-	Verlening ondermandaat RIVM, Stcrt. 3 maart 2004, nr. 43&#13;
-	Verlening ondervolmacht RIVM, Stcrt. 3 maart 2004, nr. 43&#13;
&#13;
Literatuur&#13;
-	D.W. Bruil, ‘Jurisprudentiebespreking: De IPPC-richtlijn en de landbouw’, Tijdschrift voor Omgevingsrecht februari 2004/nr. 1, p. 23-26&#13;
-	N.S.J. Koeman, ‘Verwachting: Gemengde gevoelens over herijking’, NTB februari 2004/nr. 2, p. 46 (korte opiniebijdrage over de herijking van de VROM-regelgeving)&#13;
-	M. Kuier, ‘Het EVRM en milieuvraagstukken’, TMA februari 2004/nr. 1, p. 9-13 (de titel van het tijdschrift is gewijzigd in Tijdschrift voor Milieuschade en Aansprakelijkheidsrecht)&#13;
-	L.P.J. Mertens, ‘Actieprogramma mestbeleid 2004-2007’, Land- en Tuinbouw Bulletin januari 2004/nr. 1, p. 7-9 (beschrijving van het onlangs aan de Europese Commissie aangeboden derde Actieprogramma Nitraatrichtlijn 2004-2007 en het Interimprogramma 2004-2005)&#13;
-	L. Polinder, ‘Ammoniak in de milieuvergunning’, De Landeigenaar februari 2004/nr. 1, p. 23-24&#13;
-	J, de Ruiter en W.M.G. Visser, ‘Bijstellingen 2004 in de regulerende mineralenheffingen’, Land- en Tuinbouw Bulletin januari 2004/nr. 1, p. 1-7 (het streven naar vermindering van de administratieve lastendruk en de bezinning op het stelsel van mineralenheffingen hebben aanzienlijke vereenvoudigingen in de uitvoering van de Meststoffenwet en in het bijzonder van Minas tot gevolg)&#13;
-	J.M. Verschuuren, ‘Boekbespreking’, Milieu &amp; Recht februari 2004/nr. 2, p. 85-86 (bespreking van het proefschrift van N. Dhondt, getiteld Integration of Environmental Protection into other EC Policies. Legal Theory and Practice)&#13;
&#13;
Jurisprudentie&#13;
-	HR 17 juni 2003 (Milieuvergunning varkenshouderij gemeente Buren. Vrijspraak terzake van overtreding vergunningvoorschriften na vernietiging vergunning door bestuursrechter.), Milieu &amp; Recht februari 2004/nr. 2, p. 115, nr. 12 (m.nt. L.E.M. Hendriks)&#13;
-	HR 21 november 2003 (Op agrarisch gebied gespecialiseerde makelaar in onroerende zaken; te verlangen vakkennis mestwetgeving. Onbegrijpelijk oordeel.), NJ 14 februari 2004, nr. 82&#13;
-	ABRvS 15 oktober 2003 (Bloembollenkwekerij en paardenhouderij niet één inrichting.), Milieu &amp; Recht februari 2004/nr. 2, p. 129, nr. 16 (m.nt. R.A.J. van Gestel)&#13;
-	CBB 14 oktober 2003 (Voorzieningenrechter; toelating gewasbeschermingsmiddel; EU-dossier waarin beschermde gegevens; beoordeling nationale toelatingsaanvraag aan de hand van EU-dossier; voorlopige voorziening; korte periode voor ‘inspelen’.), AB 21 februari 2004, nr. 57 (m.nt. J.H. van der Veen)&#13;
-	CBB 16 december 2003 (Verlenging toelating bestrijdingsmiddelen; Besluit wijziging Regeling toelating bestrijdingsmiddelen 1995 (invoeging art. 7a, alsmede overgangsartikel II); bijzondere procedurele regels voor specifieke categorie aanvragen voor verlenging toelating; algemeen verbindende voorschriften?), AB 6 maart 2004, nr. 73 (m.nt. J.H. van der Veen onder nr. 74)&#13;
-	CBB 16 december 2003 (Verlenging toelating bestrijdingsmiddelen; aanwijzing werkzame stoffen bestrijdingsmiddelen: rechtsgevolg bestrijdingsmiddel van rechtswege verder toegelaten of geregistreerd; prioritering; algemeen verbindend voorschrift of besluit van algemene strekking?; nauwe verwevenheid met a.v.v.; ontvankelijkheid in bezwaar.), AB 6 maart 2004, nr. 74 (m.nt. J.H. van der Veen)&#13;
-	CBB 3 februari 2004 (Gemeenschapsrecht. Noodzakelijkheid stellen prejudiciële vragen. Weigeren toelating bestrijdingsmiddel.), NJB 12 maart 2004/nr. 11, p. 593, nr. 5&#13;
</inleiding><content/><legacyfootnotes/><footnotes><footnote/></footnotes><auteurs>ir. S. Bezemer</auteurs><published>2004-04-01 00:00:00</published><modified>2004-04-01 00:00:00</modified><editiondate>2004-04-01</editiondate><htmlpath>https://denhollander.info/artikel/3577</htmlpath></article>
</articles></edition>
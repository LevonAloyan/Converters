<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>8/9</uitgave><aflevering>8</aflevering><searchword>TvAR 8/9/1990</searchword><id>7182</id><udhid>UDH:TvAR/7182</udhid><titel>'Gijsbert van Arkel / stichting De Mr. C. en mej. M.M. Vervoornstichting' (TvAR 1990/4382)</titel><searchwords><searchword>TvAR 8/9/1990</searchword><searchword>TvAR 1990/4382</searchword><searchword>UDH:TvAR/7182</searchword></searchwords><attachments><attachment><name>1990_nr 89_Rechtspraak_4382.pdf</name><extention>pdf</extention><url>https://denhollander.info/download/6776/ci</url></attachment></attachments><inleiding>Pachtwet, art. 38&#13;
Het voornemen van verpachtster tot restauratie&#13;
van het verpachte boerderijtje en&#13;
het in oude luister herstellen van de daarbij&#13;
behorende boomgaard is niet aan te merken&#13;
als een voornemen om het verpachte&#13;
voor een tot de landbouw betrekkelijk doel&#13;
in gebruik te nemen. Billijkheid. Het bedrijf&#13;
van de pachter is de laatste jaren alleen&#13;
maar kleiner geworden en de bedrijfsresultaten&#13;
zijn negatief: daarnaast is de&#13;
exploitatie ervan een nevenactiviteit van&#13;
de pachter die zijn hoofdberoep en feitelijke&#13;
inkomsten buiten de landbouw heeft.&#13;
Het beweerde recent erbij pachten van&#13;
7.30.20 ha land maakt dat niet anders; de&#13;
pachter heeft geen melkquotum en de door&#13;
hem in het geding gebrachte begroting is&#13;
niet reëel.&#13;
Het belang van de pachter bij verlenging&#13;
van de pachtovereenkomst is dan ook gering&#13;
en het belang van de verpachtster bij&#13;
het verkrijgen van ruimte voor het onderbrengen&#13;
van haar administratie, voor het&#13;
ontvangen van bezoekers en voor de vergaderingen&#13;
van haar bestuur weegt zwaarder.&#13;
De pachtovereenkomst wordt, nu de expiratiedatum&#13;
al enige maanden geleden is&#13;
verstreken en de pachter enige tijd moet&#13;
worden gegeven om tot ontruiming te komen,&#13;
met één jaar verlengd. </inleiding><content>Pachtkamer Gerechtshof Arnhem, beschikking&#13;
van 14 maart 1990&#13;
(Mr. Maris, mr. Spoor, mr. Kok, mr. ing.&#13;
Jansens van Gellicum en Wentink)&#13;
Het gerechtshof te Arnhem, pachtkamer;&#13;
Gezien het op 1 november 1989 ter griffie&#13;
van het hof ingekomen beroepschrift van&#13;
Gijsbert van Arkel, wonende te Herwijnen,&#13;
gemeente Lingewaal, procureur:&#13;
mr. J.M.A.J. Thielen, tegen een beschikking&#13;
van de pachtkamer van het kantongerecht&#13;
te Gorinchem van 9 oktober 1989,&#13;
waarbij is afgewezen het verzoek van appellant&#13;
- hierna ook te noemen: Van Arkel&#13;
- tot verlenging van de tussen hem als&#13;
pachter en de stichting De Mr. C. en mej.&#13;
M.M. Vervoornstichting, zetel houdende te&#13;
Herwijnen, gemeente Lingewaal, kantoor&#13;
houdende te Nunspeet, als verpachtster&#13;
bestaande pachtovereenkomst, behoudens&#13;
verlenging eindigend op 31 oktober 1989,&#13;
met betrekking tot de hofstede 'De&#13;
Oudendijk' met bijbehorend land, gelegen&#13;
te Herwijnen en kadastraal bekend in die&#13;
gemeente voorheen sectie D, nrs. 378 tot en&#13;
met 391,1425, 1491 en 1808, groot 1.96.32&#13;
ha, thans sectie U, nr. 202, groot 1.75.20&#13;
ha;&#13;
Mede gezien het op 29 november 1989 ter&#13;
griffie ingekomen verweerschrift van de&#13;
verpachtster — hierna ook te noemen: de&#13;
stichting -,&#13;
procureur: mr. J.M. Bosnak;&#13;
Mede gezien de overige stukken, waaronder&#13;
een fotocopie van voormelde beschikking;&#13;
Gelet op de behandeling van het hoger&#13;
beroep ter zitting van het hof van 15 januari&#13;
1990, waarbij aanwezig waren Van Arkel in&#13;
persoon, vergezeld door zijn buurman&#13;
F.H. de Bruin en bijgestaan door mr. K.F.&#13;
Leenhouts, advocaat te Tiel, alsmede namens&#13;
de stichting haar directeur H.H.&#13;
Zwart, bijgestaan door mr. J.J. Stael, advocaat&#13;
te Utrecht;&#13;
Overweegt:&#13;
Voormelde beschikking is gegeven uit overweging&#13;
in hoofdzaak, dat de onderhavige&#13;
pachtovereenkomst bij beschikking van 28&#13;
april 1986, bevestigd bij beschikking van de&#13;
pachtkamer van dit hof van 8 december&#13;
1986, is verlengd met drie jaar om na het&#13;
verstrijken daarvan te onderzoeken in hoeverre&#13;
het bedrijfje van Van Arkel levensvatbaar&#13;
zal zijn; dat dit bedrijfje sindsdien&#13;
is geslonken met 5 ha en alleen nog de grond in geschil resteert; dat van noemenswaardige&#13;
inkomsten nauwelijks sprake&#13;
meer is en de agrarische bedrijvigheid een&#13;
meer hobby-matig karakter heeft gekregen;&#13;
dat de stichting het verpachte vrij wil krijgen&#13;
in verband met haar restauratieplannen;&#13;
dat het belang van de stichting groter&#13;
is dan dat van Van Arkel en daarom naar&#13;
billijkheid het verlengingsverzoek moet&#13;
worden afgewezen.&#13;
Appellant heeft de volgende grieven aangevoerd:&#13;
Grief I&#13;
Ten onrechte overweegt de pachtkamer van&#13;
het kantongerecht dat zij, met instemming&#13;
van het gerechtshof te Arnhem, op 28 april&#13;
1986 de tussen partijen bestaande pachtovereenkomst&#13;
heeft verlengd voor de tijd&#13;
van drie jaar om na het verstrijken van die&#13;
periode te onderzoeken in hoeverre het bedrijfje&#13;
van appellant levensvatbaar zal blijken&#13;
te zijn.&#13;
Grief II&#13;
Ten onrechte spreekt de pachtkamer van&#13;
het kantongerecht als haar oordeel uit dat&#13;
de agrarische bedrijvigheid van appellant&#13;
een meer hobbymatig karakter heeft gekregen.&#13;
Grief III&#13;
Ten onrechte overweegt de pachtkamer van&#13;
het kantongerecht dat de billijkheidsbeslissing&#13;
die de pachtkamer heeft te nemen, in&#13;
het nadeel van appellant uitvalt omdat hij&#13;
het gepachte niet meer serieus voor tot de&#13;
landbouw betrekkelijke doelen in gebruik&#13;
heeft, terwijl geïntimeerde enig belang&#13;
heeft bij de beëindiging van de pachtovereenkomst.&#13;
Ten onrechte wordt dan ook het&#13;
verzoek afgewezen.&#13;
Grief IV&#13;
Ten onrechte overweegt de pachtkamer van&#13;
het kantongerecht dat geïntimeerde 'althans'&#13;
enig belang heeft bij niet-verlenging&#13;
nu niet gesteld of gebleken is dat de door&#13;
geïntimeerde gewenste bestemming een andere&#13;
is dan de door appellant in stand gehouden&#13;
bestemming en/of dus niet gesteld&#13;
of gebleken is dat appellant in strijd handelt&#13;
met de oorspronkelijke bestemming&#13;
van het gepachte.&#13;
De mondelinge behandeling&#13;
Ter zitting van het hof is niet of onvoldoende&#13;
weersproken verklaard (zakelijk weergegeven):&#13;
Door Van Arkel:&#13;
dat hij 41 jaar oud is, van echt is gescheiden&#13;
en thans alleen woont in de tot het gepachte&#13;
behorende woning; dat hij twee&#13;
zoons heeft van 18 respectievelijk 11 jaar&#13;
oud, die bij zijn gewezen echtgenote wonen;&#13;
dat hij voor hen een alimentatie van&#13;
ƒ 100,- per kind per maand betaalt; dat zijn&#13;
oudste zoon, die het diploma van de Lagere&#13;
Landbouwschool heeft, een vaste betrekking&#13;
heeft bij een landbouwer; dat hij zelf&#13;
expeditie-chauffeur is en als zodanig werkzaam&#13;
is bij de beenzwartfabriek Weduwe&#13;
P. Smits &amp; Zoon B.V. te Vuren; dat zijn&#13;
functie in verband met een reorganisatie in&#13;
genoemd bedrijf wordt opgeheven; dat hij&#13;
van zijn werkgeefster een brief heeft gekregen&#13;
met de vraag of hij interesse heeft in&#13;
herplaatsing in een andere functie in het bedrijf,&#13;
maar dat hij op die brief niet heeft&#13;
gereageerd omdat hij zich niet in staat acht&#13;
tot het vervullen van een andere functie,&#13;
zulks ook niet tot die van vrachtautoschauffeur&#13;
(hetgeen een mogelijkheid was), aangezien&#13;
hij geen groot rijbewijs heeft; dat hij&#13;
dan namelijk in ploegendienst zou moeten&#13;
werken, hetgeen problemen zou geven in&#13;
verband met het voederen van zijn vee; dat&#13;
zijn werkgeefster hem daarop heeft bericht&#13;
door zijn niet opteren voor een alternatieve&#13;
functie genoodzaakt te zijn tot het aanvragen&#13;
van een ontslagvergunning, maar hij&#13;
ook daarop niet heeft gereageerd; dat hij&#13;
niet heeft gesolliciteerd naar een andere&#13;
baan; dat hij in zijn huidige functie ƒ 1900,-&#13;
netto per maand verdient; dat hij geen theoretische&#13;
opleiding in de landbouw heeft gevolgd;&#13;
dat hij behalve de grond in geschil&#13;
sinds 1 november 1989, zulks voor de duur&#13;
van 6 jaar, in pacht heeft een oppervlakte&#13;
van 7.30.20 ha grasland; dat deze grond op&#13;
twee plaatsen is gelegen, zulks op een afstand&#13;
van 2 a 4 kilometer van de grond in&#13;
geschil; dat het betreffende pachtcontract&#13;
tussen Kerst 1989 en Nieuwjaar 1990 is ondertekend&#13;
en vervolgens ter goedkeuring is&#13;
ingezonden bij de grondkamer; dat hij niet&#13;
beschikt over een melkquotum en het zijn&#13;
bedoeling is om mest- en kalfkoeien te houden; dat hij beschikt over een stal met&#13;
ruimte voor 20 stuks vee; dat hij sinds begin&#13;
november 1989 daarin 10 koeien heeft&#13;
staan; dat hij daarnaast alleen nog 33 kippen&#13;
heeft, alsmede wat ganzen en eenden;&#13;
dat de in de stukken genoemde stieren inmiddels&#13;
zijn verkocht; dat hij in de toekomst&#13;
in zijn levensonderhoud denkt te&#13;
voorzien door de exploitatie van zijn bedrijf&#13;
en het verrichten van los werk bij derden;&#13;
Door H.H. Zwart:&#13;
dat de stichting haar zetel wil vestigen in de&#13;
onderhavige hoeve, daar haar administratie&#13;
en bezittingen (die zich nu bij hem thuis&#13;
bevinden) wil onderbrengen, de vergaderingen&#13;
van haar bestuur wil doen plaats&#13;
vinden en bezoekers wil ontvangen; dat de&#13;
electrische voorzieningen in de hoeve inmiddels&#13;
zijn vernieuwd, hetgeen ongeveer&#13;
ƒ 5500,- heeft gekost; dat voorts al opdracht&#13;
is gegeven voor de restauratie van&#13;
het pand en deze in het komende voorjaar&#13;
zal worden uitgevoerd, ook als de pachtovereenkomst&#13;
met Van Arkel dan nog zou&#13;
voortduren; dat het geld voor de financiering&#13;
daarvan (ongeveer ƒ 30 000,-) beschikbaar&#13;
is; dat dit laatste ook geldt voor het&#13;
opnieuw inplanten van de tot het verpachte&#13;
behorende boomgaard, dat eveneens op het&#13;
programma staat en ter zake waarvan advies&#13;
van het consulentschap is gevraagd;&#13;
dat de uitvoering daarvan eerst zal plaatsvinden&#13;
na het einde van de onderhavige&#13;
pachtovereenkomst; dat de stichting in&#13;
1986 ongeveer 6 ha pachtvrij gekomen&#13;
grond heeft verkocht en de opbrengst daarvan&#13;
nog niet heeft belegd in de aankoop&#13;
van andere grond; dat thans wel onderhandelingen&#13;
gaande zijn over de koop van ongeveer&#13;
6 ha verpachte grond.&#13;
De raadslieden hebben de wederzijdse&#13;
standpunten nader toegelicht, waarbij de&#13;
raadsman van Van Arkel nog enkele stukken&#13;
heeft overgelegd, waaronder een fotocopie&#13;
van de - ongedateerde - pachtovereenkomst&#13;
inzake de 7.30.20 ha grasland.&#13;
De raadsman van de stichting heeft de&#13;
echtheid van die pachtovereenkomst betwist,&#13;
waarop de raadsman van Van Arkel&#13;
bewijs van de echtheid daarvan heeft aangeboden.&#13;
Het oordeel van het hof&#13;
1. Naar onweersproken door de stichting in&#13;
de gedingstukken is aangevoerd, heeft zij&#13;
tot doel het bevorderen van culturele en/of&#13;
ideële belangen te Herwijnen en omstreken&#13;
en tracht zij dit doel te bereiken door het&#13;
verlenen van financiële steun aan organisaties,&#13;
ondernemingen, comité's, instellingen&#13;
en personen ter plaatse. Zij is eigenaresse&#13;
van ongeveer 120 ha land en één boerderijtje,&#13;
het onderhavige. Vorenbedoelde financiële&#13;
steun verleent zij uit de (pacht)opbrengsten&#13;
van haar eigendommen.&#13;
Mede gelet op haar doelstelling wil de&#13;
stichting het tot het verpachte behorende&#13;
boerderijtje restaureren alsmede de daarbij&#13;
behorende boomgaard in oude luister herstellen&#13;
en dit voornemen is de reden waarom&#13;
zij zich tegen verlenging van de onderhavige&#13;
pachtovereenkomst verzet. Bedoeld&#13;
voornemen is naar het oordeel van het hof&#13;
niet aan te merken als een voornemen om&#13;
het verpachte voor een tot de landbouw betrekkelijk&#13;
doel in gebruik te nemen. Op het&#13;
verlengingsverzoek van Van Arkel moet&#13;
derhalve op de voet van artikel 38 der&#13;
Pachtwet naar billijkheid worden beslist.&#13;
Overigens zou dit niet anders zijn, indien&#13;
wel sprake was van een door de verpachtster&#13;
voorgenomen landbouwkundig gebruik,&#13;
aangezien zij een rechtspersoon is.&#13;
2. In zijn eerste grief voert Van Arkel te&#13;
recht aan dat de in casu te geven beslissing&#13;
naar billijkheid medebrengt, dat de belangen&#13;
van beide partijen tegen elkaar moeten&#13;
worden afgewogen. Het hof kan hem even&#13;
wel niet volgen in zijn redenering, dat de&#13;
pachtkamer van het kantongerecht dat niet&#13;
heeft gedaan en de vraag of de stichting een&#13;
belang heeft bij niet-verlenging van de&#13;
pachtovereenkomst buiten beschouwing&#13;
heeft gelaten. Die redenering berust op een&#13;
verkeerde lezing van de beschikking, waar&#13;
van beroep, en de betreffende grief is dan&#13;
ook ongegrond.&#13;
3. Toen in 1986 over het vorige verlengingsverzoek&#13;
van Van Arkel werd beslist,&#13;
had laatstgenoemde behalve de hoeve in ge&#13;
schil nog 2 ha grond van zijn werkgeefster&#13;
in gebruik en is ervan uitgegaan dat hij ongeveer&#13;
3 ha familie-grond in gebruik zou&#13;
krijgen.&#13;
Sindsdien is aan het gebruik van de 2 ha&#13;
van zijn werkgeefster een einde gekomen, terwijl het verwachte gebruik van de 3 ha&#13;
familie-grond geen doorgang heeft gevonden.&#13;
Op het moment, waarop de pachtkamer&#13;
van het kantongerecht over het thans&#13;
voorliggende verlengingsverzoek besliste,&#13;
had Van Arkel derhalve alleen de hoeve in&#13;
geschil in gebruik en was zijn veebestand&#13;
ook afgenomen; voorts geven zijn inkomstengegevens&#13;
over 1987 en 1988 verliezen te&#13;
zien. Daarnaast is nog steeds sprake van&#13;
een nevenactiviteit van iemand die zijn&#13;
hoofdberoep en zijn feitelijke inkomsten&#13;
buiten de landbouw heeft.&#13;
Onder die omstandigheden heeft de&#13;
pachtkamer van het kantongerecht terecht&#13;
de conclusie getrokken dat het bedrijfje&#13;
meer een hobbymatig karakter heeft gekregen.&#13;
Van Arkel voert wel aan dat hij primair&#13;
boer is, maar deze stelling is niet serieus&#13;
te nemen en is in strijd met de feiten.&#13;
4. Vervolgens komt de vraag aan de orde&#13;
of het vorenstaande anders is nu Van Arkel,&#13;
naar door hem onder overlegging van een&#13;
fotocopie van het betreffende pachtcontract&#13;
is aangevoerd, met ingang van 1 november&#13;
1989 een oppervlakte van 7.30.20&#13;
ha grasland in pacht heeft verkregen.&#13;
Naar het oordeel van het hof moet deze&#13;
vraag ontkennend worden beantwoord.&#13;
Door het niet kunnen beschikken over een&#13;
melkquotum is Van Arkel gedwongen tot&#13;
een weinig rendabele exploitatie van de desbetreffende&#13;
grond. Het hof acht de door&#13;
Van Arkel in het geding gebrachte begroting&#13;
van 22 november 1989, opgesteld door&#13;
het administratie- en belastingadviesburo&#13;
Satter B.V., niet reëel, zulks reeds hierom&#13;
niet nu daarin in strijd met de in werkelijkheid&#13;
bestaande mogelijkheden is uitgegaan&#13;
van 4 ronden mestvee per jaar waarbij telkens&#13;
gemiddeld 25 stuks vee zijn betrokken.&#13;
Immers, bij een normale opzet van&#13;
een mesterij van rundvee is het niet gebruikelijk,&#13;
want niet rendabel, vier ronden per&#13;
jaar te halen, terwijl Van Arkel voorts voor&#13;
slechts 20 stuks vee stalruimte heeft. Ook&#13;
overigens acht het hof de betreffende opzet&#13;
zo zeer afwijkend van hetgeen in de praktijk&#13;
de uitkomsten zijn van een mestveebedrijf&#13;
als door Van Arkel bedoeld, dat het&#13;
daaraan voorbijgaat. De praktijk heeft uitgewezen&#13;
dat van een dergelijke exploitatie&#13;
gemiddeld slechts beperkte netto-inkomsten&#13;
mogen worden verwacht.&#13;
Ook grief II is derhalve ongegrond en de&#13;
vraag of de in het eindstadium van de onderhavige&#13;
pachtverlengingsprocedure in&#13;
het geding gebrachte pachtovereenkomst&#13;
inzake 7.30.20 ha grasland al dan niet echt&#13;
is, behoeft geen bespreking.&#13;
5. Uit het vorenoverwogene volgt reeds,&#13;
dat de voor Van Arkel uit de exploitatie&#13;
van zijn bedrijf voortvloeiende resultaten&#13;
in de afgelopen jaren negatief waren, terwijl&#13;
voor de toekomst op gemiddeld slechts&#13;
zeer marginale inkomsten mag worden gerekend.&#13;
Het te dezen relevante belang van&#13;
Van Arkel bij verlenging van de onderhavige&#13;
pachtovereenkomst is navenant. Buiten&#13;
beschouwing moet voorts blijven de eventuele&#13;
omstandigheid dat Van Arkel binnenkort&#13;
wellicht zijn baan kwijt raakt nu ter&#13;
zitting van het hof is gebleken dat hij zelf&#13;
heeft verzuimd om gebruik te maken van&#13;
de kansen op een andere functie bij zijn&#13;
huidige werkgeefster.&#13;
Hier tegenover staat het belang van de&#13;
stichting, dat het, mede gezien de op dat&#13;
punt bestaande situatie van dit moment,&#13;
bepaald aanbeveling verdient dat zij haar&#13;
administratie en bezittingen ter plaatse van&#13;
de hoeve in geschil kan onderbrengen. Enig&#13;
belang heeft de stichting er voorts bij dat&#13;
zij in Herwijnen over een ruimte beschikt&#13;
waar zij personen kan ontvangen en waar&#13;
de vergaderingen van haar bestuur kunnen&#13;
plaats vinden.&#13;
Het geheel overziende, is het hof van&#13;
oordeel dat het belang van de stichting bij&#13;
niet-verlenging van de pachtovereenkomst&#13;
op zichzelf zwaarder moet wegen dan dat&#13;
van Van Arkel bij toewijzing van zijn verlengingsverzoek.&#13;
Bij de beslissing naar billijkheid moet&#13;
evenwel ook worden betrokken dat enerzijds&#13;
de expiratiedatum van de pachtovereenkomst&#13;
in geschil al enige maanden geleden&#13;
is verstreken en anderzijds dat aan Van&#13;
Arkel enige tijd moet worden gegeven om&#13;
tot ontruiming van het gepachte te kunnen&#13;
komen en zijn daar plaats vindende bedrijfsactiviteiten&#13;
te beëindigen. Nu daardoor&#13;
de belangen van de stichting niet, althans&#13;
niet onevenredig worden geschaad,&#13;
mede omdat blijkens namens haar gedane&#13;
mededeling de uitvoering van haar restauratieplannen&#13;
daardoor niet worden vertraagd,&#13;
acht het hof termen aanwezig de pachtovereenkomst nog met één jaar te&#13;
verlengen.&#13;
Grief III treft derhalve in zoverre doel en&#13;
voor het overige ongegrond.&#13;
6. Het is het hof niet duidelijk op welke&#13;
overweging in de beschikking, waarvan&#13;
beroep, grief IV betrekking heeft. Inhoudelijk,&#13;
zo leest het hof deze grief, keert&#13;
deze zich tegen de slotsom, waartoe de&#13;
pachtkamer van het kantongerecht bij haar&#13;
belangenafweging is gekomen. Zulks is&#13;
evenwel hiervoor reeds besproken en op&#13;
grond daarvan is ook deze grief ongegrond.&#13;
Slotsom&#13;
De beschikking, waarvan beroep, moet&#13;
worden vernietigd en de onderhavige pachtovereenkomst&#13;
moet worden verlengd voor&#13;
de duur van één jaar, eindigend 31 oktober&#13;
1990.&#13;
Beschikkende in hoger beroep&#13;
Vernietigt de beschikking, waarvan beroep,&#13;
en opnieuw beschikkende:&#13;
Verlengt de onderhavige pachtovereenkomst&#13;
met één jaar, eindigend 31 oktober&#13;
1990.</content><legacyfootnotes/><footnotes><footnote/></footnotes><auteurs>Mr. Maris, mr. Spoor, mr. Kok, mr. ing.&#13;
Jansens van Gellicum en Wentink</auteurs><published>1990-08-01 00:00:00</published><modified>1990-08-01 00:00:00</modified><editiondate>1990-08-01</editiondate><htmlpath>https://denhollander.info/artikel/7182</htmlpath></article>
</articles></edition>
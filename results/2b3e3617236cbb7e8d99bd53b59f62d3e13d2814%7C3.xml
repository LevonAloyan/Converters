<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1995</searchword><id>5029</id><udhid>UDH:TvAR/5029</udhid><titel>reclamanten tegen het plan van toedeling in de ruilverkaveling 'Giethoorn-Wanneperveen' (TvAR 1995/4781)</titel><searchwords><searchword>TvAR 11/1995</searchword><searchword>TvAR 1995/4781</searchword><searchword>UDH:TvAR/5029</searchword></searchwords><attachments><attachment><name>1995_nr 11_Rechtspraak_4781.pdf</name><extention>pdf</extention><url>https://denhollander.info/download/4969/ci</url></attachment></attachments><inleiding>Landinrichtingswet, art. 160, 196, 200&#13;
&#13;
De uitleg dat als belanghebbende slechts kan&#13;
worden beschouwd hij wiens toedeling een&#13;
wijziging kan ondergaan bij gegrondbevinding&#13;
van een bezwaar is te beperkt. Als belanghebbende&#13;
kan ook worden beschouwd&#13;
ieder wiens belangen worden geraakt bij de&#13;
toedeling. Reclamant woont in de directe omgeving&#13;
en heeft dus belang bij een toedeling,&#13;
welke de inrichting van het gebied kan beïnvloeden.&#13;
Reclamant ontvankelijk in zijn bezwaren.&#13;
Strook grond (met een recht van weg over&#13;
deze strook) aan een belanghebbende toegedeeld&#13;
teneinde enkele woningen, die nu nog&#13;
slechts te voet of per fiets bereikbaar zijn ook&#13;
per auto bereikbaar te maken. De totstandkoming&#13;
van de ontsluitingswet moet i.c. mede&#13;
getoetst worden aan het behoud van landschappelijke&#13;
waarden en het beschermde&#13;
dorpsgezicht ter plaatse. Om dit te waarborgen&#13;
worden aan de eigenaar van de strook&#13;
grond kwalitatieve verbintenissen opgelegd.&#13;
Kavel aan de gemeente toegedeeld voor de&#13;
aanleg van een parkeerplaats. Reclamanten&#13;
hebben hiertegen bezwaar wegens aantasting&#13;
van landschappelijke waarden, rust en harmonie.&#13;
De vraag of de rechtbank bij het afwegen&#13;
van de belangen van reclamanten en de&#13;
gemeente mede dient te betrekken het voorgenomen&#13;
gebruik als parkeerterrein wordt bevestigend&#13;
beantwoord, zulks onverminderd de&#13;
omstandigheid dat het parkeerterrein slechts&#13;
kan worden gerealiseerd na een wijziging van&#13;
het bestemmingsplan en dat eventuele bezwaren&#13;
daartegen beoordeeld zullen dienen te&#13;
worden in een zelfstandige procedure zonder&#13;
dat alsdan enige gebondenheid bestaat aan de&#13;
beslissing van de rechtbank op het onderhavige&#13;
bezwaar. Na het tussenvonnis heeft de gemeente&#13;
te kennen gegeven af te zien van de&#13;
aanleg van een parkeerplaats op de onderhavige&#13;
kavel. Grondslag voor bezwaar vervallen.&#13;
Bezwaar afgewezen.</inleiding><content>Bezwaren&#13;
A) Reclamanten maken bezwaar tegen toedeling&#13;
aan belanghebbende Pellegrom van een&#13;
strook grond, welke dient om de aan hem toe&#13;
te delen kavel 011048 een ontsluiting op de&#13;
Kloostersteeg te geven.&#13;
B) De reclamanten sub 1) en 4) maken bezwaar&#13;
tegen toedeling van kavel 011054 aan&#13;
de gemeente Brederwiede.&#13;
Motivering&#13;
ontvankelijkheid&#13;
1. De C.L.I.C. heeft gesteld dat reclamant Annevelink&#13;
niet-ontvankelijk is in zijn bezwaren,&#13;
nu hij geen belanghebbende is als bedoeld in&#13;
artikel 200 van de Landinrichtingswet. Als&#13;
belanghebbende kan slechts worden beschouwd&#13;
hij wiens toedeling een wijziging&#13;
kan ondergaan bij gegrondbevinding van zijn&#13;
bezwaar. Dit laatste doet zich bij Annevelink&#13;
niet voor.&#13;
2. De rechtbank is van oordeel dat de&#13;
C.L.I.C. een te beperkte uitleg geeft aan het&#13;
begrip 'belanghebbende'. Als belanghebbende&#13;
kan ook worden beschouwd ieder wiens&#13;
belangen worden geraakt bij de toedeling. Reclamant&#13;
woont in de directe omgeving en&#13;
heeft dus belang bij een toedeling, welke de&#13;
inrichting van het gebied kan beïnvloeden.&#13;
Reclamant Annevelink is derhalve in zijn bezwaren&#13;
ontvankelijk.&#13;
Bezwaar A&#13;
plan van toedeling&#13;
3. Teneinde enkele woningen aan het Noor&#13;
derpad, die nu nog slechts te voet of per fiets&#13;
bereikbaar zijn ook per auto bereikbaar te ma&#13;
ken, heeft de L.I.C. aan belanghebbende Pel-&#13;
legrom, bewoner van het pand Noorderpad&#13;
13, een strook grond toegedeeld, welke een&#13;
verbinding vormt tussen zijn huiskavel en de&#13;
openbare weg (Kloostersteeg). In het plan van&#13;
toedeling is tevens een recht van weg over&#13;
deze strook opgenomen ten gunste van kavel&#13;
011049 (pand Noorderpad 11) en kavels&#13;
011144, 011143 en 011051 (pand Noorderpad&#13;
5/7). De kavels (met woonhuizen) van recla-&#13;
manten liggen in de directe omgeving van de&#13;
uitweg. Alleen de toedeling van de reclaman&#13;
ten sub 2 grenst aan de uitweg.&#13;
argumenten reclamanten&#13;
4. a. Het 'Rapport voor de Ruilverkaveling&#13;
Giethoorn-Wanneperveen' noch het Plan van&#13;
Wegen en Waterlopen wettigen de uitweg, nu&#13;
de betreffende panden in niet voor de land&#13;
bouw in te richten gebied liggen en geen&#13;
boerderijen in de zin van een agrarisch bedrijf&#13;
zijn. De ontsluiting dient geen bedrijfsbelang.&#13;
b. In niet voor de landbouw in te richten&#13;
gebieden zijn volgens het Rapport rust, land&#13;
schappelijke waarde, dorpskarakter en harmo&#13;
nie essentiële zaken, waarbij het hoofdstra-&#13;
mien van het landschap bewaard moet blijven.&#13;
De ontsluitingsweg is bedreigend voor die&#13;
waarden en de waterhuishouding ter plaatse.&#13;
Het eventueel aanbrengen van nieuwe boomsingels&#13;
zou slechts de waarde van de aanwezige&#13;
boomsingel teniet doen. Reclamanten&#13;
vrezen dat de ontsluitingsweg zal worden gebruikt&#13;
voor het parkeren van auto's, met name&#13;
door toeristen.&#13;
De eventuele ontsluiting behoort te worden&#13;
getoetst in een procedure 'Ruimtelijke Ordening'.&#13;
c. (reclamant Annevelink) De doorvaart&#13;
naar de Dorpsgracht vanaf de hem toe te de&#13;
len kavel 011047 en de deels door hem ge&#13;
pachte kavel 011057 wordt afgesloten. Ook&#13;
zal door de uitweg de sloot tussen de panden&#13;
Noorderpad 13 en 15 worden afgesloten,&#13;
waardoor het waterpeil in de sloten rondom&#13;
zijn kavel onverantwoord zal dalen.&#13;
d. (reclamante De Jonge-Mol) Zij vreest&#13;
inbreuk op haar privacy door toename van het&#13;
gemotoriseerd verkeer naar de woning van&#13;
Pellegrom en wenst dat de strook aan haar&#13;
wordt toegedeeld. Zij is bereid aan Pellegrom&#13;
een recht van overweg te verlenen.&#13;
standpunt belanghebbende Pellegrom&#13;
5. Pellegrom wenst handhaving van het plan&#13;
van toedeling.&#13;
Hij is bereid er op toe te zien dat de ontsluitingsweg&#13;
geen parkeerstrook wordt en zonodig&#13;
aan de Kloostersteeg een hek te&#13;
plaatsen. Voorts is hij bereid om over de sloot&#13;
tussen de panden Noorderpad 13 en 11 een&#13;
brug te bouwen.&#13;
standpunt L.I.C./C.L.I.C.&#13;
6. Het bezwaar moet worden afgewezen. In de&#13;
huidige tijd is het bereikbaar zijn van wonin-&#13;
gen per auto alleszins redelijk.&#13;
beoordeling door de rechtbank&#13;
7. (ad argument a)&#13;
Ten onrechte stellen reclamanten dat het&#13;
onderhavige gebied behoort tot de niet voor&#13;
de landbouw in te richten gebieden. Uit de&#13;
kaart, behorende bij het Begrenzingenplan,&#13;
blijkt het tegendeel. De omstandigheid dat het&#13;
Rapport voor de Ruilverkaveling Giethoorn-&#13;
Wanneperveen slechts melding maakt van de&#13;
ontsluiting van boerderijen, betekent niet dat&#13;
verbetering van de ontsluiting van woonhuizen&#13;
in het kader van de ruilverkaveling niet&#13;
zou mogen worden bevorderd. Daarbij is het&#13;
Plan van Wegen en Waterlopen (thans het Begrenzingenplan)&#13;
niet aan de orde, nu het daarin&#13;
gaat om het stelsel van (hoofdzakelijk&#13;
openbare) wegen en waterlopen van algemeen&#13;
nut en niet om de ontsluiting van kavels over&#13;
particulier terrein.&#13;
Ook de stelling van reclamanten dat over&#13;
de ontsluitingsweg zou moeten worden beslist&#13;
in het kader van een procedure krachtens de&#13;
wet op de Ruimtelijke Ordening is ongegrond.&#13;
De ontsluiting van percelen kan - zonder&#13;
wijziging van het bestemmingsplan - in&#13;
het kader van een ruilverkaveling worden geregeld,&#13;
op een wijze als voorzien in het burgerlijk&#13;
recht.&#13;
8. (ad argument b)&#13;
Uit het rapport blijkt dat ook voor gebieden,&#13;
die voor de landbouw worden ingericht,&#13;
het streven is gericht op handhaving van het&#13;
hoofdstramien van het landschap. Het onderhavige&#13;
gebied ligt tegen de dorpskern Noordeinde&#13;
aan. Volgens het rapport is het gewenst&#13;
dat het huidige karakter van de dorpen&#13;
Giethoorn en Wanneperveen wordt bewaard.&#13;
De totstandkoming van de ontsluitingsweg&#13;
moet dus mede worden getoetst aan het behoud&#13;
van landschappelijke waarden en het beschermde&#13;
dorpsgezicht ter plaatse. Dit is in&#13;
deze procedure niet betwist.&#13;
De rechtbank is van oordeel dat bedoelde&#13;
waarden voldoende zijn veilig gesteld, indien&#13;
gewaarborgd is dat de toegangsweg niet&#13;
wordt gebruikt voor het parkeren van auto's&#13;
en uitsluitend wordt gebruikt voor het bereiken&#13;
van voormelde particuliere woningen.&#13;
Daartoe is nodig dat aan de eigenaar van de&#13;
kavel 011048 kwalitatieve verbintenissen&#13;
worden opgelegd betreffende&#13;
- het niet (doen) gebruiken van de strook&#13;
voor het parkeren van voertuigen;&#13;
- het afsluiten van de strook bij de Kloos-&#13;
tersteeg door een slagboom of hek;&#13;
- beperking van het gebruik van de strook&#13;
als toegangsweg tot het bereiken te voet, per&#13;
fiets of auto van een particuliere woning;&#13;
voorzover de toegangsweg wordt gebruikt in&#13;
verband met de uitoefening van een bedrijf,&#13;
mag de daaruit voortvloeiende belasting niet&#13;
groter worden dan een belasting, welke voort&#13;
vloeit uit de agrarische exploitatie van kavel&#13;
011048.&#13;
De aan Pellegrom opgelegde beperkingen&#13;
zullen ook de wijze bepalen waarop het recht&#13;
van uitweg ten behoeve van de panden Noorderpad&#13;
5/7 en 11 mag worden uitgeoefend.&#13;
De rechtbank zal een beslissing met betrekking&#13;
tot het onderhavige bezwaar aanhouden,&#13;
nu degene aan wie 011048 wordt&#13;
toegedeeld (mevrouw Bakker-Weide) niet als&#13;
belanghebbende is opgeroepen en gehoord.&#13;
De rechtbank zal de zaak terugverwijzen naar&#13;
de rechter-commissaris teneinde belanghebbende&#13;
door deze te doen horen.&#13;
9. (ad argument c)&#13;
De rechtbank begrijpt dat Pellegrom aanbiedt&#13;
een brug aan te brengen bij de noordelijke&#13;
punt van de ontsluitingsweg nabij de&#13;
huiskavel, waar deze weg de sloot kruist, aldus&#13;
dat daar een doorstroming van water en&#13;
een doorvaartmogelijkheid aanwezig blijft.&#13;
Reclamant heeft dit niet weersproken. De&#13;
rechtbank zal ook hier een kwalitatieve verbintenis&#13;
aan de belanghebbende opleggen om&#13;
een brug van voldoende hoogte aan te brengen&#13;
en te handhaven.&#13;
10. (ad argument d)&#13;
Door de waarborgen, bedoeld in rechtsoverweging&#13;
7, mag worden aangenomen dat&#13;
de privacy van reclamante voldoende bescherming&#13;
verkrijgt.&#13;
Bezwaar B&#13;
argumenten van reclamanten&#13;
11. aa. Ook hier gaat het om aantasting van&#13;
landschappelijke waarden, rust en harmonie.&#13;
bb. Gemeentelijke notities wijzen uit dat&#13;
de gemeente een parkeerterrein wil aanleggen&#13;
op kavel 011054.&#13;
cc. Aan de zuidzijde van de Kloostersteeg&#13;
zijn betere mogelijkheden voor de aanleg van&#13;
parkeerterrein aanwezig. Zowel in het vigerende&#13;
als in het ontwerp-bestemmingsplan&#13;
zijn die mogelijkheden opgenomen.&#13;
standpunt gemeente Brederwiede&#13;
12. De belanghebbende wenst toedeling vol-&#13;
gens het plan van toedeling. De gemeente&#13;
heeft inderdaad het voornemen om op de ka&#13;
vel een parkeerterrein aan te leggen. Overi-&#13;
gens is de realisering hiervan een&#13;
planologische aangelegenheid, welke zijn ei&#13;
gen procedure kent.&#13;
standpunt L.I.C./C.L.I.C.&#13;
13. De gemeente krijgt voor de agrarische&#13;
percelen, die zij heeft ingebracht, agrarische&#13;
percelen toegedeeld zoals in het onderhavige&#13;
geval. Het toekomstig gebruik dat de gemeen&#13;
te van de grond gaat maken behoort niet aan&#13;
de orde te komen in het kader van de toede-&#13;
ling.&#13;
beoordeling door de rechtbank&#13;
14. De vraag ligt voor of de rechtbank bij de&#13;
afweging van de belangen van reclamanten en&#13;
van de gemeente Brederwiede mede dient te&#13;
betrekken het voorgenomen gebruik als par-&#13;
keerterrein. De rechtbank beantwoordt deze&#13;
vraag bevestigend, zulks onverminderd de&#13;
omstandigheid dat het parkeerterrein slechts&#13;
kan worden gerealiseerd na een wijziging van&#13;
het bestemmingsplan en dat eventuele bezwa-&#13;
ren daartegen beoordeeld zullen dienen te&#13;
worden in een zelfstandige procedure zonder&#13;
dat alsdan enige gebondenheid bestaat aan de&#13;
beslissing van de rechbank op het onderhavi-&#13;
ge bezwaar. De rechtbank zal met name moe&#13;
ten meewegen welk belang de gemeente heeft&#13;
bij de toedeling van de onderhavige kavel met&#13;
het oog op de voorziening in de behoefte aan&#13;
parkeerterrein. Op zich is door de reclamanten&#13;
niet betwist dat er behoefte bestaat aan het&#13;
scheppen van nieuwe parkeermogelijkheden.&#13;
Een aantal vragen doen zich voor:&#13;
a) Gaat het de gemeente Brederwiede uit&#13;
sluitend om een parkeerplaats ten behoeve&#13;
van de omwonenden dan wel een parkeerter-&#13;
rein mede ten behoeve van toeristen?&#13;
b) Hoeveel parkeerplaatsen staan de ge&#13;
meente voor ogen en welke afmeting van het&#13;
terrein is daartoe voldoende?&#13;
c) Zijn er in de omgeving, met name ook&#13;
aan de zuidzijde van de Kloostersteeg, alter-&#13;
natieve mogelijkheden en hoe verhouden die&#13;
zich wat betreft geschiktheid en inbreuk op de&#13;
landschappelijke waarden zich tot een parkeerterrein&#13;
op kavel 011054?&#13;
De rechtbank zal de zaak terugverwijzen&#13;
naar de rechter-commissaris voor nader onderzoek.&#13;
De gemeente Brederwiede dient haar&#13;
toelichting op voormelde vragen aan de rechter-&#13;
commissaris voor te leggen.&#13;
Beslissing&#13;
De rechtbank houdt iedere beslissing aan en&#13;
stelt de zaak weer in handen van de rechtercommissaris&#13;
voor nader onderzoek, (enz.)&#13;
Eindvonnis 9 november 1994&#13;
Motivering&#13;
1. Met betrekking tot bezwaar A:&#13;
De rechter-commissaris heeft de belanghebbende&#13;
A. Bakker-Weide gehoord. Blijkens&#13;
het van dit verhoor opgemaakte proces-verbaal&#13;
stemt de belanghebbende in met toedeling&#13;
van de verbindingsstrook grond aan de&#13;
belanghebbende Pellegrom onder oplegging&#13;
van de kwalitatieve verbintenissen als vermeld&#13;
in rechtsoverweging 8 van het tussenvonnis&#13;
en met vestiging van een&#13;
erfdienstbaarheid van uitweg ten laste van&#13;
deze strook en ten behoeve van de aan belanghebbende&#13;
toe te delen kavel 011049.&#13;
Vanaf deze kavel kan de uitweg slechts door&#13;
belanghebbende worden bereikt via de eveneens&#13;
aan haar toe te delen kavel 011145, zodat&#13;
het voor de hand ligt de erfdienstbaarheid tevens&#13;
ten behoeve van deze kavel te vestigen.&#13;
De rechtbank zal derhalve een eindbeslissing&#13;
nemen met betrekking tot bezwaar A.&#13;
2. Met betrekking tot bezwaar B:&#13;
Bij brief van 14 februari 1994 heeft de gemeente&#13;
Brederwiede aan de rechter-commissaris&#13;
medegedeeld dat zij weliswaar graag&#13;
kavel 11054 toegedeeld wil krijgen, maar&#13;
daarop geen parkeerterrein aan zal leggen.&#13;
Het nieuwe bestemmingsplan Giethoorn dat&#13;
waarschijnlijk in 1994 van kracht wordt geeft&#13;
aan deze kavel ook niet een parkeerbestemming.&#13;
De gemeente wenst over de kavel te&#13;
kunnen beschikken als compensatiegrond, indien&#13;
in de toekomst elders een extra gemeentelijk&#13;
parkeerterrein moet worden aangelegd.&#13;
Voormelde brief is ter kennis gebracht van&#13;
de reclamanten en de commissie.&#13;
Reclamanten hebben medegedeeld genoegen&#13;
te nemen met de toelichting van de gemeente.&#13;
De rechtbank begrijpt hieruit dat&#13;
reclamanten te kennen geven dat de grondslag&#13;
voor het onderhavige bezwaar is vervallen.&#13;
De reclamanten Annevelink en Woudman&#13;
alsmede de Commissie hebben laten weten&#13;
geen behoefte te hebben aan een voortzetting&#13;
van de mondelinge behandeling ter terechtzitting.&#13;
Op grond van het voorgaande zal de rechtbank&#13;
het bezwaar afwijzen.&#13;
Nu is gebleken dat reclamanten de bezwaren&#13;
op goede gronden aanhangig hebben gemaakt,&#13;
zal de rechtbank de gezamenlijk&#13;
rechthebbenden verwijzen in de kosten.&#13;
Beslissing&#13;
Wat betreft bezwaar A:&#13;
De toedeling volgens het plan van toedeling&#13;
wordt gehandhaafd, behoudens de navolgende&#13;
aanvullingen:&#13;
1. De erfdienstbaarheid van uitweg ten las&#13;
te van perceel kavel 011048 ged. als lijdend&#13;
erf wordt tevens gevestigd ten gunste van ka&#13;
vel 011145 als heersend erf.&#13;
2. Met betrekking tot de aan belangheb&#13;
bende A. Pellegrom toe te delen strook grond,&#13;
welke de verbinding vormt tussen zijn oor-&#13;
spronkelijke huiskavel en de Kloostersteeg&#13;
worden aan Pellegrom de volgende kwalita-&#13;
tieve verbintenissen opgelegd:&#13;
a. de strook grond mag niet worden ge-&#13;
bruikt of doen worden gebruikt voor het par-&#13;
keren van voertuigen;&#13;
b. de strook dient bij de Kloostersteeg door&#13;
een slagboom of hek te worden afgesloten;&#13;
c. de strook grond mag slechts worden ge-&#13;
bruikt als toegangsweg tot het bereiken te&#13;
voet, per fiets of per auto van particuliere wo-&#13;
ningen alsmede van kavel 011048 ten behoe-&#13;
ve van de agrarische exploitatie van deze&#13;
kavel;&#13;
d. Pellegrom zal bij de noordelijke punt&#13;
van de ontsluitingsweg nabij zijn huiskavel&#13;
waar deze weg de sloot kruist een brug aan&#13;
brengen, aldus dat daar een doorstroming van&#13;
water en een doorvaartmogelijkheid aanwezig&#13;
blijft.&#13;
Wat betreft bezwaar B:&#13;
De rechtbank wijst dit bezwaar af.&#13;
(enz.)</content><legacyfootnotes/><footnotes><footnote/></footnotes><auteurs/><published>1995-11-01 00:00:00</published><modified>1994-06-10 00:00:00</modified><editiondate>1995-11-01</editiondate><htmlpath>https://denhollander.info/artikel/5029</htmlpath></article>
</articles></edition>
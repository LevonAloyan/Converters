<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2000</searchword><id>4734</id><udhid>UDH:TvAR/4734</udhid><titel>Peters / Sommerdijk-Van Dreumel c.s. (TvAR 2000/4992)</titel><searchwords><searchword>TvAR 1/2000</searchword><searchword>TvAR 2000/4992</searchword><searchword>UDH:TvAR/4734</searchword></searchwords><attachments><attachment><name>2000_nr 1_Rechtspraak_4992.pdf</name><extention>pdf</extention><url>https://denhollander.info/download/4676/ci</url></attachment></attachments><inleiding>[Pachtwet art. 1, 9, 25 en 55]&#13;
&#13;
Zolang pachtovereenkomst niet is goedgekeurd,&#13;
heeft verpachter geen rechtsvordering&#13;
tot betaling van de pachtprijs en&#13;
zolang is het niet betalen daarvan niet als&#13;
wanprestatie c.q. toerekenbaar tekortschieten&#13;
van pachter aan te merken. Na&#13;
goedkeuring is pachter ter zake wel toerekenbaar&#13;
tekortgeschoten, maar in casu is&#13;
sprake van feiten en omstandigheden die er&#13;
naar redelijkheid en billijkheid aan de weg&#13;
staan dat de pachtovereenkomst deswege&#13;
wordt ontbonden.&#13;
Verwijt inzake niet goed onderhouden van&#13;
de grond is onvoldoende onderbouwd. Ook&#13;
geen plaats voor ontbinding vanwege het&#13;
zonder medeweten en toestemming van&#13;
verpachter verkopen van melkquotum nu&#13;
nog een melkquotum resteert dat qua&#13;
omvang niet minder is dan met de grond in&#13;
geschil samenhangt. Verwijt inzake bedrijfsbeëindiging&#13;
blijkt ten onrechte. Vordering&#13;
tot ontbinding afgewezen. Vordering van&#13;
pachter tot schadevergoeding wegens&#13;
ontneming van het gebruik van het land&#13;
door verpachters, die eigen rechter hebben&#13;
gespeeld, toegewezen.</inleiding><content>ARREST IN DE ZAAK VAN:&#13;
Henrikus Antonius Peters, wonende te Batenburg,&#13;
gemeente Wijchen, appellant, incidenteel&#13;
geïntimeerde,&#13;
procureur: mr. J.M. Bosnak,&#13;
tegen&#13;
1 Maria Petronella Sommerdijk-van Dreumel,&#13;
2 Theodorus Henricus van Dreumel,&#13;
3 Antonius Gerardus van Dreumel,&#13;
4 Petronella Gerarda Scholten-van Dreumel,&#13;
5 Henrica Martina van Dreumel, allen wonende&#13;
te Wijchen, geïntimeerden, incidenteel&#13;
appellanten,&#13;
procureur: mr. J.M.J. Huver.&#13;
1 Het geding in eerste aanleg&#13;
De pachtkamer van het kantongerecht te Nijmegen&#13;
heeft op 11 november 1996 tussen partijen&#13;
een vonnis gewezen, dat in fotocopie aan&#13;
dit arrest is gehecht en naar de inhoud waarvan&#13;
wordt verwezen.&#13;
2 Het geding in hoger beroep&#13;
2.1 Appellant – hierna ook te noemen: pachter&#13;
– is bij exploot van 11 december 1996, met&#13;
gelijktijdige dagvaarding van geïntimeerden –&#13;
hierna ook te noemen: verpachters – voor dit&#13;
hof, in hoger beroep gekomen van genoemd&#13;
vonnis, waarbij in conventie de tussen partijen&#13;
bestaande pachtovereenkomst is ontbonden&#13;
en in reconventie verpachters zijn veroordeeld&#13;
tot betaling van een vergoeding voor de door&#13;
pachter geleden schade, op te maken bij staat&#13;
en te vereffenen volgens de wet alsmede tot&#13;
betaling aan pachter van ƒ 600,– buitengerechtelijke&#13;
kosten met rente, met afwijzing in conventie&#13;
en reconventie van het meer of anders&#13;
gevorderde.&#13;
2.2 Bij memorie van grieven zijn na te melden&#13;
grieven aangevoerd, met conclusie dat het hof&#13;
het vonnis, waarvan beroep, zal vernietigen&#13;
en, opnieuw rechtdoende, in conventie verpachters&#13;
alsnog niet-ontvankelijk zal verklaren&#13;
in hun vordering, althans hun deze zal&#13;
ontzeggen, en in reconventie verpachters zal&#13;
gelasten het perceel kadastraal bekend&#13;
gemeente Wijchen, sectie K, nummer 94, ter&#13;
grootte van 1.87.70 ha, binnen 14 dagen na&#13;
betekening van het te dezen te wijzen arrest te&#13;
ontruimen en ter beschikking van pachter te&#13;
stellen, zulks op verbeurte van een dwangsom&#13;
van ƒ 250,– (zegge: tweehonderdenvijftig gulden)&#13;
voor iedere dag dat verpachters met de&#13;
uitvoering van dat arrest in gebreke blijven&#13;
alsmede pachter in dat geval zal machtigen, zo&#13;
nodig met behulp van de sterke arm van justitie&#13;
en politie, die ontruiming (zelf) te doen&#13;
bewerkstelligen, met veroordeling van verpachters&#13;
in de proceskosten van beide instanties,&#13;
een en ander met bekrachtiging van het&#13;
vonnis, waarvan beroep, voor zover in de&#13;
door hem aangevoerde grieven niet bestreden.&#13;
2.3 Bij memorie van antwoord is verweer&#13;
gevoerd en zijn voorts in incidenteel hoger&#13;
beroep na te melden grieven aangevoerd, met&#13;
uitbreiding van de grondslag van de vordering&#13;
tot ontbinding van de pachtovereenkomst en&#13;
aanvulling van de eis in conventie, een en&#13;
ander met conclusie dat het hof&#13;
in het principaal hoger beroep pachter nietontvankelijk&#13;
zal verklaren, althans het vonnis,&#13;
waarvan beroep, in conventie alsmede in&#13;
reconventie voor zover houdende de afwijzing&#13;
van de gevorderde ontruiming, zo nodig&#13;
met aanvulling en/of verbetering van de gronden,&#13;
zal bekrachtigen, voor wat betreft het&#13;
vonnis in conventie met inachtneming van het&#13;
in het incidenteel appèl gevorderde, en&#13;
in het incidenteel hoger beroep met deels&#13;
bekrachtiging, deels vernietiging, deels aanvulling&#13;
van het vonnis, waarvan beroep, in&#13;
conventie en reconventie a) de pachtovereenkomst&#13;
tussen partijen zal ontbinden met&#13;
ingang van 1 november 1994, althans met&#13;
ingang van een andere door het hof in goede&#13;
justitie te bepalen datum; b) pachter zal veroordelen&#13;
aan verpachters tegen behoorlijk&#13;
bewijs van kwijting te betalen de pachtprijs&#13;
over de pachtjaren 1992/1993 en 1993/1994 ad&#13;
ƒ 1.200,–, vermeerderd met de wettelijke rente&#13;
met ingang van heden tot aan de dag van algehele&#13;
betaling; c) pachter alsnog niet-ontvankelijk&#13;
zal verklaren, althans hem de vorderingen&#13;
zal ontzeggen met betrekking tot de door&#13;
hem in eerste aanleg gevorderde schadevergoeding&#13;
en vergoeding van de buitengerechtelijke&#13;
kosten;&#13;
in het principaal en in het incidenteel hoger&#13;
beroep met veroordeling van pachter in de&#13;
proceskosten van beide instanties.&#13;
2.4 Ter zitting van het hof van 9 maart 1998 is&#13;
de zaak vervolgens bepleit, voor pachter door&#13;
mr. D.M.H.M. van Dijk, advocaat te Arnhem,&#13;
en voor verpachters door mr. M.M.J.J. Gerrits,&#13;
eveneens advocaat te Arnhem, beiden mede&#13;
aan de hand van pleitnotities.&#13;
2.5 Daarna hebben partijen de stukken, waaronder&#13;
de pleitnotities van de advocaten, aan&#13;
het hof overgelegd voor het wijzen van arrest.&#13;
3 De grieven&#13;
De grieven in het principaal hoger beroep luiden:&#13;
I. Ten onrechte heeft de pachtkamer van het&#13;
kantongerecht overwogen en geoordeeld dat&#13;
Peters de pacht gedurende twee jaren zonder&#13;
goede gronden niet heeft betaald en dat dat&#13;
een dusdanige wanprestatie vormt dat de&#13;
gevorderde ontbinding van de pachtovereenkomst&#13;
dient te worden toegewezen en ten&#13;
onrechte heeft de pachtkamer vervolgens de&#13;
pachtovereenkomst ontbonden (conventie in&#13;
eerste aanleg).&#13;
II. Ten onrechte heeft de pachtkamer van het&#13;
kantongerecht de vordering van Peters tot&#13;
ontruiming van het gepachte afgewezen (reconventie&#13;
in eerste aanleg).&#13;
De grieven in het incidenteel hoger beroep&#13;
luiden;&#13;
A. Ten onrechte heeft de pachtkamer van het&#13;
kantongerecht de pachtovereenkomst niet met&#13;
ingang van 1 november 1994 ontbonden mede&#13;
op grond van de aan Peters toerekenbare&#13;
tekortkoming, bestaande uit vervreemding&#13;
van de met het verpachte samenhangende&#13;
heffingvrije hoeveelheid melk (melkquotum),&#13;
en in verband met de verwaarlozing van het&#13;
gepachte door Peters en de omstandigheid dat&#13;
hij naar Polen is verhuisd en zich daardoor in&#13;
de onmogelijkheid heeft gesteld het gepachte&#13;
als goed pachter te gebruiken.&#13;
B. Ten onrechte heeft de pachtkamer van het&#13;
kantongerecht Van Dreumel c.s. veroordeeld&#13;
tot betaling van schadevergoeding aan Peters&#13;
en tot betaling van buitengerechtelijke kosten.&#13;
Verpachters hebben daarnaast bij wege van&#13;
vermeerdering van eis in conventie gevorderd&#13;
dat pachter zal worden veroordeeld tot betaling&#13;
van de pachtprijs over de pachtjaren&#13;
1992/1993 en 1993/1994.&#13;
4 De vaststaande feiten&#13;
In hoger beroep kan van de volgende, als&#13;
erkend of niet (voldoende) betwist, vaststaande&#13;
feiten worden uitgegaan:&#13;
– tussen partijen bestaat een door de pachtkamer&#13;
van het kantongerecht te Nijmegen bij&#13;
vonnis van 11 maart 1996 schriftelijk vastgelegde&#13;
pachtovereenkomst met betrekking tot&#13;
het perceel grasland kadastraal bekend gemeente&#13;
Wijchen, sectie K, nr. 94, groot 1.87.70&#13;
ha, ingegaan 1 november 1961, zulks voor een&#13;
bij achterafbetaling te betalen pachtprijs van&#13;
ƒ 600,– per jaar;&#13;
– voormeld vonnis is op 15 maart 1996 bij de&#13;
grondkamer voor Gelderland ingekomen,&#13;
welke grondkamer de pachtovereenkomst op&#13;
2 mei 1996 ongewijzigd heeft goedgekeurd;&#13;
– de pachtprijs voor de pachtjaren 1992/1993&#13;
en 1993/1994 is door pachter nog niet voldaan;&#13;
– in het voorjaar van 1995 heeft geïntimeerde&#13;
sub 2, Theodorus Henricus van Dreumel, de&#13;
grond in geschil in gebruik genomen en,&#13;
ondanks sommatie van pachter van 11 april&#13;
1995 om het land weer aan hem ter beschikking&#13;
te stellen, tot heden in gebruik gehouden.&#13;
5 Beoordeling van het geschil in&#13;
hoger beroep&#13;
5.1 Pachter heeft zich niet verzet tegen de&#13;
door verpachters gedane wijziging van eis in&#13;
hoger beroep, weshalve het hof in conventie&#13;
op de vermeerderde eis recht zal doen.&#13;
5.2 Ingevolge het bepaalde in artikel 9, lid 1,&#13;
Pachtwet kan, zolang een pachtovereenkomst&#13;
door de grondkamer niet is goedgekeurd, de&#13;
verpachter niet een rechtsvordering tot betaling&#13;
van de pachtprijs tegen de pachter instellen.&#13;
Dit brengt mee dat, zolang voormelde&#13;
goedkeuring niet is verleend, het niet betalen&#13;
van de pachtprijs niet kan worden aangemerkt&#13;
als wanprestatie c.q. toerekenbaar tekortschieten&#13;
van de pachter. In casu was pachter dan&#13;
ook tot 2 mei 1996 niet in gebreke wat betreft&#13;
de betaling van de tussen partijen overeengekomen&#13;
pachtprijs.&#13;
5.3 Sinds 2 mei 1996 is pachter wel toerekenbaar&#13;
tekortgeschoten in zijn verplichting tot&#13;
betaling van de pachtprijs. De vraag doet zich&#13;
vervolgens voor of dit tekortschieten, mede&#13;
gelet op de ter zake van belang zijnde omstandigheden,&#13;
moet leiden tot toewijzing van de&#13;
vordering van verpachters om de pachtovereenkomst&#13;
deswege te ontbinden.&#13;
5.4 Het hof neemt bij de beantwoording van&#13;
vorenbedoelde vraag allereerst in aanmerking&#13;
dat, naar ten processe is gebleken, de pachtprijs&#13;
voorheen kennelijk steeds werd betaald&#13;
door overmaking daarvan op een bankrekening&#13;
die op een gegeven moment is opgeheven;&#13;
dit laatste was in elk geval gebeurd op het&#13;
moment dat pachter de pachtprijs over het&#13;
jaar 1993/1994 heeft doen overmaken en het&#13;
betreffende bedrag is toen aan hem gerestitueerd.&#13;
Van een wijziging van de rekening,&#13;
waarop de pachtprijs moest worden overgeschreven,&#13;
hebben verpachters nimmer bericht&#13;
aan pachter gestuurd.&#13;
5.5 Bij het vorenstaande komt dat verpachters,&#13;
toen betaling uitbleef, ook nimmer pachter&#13;
hebben aangemaand om alsnog aan zijn desbetreffende&#13;
verplichting te voldoen, noch op&#13;
enige wijze hebben geïnformeerd waarom&#13;
betaling achterwege bleef.&#13;
5.6 Voorts neemt het hof in aanmerking dat&#13;
partijen op de datum waarop de pachtprijs&#13;
invorderbaar werd, te weten 2 mei 1996,&#13;
inmiddels al in de onderhavige procedure&#13;
waren verwikkeld. De toen aanhangige vordering&#13;
in conventie van verpachters was (nog)&#13;
niet gericht op invordering van de achterstallige&#13;
pacht. Pachter heeft voorts bij antwoord&#13;
aangegeven, waarom de pacht nog niet was&#13;
betaald en aangevoerd daartoe, met vergoeding&#13;
van rente, alsnog bereid te zijn.&#13;
5.7 Vorenstaande feiten en omstandigheden&#13;
laten weliswaar onverlet dat ook pachter wat&#13;
meer initiatief had dienen te ondernemen dan&#13;
hij heeft gedaan om zich van zijn – overigens&#13;
tot 2 mei 1996 niet in rechte afdwingbare –&#13;
verplichting tot betaling van de pachtprijs te&#13;
kwijten, maar zij staan er naar het oordeel van&#13;
het hof naar redelijkheid en billijkheid wel&#13;
aan in de weg dat deswege de onderhavige&#13;
pachtovereenkomst zou worden ontbonden.&#13;
5.8 De door verpachters aan pachter verweten&#13;
tekortkoming wegens het niet goed onderhouden&#13;
van de grond in geschil is onvoldoende&#13;
onderbouwd.&#13;
Van enige aanmaning of klacht in het verleden&#13;
inzake ongenoegzaam of onjuist onderhoud&#13;
van het gepachte is bovendien nimmer sprake&#13;
geweest, laat staan van een ingebrekestelling&#13;
deswege. Voor ontbinding van de pachtovereenkomst&#13;
in geschil wegens het door pachter&#13;
niet (voldoende) nakomen van zijn verplichting&#13;
tot onderhoud van het gepachte is derhalve&#13;
geen plaats.&#13;
5.9 Het laatste geldt evenzeer ten aanzien van&#13;
het verwijt dat pachter zonder medeweten en&#13;
toestemming van verpachters is overgegaan&#13;
tot vervreemding van met de grond in geschil&#13;
samenhangend melkquotum. Niet, althans&#13;
onvoldoende weersproken, is ter zitting van&#13;
het hof gebleken dat thans nog een heffingvrije&#13;
hoeveelheid melk van ongeveer 89.000&#13;
kilogram ten name van pachter staat. Ook al&#13;
zou dit minder zijn dan het in 1984 aan pachter&#13;
toegekende melkquotum, verminderd en&#13;
vermeerderd met de sindsdien van overheidswege&#13;
toegepaste kortingen respectievelijk verhogingen,&#13;
dan nog resteert op dit moment een&#13;
melkquotum dat qua omvang niet minder is&#13;
dan geacht moet worden naar evenredigheid&#13;
met de grond in geschil samen te hangen.&#13;
5.10 Het verwijt dat pachter zijn bedrijf in&#13;
Nederland heeft beëindigd en naar Polen is&#13;
verhuisd, is, naar ter zitting van het hof – onvoldoende&#13;
gemotiveerd weersproken – door&#13;
pachter is aangevoerd, ten onrechte gemaakt.&#13;
Hij heeft weliswaar in 1996 gedurende enkele&#13;
maanden in Polen verbleven, maar deze&#13;
omstandigheid is niet ten koste gegaan van de&#13;
nakoming van zijn verplichting tot gebruik en&#13;
onderhoud van de litigieuze grond reeds&#13;
omdat hem toen – zulks al sinds april 1995 –&#13;
vanwege verpachters de toegang tot die grond&#13;
was ontzegd en één van de verpachters die&#13;
grond toen zelf gebruikte. Van een verhuizing&#13;
naar Polen om zich daar definitief te vestigen&#13;
is geen sprake geweest, althans is dit ten processe&#13;
niet komen vast te staan; pachter is weer&#13;
teruggekeerd naar Nederland en heeft – naar&#13;
hij onweersproken ter zitting van het hof verklaarde&#13;
– inmiddels de exploitatie van zijn&#13;
bedrijf, die hij gedurende enige tijd aan een&#13;
derde had overgedragen, weer ter hand genomen.&#13;
5.11 Nu uit het vorenoverwogene volgt dat de&#13;
vordering tot ontbinding van de pachtovereenkomst&#13;
in geschil moet worden afgewezen,&#13;
ligt de reconventionele vordering van pachter,&#13;
ertoe strekkende dat verpachters de grond in&#13;
geschil zullen ontruimen en te zijner beschikking&#13;
zullen stellen, voor toewijzing gereed.&#13;
5.12 De vordering van pachter tot schadevergoeding&#13;
wegens het gedurende de periode van&#13;
april 1995 tot heden niet kunnen gebruiken&#13;
van het gepachte moet eveneens worden toegewezen.&#13;
Verpachters hebben eigen rechter&#13;
gespeeld en aan pachter het gebruik van het&#13;
gepachte ontnomen terwijl de pachtovereenkomst&#13;
voortduurde; zij dienen de tengevolge&#13;
daarvan door pachter geleden en te lijden&#13;
schade te vergoeden. Ook de vordering van&#13;
pachter tot vergoeding van de door hem&#13;
gemaakte buitengerechtelijke proceskosten,&#13;
waartegen door verpachters geen inhoudelijk&#13;
verweer is gevoerd, dient te worden toegewezen.&#13;
6 Slotsom&#13;
6.1 De in het principaal hoger beroep opgeworpen&#13;
grieven treffen beide doel; de grieven&#13;
in het incidenteel hoger beroep zijn ongegrond.&#13;
6.2 Het vonnis, waarvan beroep, moet worden&#13;
vernietigd voor zover in conventie gewezen,&#13;
met afwijzing alsnog van de vordering&#13;
van verpachters tot ontbinding van de pachtovereenkomst&#13;
in geschil; de vordering van&#13;
verpachters tot betaling van de pachtprijs over&#13;
de pachtjaren 1992/1993 en 1993/1994 – tegen&#13;
toewijzing waarvan pachter, naar volgt uit het&#13;
door hem ten processe aangevoerde, geen&#13;
bezwaar heeft – moet worden toegewezen.&#13;
Voor wat betreft de in reconventie gegeven&#13;
beslissing moet het vonnis, waarvan beroep,&#13;
worden vernietigd voor zover daarbij de vordering&#13;
tot ontruiming is afgewezen, met alsnog&#13;
toewijzing van die vordering, en voor het&#13;
overige worden bekrachtigd.&#13;
6.3 Verpachters moeten als de overwegend in&#13;
het ongelijk gestelde partij worden veroordeeld&#13;
in de in eerste aanleg in conventie alsmede&#13;
in hoger beroep tussen partijen gevallen&#13;
proceskosten.&#13;
Beslissing&#13;
Het hof, rechtdoende in hoger beroep:&#13;
vernietigt het door de pachtkamer van het&#13;
kantongerecht te Nijmegen tussen partijen&#13;
gewezen vonnis van 11 november 1996, waarvan&#13;
beroep, voor zover in conventie gewezen,&#13;
en in zoverre opnieuw rechtdoende:&#13;
wijst de door verpachters gevorderde ontbinding&#13;
van de pachtovereenkomst in geschil alsnog&#13;
af;&#13;
veroordeelt pachter om tegen behoorlijk&#13;
bewijs van kwijting aan verpachters te betalen&#13;
de pachtprijs over de pachtjaren 1992/1993 en&#13;
1993/1994 ten bedrage van in totaal ƒ 1.200,–,&#13;
vermeerderd met de wettelijke rente daarover&#13;
vanaf 9 september 1997 tot de dag der algehele&#13;
voldoening;&#13;
vernietigt het door genoemde pachtkamer&#13;
tussen partijen gewezen vonnis van 11 november&#13;
1996, waarvan beroep, voor zover in&#13;
reconventie gewezen, doch alleen voor zover&#13;
daarbij de vordering van pachter tot ontruiming&#13;
is afgewezen,&#13;
en in zoverre opnieuw rechtdoende:&#13;
beveelt verpachters het perceel grasland kadastraal&#13;
bekend gemeente Wijchen, sectie K, nr.&#13;
94, groot 1.87.70 ha, binnen veertien dagen na&#13;
betekening van dit arrest te ontruimen en ter&#13;
beschikking van pachter te stellen, zulks op&#13;
verbeurte van een dwangsom van ƒ 250,–&#13;
(tweehonderdenvijftig gulden) voor iedere&#13;
dag dat verpachters met de uitvoering van dit&#13;
arrest in gebreke blijven (zulks met een maximum&#13;
van ƒ 50.000,–) en machtigt pachter&#13;
voor dat geval om, zo nodig met behulp van&#13;
de sterke arm van justitie en politie, die ontruiming&#13;
(zelf) te doen bewerkstelligen;&#13;
bekrachtigt voormeld vonnis, voor zover in&#13;
reconventie gewezen, voor het overige;&#13;
veroordeelt verpachters in de in eerste aanleg&#13;
in conventie alsmede in hoger beroep tussen&#13;
partijen gevallen proceskosten, aan de zijde&#13;
van pachter tot heden begroot voor de eerste&#13;
aanleg in conventie op ƒ 1.000,– en voor het&#13;
hoger beroep op ƒ 602,– wegens verschotten&#13;
en ƒ 4.200,– wegens salaris van de procureur.</content><legacyfootnotes/><footnotes><footnote/></footnotes><auteurs/><published>2000-01-01 00:00:00</published><modified>1998-01-20 00:00:00</modified><editiondate>2000-01-01</editiondate><htmlpath>https://denhollander.info/artikel/4734</htmlpath></article>
</articles></edition>
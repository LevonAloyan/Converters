<edition><articles><article><jaar>2001</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2001</searchword><id>5638</id><udhid>UDH:TvAR/5638</udhid><titel>De Flora- en faunawet: jacht, populatiebeheer en het voorkomen van schade</titel><searchwords><searchword>TvAR 12/2001</searchword><searchword>UDH:TvAR/5638</searchword></searchwords><attachments><attachment><name>2001_nr 12_Artikel_Dijkhuis.pdf</name><extention>pdf</extention><url>https://denhollander.info/download/5570/ci</url></attachment></attachments><inleiding>1. Inleiding&#13;
Een beheerder van een bos of veld, bijvoorbeeld een boer, een terreinbeheerder als de&#13;
Vereniging Natuurmonumenten of een provincie, kan er voor kiezen om in te (laten)&#13;
grijpen in de stand van soorten om reden van benutting (jacht), populatiebeheer en het&#13;
voorkomen van schade. Hij heeft nu nog te maken met de Jachtwet, de Vogelwet en de&#13;
Natuurbeschermingswet en straks met de Flora- en faunawet. De Flora- en faunawet is&#13;
een beschermingswet1, althans dat is het uitgangspunt. Er is een aantal uitzonderingen&#13;
op die bescherming. Deze uitzonderingen beslaan het grootste deel van de wet en zijn&#13;
onderwerp van deze bijdrage. En hoewel het grootste deel van de wet over de jacht&#13;
gaat, is het niet juist om te spreken van een nieuwe jachtwet. Hiervoor is het verschil&#13;
tussen benuttingswet (Jachtwet) en beschermingswet (Flora- en faunawet) te groot. De&#13;
Flora- en faunawet brengt belangrijke verschuivingen teweeg. De Flora- en faunawet&#13;
legt de beoordeling van al of niet ingrijpen neer bij de jachthouders als het gaat om wild&#13;
in de periode waarin de jacht geopend is en bij de overheid in alle andere situaties.&#13;
Hierna wordt ingegaan op de uitzonderingen van de basisbescherming2 die deze wet&#13;
kent en hoe dit uitwerkt op soortenniveau. </inleiding><content>2. De uitzonderingen op de basisbescherming&#13;
De nieuwe Flora- en faunawet beschermt de in het wild levende dieren. Op dit algemene&#13;
passieve beschermingsprincipe zijn vier uitzonderingen. In volgorde van de wet zijn dit&#13;
jacht, vrijstelling, aanwijzing en ontheffing.&#13;
2.1. De jacht&#13;
Jacht is het benutten van de natuur en dat mag ook onder de Flora- en faunawet. De&#13;
jacht is mogelijk op de wildsoorten waarop de jacht geopend is en wel door de houder&#13;
van het jachtgenot met een geldige jachtakte. Het Jachtbesluit geeft een nadere uitwerking&#13;
van de Flora- en faunawet als het gaat om bijvoorbeeld de huur en verhuur van het&#13;
genot van de jacht, de oppervlakte van jachtvelden, de jachtakten en een aantal jachtverboden.&#13;
De Jachtregeling3 regelt onder andere de opening en sluiting van de jacht en de&#13;
bijdragen voor de jachtakten. Daar waar de Flora- en faunawet het jachtgenot blijft erkennen, is dat alleen voor de&#13;
vijf (zes) wildsoorten: haas, fazant, wilde eend, houtduif, konijn (en patrijs). De jacht op&#13;
de patrijs mag niet worden geopend zolang deze soort op de lijst van beschermde diersoorten&#13;
(rode lijst) is opgenomen.&#13;
Het afschot van andere dieren dan wild is géén jacht meer, ook al gebeurt dat ook in&#13;
het kader van beheer. De strikte scheiding tussen jacht op wild en afschot van andere&#13;
diersoorten wordt consequent doorgevoerd met alle gevolgen van dien. Dit brengt&#13;
onder meer met zich mee dat een jachthuurovereenkomst, die onder de Jachtwet is&#13;
afgesloten voor alle wildsoorten, door inwerkingtreding van de wet converteert tot een&#13;
overeenkomst voor zes wildsoorten. Voor de overige faunasoorten is een separate toestemming&#13;
van de grondgebruiker vereist. Complicerende factor is dat degene die het&#13;
jachtgenot verhuurt, niet steeds grondgebruiker is.&#13;
De jachtakte wordt verleend door de korpschef als voldaan is aan drie hoofdvoorwaarden:&#13;
men dient te beschikken over een jachtdiploma, over een verzekering en over de&#13;
mogelijkheid tot jagen. Deze eisen en nog een aantal andere zijn opgenomen in artikel&#13;
38 van de Flora- en faunawet. Er mag geen vrees bestaan voor het misbruik maken van&#13;
de bevoegdheid een wapen voorhanden te hebben of te mogen jagen. De jachtakte&#13;
wordt slechts verleend aan hen die beschikken over het jachtgenot als bedoeld in de&#13;
artikelen 33, 34 of 36 van de Flora- en faunawet.4&#13;
Ook is een jachtakte vereist voor populatiebeheer en voorkomen van schade, indien&#13;
dat met het geweer geschiedt.5 Toestemming om gebruik te maken van een ontheffing&#13;
of een vrijstelling is geen basis voor een jachtakte, want het valt niet binnen de genoemde&#13;
artikelen. Zowel geweren voor de jacht (bijv. hagelgeweer en kleinkaliberbuks) als&#13;
voor het beheer (bijv. grofwildbuks) kunnen op de jachtakte worden bijgeschreven. De&#13;
Wet wapens en munitie wordt op dat punt aangepast, zo is te lezen in het in oktober&#13;
2001 aan de Tweede Kamer aangeboden wetsvoorstel.6&#13;
De intrekking en weigering van een jachtakte zijn eveneens bevoegdheden van de&#13;
korpschef. Ingeval van bezwaar beslist ook de korpschef. Er staat een beroep open bij&#13;
de sector Bestuursrecht. In enkele gevallen is er administratief beroep voorgeschreven&#13;
bij de minister van Justitie. Artikel 42 Flora- en faunawet geeft aan dat dit het geval is&#13;
bij de weigeringsgrond ‘vrees voor misbruik’ van het voorhanden hebben van een&#13;
wapen of het uitoefenen van de jacht.&#13;
Jacht enerzijds en populatiebeheer en voorkomen van schade anderzijds zijn twee verschillende&#13;
grootheden, met elk eigen regels. Deze zijn hieronder schematisch naast&#13;
elkaar gezet. Jacht (artt. 31- 59 Flora- Populatiebeheer en voorkomen van&#13;
en faunawet) schade (artt. 65 - 75 Flora- en faunawet)&#13;
soorten wildsoorten (art. 32) a. soorten waarvoor een vrijstelling (art. 65) geldt&#13;
b. soorten die zijn aangewezen (art. 67) door GS&#13;
c. soorten waarvoor een ontheffing&#13;
(art. 68 of 75) geldt&#13;
wanneer indien de jacht geopend is in de periode die in de vrijstelling, aanwijzing&#13;
(art. 46 lid 1) of ontheffing is genoemd&#13;
door wie door de jachthouder a. door de grondgebruiker (art. 65, leden 3&#13;
(artt. 33 en 34) of met diens en 4) of met diens toestemming&#13;
toestemming (art. 36) (art. 65, lid 6)&#13;
b. door degene die is aangewezen (art. 67, lid 1)&#13;
c. via faunabeheereenheid (art. 68, lid 20) aan&#13;
grondgebruiker of met diens toestemming&#13;
(art 6 Besluit beheer en schadebestrijding)&#13;
waarmee met geweer of andere met de in de vrijstelling, aanwijzing of&#13;
toegestane jachtmiddelen ontheffing genoemde middelen; indien het&#13;
(art. 50); voor de jacht met het gebruik van een geweer is toegestaan, wordt&#13;
geweer, jachtvogel of eenden- deze slechts gebruikt door personen die in het&#13;
kooi is een akte vereist bezit zijn van een geldige jachtakte (zie art. 7,&#13;
(art. 38) lid 2 Besluit beheer en schadebestrijding)&#13;
waar voor de jacht met het geweer geweer en jachtvogel mogen alleen gebruikt&#13;
is een jachtveld van min 40 ha worden in een veld dat voldoet aan de&#13;
vereist krachtens art. 49 gestelde eisen, aldus art. 74,&#13;
(artt. 10 en 11 Jachtbesluit) lid 1 (zie voor de afmetingen artt. 10 en 11&#13;
Jachtbesluit)&#13;
2.2. Beheer en voorkomen van schade via de vrijstelling, de aanwijzing en de&#13;
ontheffing&#13;
De vrijstelling (art. 65) kan onder andere worden verleend van het verbod te verstoren&#13;
of eieren te rapen. Ook van het verbod dieren te doden kan ingevolge dit artikel vrijstelling&#13;
worden verleend. Op basis van een landelijke of provinciale vrijstelling van het&#13;
algemene beschermingsbeginsel mag de grondgebruiker (denk aan een boer of een&#13;
andere gebruiker van het terrein, bijv. erfpachter in het duin) ingrijpen. De grondgebruiker&#13;
kan die toestemming schriftelijk overdragen,7 bijvoorbeeld aan een jachtaktehouder.&#13;
De soorten mol, houtduif en konijn kunnen voor het hele land worden aangewezen&#13;
als soorten waarvoor de vrijstelling geldt. De provincie kan een groot aantal soorten&#13;
(waaronder een aantal wildsoorten, een aantal ganzensoorten en kraaiachtigen) vrijstellen&#13;
die in de gehele provincie belangrijke schade aan de landbouw aanrichten. De provincie kan op basis van artikel 67 (categorieën van) personen aanwijzen die de&#13;
stand van bepaalde aan te wijzen diersoorten (beschermde inheemse diersoorten, verwilderde&#13;
dieren, exoten en andere dieren) mogen beperken, eventueel ook zonder toestemming&#13;
van de grondgebruiker (art. 67). Denk aan de muskusrattenbestrijding en het&#13;
afschot van verwilderde katten. De soorten die het betreft worden op een ministeriële&#13;
lijst geplaatst; deze is nog niet vastgesteld.&#13;
Artikel 68 van de Flora- en faunawet geeft – kort aangeduid – aan gedeputeerde staten&#13;
(GS) van de provincies de bevoegdheid om, als er geen andere bevredigende oplossing&#13;
is en er geen afbreuk wordt gedaan aan de gunstige instandhouding van de soort, ontheffing&#13;
te verlenen van de beschermende werking van de wet aan onder andere erkende&#13;
faunabeheereenheden op basis van een goedgekeurd faunabeheerplan. De tekst van artikel&#13;
68, lid 1 geeft aan dat het hier om een restartikel gaat.8 Slechts als geen vrijstelling is&#13;
of kan worden verleend (en dat kan als de soort voorkomt op de landelijke of provinciale&#13;
lijst van soorten die in aanmerking kunnen komen voor een vrijstelling door Rijk&#13;
of provincie), kunnen GS ontheffing verlenen. Relevant in deze is ook het advies van&#13;
het Faunafonds9 waarin de volgende passage is opgenomen: “het bestuur stelt zich in&#13;
dat kader op het standpunt dat zij bij de advisering is gehouden aan de systematiek van&#13;
de wet, waarin ten aanzien van ontheffingen artikel 68 van de wet is bepaald dat deze&#13;
enkel aan de orde zijn, indien geen vrijstelling op grond van de wet is of kan worden&#13;
verleend.”&#13;
Een faunabeheereenheid (FBE) is een door GS erkend samenwerkingsverband van&#13;
jachthouders (jagend of niet jagend, zoals boeren, jagers, eigenaren en terreinbeheerders)&#13;
en kan op basis van een faunabeheerplan (goedgekeurd door GS) ontheffing vragen&#13;
aan GS van het verbod te doden van de beschermde inheemse diersoorten (art. 68).&#13;
Van deze ontheffing mag gebruik worden gemaakt door degene die gerechtigd is tot het&#13;
gebruik van een geweer (hij die een jachtakte heeft). De grondgebruiker moet toestemming&#13;
geven voor het gebruik van een geweer op zijn gronden.&#13;
Ten aanzien van de praktische uitvoering van met name artikel 68 van de Flora- en&#13;
faunawet hebben zeven organisaties10 elkaar gevonden in een aantal gezamenlijke uitgangspunten.&#13;
Deze zijn uitgewerkt in model-statuten voor de op te richten faunabeheereenheden.&#13;
Artikel 8 van deze model-statuten luidt als volgt:&#13;
Artikel 8&#13;
1. a. De uitoefening van de door de FBE aangevraagde en door gedeputeerde staten verleende&#13;
ontheffingen wordt gerealiseerd door de grondgebruiker. Indien de ontheffing het gebruik van het geweer betreft, wordt de ontheffing gerealiseerd, behoudens het in de&#13;
leden 1b en 2 van dit artikel bepaalde, door jachtaktehouders die zijn aangesloten bij&#13;
een WBE die bij de FBE als deelnemer is toegelaten. Het in de vorige zin bepaalde is&#13;
van overeenkomstige toepassing indien de ontheffing geldt voor het gebruik van jachtvogels&#13;
door de houder van een valkeniersakte.&#13;
1. b. De toestemming om van de ontheffing gebruik te maken wordt door de FBE aan een&#13;
tot de FBE toegelaten jachthouder doorgeschreven indien deze jachthouder dit schriftelijk&#13;
aan de FBE te kennen heeft gegeven.&#13;
1. c. Wildbeheereenheden waaraan ingevolge lid 1a de toestemming gegeven is de ontheffing&#13;
uit te oefenen zijn gerechtigd deze door te schrijven aan jachtaktehouders die bij deze&#13;
wildbeheereenheid zijn aangesloten voor die gronden waarop deze gerechtigd zijn tot&#13;
het genot van de jacht dan wel de toestemming hebben dit genot uit te oefenen.&#13;
2. Indien een jachthouder in de zin der wet die niet is toegelaten bij de FBE en/of de gronden&#13;
waarop hij gerechtigd is tot het genot van de jacht niet binnen het werkgebied van&#13;
een bij de FBE ingeschreven WBE vallen, kan de ontheffing door de FBE worden doorgeschreven&#13;
aan deze jachthouder, waarbij voorwaarden gesteld kunnen worden.&#13;
3. Degenen aan wie krachtens het eerste of tweede lid van dit artikel de ontheffing is doorgeschreven,&#13;
kan anderen machtigen deze ontheffing uit de oefenen.&#13;
4. Degene die gebruik wil maken van de ontheffing en dat krachtens dit artikel kan doen,&#13;
behoeft steeds de toestemming van de grondgebruiker voor het gebruik van de in de&#13;
ontheffing genoemde middelen op diens gronden.&#13;
Met deze uitvoering wordt aangesloten bij de huidige Jachtwet-praktijk, waar de wildbeheereenheden&#13;
(een samenwerkingsverband van jachtaktehouders) een belangrijke rol&#13;
spelen in de uitvoering van planmatig wildbeheer.&#13;
Manschot gaat in zijn artikel uitgebreid in op de manier waarop de provincies naar&#13;
verwachting met deze uitzonderingsbepalingen om zullen gaan.&#13;
3. Jachthouder en grondgebruiker&#13;
Beheer, schadepreventie en -bestrijding met het geweer kunnen alleen door houders van&#13;
een geldige jachtakte worden uitgevoerd. Hiertoe dient degene die beheert, schade&#13;
voorkomt of bestrijdt, te beschikken over toestemming van de grondgebruiker. Strikt&#13;
genomen behoeft de jacht op wild overigens niet te worden uitgeoefend. In het eerder&#13;
geciteerde artikel 8 van de model-FBE-statuten is in lid 1 onder c wel opgenomen dat&#13;
de jager tevens de beheerder/voorkomer van schade is, conform de huidige praktijk.&#13;
Ook hoeft de jacht niet geopend te zijn, er is immers geen sprake van jagen in de zin&#13;
der wet. Degene die beheert of schade bestrijdt behoeft niet te beschikken over het&#13;
jachtgenot op de gronden waarop hij de ontheffing uitoefent. De toestemming van de&#13;
grondgebruiker volstaat (als het gaat om niet-wildsoorten).&#13;
Dit onderscheid tussen jachthouder en grondgebruiker betekent ook dat indien de&#13;
eigenaar van bijvoorbeeld een landgoed de gronden heeft verpacht op basis van de&#13;
Pachtwet en bij deze verpachting het jachtgenot heeft voorbehouden om het zelf uit te&#13;
oefenen, van zijn pachters toestemming nodig heeft om te beheren en om schade te&#13;
voorkomen. Deze toestemming is niet gebonden aan andere vormvoorschriften dan de&#13;
eis dat deze schriftelijk moet zijn. Ook is de termijn voor de toestemming en het aantal&#13;
personen aan wie deze toestemming gegeven kan worden onbepaald. 4. Aansprakelijkheid&#13;
De jachthouders zijn onder de Jachtwet nog primair aansprakelijk voor schade door&#13;
wildsoorten, of de jacht erop geopend is of niet. Indien de jacht niet geopend is, kan&#13;
alleen ingegrepen worden op basis van een door de minister van LNV verstrekte vergunning&#13;
als het gaat om soorten die onder bescherming van de Jachtwet vallen, of op&#13;
basis van een door de Commissaris van de Koningin verstrekte vergunning als het gaat&#13;
om soorten die onder de bescherming van de Vogelwet vallen. Worden deze vergunningen&#13;
niet gevraagd of niet voldoende gebruikt, dan blijft de aansprakelijkheid voor de aangerichte&#13;
schade bestaan.&#13;
Onder de Flora- en faunawet is de grondgebruiker in principe aansprakelijk voor de&#13;
schade veroorzaakt door in het wild levende dieren. Dit is anders wanneer hij niets mag&#13;
(laten) doen om de schade te voorkomen of te bestrijden. Het Faunafonds kan een tegemoetkoming&#13;
in de schade uitkeren. De jachthouder is alleen nog aansprakelijk voor&#13;
wildschade in de tijd dat de jacht is geopend.&#13;
Zowel voor de grondgebruiker als voor de jachthouder als voor de overheid geldt&#13;
dat steeds datgene gedaan moet worden wat men mag doen, indien men er voor kiest de&#13;
financiële verantwoordelijkheid voor schade aangericht door in het wild levende dieren&#13;
niet te willen dragen.11,12&#13;
5. Soort voor soort&#13;
De Flora- en faunawet, met name het faunadeel, kent een ingewikkelde uitwerking als&#13;
het gaat om de uitzonderingen op de bescherming die de wet wil bieden. Is het een dier&#13;
behorende tot een beschermde inheemse diersoort of tot een wildsoort, een exoot, een&#13;
verwilderd dier of een ander dier? Doet de soort in delen van het land schade aan de&#13;
landbouw, of zelfs in het gehele land? De bescherming van de wet geldt alleen voor de&#13;
beschermde inheemse diersoorten. Voor de overige diersoorten gelden bepalingen voor&#13;
het gebruik van de middelen voor het doden, vangen en verjagen.&#13;
Dit leidt tot bijvoorbeeld de volgende situatie. Het wild konijn is in juridische zin&#13;
een wangedrocht vanwege de vele verschijningsvormen die dit beestje in de wet kent.&#13;
Het wild konijn is een beschermde inheemse diersoort,13 is een wildsoort14 en behoort&#13;
tot de in bijlage 2 bij het Besluit beheer en schadebestrijding15 aangewezen diersoorten&#13;
die in het gehele land gedurende het hele jaar belangrijke schade aan de landbouw etc.&#13;
veroorzaken. Wordt het konijn bejaagd vanuit benuttingsoogpunt dan behoeft de jager&#13;
het jachtgenot, maar indien het schadevoorkoming, als bedoeld in artikel 65 van de&#13;
Flora- en faunawet betreft, is toestemming van de grondgebruiker vereist. Wordt het&#13;
wild konijn met een geweer bejaagd (uit oogpunt van benutting of ter voorkoming van&#13;
schade), dan is er een jachtakte vereist; wordt het met een jachtvogel bejaagd, dan is een&#13;
valkeniersakte vereist. Indien andere toegestane middelen gebruikt worden, dan is geen akte vereist.16 Echter, indien gejaagd wordt (het blijft doden van een wildsoort, dus&#13;
jacht) in het kader van artikel 65 van de wet (vrijstelling i.v.m. belangrijke schade aan de&#13;
landbouw in het gehele land), dan is naast het genot van de jacht ex artikel 33, 34 of 36&#13;
van de Flora- en faunawet ook toestemming van de grondgebruiker vereist voor het&#13;
gebruik van het geweer op de gronden die bij hem in gebruik zijn. Indien echter het&#13;
konijn andere schade dan aan de landbouw doet, bijvoorbeeld graafschade aan waterkerende&#13;
dijken, dan is artikel 67 aan de orde, dit artikel omvat wel deze schade. Artikel 68&#13;
biedt geen basis om in te grijpen omdat op basis van andere artikelen ingrijpen is of kan&#13;
worden toegestaan. Ook in gebieden waarin krachtens artikel 46 de jacht niet mag&#13;
worden geopend, mag het konijn (als wildsoort) in het kader van beheer of schadevoorkoming&#13;
worden bejaagd. Artikel 15 van het Jachtbesluit heft het verbod om de jacht te&#13;
openen in met name genoemde gebieden (art. 46, lid 3: Natuurbeschermingswet-gebieden,&#13;
Wetlands en Vogelrichtlijngebieden) weer op.&#13;
Dat de Flora- en faunawet in hectische politieke omstandigheden tot stand gekomen is&#13;
– in één nacht werden meer dan 125 moties in de Tweede Kamer behandeld – , is mogelijk&#13;
een reden voor dit gebrek aan heldere systematiek. Om toch wat systeem in de&#13;
soorten aan te brengen wordt voor een aantal ‘gidssoorten’ aangegeven hoe de Flora- en&#13;
faunawet in de praktijk zal gaan werken. Uiteraard moet het beschermingsbeginsel van&#13;
de wet voorop staan hetgeen ook betekent dat steeds bezien moet worden of er geen&#13;
andere bevredigende oplossing voorhanden is en er geen gevaar is voor de instandhouding&#13;
van de soort.&#13;
De mol staat op de landelijke vrijstellingslijst bedoeld in artikel 65 van de Flora- en faunawet&#13;
omdat deze beschermde inheemse diersoort veelvuldig in het gehele land belangrijke&#13;
schade toebrengt aan landbouwgewassen. Van deze vrijstelling om te vangen en te&#13;
doden mag gebruik worden gemaakt door degene die de schriftelijke toestemming heeft&#13;
van de grondgebruiker of door de grondgebruiker zelf.&#13;
De zwarte kraai staat op de provinciale vrijstellingslijst bedoeld in artikel 65 van de&#13;
Flora- en faunawet,17 omdat deze beschermde inheemse diersoort veelvuldig in delen&#13;
van het land belangrijke schade toebrengt aan landbouwgewassen. Indien de provincie&#13;
het voorkomen van schade door kraaien wil toestaan, dient ze deze vrijstellingsmogelijkheid&#13;
te gebruiken, ofwel de mogelijkheid van artikel 67, de aanwijzing bij andere&#13;
schade dan schade aan de landbouw. Nu de zwarte kraai op de provinciale lijst van&#13;
soorten staat (en artikel 67 ook een optie is) kan er een vrijstelling gegeven worden en is&#13;
de ontheffing als bedoeld in artikel 68 niet mogelijk. Van de vrijstelling of aanwijzing&#13;
om te verjagen, te vangen en/of te doden mag gebruik worden gemaakt door de grondgebruiker&#13;
of degene die toestemming heeft van de grondgebruiker. Als het gebruik van&#13;
een geweer is toegelaten is dat alleen toegestaan aan degene die gerechtigd is tot dat&#13;
gebruik en dus over een jachtakte beschikt. Het geweer mag voorts alleen gebruikt&#13;
worden indien de toestemming of toestemmingen zich uitstrekken over een oppervlakte&#13;
van meer van 40 ha aaneengesloten terrein.18 De haas is een beschermde inheemse diersoort en een van de in de wet genoemde&#13;
wildsoorten waarop de jacht geopend kan worden. De jacht mag worden uitgeoefend&#13;
door degene die gerechtigd is tot het genot van de jacht en tot het gebruik van een&#13;
geweer, waarvoor een jachtakte nodig is. Als de jacht op het haas is gesloten en er&#13;
belangrijke schade aan de landbouw dreigt in delen van het land (denk aan vraatschade&#13;
in fruitopstanden) dan is de provinciale vrijstelling de te volgen weg. Indien er wel&#13;
belangrijke schade optreedt maar op kleinere schaal dan ‘in delen van het land’, is ontheffing&#13;
als bedoeld in artikel 68 van de Flora- en faunawet aan de orde.&#13;
De knobbelzwaan is een beschermde inheemse diersoort. Veroorzaakt de soort in&#13;
delen van het land belangrijke schade, dan kan van de provinciale vrijstelling ex artikel&#13;
65 gebruik worden gemaakt. Ook kunnen, krachtens een aanwijzing van GS, de in&#13;
de aanwijzing (art. 67) genoemde personen overgaan tot afschot, indien zij tevens&#13;
gerechtigd zijn tot het gebruik van een geweer en dus een jachtakte hebben. Toestemming&#13;
van de grondgebruiker is niet vereist als GS dat heeft bepaald op de in de aanwijzing&#13;
genoemde gronden (art. 67, lid 4).&#13;
Het ree is een beschermde inheemse diersoort. Krachtens de ontheffing (art. 68), verstrekt&#13;
door GS aan de FBE, kan worden overgegaan tot afschot door degene aan wie dit&#13;
afschot bij of krachtens de ontheffing is toegestaan. De FBE geeft de ontheffing door&#13;
aan haar deelnemers. Deze dienen gerechtigd te zijn tot het gebruik van het geweer, dus&#13;
te beschikken over een jachtakte en tevens de toestemming te hebben van de grondgebruiker&#13;
om dat geweer op diens grond te gebruiken.&#13;
De verwilderde kat is geen beschermde inheemse diersoort en is door de minister op&#13;
de in artikel 67, lid 1 bedoelde lijst worden geplaatst. GS kunnen dan bepalen of, en zo&#13;
ja wie, de verwilderde kat mogen vangen en doden. Ook dient de uitvoerder van de&#13;
aanwijzing toestemming te hebben van de grondgebruiker om de door de provincie&#13;
toegestane middelen op diens grond te gebruiken.19 Indien met het geweer wordt opgetreden&#13;
is een jachtakte vereist.&#13;
De muntjak is geen beschermde inheemse diersoort en is door de minister op de in&#13;
artikel 67, lid 1 bedoelde lijst worden geplaatst. Zie dan verder onder verwilderde kat.&#13;
De muskusrat is geen beschermde inheemse diersoort en mag, als deze soort op de in&#13;
artikel 67, lid 1 genoemde ministeriële lijst is geplaatst en als GS dat heeft bepaald,&#13;
gevangen en gedood worden door de in de aanwijzing (art. 67) genoemde categorieën&#13;
van personen. Dit mag zelfs zonder toestemming van de grondgebruiker op de in de&#13;
aanwijzing genoemde gronden zoals GS dat volgens art. 67, lid 4 bepaald hebben. 6. Tot slot&#13;
De uitwerking van de Flora- en faunawet is niet steeds even eenvoudig. De beschrijving&#13;
hoe de wet voor een aantal soorten kan uitwerken is daarvoor exemplarisch. In de praktijk&#13;
zal steeds moeten worden beoordeeld of er sprake is van wild, overige beschermde&#13;
inheemse diersoorten, verwilderde dieren, exoten of andere dieren. Dan is van belang&#13;
op welke lijst(en) de soort opgenomen is en in het kader van welk belang een beroep op&#13;
welke uitzondering kan worden gedaan. De provinciale overheid heeft de keuze om ingrijpen mogelijk te maken. Aan deze keuzevrijheid is een financieel gevolg gekoppeld&#13;
als voor volledige bescherming wordt gekozen. De keuze om gebruik te maken van de&#13;
mogelijkheden die de overheid biedt om in te (laten) grijpen, ligt meestal bij de grondgebruiker.&#13;
Deze grondgebruiker op zijn beurt is ook weer financieel verantwoordelijk&#13;
voor de keuze die hij maakt om al dan niet van deze mogelijkheden gebruik te maken.&#13;
Elke uitzondering op de bescherming kent eigen regels en voorschriften, rechtsgevolgen&#13;
en aansprakelijkheden, zowel publiekrechtelijk als privaatrechtelijk.</content><legacyfootnotes>1. Artikelen 9 e.v. Flora- en faunawet.&#13;
2. Voor een beschrijving van deze basisbescherming zie het artikel van Ampt-Riksen.&#13;
3. Ministeriële regeling als bedoeld in artikel 46, lid 1 van de Flora- en faunawet, welke nog niet is vastgesteld.&#13;
4. Artikel 39, lid 1 onder b, Flora- en faunawet.&#13;
5. Artikel 7, lid 2 Besluit beheer en schadebestrijding.&#13;
6. Voorstel tot Wijziging van een aantal bepalingen van de Flora- en faunawet, TK 2000-2001, 28 020.&#13;
7. Zie artikel 65, lid 6 Flora- en faunawet.&#13;
8. Tekst artikel 68, lid 1: “Wanneer er geen andere bevredigende oplossing bestaat en indien geen afbreuk&#13;
wordt gedaan aan een gunstige staat van instandhouding van de soort, kunnen gedeputeerde staten,&#13;
voorzover niet bij of krachtens enig ander artikel van deze wet vrijstelling is of kan worden verleend,&#13;
ten aanzien van beschermde inheemse diersoorten, het Faunafonds gehoord, ontheffing verlenen van het&#13;
bepaalde bij of krachtens de artikelen 9 tot en met 18 en 72, vijfde lid: (...)”.&#13;
9. Advies d.d. 7 september 2001 (p. 9).&#13;
10. LTO-Nederland, De Vereniging Natuurmonumenten, Staatsbosbeheer, De Landschappen, de Nederlandse&#13;
Organisatie voor Jacht- en Grondgebruik, de Federatie Particulier Grondbezit en de Koninklijke&#13;
Nederlandse Jagersvereniging.&#13;
11. Brief van de minister van LNV d.d. 1 oktober 1997, TK 1997-1998, 23 147, nr. 100.&#13;
12. Besluit Faunabeheer, Stb. 2000, 522, Nota van toelichting, algemene toelichting, paragraaf 3.2, p. 9 en 10.&#13;
13. Artikel 4, lid 1 onder a, Flora- en faunawet.&#13;
14. Artikel 32 Flora- en faunawet.&#13;
15. Artikel 65, lid 3 Flora- en faunawet en Besluit beheer en schadebestrijding dieren, Stb 2000, 521.&#13;
16. Artikel I onder A, Voorstel tot wijziging van enige bepalingen van de Flora- en faunawet, zie voetnoot 6.&#13;
17. Bijlage II Besluit beheer en schadebestrijding.&#13;
18. Artikel 74, lid 1 Flora- en faunawet.&#13;
19. Artikel 6 Besluit beheer en schadebestrijding.&#13;
</legacyfootnotes><footnotes><footnote/></footnotes><auteurs>mr. A.G. Dijkhuis</auteurs><published>2001-12-01 00:00:00</published><modified>2001-12-01 00:00:00</modified><editiondate>2001-12-01</editiondate><htmlpath>https://denhollander.info/artikel/5638</htmlpath></article>
</articles></edition>
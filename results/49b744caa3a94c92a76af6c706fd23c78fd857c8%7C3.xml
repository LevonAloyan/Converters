<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2004</searchword><id>3524</id><udhid>UDH:TvAR/3524</udhid><titel>Van Dijkhuizen / De Graaf c.s. (TvAR 2004/5186)</titel><searchwords><searchword>TvAR 1/2004</searchword><searchword>TvAR 2004/5186</searchword><searchword>UDH:TvAR/3524</searchword></searchwords><attachments><attachment><name>2004_nr 1_Rechtspraak_5186.pdf</name><extention>pdf</extention><url>https://denhollander.info/download/3591/ci</url></attachment></attachments><inleiding>[Pachtwet art. 49]&#13;
&#13;
Gepachte grasland is aan pachter afgestaan&#13;
met de bedoeling om het deel te doen&#13;
uitmaken van een agrarisch bedrijf. Waarborgen&#13;
voor een goede bedrijfsvoering&#13;
dienen dus betrokken te worden op de&#13;
exploitatie van het gepachte binnen dat&#13;
agrarisch bedrijf. Theoretische scholing&#13;
voorgestelde pachter zonder meer ontoereikend.&#13;
Hij heeft ter comparitie slechts&#13;
moeizaam inlichtingen over het bedrijf&#13;
verstrekt, heeft geen duidelijke plannen&#13;
voor na de bedrijfsovername weten te&#13;
presenteren, is niet goed op de hoogte&#13;
gebleken van de meest recente bedrijfsuitkomsten&#13;
en heeft zich ook over de financiering&#13;
van de bedrijfsovername slechts in&#13;
algemene, nogal vage zin uitgelaten. Ernstige&#13;
twijfels over capaciteiten om zelfstandig&#13;
leiding te geven aan een agrarisch bedrijf,&#13;
vooral wat betreft ondernemersbeslissingen&#13;
van meer financieel-administratieve aard.&#13;
Dit is zeker voor het onderhavige bedrijf van&#13;
belang, nu de gemengde aard daarvan en&#13;
de ontwikkelingen in de veeteeltsector in de&#13;
toekomst waarschijnlijk het maken van&#13;
ingrijpende keuzes omtrent de te volgen&#13;
koers nodig zullen maken. Indeplaatsstelling&#13;
terecht afgewezen.</inleiding><content>ARREST VAN 23 OKTOBER 2001 IN DE&#13;
ZAAK VAN:&#13;
Cornelis van Dijkhuizen, wonende te Nijkerk,&#13;
appellant,&#13;
procureur: mr. J.M. Bosnak,&#13;
tegen&#13;
1. Aart de Graaf, wonende te Bunschoten,&#13;
2. Steven de Graaf, wonende te Bunschoten,&#13;
3. Hendrikje de Graaf, wonende te Bunschoten,&#13;
4. Eibertje de Graaf, wonende te Berkel-&#13;
Enschot,&#13;
5. Tijmen Lammert de Graaf, wonende te&#13;
Bunschoten,&#13;
6. Willem Hendrik de Graaf, wonende te&#13;
Amsterdam,&#13;
geïntimeerden,&#13;
procureur: mr. F.J. Lomans.&#13;
1 Het geding in eerste aanleg&#13;
De pachtkamer van het kantongerecht te&#13;
Amersfoort heeft op 19 september 2000 tussen&#13;
appellant (verder ook te noemen: de pachter)&#13;
als eiser en geïntimeerden (verder ook te&#13;
noemen: de verpachters) als gedaagden een&#13;
vonnis gewezen. Voor de procedure in eerste&#13;
aanleg, alsmede voor de beslissing en de motivering&#13;
van de in eerste aanleg gewezen uitspraak&#13;
wordt verwezen naar de inhoud van dat&#13;
vonnis, dat in afschrift aan dit arrest is gehecht.&#13;
2 Het geding in hoger beroep&#13;
2.1 De pachter heeft bij exploot van 18 oktober&#13;
2000 (gecorrigeerd bij herstelexploot van&#13;
24 oktober 2000) aangezegd van het voormelde&#13;
vonnis in hoger beroep te komen, met dagvaarding&#13;
van de verpachters voor dit hof.&#13;
2.2 Bij memorie van grieven heeft de pachter&#13;
vijf grieven tegen het bestreden vonnis aangevoerd&#13;
en toegelicht, enkele producties overgelegd,&#13;
bewijs aangeboden en heeft hij overeenkomstig&#13;
het onder 2.1 genoemde exploot&#13;
geconcludeerd dat het hof het bestreden vonnis&#13;
zal vernietigen en, opnieuw rechtdoende,&#13;
zijn vordering tot indeplaatsstelling van zijn&#13;
zoon Rijk van Dijkhuizen alsnog zal toewijzen,&#13;
met veroordeling van de verpachters in&#13;
de kosten van beide instanties.&#13;
2.3 Bij memorie van antwoord hebben de verpachters&#13;
de grieven bestreden en geconcludeerd&#13;
dat het hof, zo nodig onder aanvulling&#13;
c.q. verbetering van de gronden, het bestreden&#13;
vonnis zal bekrachtigen, met veroordeling van&#13;
de pachter in de kosten van deze procedure.&#13;
2.4 Vervolgens hebben partijen de stukken&#13;
voor het wijzen van arrest aan het hof overgelegd.&#13;
3 De grieven&#13;
De pachter heeft tegen het vonnis de volgende&#13;
grieven aangevoerd:&#13;
I Ten onrechte heeft de pachtkamer overwogen&#13;
dat het onvoldoende aannemelijk is dat&#13;
Rijk van Dijkhuizen de door de pachter&#13;
gestelde werkzaamheden heeft verricht (en&#13;
dat) de verpachters er terecht op wijzen dat&#13;
hij in 1997 niet meer dan 25% van de winst&#13;
heeft ontvangen (en dat) Rijk van Dijkhuizen&#13;
daarnaast pas een half jaar na aanvang van&#13;
deze procedure aan zijn werkgever heeft&#13;
gevraagd of hij 20% minder kan gaan werken&#13;
(en) het niet bekend is of dit verzoek is ingewilligd&#13;
doch (dat) hij in elk geval tot begin&#13;
2000 fulltime als gemeenteambtenaar heeft&#13;
gewerkt (zodat) het niet voor de hand ligt aan&#13;
te nemen dat hij gaandeweg de voornaamste&#13;
feitelijke werkzaamheden heeft overgenomen.&#13;
II Ten onrechte heeft de pachtkamer overwogen&#13;
dat er voorts ernstig aan moet worden&#13;
getwijfeld of Rijk van Dijkhuizen in staat zal&#13;
zijn het gepachte naar behoren te exploiteren&#13;
nu hij zijn functie van gemeenteambtenaar zal&#13;
aanhouden kennelijk om een vast inkomen te&#13;
behouden.&#13;
III Ten onrechte heeft de pachtkamer overwogen&#13;
dat Rijk van Dijkhuizen zijn theoretische&#13;
kennis niet op peil heeft gebracht door&#13;
het daadwerkelijk volgen en afronden van&#13;
cursussen. Ook hier is hij blijven steken in&#13;
voornemens.&#13;
IV Ten onrechte heeft de pachtkamer geoordeeld&#13;
dat op grond van het vorenstaande de&#13;
zoon van de pachter op het gebied van de&#13;
melkveehouderij onvoldoende theoretische&#13;
kennis en praktische ervaring heeft en op&#13;
korte termijn zal verkrijgen om voldoende&#13;
waarborgen te bieden voor een behoorlijke&#13;
bedrijfsvoering.&#13;
V Ten onrechte heeft de pachtkamer de vordering&#13;
van de pachter afgewezen en hem veroordeeld&#13;
in de proceskosten.&#13;
4 De beoordeling van het geschil in&#13;
hoger beroep&#13;
4.1 De pachtkamer van het kantongerecht&#13;
heeft de vordering van de pachter tot indeplaatsstelling&#13;
van zijn zoon, Rijk van Dijkhuizen,&#13;
afgewezen, daartoe onder meer overwegende&#13;
dat Rijk van Dijkhuizen op het gebied&#13;
van de melkveehouderij onvoldoende theoretische&#13;
kennis en te weinig praktische ervaring&#13;
heeft en op korte termijn zal verkrijgen om&#13;
voldoende waarborgen te bieden voor een&#13;
behoorlijke bedrijfsvoering. Het hoger beroep&#13;
richt zich tegen deze beslissing.&#13;
4.2 Bij dit hof is onder rekestnummer&#13;
P 584/2000 een verlengingsprocedure tussen&#13;
partijen aanhangig. Die procedure hangt samen&#13;
met de onderhavige procedure.&#13;
4.3 Het hof acht het wenselijk in de onderhavige&#13;
zaak nadere inlichtingen van partijen&#13;
en van de voorgestelde pachter te verkrijgen.&#13;
Het zal daartoe een comparitie van partijen&#13;
gelasten, welke tevens dienst zal doen als mondelinge&#13;
behandeling van de verlengingszaak.&#13;
4.4 Iedere verdere beslissing wordt aangehouden.&#13;
De beslissing&#13;
Het hof, rechtdoende in hoger beroep:&#13;
bepaalt dat partijen, vergezeld door hun advocaten,&#13;
op maandag 26 november 2001 te&#13;
11.30 uur voor de pachtkamer van dit hof zullen&#13;
verschijnen, in één van de zalen van het&#13;
Paleis van Justitie, Walburgstraat 2-4 te Arnhem,&#13;
voor de in overweging 4.3 van dit arrest&#13;
omschreven doeleinden;&#13;
bepaalt dat de voorgestelde pachter dan in&#13;
persoon aanwezig zal zijn;&#13;
houdt iedere verdere beslissing aan.&#13;
ARREST VAN 15 JANUARI 2002&#13;
1 Voortzetting van de procedure in&#13;
hoger beroep&#13;
1.1 De bij arrest van dit hof van 23 oktober&#13;
2001 bepaalde comparitie heeft plaatsgevonden&#13;
op 26 november 2001. Gelijktijdig is de&#13;
mondelinge behandeling van de bij dit hof&#13;
aanhangige verlengingsprocedure (rekestnummer&#13;
P 584/2000) gehouden. Ter comparitie&#13;
heeft de voorgestelde pachter aan het hof&#13;
inlichtingen verstrekt en is het standpunt van&#13;
partijen door hun advocaten nader toegelicht,&#13;
wat betreft de pachter door mr. H.M. van&#13;
Eerten, advocaat te Deventer en wat betreft de&#13;
verpachters door mr. E.IJ. le Blanc, advocaat&#13;
te Utrecht. Mr. Van Eerten heeft daarbij een&#13;
pleitnotitie overgelegd. Het proces-verbaal&#13;
van de comparitie bevindt zich bij de stukken.&#13;
1.2 Hierna hebben partijen wederom de stukken&#13;
aan het hof overgelegd voor het wijzen&#13;
van arrest.&#13;
2 De vaststaande feiten&#13;
2.1 Tussen partijen staat als enerzijds gesteld&#13;
en anderzijds erkend dan wel niet of niet voldoende&#13;
betwist en mede op grond van de in&#13;
zoverre niet betwiste inhoud van overgelegde&#13;
producties het navolgende vast.&#13;
2.2 Bij akte gedagtekend 15 maart 1965 hebben&#13;
Willemijntje en Hendrientje van Dijkhuizen&#13;
met ingang van 1 januari 1965 voor een&#13;
periode van zes jaren aan de pachter verpacht&#13;
enig wei- en hooiland te Hoogland, kadastraal&#13;
bekend gemeente Hoogland, sectie K, nummer&#13;
147, ter grootte van 4.30.40 ha.&#13;
2.3 De pachtovereenkomst is op 14 april 1965&#13;
door de grondkamer voor Utrecht goedgekeurd.&#13;
2.4 De pachtovereenkomst betreft thans een&#13;
oppervlakte van 3.09.00 ha en het perceel is&#13;
thans kadastraal bekend als gemeente Bunschoten,&#13;
sectie L, nummer 512. Geïntimeerden&#13;
– erfgenamen van de oorspronkelijke verpachtsters&#13;
– zijn de huidige verpachters.&#13;
2.5 De pachter heeft een zoon, Rijk van Dijkhuizen.&#13;
Deze zoon is thans 35 jaar oud.&#13;
3 Voortzetting van de beoordeling&#13;
van het geschil in hoger beroep&#13;
3.1 De pachtkamer van het kantongerecht&#13;
heeft de vordering van de pachter tot indeplaatsstelling&#13;
van diens zoon Rijk (verder te&#13;
noemen: de voorgestelde pachter) afgewezen.&#13;
Daartoe is overwogen dat de voorgestelde&#13;
pachter zijn theoretische kennis niet op peil&#13;
heeft gehouden middels het daadwerkelijk&#13;
volgen en afronden van de voor de melkveehouderij&#13;
noodzakelijke cursussen en dat hij te&#13;
weinig praktische ervaring heeft en op korte&#13;
termijn zal verkrijgen om voldoende waarborgen&#13;
te bieden voor een behoorlijke bedrijfsvoering.&#13;
Het hoger beroep stelt dit oordeel ter&#13;
discussie.&#13;
3.2 Uit de toelichting op grief II en hetgeen&#13;
door de advocaat van de pachter ter gelegenheid&#13;
van de comparitie is gesteld leidt het hof&#13;
af, dat de pachter stelt dat de waarborgen&#13;
voor een goede bedrijfsvoering alleen betrokken&#13;
dienen te worden op de verzorging van&#13;
het gepachte grasland en niet op de bedrijfsvoering&#13;
als geheel. Het hof deelt dit standpunt&#13;
niet, omdat het gepachte aan de pachter is&#13;
afgestaan met de bedoeling om het deel te&#13;
doen uitmaken van een agrarisch bedrijf. De&#13;
waarborgen voor een goede bedrijfsvoering&#13;
dienen dus betrokken te worden op de exploitatie&#13;
van het gepachte binnen dat agrarisch&#13;
bedrijf.&#13;
3.3 Het hof acht de theoretische landbouwkundige&#13;
scholing van de voorgestelde pachter&#13;
zonder meer ontoereikend. Hij heeft geen op&#13;
de landbouw toegespitste opleiding genoten&#13;
en heeft kennelijk lange tijd geen initiatieven&#13;
ontplooid om dit manco in zijn theoretische&#13;
kennis op te vullen. Pas sinds kort staat hij&#13;
ingeschreven voor enige cursussen, maar tot&#13;
het volgen daarvan is het nog niet gekomen.&#13;
Niet is dus gebleken of hij in staat is dergelijke&#13;
cursussen met goed gevolg te doorlopen&#13;
teneinde zijn kennis te brengen op het peil dat&#13;
benodigd is voor een modern veeteeltbedrijf.&#13;
Wel heeft de voorgestelde pachter praktijkervaring&#13;
opgedaan bij diverse bedrijven, waaronder&#13;
– naast een volledige baan elders – op&#13;
het ouderlijk bedrijf. Deze ervaring vormt&#13;
enige compensatie voor het gebrek aan theoretische&#13;
scholing. Of het gebrek daardoor&#13;
geheel wordt gecompenseerd is echter niet&#13;
duidelijk.&#13;
3.4 De voorgestelde pachter heeft verklaard&#13;
dat hij sinds een jaar of acht samen met zijn&#13;
moeder de administratie doet en dat het aanvankelijk&#13;
de bedoeling was dat hij in het jaar&#13;
2000 het bedrijf zou overnemen. Tegen de&#13;
achtergrond van deze verklaring wekt het&#13;
verbazing, dat hij ter comparitie slechts moeizaam&#13;
inlichtingen over het bedrijf heeft verstrekt,&#13;
dat hij geen duidelijke plannen voor na&#13;
de bedrijfsovername heeft weten te presenteren,&#13;
dat hij niet goed op de hoogte is gebleken&#13;
van de meest recente bedrijfsuitkomsten en&#13;
dat hij zich ook over de financiering van de&#13;
bedrijfsovername slechts in algemene, nogal&#13;
vage zin heeft uitgelaten. Gelet op de verklaring&#13;
van de voorgestelde pachter heeft het hof&#13;
ernstige twijfels of hij daadwerkelijk in staat is&#13;
zelfstandig leiding te geven aan een agrarisch&#13;
bedrijf en met name of hij in staat is om naast&#13;
het uitvoeren van feitelijke handelingen ook&#13;
zelfstandig verantwoorde ondernemersbeslissingen&#13;
van meer financieel-administratieve&#13;
aard te nemen. Dit is zeker voor het onderhavige&#13;
bedrijf van belang, nu de gemengde&#13;
aard daarvan en de ontwikkelingen in de veeteeltsector&#13;
in de toekomst waarschijnlijk het&#13;
maken van ingrijpende keuzes omtrent de te&#13;
volgen koers nodig zullen maken.&#13;
3.5 Tegen de achtergrond van het bovenstaande&#13;
is het hof met de pachtkamer van het kantongerecht&#13;
van oordeel dat het ervoor moet&#13;
worden gehouden, dat de voorgestelde pachter&#13;
onvoldoende waarborgen voor een behoorlijke&#13;
bedrijfsvoering biedt. Hieraan doet niet&#13;
af dat de voorgestelde pachter wellicht hard&#13;
werkt en veel tijd in het bedrijf steekt; in&#13;
zoverre zijn de overgelegde verklaringen van&#13;
buren niet van belang voor de beslissing. In&#13;
die verklaringen is voorts onvoldoende steun&#13;
te vinden voor de aanname, dat de gebreken&#13;
in theoretische kennis en financieel-administratieve&#13;
vaardigheden die uit de stukken en&#13;
de verklaring van de voorgestelde pachter ter&#13;
comparitie lijken te volgen, in werkelijkheid&#13;
niet of in slechts geringe mate zouden bestaan.&#13;
Gelet hierop gaat het hof aan het aanbod om&#13;
die buren als getuigen te horen voorbij.&#13;
3.6 De slotsom luidt, dat het vonnis waarvan&#13;
beroep zal worden bekrachtigd. Deze uitkomst&#13;
geeft aanleiding de pachter te veroordelen&#13;
in de kosten van het hoger beroep.&#13;
4 De beslissing&#13;
Het hof, rechtdoende in hoger beroep,&#13;
bekrachtigt het tussen partijen gewezen vonnis&#13;
van de pachtkamer van het kantongerecht&#13;
te Amersfoort van 19 september 2000, waarvan&#13;
beroep;&#13;
veroordeelt de pachter in de kosten van het&#13;
hoger beroep, aan de zijde van de verpachters&#13;
tot op heden begroot op € 215,55 wegens&#13;
griffierecht en € 1.542,85 wegens salaris.</content><legacyfootnotes/><footnotes><footnote/></footnotes><auteurs/><published>2004-01-01 00:00:00</published><modified>2004-01-01 00:00:00</modified><editiondate>2004-01-01</editiondate><htmlpath>https://denhollander.info/artikel/3524</htmlpath></article>
</articles></edition>
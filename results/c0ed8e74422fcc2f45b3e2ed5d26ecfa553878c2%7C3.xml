<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1994</searchword><id>6040</id><udhid>UDH:TvAR/6040</udhid><titel>OPINIE Nogmaals: LNV en de Awb</titel><searchwords><searchword>TvAR 4/1994</searchword><searchword>UDH:TvAR/6040</searchword></searchwords><attachments><attachment><name>1994_nr 4_Artikel_Borman.pdf</name><extention>pdf</extention><url>https://denhollander.info/download/5849/ci</url></attachment></attachments><inleiding>In het maart-nummer van Agrarisch Recht reageerde mr. J.A.M, van der Velden kritisch&#13;
op mijn bijdrage over de LNV-bezwaarschriftenprocedure in het januarinummer. Hij suggereert&#13;
een aanpassing van de nog maar net vastgestelde Regeling bezwaarschriftencommissie&#13;
1993. Onderstaand een aantal kanttekeningen bij zijn reactie, waaruit moge blijken&#13;
dat de regeling mag blijven.&#13;
</inleiding><content>1. De heer Van der Velden heeft er moeite mee, dat een ambtenaar in Agrarisch Recht&#13;
'moet gaan uitleggen dat deze regeling heel wel in overeenstemming met de Awb kan&#13;
worden gelezen'. De toelichting op de regeling was zijns inziens een meer aangewezen&#13;
plaats. Ik kan hem daarin niet volgen. Ik roep nog even in herinnering wat de belangrijkste&#13;
reden was voor wijziging van de instellingsregeling van de bezwaarschriftencommissie:&#13;
vereenvoudiging van de procedure, opdat het mogelijk zou worden zoveel mogelijk te&#13;
handelen in overeenstemming met de Awb, zoals ook aanbevolen door de Nationale om&#13;
budsman. Gekozen werd voor een afhandeling van bezwaren op de meest geëigende wij&#13;
ze: hetzij zonder advisering, hetzij met advisering door één buitenstaander, hetzij met&#13;
advisering door een adviescollege van meer leden. Dat de minister de regeling die hiertoe&#13;
strekt, opstelt op een wijze die naar zijn oordeel in overeenstemming is met de Awb, is -&#13;
zo mag toch worden aangenomen - geen nieuws. Voor een spontane verdediging daarvan&#13;
in de Staatscourant zie ik geen reden. Een juridisch vaktijdschrift als het onderhavige acht&#13;
ik wel de aangewezen plaats om aan de orde te stellen hoe de LNV-procedures zijn op te&#13;
vatten in het licht van de Awb.&#13;
Naar aanleiding van de aanduiding door Van der Velden van de minister van LNV als&#13;
bijzondere regelgever zij er voor de goede orde overigens op gewezen, dat de Regeling&#13;
bezwaarschriftencommissie 1993 geen algemeen verbindend voorschrift is. Het is een interne&#13;
regeling, die aangeeft dat er adviseurs worden benoemd die kunnen worden ingeschakeld&#13;
en hoe die adviseurs te werk gaan. Daarnaast bevat de regeling enkele tot&#13;
ambtenaren van het ministerie gerichte instructies omtrent aan de adviseurs te verlenen&#13;
medewerking. Uiteraard doet dat interne karakter er niet aan af, dat - zeker door vastlegging&#13;
en publikatie van een en ander - ook voor derden waarborgen in het leven worden&#13;
geroepen.&#13;
2. Het vervolg van Van der Veldens verhaal, waar hij inhoudelijke opmerkingen&#13;
plaatst, berust op een misvatting. Sinds de nieuwe regelingen gelden (de Awb en de Regeling&#13;
bezwaarschriftencommissie 1993) is het vaste praktijk, dat geen advies wordt ge&#13;
vraagd aan de Commissie voor de bezwaarschriften als zodanig, maar aan de ter zake&#13;
bevoegde afdeling. Zoals ik al aangaf in mijn bijdrage van januari geschiedt de advisering door deze afdeling. Of wordt geadviseerd door een enkel- of meervoudige afdeling wordt&#13;
niet per geval bepaald door de commissie of haar voorzitter, zoals Van der Velden lijkt te&#13;
veronderstellen. Ingevolge artikel 6 van de Regeling bezwaarschriftencommissie 1993&#13;
stelt de voorzitter van de commissie de afdelingen samen en bepaalt hij voor welk gedeelte&#13;
zij de taak van de commissie vervullen. Gevolg gevend aan deze opdracht verdeelt de&#13;
voorzitter als - wat ik maar even noem - gedelegeerd regelgever de werkgebieden van het&#13;
ministerie over de verschillende afdelingen. Zo zijn de regelingen van het ministerie thans&#13;
verdeeld in drie clusters. Voor elk cluster bestaat een meervoudige en een enkelvoudige&#13;
afdeling. De minister wint advies in bij de enkel- of meervoudige afdeling tot wier werkterrein&#13;
de zaak op grond van deze verdeling behoort.&#13;
Bij dit alles moet niet uit het oog worden verloren, dat de ministeriële regeling geen&#13;
verplichting schept om de bezwaarschriftencommissie of enigerlei afdeling daarvan te&#13;
raadplegen. Er wordt 'desgevraagd' geadviseerd (artikel 2 van de regeling). Als gezegd&#13;
was het immers de bedoeling om per geval te beoordelen of en op welke wijze inschakeling&#13;
van commissieleden gewenst is.&#13;
In Awb-termen: door vaststelling van de Regeling bezwaarschriftencommissie 1993&#13;
heeft de minister niet op voorhand een adviescommissie 'ingesteld ten behoeve van de beslissing&#13;
op het bezwaarschrift' of welk concreet bezwaarschrift dan ook, maar de mogelijkheid&#13;
beschreven om - als de minister zulks geraden acht - bezwaarschriften voor te&#13;
leggen aan één adviseur of aan een adviescommissie van meerdere leden. In alle gevallen&#13;
wordt gehandeld in overeenstemming met de Awb, die ten algemene niet verplicht tot inschakeling&#13;
van enigerlei adviseur. Alleen als een bezwaarschrift wordt voorgelegd aan&#13;
een meervoudige afdeling van de commissie, is sprake van een situatie die voldoet aan&#13;
alle eisen die artikel 7:13, eerste lid, Awb stelt en waarin bijzondere regels gelden, aldus&#13;
heb ik in januari betoogd.&#13;
3. Mijn opmerking dat artikel 7:13, tweede lid, onpraktisch is, heeft de heer Van der&#13;
Velden nogal geraakt. De verplichting om reeds bij het bericht van ontvangst te vermelden&#13;
dat een 7:13-commissie zal adviseren stelt het ministerie voor problemen: op het moment&#13;
van ontvangstbevestiging is (zonder volledig dossier en inhoudelijke kennisneming&#13;
daarvan) nog niet bekend of de zaak ter hand wordt gesteld aan een meervoudige afdeling.&#13;
Het betoog van Van der Velden neemt een merkwaardige wending, waar hij de geconstateerde&#13;
onwerkbaarheid van de bepaling aanvoert als argument voor de conclusie dat&#13;
bij LNV nimmer sprake is van een commissie als bedoeld in artikel 7:13. Of sprake is van&#13;
een 7:13-commissie wordt bepaald door een toetsing aan de eisen van het eerste lid (ten&#13;
aanzien van vooral samenstelling en onafhankelijkheid). Het tweede lid van artikel 7:13&#13;
bevat een rechtsgevolg; geen voorwaarde om te kunnen spreken van een 7:13-commissie.&#13;
Een ander rechtsgevolg regelt artikel 7:10, dat de beslistermijn met vier weken verlengt&#13;
bij inschakeling van een 7:13-commissie. Of het niet terstond vermelden van de inschakeling&#13;
van een meervoudige afdeling aan deze verlenging van de beslistermijn in de&#13;
weg staat, moet uiteindelijk de rechter uitmaken. Ik zou menen van niet, omdat de beslistermijn&#13;
volgens de wet alleen afhangt van het feit of sprake is van een 7:13-commissie,&#13;
niet van het feit of andere daaruit voortvloeiende verplichtingen volledig worden nageleefd.&#13;
Daar komt nog bij, dat appellanten in het algemeen niet worden benadeeld door een&#13;
dergelijke handelwijze. Een rechtzoekende zal zich er in de regel in kunnen vinden dat het&#13;
ministerie bij nader inzien en welbewust een uitgebreide - zij het wat tijdrovender - adviesprocedure&#13;
aangewezen oordeelt en de zaak dientengevolge extra zorgvuldig behandelt. Dat geldt mijns inziens ook wanneer een enkelvoudige afdeling het geraden acht om&#13;
een zaak die principiëler blijkt te zijn dan zich aanvankelijk liet aanzien, te verwijzen naar&#13;
een meervoudige afdeling.&#13;
4. De discussie of de uit de wet voortvloeiende termijn bij inschakeling van een meer&#13;
voudige afdeling nu zes plus vier of tien plus vier weken bedraagt, is minder belangrijk&#13;
dan zij zou zijn geweest voordat de Awb gold. Immers, de confrère van mr. Van der Vel&#13;
den die mijn visie zou volgen en de overheid vier weken extra gunt alvorens (na bijvoor&#13;
beeld drie weken) een beroepschrift in te dienen tegen het niet-tijdig nemen van een&#13;
beslissing, stelt daarmee niet de ontvankelijkheid van zijn cliënt in de waagschaal. Inge&#13;
volge artikel 6:12 is het beroep tegen het niet-tijdig nemen van een beslissing immers in&#13;
principe niet aan een termijn gebonden. Bovendien wordt de bezwaarde door de verlen&#13;
ging van de beslistermijn niet wezenlijk beperkt in zijn toegang tot de rechter, aangezien&#13;
hij ook hangende het bezwaar om een voorlopige voorziening kan verzoeken (art. 8:81).&#13;
5. Al zal het de grootste moeite kosten om de wettelijk toegestane beslistermijnen na te&#13;
leven, één ding staat vast: door de gedifferentieerde benadering waar de LNV-regeling&#13;
van getuigt worden onnodig zware adviesprocedures vermeden en kan de behandelings&#13;
duur van bezwaarschriften worden bekort. En daar was het allemaal om begonnen. </content><legacyfootnotes/><footnotes><footnote/></footnotes><auteurs>Mr. C.J. Borman</auteurs><published>1994-04-01 00:00:00</published><modified>1993-07-12 00:00:00</modified><editiondate>1994-04-01</editiondate><htmlpath>https://denhollander.info/artikel/6040</htmlpath></article>
</articles></edition>
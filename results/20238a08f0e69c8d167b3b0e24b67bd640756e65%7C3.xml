<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1997</searchword><id>4901</id><udhid>UDH:TvAR/4901</udhid><titel>G.M. van de Berg / De minister van Landbouw, Natuurbeheer en Visserij (TvAR 1997/4877)</titel><searchwords><searchword>TvAR 5/1997</searchword><searchword>TvAR 1997/4877</searchword><searchword>UDH:TvAR/4901</searchword></searchwords><attachments><attachment><name>1997_nr 5_Rechtspraak_4877.pdf</name><extention>pdf</extention><url>https://denhollander.info/download/4843/ci</url></attachment></attachments><inleiding>Beschikking superheffing SLO Al-deelnemers, art. 3, eerste lid, aanhef en onder c; Verordening (EEG) 1546/88, art. 3bis, eerste lid&#13;
&#13;
Afwijzing verzoek toekenning voorlopig SLOM-quotum in bezwaar gehandhaafd omdat appellant het bedrijf waarop de SLOM-overeenkomst rustte niet meer in eigendom had. In beroep voert appellant aan dat verweerder ten onrechte niet heeft aangegeven waarom zijn geval niet vergelijkbaar is met de vertrekkende pachter onder verwijzing naar een arrest van het HvJ van de EG van 27-1-94 in de zaak C 98/91 (Herbrink). Het College overweegt dat appellants betoog er kennelijk op is gericht dat het HvJ van oordeel is dat ook in andere gevallen de eis dat de SLOM-producent nog steeds hetzelfde bedrijf exploiteert, niet geldt.&#13;
College komt aan een dergelijke beoordeling niet toe. Het overweegt daartoe dat hier geen sprake is van een geval waarin de voorwaarde dat de SLOM-producent nog steeds geheel of gedeeltelijk hetzelfde bedrijf exploiteert, op grond van het vertrouwensbeginsel, geacht zou moeten worden niet te gelden. Volgt ongegrondverklaring van het beroep.</inleiding><content>Uitspraak in de zaak van:&#13;
G.M. van de Berg, wonende te Dalfsen, appellant, gemachtigde: mr. J.T.A.M. van Mierlo, werkzaam bij LTO MidOost, te Deventer,&#13;
tegen&#13;
de minister van Landbouw, Natuurbeheer en Visserij,&#13;
zetelend te 's-Gravenhage, verweerder, gemachtigde: mr. M. Nagel, ambtenaar ten de-partemente.&#13;
(...)&#13;
5. De beoordeling van het geschil&#13;
Bij het bestreden besluit is de weigering appel-lant een specifieke referentiehoeveelheid toe te kennen gehandhaafd, omdat hij op het tijdstip van de aanvraag niet meer hetzelfde bedrijf ex-ploiteerde als het bedrijf, waarop de door ap-pellant gesloten SLOM-overeenkomst betrek-king had. Verweerder heeft daarmede toe-passing gegeven aan artikel 3, eerste lid, aanhef en onder c, van de BSD, waarbij uitvoering is gegeven aan artikel 3bis, eerste lid, van Veror-dening(EEG) nr. 1546/88. Niet in geschil is dat genoemde bepalingen voor toekenning van een specifieke referentiehoeveelheid de voorwaarde inhouden, dat betrokkene op het tijdstip van de aanvraag nog (gedeeltelijk) het bedrijf waarop de SLOM-overeenkomst betrekking had, exploiteert. Evenmin is in geschil dat appellant niet aan die voorwaarde voldoet.&#13;
Het geschil beperkt zich derhalve tot de vraag of appellant gevolgd kan worden in zijn betoog dat hij te vergelijken is met de "vertrekkende pachter" als bedoeld in het arrest- Herbrink en dat hij daarom, ondanks het feit dat hij het oor-spronkelijke SLOM-bedrijf niet meer exploi-teert, voor een specifieke referentiehoeveelheid in aanmerking komt. Het College overweegt hieromtrent als volgt.&#13;
Het Hof van Justitie heeft in de rechtsoverwe-gingen 13-16 van zijn door appellant genoemd arrest in de zaak Herbrink het volgende over-wogen:&#13;
"13. In het bijzonder in zijn arresten van 13 juli 1989 (zaak 5/88, Wachauf, Jurispr. 1989, blz. 2609, r.o. 15) en 19 mei 1993 (Twijnstra, reeds aangehaald, r.o. 25) heeft het Hof met betrek-king tot de overgang van het bedrijf door mid-del van cessie of teruggave na het einde van de pacht vastgesteld, dat de gehele regeling van de referentiehoeveelheden berust op het beginsel dat de referentiehoeveelheid wordt overgedra-gen met de grond ten aanzien waarvan zij is toegekend. Dit beginsel is neergelegd in artikel 7, lid 1, van verordening nr. 857/84 en in artikel 5 van verordening (EEG) nr. 1371/84 van de&#13;
Commissie van 16 mei 1984 tot vaststelling van de nadere voorschriften voor de toepassing van de bij artikel 5 quater van verordening (EEG) nr. 804/68 ingestelde extra heffing (PB 1984, L 132, blz 11), dat inmiddels is vervangen door artikel 7 van verordening nr. 1546/88 van de Commissie. Met het doel dit beginsel eveneens te bekrachtigen voor de specifieke referentie-hoeveelheden, wordt in het bij verordening nr. 1033/89 ingevoegde artikel 3 bis, lid 1, van ver-ordening nr. 1546/88 dan ook de in artikel 3 bis, lid 1, sub a, van verordening nr. 857/84 ge-stelde voorwaarde aangescherpt door het ver-eiste dat de producent nog steeds geheel of ge-deeltelijk hetzelfde bedrijf exploiteert.&#13;
14. Op dit algemene beginsel wordt evenwel een uitzondering gemaakt door artikel 7, lid 4, van verordening 857/84 van de Raad, dat is in gevoegd bij verordening (EEG) nr. 590/85 van de Raad van 26 februari 1985 tot wijziging van verordening (EEG) nr. 857/84 houdende alge- mene voorschriften voor de toepassing van de in artikel 5 quater van verordening (EEG) nr. 804/68 bedoelde heffing in de sector melk en zuivelprodukten (PB 1985, L 68, blz 1). De wijze van toepassing van dit artikel is vastge- steld in artikel 7, eerste alinea, sub 4, van veror- dening nr. 1546/88. Artikel 7, lid 4, van veror- dening nr. 857/84 machtigt de Lid-Staten, de krachtens artikel 2 van verordening nr. 857/84 toegekende referentiehoeveelheid ter beschik- king te stellen van de pachter die voornemens is de melkproduktie voort te zetten na het einde van de niet verlengbare pacht. Er moet worden vastgesteld, dat verzoeker zich in een situatie bevindt, die vergelijkbaar is met dit geval.&#13;
15. Waar een pachter, als producent en op grond van het vertrouwensbeginsel, mocht verwachten zijn beroepsactiviteit te kunnen uitoefenen zonder ten opzichte van andere producenten te worden gediscrimineerd, zoals volgt uit het arrest van 22 oktober 1991 (zaak C-44/89, von Deetzen II, Jurispr. 1991, blz. 1-5119, r.o. 21), mocht hij er na het verstrijken van zijn niet-leveringsperiode op rekenen dat hij bij het einde van zijn pacht eveneens voor een specifieke referentiehoeveelheid in aan- merking zou komen, voor zover de betrokken Lid-Staat gebruik had gemaakt van de be- voegdheid, bedoeld in artikel 7, lid 4, van ver ordening nr. 857/84, en artikel 7, eerste alinea,&#13;
sub 4, van verordening nr. 1546/88. 16. Noch uit de bepalingen, noch uit de considerans van verordening nr. 1033/89 blijkt, dat deze verordening de in artikel 3 bis van veror-dening nr. 1546/88 bedoelde personen aan de werkingssfeer van de in artikel 7, lid 4, van ver-ordening nr. 857/84 voorziene regeling heeft willen onttrekken. Overigens zou de Commis-sie de strekking van een verordening van de Raad niet wettig hebben kunnen wijzigen."&#13;
Blijkens de geciteerde rechtsoverwegingen is het Hof van Justitie van oordeel dat de in arti-kel 3 bis, eerste lid, van Verordening (EEG) nr. 1546/88 (ingevoegd bij Verordening EEG nr. 1033/89) voor toewijzing van een specifieke re-ferentiehoeveelheid gestelde voorwaarde dat de SLOM-producent nog steeds geheel of ge-deeltelijk hetzelfde bedrijf exploiteert als hij exploiteerde bij het aangaan van de SLOM-overeenkomst, voor een SLOM-producent die als vertrekkend pachter een vervangend bedrijf is gaan exploiteren, op grond van het vertrou-wensbeginsel niet geldt, indien de Lid-staat waarin hij zijn activiteiten verricht gebruik heeft gemaakt van de in artikel 7, vierde lid, van Verordening (EEG) nr. 857/84 aan hem ver-leende bevoegdheid te bepalen dat een vertrek-kende pachter de hem toegekende referentie-hoeveelheid kan meenemen naar een nieuw bedrijf.&#13;
Appellant heeft kennelijk beoogd te betogen dat in het licht van de geciteerde rechtsoverwe-gingen van het arrest Herbrink aangenomen moet worden dat het Hof van Justitie van oor-deel is dat ook in andere gevallen, waarin pro-ducenten krachtens communautair recht hun referentiehoeveelheid mogen meenemen naar een ander bedrijf, de in artikel 3 bis, eerste lid, van Verordening (EEG) nr. 1546/88 gestelde voorwaarde dat de SLOM-producent nog steeds geheel of gedeeltelijk hetzelfde bedrijf exploiteert, op grond van het vertrouwensbe-ginsel niet geldt voor een SLOM-producent die zich in een met voormelde producenten vergelijkbare situatie bevindt. Het College laat daar of deze conclusie kan worden getrokken, omdat een zodanige situatie zich in het geval van appellant niet voordoet. Het College over-weegt daartoe het volgende. Ten tijde dat appellant zijn bedrijf verplaatste&#13;
gold nog Verordening (EEG) 857/84 van de Raad. Ingevolge artikel 7, eerste lid, tweede volzin, van die Verordening konden de Lid-Staten in geval van overdracht van gronden aan de overheid en/of voor algemeen nut, onver-minderd lid 3, tweede alinea, bepalen dat de re-ferentiehoeveelheid die overeenkwam met het bedrijf of het gedeelte van het bedrijf dat werd overgedragen, geheel of gedeeltelijk ter be-schikking werd gesteld van de vertrekkende producent, indien deze voornemens was de melkproduktie voort te zetten. Deze bepaling, voor Nederland uitgewerkt in artikel 17 van de BSH (Beschikking superheffing) 1984, artikel 10 van de BSH 1985 en artikel 24 van de BSH 1988, bood geen aanspraak op toekenning van een heffingvrij te leveren hoeveelheid melk in geval van een bedrijfsverplaatsing als door ap-pellant verkozen. Latere regelingen boden die mogelijkheid evenmin. Te dien aanzien merkt het College nog op dat ten tijde van het bestre-den besluit Verordening (EEG) nr. 3950/92 van de Raad van 28 december 1992 (Pb EG nr. L 405 van 31.12.1002, blz. 1) van toepassing was. Deze Verordening bood de Lid-staten de mogelijkheid om, in afwijking van het beginsel dat de referentiehoeveelheid wordt overgedra-gen met de grond ten aanzien waarvan zij is toegekend, in het geval van een vertrekkende pachter, in geval van overdracht van grond aan de overheid en/of ten algemene nutte en bij overdracht van gronden met het oog op de ver-betering van het milieu, te bepalen dat de op het bedrijf beschikbare referentiehoeveelheid ter beschikking wordt gesteld aan de vertrek-kende producent (zie respectievelijk artikel 7, eerste lid, derde alinea, sub b, artikel 7, tweede lid, en artikel 8, aanhef en onder derde gedach-tenstreepje van voormelde verordening). In het geval van appellant is sprake van een vrijwillige bedrijfsverplaatsing die geen verband houdt met verbetering van het milieu. Geen van de drie voormelde bepalingen voorziet in het meenemen van referentiehoeveelheid in een zodanige situatie.&#13;
De conclusie is dus dat hier geen sprake is van een geval waarin de in artikel 3 bis, eerste lid, van Verordening (EEG) nr. 1546/88 gestelde voorwaarde dat de SLOM-producent nog steeds geheel of gedeeltelijk hetzelfde bedrijf exploiteert, op grond van het vertrouwensbe-&#13;
ginsel geacht zou moeten worden niet te gel-den. Verweerder heeft derhalve terecht toepas-sing gegeven aan artikel 3, eerste lid, aanhef en onder c, van de BSD.&#13;
Aangezien overigens evenmin is gebleken van feiten of omstandigheden op grond waarvan het bestreden besluit onrechtmatig is, moet het beroep ongegrond worden verklaard. Het College ziet geen aanleiding om toepassing te geven aan het bepaalde in artikel 8:75 van de Algemene wet bestuursrecht.&#13;
6. Beslissing&#13;
Het College verklaart het beroep ongegrond.</content><legacyfootnotes/><footnotes><footnote/></footnotes><auteurs/><published>1997-05-01 00:00:00</published><modified>1995-05-23 00:00:00</modified><editiondate>1997-05-01</editiondate><htmlpath>https://denhollander.info/artikel/4901</htmlpath></article>
</articles></edition>
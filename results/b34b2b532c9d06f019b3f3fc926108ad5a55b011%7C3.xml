<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2004</searchword><id>3616</id><udhid>UDH:TvAR/3616</udhid><titel>Stijsiger / Landinrichtingscommissie Vijfheerenlanden (TvAR 2004/5197)</titel><searchwords><searchword>TvAR 2/2004</searchword><searchword>TvAR 2004/5197</searchword><searchword>UDH:TvAR/3616</searchword></searchwords><attachments><attachment><name>2004_nr 2_Rechtspraak_5197.pdf</name><extention>pdf</extention><url>https://denhollander.info/download/3613/ci</url></attachment></attachments><inleiding>[Landinrichtingswet art. 133, 160]&#13;
&#13;
Verlies van een gedeelte van een weg&#13;
(parkeerplaats) als gevolg van het begrenzingenplan.&#13;
Toewijzing eigendom op grond&#13;
van begrenzingenplan maakt geen deel uit&#13;
van plan van toedeling. Wel is het mogelijk&#13;
in het plan van toedeling een beperkt recht&#13;
op te nemen ten laste van gronden die in&#13;
het begrenzingenplan zijn opgenomen. Ten&#13;
laste van de op grond van het begrenzingenplan&#13;
toegewezen berm wordt een erfdienstbaarheid&#13;
gevestigd daar het onaanvaardbaar&#13;
is dat reclamant als gevolg van het&#13;
plan van toedeling en het begrenzingenplan&#13;
in een zoveel slechtere situatie komt te&#13;
verkeren.</inleiding><content>VONNIS IN DE ZAAK VAN:&#13;
J. Stijsiger, wonende te Leerdam,&#13;
reclamant tegen het plan van toedeling in de&#13;
ruilverkaveling Vijfheerenlanden,&#13;
niet verschenen.&#13;
Het procesverloop&#13;
(...)&#13;
Omschrijving van het geschil&#13;
1 Reclamant, verder ook te noemen Stijsiger,&#13;
brengt in een huiskavel, inclusief de weg,&#13;
berm en waterloop aan de voorzijde van het&#13;
huisperceel, tezamen groot 0.18.90 ha met een&#13;
inbrengwaarde van ƒ 3.653,–.&#13;
2 In het plan van toedeling is deze inbreng ter&#13;
plekke wederom toegedeeld als kavel 085.022,&#13;
met dien verstande dat het stuk weg en berm&#13;
alsmede de waterloop niet meer in kavel&#13;
085.022 zijn opgenomen. Voornoemde weg,&#13;
berm en waterloop zijn door middel van het&#13;
begrenzingenplan door het college van Gedeputeerde&#13;
Staten van Zuid-Holland in 1995 in&#13;
eigendom, beheer en onderhoud toegewezen&#13;
aan de Gemeente Leerdam.&#13;
3 Stijsiger maakt bezwaar tegen toedeling van&#13;
een gedeelte van de door hem ingebrachte&#13;
weg en berm aan de Gemeente Leerdam. Het&#13;
niet meer toegedeeld krijgen van dit gedeelte&#13;
weg en berm betekent dat Stijsiger een hem in&#13;
eigendom toebehorende parkeerplaats zal verliezen.&#13;
Het creëren van parkeerruimte elders&#13;
op zijn eigen terrein is zonder dure voorzienigen&#13;
niet mogelijk daar de enige uitweg een&#13;
smalle loopbrug is, welke slechts geschikt is&#13;
voor fietsers en voetgangers. Stijsiger wenst&#13;
deze parkeerplaats in de berm te behouden,&#13;
hetzij doordat de Gemeente Leerdam het&#13;
betreffende gedeelte berm aan hem afstaat,&#13;
hetzij door het vestigen van een erfdienstbaarheid&#13;
dan wel door het maken van een parkeerplaats&#13;
op zijn eigen terrein met compensatie&#13;
voor de grond die daardoor verloren gaat.&#13;
Indien er geen parkeermogelijkheid wordt&#13;
geboden, wenst Stijsiger hiervoor een schadevergoeding&#13;
te ontvangen.&#13;
4 Belanghebbende de Gemeente Leerdam,&#13;
verder ook te noemen de Gemeente, stelt zich&#13;
op het standpunt dat zij door middel van het&#13;
begrenzingenplan de berm om niet in eigendom&#13;
toegewezen heeft gekregen. Het beleid&#13;
van de Gemeente inzake parkeervergunningen&#13;
buiten de bebouwde kom staat niet toe dat&#13;
aan Stijsiger een vergunning wordt verleend.&#13;
De Gemeente wil wel gedogen dat Stijsiger in&#13;
de berm parkeert, maar benadrukt dat Stijsiger&#13;
in de toekomst geen rechten zal kunnen&#13;
doen gelden op de parkeerplaats. Evenmin is&#13;
zij bereid een erfdienstbaarheid ten behoeve&#13;
van Stijsiger te vestigen, dan wel een vervangende&#13;
parkeerplaats te financieren.&#13;
4 De landinrichtingscommissie stelt zich op&#13;
het standpunt dat het bezwaar dient te worden&#13;
afgewezen. Zij stelt daartoe dat de toewijzing&#13;
van de eigendom van openbare wegen en&#13;
waterlopen ingevolge de Landinrichtingswet&#13;
geschiedt aan openbare lichamen, zoals thans&#13;
is gebeurd. Bedoelde toewijzing is geen onderdeel&#13;
van het plan van toedeling, zodat de&#13;
landinrichtingscommissie geen andere keuze&#13;
blijft dan de toedeling te handhaven. De schadevergoeding&#13;
voor eventueel verlies van voorgenoemde&#13;
grond komt pas aan de orde bij de&#13;
lijst der geldelijke regelingen en niet thans in&#13;
deze procedure.&#13;
5 De centrale landinrichtingscommissie verzoekt&#13;
op de in de pleitnotities neergelegde&#13;
gronden het bezwaar van Stijsiger niet-ontvankelijk&#13;
te verklaren voor zover het gaat om&#13;
toedeling van het betrokken bermgedeelte en&#13;
de gevraagde schadevergoeding. Voorts verzoekt&#13;
zij de rechtbank ten laste van het&#13;
betrokken bermgedeelte in het plan van toedeling&#13;
ten behoeve van Stijsiger een erfdienstbaarheid&#13;
op te nemen strekkende tot het hebben&#13;
en houden van een parkeerplaats.&#13;
Beoordeling van het geschil&#13;
6 In het Landinrichtingsplan van de ruilverkaveling&#13;
Vijfheerenlanden staat de weg “Loosdorp”,&#13;
waar het betreffende stuk weg en berm&#13;
onderdeel van uitmaken, aangegeven als te&#13;
handhaven openbare weg. Het stuk weg en&#13;
berm zijn in het door Gedeputeerde Staten&#13;
vastgestelde begrenzingenplan opgenomen en&#13;
vervolgens op basis daarvan in eigendom,&#13;
beheer en onderhoud toegewezen aan de&#13;
Gemeente Leerdam. Dientengevolge zijn zij&#13;
niet meer beschikbaar om aan anderen te worden&#13;
toegedeeld; zij maken geen deel uit van&#13;
het plan van toedeling.&#13;
7 Ingevolge artikel 160 lid 1 van de Landinrichtingswet&#13;
worden in elk blok de beperkte&#13;
rechten geregeld welke met betrekking tot de&#13;
onroerende zaken in een blok bestaan. Het&#13;
begrip onroerende zaken ziet niet enkel op&#13;
gronden die in het plan van toedeling zijn&#13;
opgenomen, maar ook op gronden die in het&#13;
kader van het begrenzingenplan zijn toegewezen.&#13;
Het is derhalve mogelijk in het plan van&#13;
toedeling een beperkt recht op te nemen dat&#13;
ten laste komt van gronden die in het begrenzingenplan&#13;
zijn opgenomen.&#13;
8 Het bezwaar van Stijsiger richt zich op een&#13;
stuk berm dat aan de Gemeente Leerdam is&#13;
toegewezen. Stijsiger wenst een deel van de&#13;
voornoemde berm toegedeeld te krijgen om&#13;
daar te kunnen parkeren. Daar het betreffende&#13;
stuk berm in het begrenzingenplan is opgenomen,&#13;
kan het niet meer aan Stijsiger toegedeeld.&#13;
Het is echter wel mogelijk om een&#13;
beperkt recht ten behoeve van Stijsiger en ten&#13;
laste van (de eigenaar van) het betrokken&#13;
bermgedeelte te vestigen.&#13;
De rechtbank acht het onaanvaardbaar is dat&#13;
Stijsiger als gevolg van het plan van toedeling&#13;
en het begrenzingenplan in een zoveel slechtere&#13;
situatie komt te verkeren. Zij acht het derhalve&#13;
redelijk ten behoeve van Stijsiger en ten laste&#13;
van de Gemeente een erfdienstbaarheid te vestigen&#13;
strekkende tot het hebben en houden&#13;
van een parkeerplaats op het betreffende stuk&#13;
berm.&#13;
11 Het bezwaar van Stijsiger is dus in zoverre&#13;
gegrond. Gelet op het bepaalde in art. 187,&#13;
lid 1, Landinrichtingswet is Stijsiger als de in&#13;
het gelijk gestelde partij geen vast recht&#13;
verschuldigd: Indien hij dat recht reeds heeft&#13;
voldaan, zal het worden gerestitueerd. De&#13;
rechtbank ziet aanleiding de Gemeente te&#13;
veroordelen in de kosten.&#13;
Beslissing&#13;
De rechtbank:&#13;
Verklaart het bezwaar van Stijsiger gegrond.&#13;
Bepaalt dat het plan van toedeling wordt&#13;
gewijzigd aldus dat een erfdienstbaarheid&#13;
strekkkende tot het hebben en houden van&#13;
een parkeerplaats op de weg “Loosdorp”&#13;
wordt gevestigd ten behoeve van kavel&#13;
085.022 en ten laste van het betrokken bermgedeelte,&#13;
toegewezen aan de Gemeente Leerdam.&#13;
(...)</content><legacyfootnotes/><footnotes><footnote/></footnotes><auteurs/><published>2004-02-01 00:00:00</published><modified>2004-02-01 00:00:00</modified><editiondate>2004-02-01</editiondate><htmlpath>https://denhollander.info/artikel/3616</htmlpath></article>
</articles></edition>
<edition><articles><article><jaar>1984</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1984</searchword><id>6427</id><udhid>UDH:TvAR/6427</udhid><titel>Superheffing en grondverkeer</titel><searchwords><searchword>TvAR 11/1984</searchword><searchword>UDH:TvAR/6427</searchword></searchwords><attachments><attachment><name>1984_nr 11_Artikel_Heida.pdf</name><extention>pdf</extention><url>https://denhollander.info/download/6209/ci</url></attachment></attachments><inleiding>INLEIDING&#13;
De superheffing, die bedoeld is om de melkproduktie af te remmen, heeft ook in-vloed op het grondverkeer. Dit komt doordat het recht op een heffingvrije hoeveel-heid melk - ook te noemen het quotum - in zekere zin gebonden is aan de grond. De rechthebbende verliest zijn aanspraak op het quotum, behoudens in enkele uit-zonderingsgevallen, als de grond waarop tot dusver de melkveehouderij werd uitge-oefend, wordt overgedragen. Onder overdracht moet in dit verband elk verlies van de beschikking over de grond voor de voortzetting van het bedrijf worden begrepen. Men kan bijvoorbeeld denken aan het verliezen van de beschikking over de grond tengevolge van het eindigen van de pachtverhouding. Degene, die vervolgens de be-schikking over de grond verkrijgt en het melkveehouderijbedrijf voortzet of op-nieuw begint kan aanspraak maken op het quotum, dat aan de vorige exploitant van de grond was toegewezen. Het is dus voor de opvolgende exploitant - aannemende dat hij een melkveehouderijbedrijf wil uitoefenen - van belang of aan de grond een quotum is verbonden en zo ja hoe groot dat quotum is.&#13;
Bij verkoop van grond zal de gegadigde melkveehouder voor grond met een be-hoorlijk quotum, naar ik veronderstel, over het algemeen meer willen betalen dan voor grond zonder quotum. Of dit in alle gevallen opgaat valt echter nog te bezien. Men zou zich kunnen voorstellen, dat een veehouder met een zeer zware veebezet-ting en een daar op afgestemd quotum, land zonder quotum nog wel aantrekkelijk vindt. Door uitbreiding van zijn areaal zou hij kunnen besparen op de aankoop van veevoer. Men behoeft slechts te denken aan het bestemmen van de grond voor de verbouw van mais. Wel zal men m.i. mogen aannemen, dat de prijsvorming niet al-leen, afgezien van vraag en aanbod, zal afhangen van de omstandigheden als kwali-teit ligging en dergelijke, maar ook van het feit of al dan niet een quotum aan de grond verbonden is.&#13;
Het quotum zelf is c.q. wordt vastgesteld onafhankelijk van de kwaliteit van de grond. Bepalend is de produktie van melk in de referentie periode onder toepassing van een algemene aftrek.</inleiding><content>De vraag rijst of de koppeling van het quotum aan de grond niet tot onaanvaardbare situaties op de grondmarkt zal leiden. Te denken valt aan een sterke stijging van de prijzen indien aan de grond een quotum is verbonden en een forse daling van de prij-zen - of in bepaalde gevallen praktische onverkoopbaarheid van de grond - indien een quotum ontbreekt.&#13;
In dit verband mag ook de positie van derden, zoals de hypotheekhouders, niet vergeten worden. Van belang is, dat de veehouder door de wijze van exploitatie van zijn bedrijf in het referentiejaar het quotum heeft verworven, maar dat hij door de veehouderij te beÃ«indigen het quotum ook weer kan verliezen.&#13;
Zo zal naar moet worden aangenomen de eigenaar-gebruiker die van de melkvee-houderij omschakelt op de vetweiderij zijn quotum verspelen. Voor de hypotheek-houder zou dit kunnen inhouden een vermindering van de waarde van het onder-pand. Zo zal ook de verpachter, als het ware, de waarde van zijn eigendom mee zien afhangen van het feit of de pachter blijvend de melkveehouderij uitoefent. Hier komt dan nog bij dat nog veel onzeker is. Hoewel de superheffing voor vijf jaar is vastgesteld kan niemand voorspellen of na verloop van die vijf jaar de melkproduk-tie weer vrij gelaten wordt.&#13;
Mocht het systeem van de superheffing worden voortgezet dan is het nog de vraag of de koppeling aan de grond wordt gehandhaafd. Dat deze vraag niet zuiver theore-tisch is moge blijken uit het feit, dat zelfs de Minister van Landbouw en Visserij zich dit in het publiek heeft afgevraagd. (Ned. Stcrt 23 mei 1984 nr 100.)&#13;
Aan vrije overdraagbaarheid van het quotum zitten echter ook grote bezwaren. De beginnende veehouder zal dan het recht op een quotum moeten kopen. Een enigszins vergelijkbare situatie doet zich in (bepaalde delen van) Amerika voor. Ook bij de bestaande regeling wordt dit echter niet geheel voorkomen. Dit geldt met name voor die gevallen waarin de prijs van het quotum in de grondprijs is opgenomen.&#13;
De hierna volgende opmerkingen dragen, zelfs al zouden ze wat stellig klinken, een voorlopig karakter. Alles is nog zo vers en nog zo in beweging, dat nog niet een defi-nitief standpunt valt in te nemen. Ook over de uitvoering is nog onvoldoende bekend.&#13;
DE BESCHIKKING&#13;
De superheffing is ingesteld bij beschikking van de Minister van Landbouw en Vis-serij d.d. 18 april 1984 (Ned. Stcrt 19 april 1984 nr 79). Aan de beschikking is terug-werkende kracht verleend tot 1 april 1984. Behalve voor wat betreft de art. 4, 20 en 21. De beschikking zelf geeft uitvoering aan de EEG Verordening d.d. 31 maart 1984 nr 856/84 tot wijziging van de Verordening 804/68. (Publicatie-blad v.d. Euro-pese Gemeenschappen 1 april 1984 nr L90/10 tot L90/16.) De beschikking is vervol-gens gewijzigd bij beschikking van 15 mei 1984 (Ned. Stcrt 15 mei nr 94), bij be-schikking van 13 juli 1984 (Ned. Stcrt 16 juli nr 136), van 27 juli 1984 (Ned. Stcrt 30 juli 1984 nr 146) en van 2 oktober 1984 (Ned. Stcrt nr 193).&#13;
Voor een overzicht van de beschikking moge ik verwijzen naar een in een vorig nummer van dit tijdschrift opgenomen artikel.&#13;
Ik volsta met er op te wijzen, dat het systeem van de superheffing inhoudt, dat iedere melkveehouder een bepaalde hoeveelheid melk krijgt toegewezen en dat hij over het meerdere een soort belasting moet betalen.&#13;
De hoeveelheid wordt vastgesteld aan de hand van de produktie van melk in het als referentieperiode aangegeven tijdvak nl. het jaar 1983, verminderd met 8,65%. De beschikking bevat voorts onder meer een aantal bepalingen, dat verband houdt met het vaststellen van de heffingvrije hoeveelheid indien gedurende de referentie-periode tot en met het eerste kwartaal van 1984 grond is overgedragen aan een der-de. Ook bevat de beschikking bepalingen met betrekking tot het vaststellen van het quotum indien tengevolge van bijzondere omstandigheden, bijvoorbeeld het op-treden van een calamiteit, de melkproduktie in de referentieperiode bijzonder laag was of helemaal ontbrak.&#13;
Deze en andere bepalingen, die betrekking hebben op het vaststellen van het uit-gangsquotum, zal ik laten rusten. Om hier zinvol over te kunnen schrijven zal men op de hoogte van de uitvoeringspraktijk moeten zijn en dat ben ik niet. Bovendien hebben deze bepalingen geen directe invloed op het toekomstige grondverkeer. Zij regelen onder meer de gevolgen van transacties die al hebben plaatsgevonden.&#13;
Ik beperk mij daarom maar tot die bepalingen, die van invloed zijn op het grond-verkeer zoals dat zich afspeelt in de periode van 1 april 1984 tot en met 31 maart 1985.&#13;
De bepalingen m.b.t. de gevolgen van overdracht van de grond kan men vinden in de art. 14 t/m 18 van de beschikking. Ten gerieve van de lezer zijn de art. 14 t/m 16 aan het slot van dit opstel afgedrukt.&#13;
Art. 14 lid 1 bepaalt, dat slechts degene, die zijn bedrijf of een evenredig deel daarvan gedurende de periode van 1 april 1984 t/m 31 maart 1985 ononderbroken heeft voortgezet aanspraak kan maken op een quotum. Onder ononderbroken voortzetting wordt verstaan de ongewijzigde voortzetting van het hele bedrijf op de daartoe gebruikte grond, dan wel dat deel waarop de veehouderij wordt uitgeoefend of de voortzetting op een evenredig deel van de grond.&#13;
De betrokkene behoudt echter zijn quotum als hij ten hoogste 15% van zijn op-pervlakte voor een jaar aan een derde afstaat bijvoorbeeld voor de teelt van bloem-bollen. Hij moet daartoe dan wel toestemming hebben van de directeur landbouw en voedselvoorziening in de provincie. Bedraagt de omvang van de overdrachten ge-durende de genoemde periode in totaal niet meer dan een halve hectare dan gaat ook geen quotum verloren.&#13;
De tegenhanger van het verloren gaan van quotum door overdracht van de grond is het verkrijgen van quotum door het verwerven van grond.&#13;
Volgens de art. 15 en 16 van de beschikking kan de verwerver een verzoek om toe-wijzing van een quotum indienen. Het verzoek moet worden ingewilligd als hij de melkveehouderij voortzet of opnieuw begint nadat hij de grond in eigendom heeft verworven, een zakelijk gebruiksrecht op de grond heeft verkregen, de grond heeft gepacht of de grond, bijvoorbeeld na afloop van de pacht zelf weer in gebruik heeft genomen. Hij komt dan in aanmerking voor het quotum dat de vorige gebruiker van de grond had. Hij moet bewijsstukken overleggen van de aanspraken van zijn voor-ganger op een quotum.&#13;
Indien tengevolge van ruilverkaveling of soortgelijke omstandigheden, geen spra-ke is van ononderbroken voortzetting van het veehouderijbedrijf kan toch aan-spraak op een quotum gemaakt worden.&#13;
De grootte van het quotum hangt in dat geval in de eerste plaats af van het quotum, dat voor het oude bedrijf zou hebben gegolden en in de tweede plaats van de grootte van het nieuwe bedrijf. Is dat aanmerkelijk kleiner dan zal een deel van het quotum verloren gaan. Als grens is getrokken een verkleining die gelijk staat met een onderbedeling van meer dan 5%. Zie ik het goed dan krijgt men bij vergroting niet zonder meer een extra quotum. De minister kan echter wel een extra quotum toekennen op grond van artikel 19 van de beschikking.&#13;
Het quotum vervalt als de grond niet meer voor landbouwkundige doeleinden wordt gebruikt. Behoudens uitzonderingsgevallen verkrijgt een overheidslichaam of een particuliere natuurbeschermingsorganisatie geen aanspraak op een quotum na het verwerven van grond met een quotum.&#13;
Met betrekking tot de problemen verbandhoudend met ruilverkavelingen etc. is naar ik heb vernomen een uitvoeringsmaatregel in bewerking. Voor bedrijven die naar een van de Flevopolders worden verplaatst geld eveneens een aparte regeling.&#13;
INTERNE BEDRIJFSVERANDERINGEN&#13;
De vraag rijst of het quotum veranderingen ondergaat als de melkveehouder, zonder dat hij de grond aan een derde overdraagt, deze voor andere doeleinden, zoals voor de vetweiderij, of voor de akkerbouw of voor de tuinbouw gaat gebruiken. Volgens een door de Minister van Landbouw en Visserij verspreide brief gaat het quotum verloren als de aflevering van melk helemaal wordt beÃ«indigd. Is sprake van een ge-deeltelijke omschakeling van de veehouderij naar een andere tak van landbouw dan heeft dit voorlopig geen gevolgen voor het quotum. Zet men echter grasland om in bouwland en verkoopt men het bouwland dan zal m.i. de oorspronkelijke recht-hebbende wel quotum verliezen.&#13;
GEMENGDE BEDRIJVEN&#13;
Wordt van een gemengd bedrijf een deel verkocht en betreft dit grond, die voor de akkerbouw werd gebruikt dan behoudt de melkveehouder zijn quotum. Wel zullen ten aanzien van het gemengde bedrijf vragen kunnen rijzen, die niet zo gemakkelijk te beantwoorden zijn. Wordt op een stuk land mais geteeld ten behoeve van de melk-veehouderij dan zal men mogen aannemen, dat deze grond meetelt voor het quotum. Wordt dit land verkocht dan kan dat dus gevolgen hebben voor het quotum. Is sprake van de teelt van rogge met nabouw van stoppelknollen voor het vee is dan sprake van grond die ten behoeve van de melkveehouderij wordt ge-bruikt? Telt ook nog mee, dat het stro als strooisel onder het vee wordt gebruikt en, dat op hetzelfde land ook nog regelmatig luzerne wordt geteeld?&#13;
HET RECHT OP EEN QUOTUM&#13;
De melkveehouder, die gedurende de referentieperiode ononderbroken melk heeft afgeleverd krijgt, zoals gezegd, een quotum toegewezen. Dit recht op een quotum heeft een economische waarde. Hoe groter het quotum hoe meer melk men mag af-leveren voordat men voor de superheffing wordt aangeslagen. Het zal voor de netto opbrengst van een bedrijf een groot verschil uitmaken of veel of weinig melk mag worden geproduceerd voordat de heffing moet worden betaald.&#13;
Het recht op het quotum is mijns inziens een persoonlijk recht van de melkvee-houder aan wie het is toegewezen. Ongeacht of hij een eigen bedrijf heeft of pachter is. De exploitant krijgt de toewijzing op grond van de door hem afgeleverde hoeveel-heid melk in de referentieperiode. Het recht is echter aan een sterke beperking on-derhevig. Het is namelijk verbonden aan de gedurende de referentieperiode voor de melkveehouderij gebruikte grond. Verliest de rechthebbende op het quotum, door welke oorzaak, ook de gebruiksrechten op de grond dan verliest hij tevens zijn aan-spraak op de heffingvrije hoeveelheid. Betreft het verlies een deel van de grond dan wordt het quotum, behoudens enkele uitzonderingen, naar rato verminderd. Men behoeft bij het verliezen van de gebruiksrechten niet alleen te denken aan het verko-pen van de grond. Van verloren gaan van het quotum is ook sprake als de verpachter zich met succes tegen verlenging verzet. De gevolgen laten zich denken als een vee-houder met een bedrijf van 35 ha waarvan 25 ha in eigendom 10 ha zou kwijtraken aan de verpachter.&#13;
De vraag rijst of het quotum overdraagbaar is. In de bovengenoemde voorlich-tingsbrief is een kopje opgenomen: overdracht van heffingvrije hoeveelheid melk na 1 april 1984. Hieruit zou men de conclusie kunnen trekken, dat overdracht mogelijk is. Naar mijn mening kan men de gestelde vraag niet zonder meer met ja of nee beantwoorden. Het komt mij echter op zijn minst twijfelachtig voor dat men zou kunnen spreken van het overdragen van het quotum. Het lijkt zo op het oog juister te volstaan met de constatering, dat het quotum gebonden is aan de grond; gaat de grond verloren dan vervalt het quotum. Degene die vervolgens de beschikking over de grond krijgt heeft een eigen aanspraak op het quotum. Hij ontleent, strikt geno-men, volgens de tekst van de art. 15 en 16 zijn aanspraak niet aan de voorgaande gebruiker. Het is mijn inziens niet uit de tekst op te maken, dat de opvolger slechts aanspraak op het quotum heeft als de voorganger daarmee instemt. De opvolger kan een verzoek indienen en het verzoek moet worden ingewilligd als aan de voorwaar-den is voldaan. Weliswaar moet het verzoek vergezeld gaan van een bewijs omtrent de aanspraken op het quotum maar het lijkt niet onmogelijk dit bewijs te leveren zonder medewerking van de voorganger. Een andere opvatting zou trouwens tot merkwaardige consequenties leiden. Stel dat de afgaande pachter zou weigeren zijn medewerking aan de opvolgende pachter te verlenen of zich daarvoor zou willen la-ten betalen. Overigens is nog een bijkomende vraag nu overdrachten, die gedurende een jaar de totale oppervlakte van een halve hectare niet overschrijden, geen gevol-gen hebben ten aanzien van het quotum dat de oorspronkelijk rechthebbende had, of de verkrijger van die halve hectare aanspraken kan maken op een extra quotum. Vorenstaande houdt niet in, dat de rechthebbende geen enkele mogelijkheid zou hebben, om bij het eindigen van het gebruik van de grond de economische waarde van het quotum in klinkende munt om te zetten. Hij heeft die mogelijkheid wel als hij voor het afstaan van de gebruiksrechten op de grond een vergoeding kan bedin-gen. Een eenvoudig voorbeeld moge dit verduidelijken. De eigenaar-gebruiker wil zijn grond verkopen. Als de gegadigde een melkvee-houder is dan zal deze bereid zijn een toeslag boven de kale grondprijs te betalen. Ligt de grond in een streek met gemengde bedrijven dan zal de niet-veehouder die de grond wil hebben echter de toeslag ook moeten betalen. De pachter heeft daaren-tegen geen middel om een vergoeding voor het quotum te bedingen.&#13;
ENKELE BIJZONDERE GEVALLEN&#13;
Hierboven zijn enkele gevallen genoemd waarvan in het ene geval van een soort overdracht van het quotum gesproken kan worden en in het andere geval het quo-tum zonder meer voor de oorspronkelijk rechthebbende verloren gaat. Het lijkt dienstig aan de hand van enkele voorbeelden na te gaan welke problemen bij het overdragen van de grond kunnen ontstaan.&#13;
1. Verpachting van boerderij door vorige eigenaar-gebruiker&#13;
Mag de verpachter een vergoeding voor het quotum bedingen? Hij is wel in de posi-tie dat te doen. Als men zou aannemen dat het quotum overdraagbaar is dan moet de vraag bevestigend worden beantwoord. Er is dan sprake van een gemengde over-eenkomst bestaande uit een pachtovereenkomst en een overeenkomst tot het over-dragen van het quotum tegen betaling. Wel zal dan de grondkamer moeten nagaan of in de prijs, die voor het quotum moet worden betaald een bedrag verscholen zit dat eigenlijk pacht is.&#13;
Of moet men het anders stellen: er is sprake van een pachter overeenkomst, de pachter heeft een eigen recht op het quotum en het bedingen van een vergoeding voor het quotum is uit den boze. Er mag geen cent meer bedongen worden dan vol-gens de pachtnormen is toegestaan.&#13;
2. De verpachter verkoopt de boerderij, overeenkomstig het geldende voorkeurs- recht aan de pachter&#13;
Wat de pachter betreft is sprake van ononderbroken voortzetting van het bedrijf. Hij was in het bezit van een quotum en hij hoeft dat na de overdracht niet meer aan te vragen. Hoe moet echter de grondkamer, als partijen het over de prijs niet eens kunnen worden, de prijs vaststellen? Uiteraard geldt de prijs in verpachte staat. Gaat men uit van een persoonlijk overdraagbaar recht dan kan men de ex-pachter toch moeilijk laten betalen voor het behouden van zijn eigen recht?&#13;
Is het echter billijk uit te gaan van de prijs zoals die zou gelden als helemaal geen quotum op de grond zou rusten? Dit lijkt ook niet acceptabel als grond zonder quo-tum praktisch onverkoopbaar zou blijken te zijn. Als een koper van verpachte grond de grond koopt met het oogmerk te zijner tijd de grond zelf in gebruik te nemen dan zal het voor hem wel verschil kunnen uitmaken of aan de grond een quotum verbonden is. Met name als hij zelf melkveehouder is. Voor een belegger zal het echter ook wel verschil kunnen uitmaken. Stel de pachter heeft geen opvolger en de kans bestaat de grond t.z.t. pachtvrij met quotum te verkopen. Het is dus niet ondenk-baar dat men in ons voorbeeld bij het zoeken naar vergelijkingsobjecten toch terecht komt bij prijzen die beÃ¯nvloed zijn door de aanwezigheid van een quotum. Zal de pachter er dan aan ontkomen in zekere zin toch voor zijn eigen quotum te betalen?&#13;
3. Verpachter verpacht de boerderij opnieuw&#13;
Stel, dat de afgaande pachter aanspraak had op een quotum, Deze verliest, die aan-spraak door beÃ«indiging van zijn bedrijf. De nieuwe pachter verkrijgt de aanspraak. In het algemeen zal de oude pachter geen vergoeding kunnen bedingen. Het is voorts zeer de vraag of de verpachter een vergoeding voor het overdragen van het quotum mag bedingen. Hij was geen rechthebbende. Wat de verhouding tussen een afgaande en een opgaande pachter betreft, bepaalt art. 71 lid 2 van de Pachtwet, dat het ver-boden is bij een overdracht tussen opgaande en afgaande pachter, verband houdende met de overgang van het bedrijf, meer te bedingen of aan te nemen dan een redelijke vergoeding voor de verrichte prestatie. Wat is echter de prestatie van de afgaande pachter als hij zijn quotum door de beÃ«indiging van het bedrijf toch verliest en de opgaande pachter zonder medewerking van zijn voorganger door het enkele feit van de overdracht het recht op het quotum verkrijgt. Men kan bijvoorbeeld denken aan de 65 jarige pachter wiens overeenkomst om die reden niet weer wordt verlengd. Wellicht staan de zaken er wat anders voor als de oude pachter afstand doet van zijn pachtrechten en deze met toestemming van de verpachter aan een nieuwe pach-ter overdraagt. Het risico bestaat wel dat de betrokkenen door het openen van een trucendoos of door betalingen onder de tafel door zullen trachten aan hun trekken te komen.&#13;
Tenslotte zij in dit verband nog opgemerkt, dat als bij verkoop van een bedrijf wel een vergoeding voor het quotum bedongen kan worden en bij het verpachten niet dit de toch al bestaande neiging een pachtvrij gekomen boerderij vrij te aanvaar-den te verkopen zal vergroten.&#13;
4. De verpachter verzet zich met succes tegen verlenging i.v.m. eigen gebruik&#13;
Stel de verpachter wil de grond zelf in gebruik nemen en het eigen gebruik is voor hem van overwegende betekenis (art. 41 Pachtwet). De pachtrechter zal in dit geval het verzoek om verlenging moeten afwijzen. De eigenaar kan vervolgens, aannemen-de, dat het voormalig gepachte groter is dan een halve hectare, aanspraak maken op het quotum en de ex-pachter verliest behalve de beschikking over de grond, ook zijn aanspraak op het hem toegewezen quotum. Voorzover het gepachte een deel van het bedrijf uitmaakte zal hij het bedrijf op kleinere schaal kunnen voortzetten, maar het verlies aan grond niet kunnen compenseren door intensivering.1 Wat zijn echter de gevolgen als de pachter tijdens de verlengingsprocedure besluit de aflevering van melk te stoppen en over te gaan op vetweiderij? Pleegt hij dan wanprestatie? Als wij er vanuit mogen gaan dat het quotum een persoonlijk recht van de exploitant is dan kan men hem moeilijk een verwijt maken als hij zijn eigen recht prijsgeeft. Teneinde waardevermindering van de grond door verlies van quotum tegen te gaan worden al pachtcontracten aangeboden met het beding, dat de pachter moet zorg dragen voor het behouden van het quotum. Hij zal dan niet met de melkveehouderij mogen stoppen. De grondkamers zullen zich moeten uitspreken over de vraag of een derge-lijk beding buitensporig is in de zin van art. 5 van de Pachtwet.&#13;
Inmiddels heeft het bestuur van de Stichting Ontwikkelings- en Saneringsfonds voor de Landbouw bij bestuursbesluit nr 323 (Ned. Stcrt 15 okt. 1984 nr 201) een op-koopregeling heffingvrije hoeveelheden vastgesteld. Een melkveehouder krijgt, als hij afstand doet van alle rechten op een heffingvrije hoeveelheid, een vergoeding van Æ 0,65 per kg melk tot een maximum van 250.000 kg melk of melkequivalent. Hij moet om in aanmerking voor de uitkering te komen de melkproduktie beÃ«indigen. Wil een pachter in aanmerking voor de uitkering komen dan moet hij een bewijsstuk overleggen waaruit blijkt, dat zijn verpachter er mee instemt. De eigenaar moet in voorkomende gevallen de hypotheekhouder informeren. Volgens art. 2 van ge-noemd besluit wordt de vergoeding toegekend voor het afstaan van de heffingvrije hoeveelheid aan de minister. Men kan zich afvragen of strikt genomen wel van een opkoopregeling kan worden gesproken. De betrokkene doet afstand van zijn recht tegen betaling. Als men er vanuitgaat dat het recht niet overdraagbaar is dan kan van levering geen sprake zijn. Men zou wellicht beter kunnen stellen dat het recht vervalt en dat het wordt toegevoegd aan de ter beschikking van de minister staande reserve. In het besluit wordt het belang van de verpachter bij het voortbestaan van het quotum erkend. Mag de verpachter voor het geven van toestemming een vergoe-ding bedingen? Zo op het oog zou ik deze vraag bevestigend willen beantwoorden. Een dergelijke vergoeding is m.i. niet te beschouwen als een tegenprestatie voor het beschikbaar stellen van de grond ca. zodat de regels die voor de pachtprijs gelden hier niet voor gelden.&#13;
Bovendien vloeit het vereiste van het verlenen van toestemming door de verpach-ter in dit geval niet uit de pachtovereenkomst voort, noch uit de Pachtwet, maar is het een door het O- en S Fonds gestelde voorwaarde. Een bijkomend gevolg van de 'opkoopregeling' is, dat het quotum nu een 'prijs' heeft.&#13;
5. De eigenaar verkoopt grond aan een overheidslichaam&#13;
De hoofdregel is dat in dit soort gevallen het quotum vrij komt. Wel zal moeten worden aangenomen dat, als de grond verpacht is, de pachter zijn quotum behoudt. Een ver-koper van grond met quotum zal trachten zo'n prijs te bedingen als hij van een melk-veehouder zou kunnen krijgen. Quotum vrije grond zal voor de overheid in het alge-meen, onder gelijke omstandigheden goedkoper kunnen zijn dan grond met quotum.&#13;
6. Onteigening&#13;
In geval van onteigening van landbouwgrond zal alle schade moeten worden vergoed. Als wij er vanuit mogen gaan dat een melkveehouder met een flink quotum meer winst kan maken dan een melkveehouder met een klein quotum dan zal de te-vergoeden bedrijfsschade hoger zijn naar mate het quotum hoger was. Er van uit-gaande dat de overige omstandigheden gelijk zijn. Dit geldt uiteraard ook voor de pachter. De taxatie van de grondprijs lijkt echter niet zo eenvoudig. Hiervoor kan verwezen worden naar hetgeen hierboven is gesteld ten aanzien van verkoop van ver-pachte grond.&#13;
7. Mondelinge pachtovereenkomsten etc.&#13;
Zoals bekend moeten pachtovereenkomsten schriftelijk worden aangegaan. Ont-breekt een schriftelijke overeenkomst dan kan de pachtovereenkomst niet worden opgezegd. Het komt mij voor, dat ook in dit geval de pachter de rechthebbende is op het quotum. Is sprake van een nieuwe pachtverhouding dan kan eveneens aan-spraak op het quotum worden gemaakt. Voor de toepassing van art. 16 wordt niet met zoveel woorden een schriftelijke pachtovereenkomst geÃ«ist. Men zal de overdracht echter wel moeten aantonen. Bij weigering van de verpachter zijn medewerking te verlenen zal de pachter zich genoodzaakt zien schriftelijke vastlegging te vorderen.&#13;
Overigens ligt het wel voor de hand, gelet op het feit, dat de Pachtwet een schrifte-lijke overeenkomst voorschrijft bij de uitvoering van de Beschikking het overleggen van een schriftelijke overeenkomst te eisen.&#13;
In dit verband kan ook nog gewezen worden op inscharingsovereenkomsten. Voorzover een melkveehouder melk blijft afleveren houdt hij het recht op het volle quotum, naar het mij voorkomt, ook al bestemt hij een deel van het land voor het inscharen van vee van derden.&#13;
Executoriale verkopingen&#13;
Stel er vindt een publieke veiling plaats van een boerderij terwijl op de grond een aanzienlijk quotum rust. De verwerver zal aanspraak op het quotum kunnen maken. Rust een hypotheek op de grond inclusief het quotum, zodat in ons voorbeeld eerst de hypotheekhouder aan zijn trekken komt? Of valt een deel van de opbrengst bui-ten het hypothecair verband? Gaat men uit van de overdraagbaarheid van het quo-tum dan lijkt het voor de hand te liggen, dat het deel van de opbrengst dat voor het quotum wordt betaald, ten goede komt aan de boedel en moet worden afgedragen aan de curator, aannemende, dat de betrokkene failliet is gegaan. M.i. lijkt het ech-ter te verdedigen, dat de opbrengst ten goede komt aan de hypotheekhouder en dat alleen het bedrag moet worden afgedragen, dat overblijft nadat de hypotheekhouder aan zijn trekken is gekomen. Anders ligt het als de curator het quotum afdraagt aan de minister op grond van de 'opkoopregeling'.&#13;
SLOTOPMERKINGEN&#13;
Uit het voorgaande is m.i. wel gebleken, dat het koppelen van het quotum aan de grond veel vragen opwerpt. Er ontstaat echter niet alleen een stuk onzekerheid maar ook een stuk rechtsongelijkheid. In het ene geval zal als het ware wel voor het quo-tum moeten worden betaald en in het andere geval niet. Bovendien heeft het al dan niet aanwezig zijn van een quotum invloed op de vermogenspositie van derden-belanghebbenden die zelf niet rechtstreeks aanspraak op het quotum hebben en die, naar het schijnt, weinig middelen hebben om een nadelige beÃ¯nvloeding van het ver-mogen tegen te gaan.&#13;
Een vraag die men ook zou kunnen stellen is of bij verkoop van onverpacht land met betrekking tot de overdrachtskosten een bedrag mag worden afgetrokken van de koopsom zijnde dat deel van de prijs dat geacht kan worden voor het quotum te zijn betaald.&#13;
Er zullen veel variaties kunnen worden bedacht. Te denken valt aan verschillende vormen van samenwerking, al dan niet in de rechtsvorm van een maatschap of een andere samenwerkingsvorm. Moet bij een eventuele scheiding en deling het recht op een quotum verrekend worden? Stel dat de ene maat het gebruik van de onroerende goederen heeft ingebracht en na het einde van de maatschap deze weer ter vrije be-schikking krijgt. Heeft de andere maat, die bijvoorbeeld de roerende goederen en de arbeid had ingebracht, recht op een deel van de waarde van het quotum? Moet ook verrekening plaats vinden als na een echtscheiding de man het van een derde gepachte bedrijf voortzet? Moet bij een boedelscheiding tussen erfgenamen als aan een van hen het onroerend goed wordt toebedeeld het quotum verrekend worden? Moet over de waarde van het quotum successierechten worden betaald? Wordt de grondprijs beÃ¯nvloed door het quotum dan zal deze prijs waarschijnlijk als uitgangs-punt genomen worden voor de vaststelling van de vermogensbelasting.&#13;
Kortom: problemen genoeg.&#13;
Beschikking Superheffing Artikel 14&#13;
1. Art. 5, eerste en tweede lid, geldt slechts voor hem, die zijn bedrijf of een even-redig deel daarvan gedurende de periode van 1 april 1984 tot en met 31 maart 1985 ononderbroken heeft voortgezet, met betrekking tot het gehele bedrijf, onderschei-denlijk dat evenredig deel.&#13;
2. Als ononderbroken voortzetting, als bedoeld in het eerste lid, wordt aan gemerkt:&#13;
a. de ongewijzigde voortzetting van het gehele bedrijf op de daartoe gebruikte grond, onderscheidenlijk dat gedeelte, waarop de melkveehouderij wordt uit geoefend;&#13;
b. de ongewijzigde voortzetting, als onder a bedoeld, op een evenredig deel van de grond.&#13;
3. Indien grond wordt overgedragen onder enige titel als bedoeld in art. 16, wordt een aanspraak nog slechts erkend in evenredigheid met de vermindering van de voor de melkveehouderij gebezigde grond, welke voor of bij de overdracht heeft plaats-gevonden of plaats vindt.&#13;
4. De direkteur kan in afwijking van het bepaalde in het eerste lid beslissen dat de aanspraak erkend blijft indien gedurende de aldaar genoemde periode een hoe veelheid grond van ten hoogste 15% van de bedrij fsoppervlakte voor een periode van maximaal een jaar in gebruik wordt gegeven voor de teelt van bloembollen of andere gewassen. Een verzoek hiertoe moet worden ingediend bij de DBH.&#13;
5. Het eerste lid is niet van toepassing indien de omvang van de overdracht van grond gedurende de aldaar genoemde periode in totaal niet meer dan een Vi hectare bedraagt.&#13;
Artikel 15&#13;
1. Degene, die anders dan op grond van de ononderbroken voortzetting van zijn be-drijf, als bedoeld in art. 14, aanspraak wenst te maken op enige hoeveelheid melk, terzake van de aflevering, dan wel de verkoop waarvan geen heffing is verschuldigd, doet daartoe een met redenen omkleed verzoek.&#13;
2. Het verzoek wordt op een daartoe voorgeschreven formulier ingediend bij de DBH volgens de daartoe gestelde voorschriften. De art. 6, tweede lid, laatste volzin, en 7 zijn van overeenkomstige toepassing.&#13;
Artikel 16&#13;
1. Een verzoek, als bedoeld in art. 15, wordt onverminderd art. 5, derde lid, en het tweede lid van dit artikel, aanvaard, indien de verzoeker het gehele bedrijf of een evenredig deel daarvan voor de melkveehouderij voortzet, dan wel na beÃ«indiging opnieuw begint, nadat hij&#13;
a. hetzij de betrokken grond onder algemene of bijzondere titel in eigendom heeft verworven;&#13;
b. hetzij op de betrokken grond een zakelijk gebruiksrecht ten behoeve van zich zelf heeft verworven;&#13;
c. hetzij de betrokken grond heeft gepacht;&#13;
d. hetzij de betrokken grond, waarop ten behoeve van een derde een zakelijk ge-bruiksrecht was gevestigd, of die verpacht was, zelf in gebruik heeft genomen, voor de hoeveelheid, onderscheidenlijk het evenredig deel daarvan, als vastgesteld overeenkomstig de art. 5, 11, 12 of 13.&#13;
2. Een verzoek wordt niet aanvaard, indien op de betrokken grond een bedrijf werd uitgeoefend, terzake waarvan art. 4, eerste lid, onderdeel a, van Verordening (EEG) nr 875/84 van de Raad van de Europese Gemeenschappen van 31 maart 1984 (PbEG nr L 90) toepassing heeft gevonden.&#13;
3. Het verzoek gaat vergezeld van een verklaring, dan wel enig ander bewijs om trent de aanspraak op de heffingvrije hoeveelheid voor het geheel of het evenredig deel van de in het eerste lid bedoelde grond.&#13;
N.B. De volledige tekst van de Beschikking Superheffing zal worden opgenomen in het januari-nummer van Agrarisch recht.</content><legacyfootnotes>1. Bij het geven van een antwoord op de vraag of de pachter aangetast wordt in de grondslag van zijn maatschappelijk bestaan (art. 41 lid 2 Pachtwet) zal meewegen, dat de pachter-veehouder niet alleen zijn grond verliest, maar ook een deel van het quotum.</legacyfootnotes><footnotes><footnote/></footnotes><auteurs>Prof. mr G. Heida</auteurs><published>1984-11-01 00:00:00</published><modified>1984-11-01 00:00:00</modified><editiondate>1984-11-01</editiondate><htmlpath>https://denhollander.info/artikel/6427</htmlpath></article>
</articles></edition>
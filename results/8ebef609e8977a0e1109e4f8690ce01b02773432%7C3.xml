<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1990</searchword><id>7126</id><udhid>UDH:TvAR/7126</udhid><titel>'1. Johannes Adrianus Josephus Jansen  2.Maria Johanna Verschueren-Jansen / Jan Bruurs' (TvAR 1990/4373)</titel><searchwords><searchword>TvAR 7/1990</searchword><searchword>TvAR 1990/4373</searchword><searchword>UDH:TvAR/7126</searchword></searchwords><attachments><attachment><name>1990_nr 7_Rechtspraak_4373.pdf</name><extention>pdf</extention><url>https://denhollander.info/download/6734/ci</url></attachment></attachments><inleiding>Pachtwet, art. 25, Beschikking&#13;
superheffing 1988, art. 16, Burgerlijk&#13;
Wetboek, art. 1374 en 1375, Vierde&#13;
Boek, art. 97, lid 1 en 98, lid 1, Eerste&#13;
Boek, NBW, art. 3.1.1.0, 3.1.1.5.&#13;
1. De pachtovereenkomst met twee pachters&#13;
is geëindigd. De ene pachter exploiteerde&#13;
de helft van het gepachte t.b.v. zijn&#13;
melkveehouderij, de andere pachter de andere&#13;
helft t.b.v. de melkveehouderij van&#13;
haar echtgenoot. De voormalige verpachter&#13;
is eveneens melkproducent. De terbeschikkingstelling&#13;
van het land door de verpachter&#13;
en de inspanningen en investeringen gedurende&#13;
een lange periode vanwege de&#13;
pachters hebben geleid tot toekenning van&#13;
het met dat land verband houdende melkquotum&#13;
van een behoorlijke omvang. Allen&#13;
zijn aangewezen op heffingvrije melkproduktie.&#13;
Een redelijke en billijke afwikkeling&#13;
van de pachtovereenkomst en van de&#13;
aanspraken op het met het verpachte samenhangende&#13;
melkquotum brengt met zich&#13;
mee dat melkquotum aan de voormalige&#13;
verpachter wordt overgedragen op basis&#13;
van de door de voormalige pachters t.b.v.&#13;
de melkproduktie gebruikte oppervlaktes&#13;
volgens de op ieder van hen toepasselijke&#13;
formule:&#13;
1/2 x melkquotum pachter x 1/2 gepachte&#13;
areaal pachter&#13;
2. Het areaal aan de zijde van de tweede&#13;
pachter is tussen 1983 en 1988 uitgebreid&#13;
waardoor het melkquotum als het ware is&#13;
verdund. Nu niet is gebleken dat deze uit&#13;
breiding is gedaan met de bedoeling het&#13;
melkquotum ten nadele van de verpachter&#13;
te verminderen - en dus niet in het kader&#13;
van een normale bedrijfsvoering - moet&#13;
naar redelijkheid en billijkheid met het uiteindelijke&#13;
areaal aan de kant van de tweede&#13;
pachter worden rekening gehouden.&#13;
3. De aanspraak op melkquotum betreft&#13;
een overdraagbaar recht — zij het onder de&#13;
voorwaarden als bepaald in de Beschikking&#13;
superheffing — dat ertoe strekt de recht&#13;
hebbende stoffelijk voordeel te verschaffen&#13;
en is als zodanig een vermogensrecht. De&#13;
aanspraak is dus ook een goed. Dit goed is&#13;
in de huwelijksgoederengemeenschap van&#13;
de tweede pachter gevallen. Het staat onder&#13;
bestuur van haar echtgenoot omdat het van&#13;
zijn zijde in de gemeenschap is gevallen. </inleiding><content>Pachtkamer Gerechtshof Arnhem, arrest&#13;
van 5 februari 1990&#13;
(Mr. Mar is, mr. Spoor, mr. Kok, baron De&#13;
Weichs de Wenne en De Wolf)&#13;
In de zaak van:&#13;
1. Johannes Adrianus Josephus Jansen, 2.&#13;
Maria Johanna Verschueren-Jansen, beiden&#13;
wonende te Baarle-Nassau, appellanten,&#13;
incidenteel geïntimeerden, procureur:&#13;
Mr. D. Knottenbelt;&#13;
tegen&#13;
Jan Bruurs, wonende te Baarle-Hertog,&#13;
België, geïntimeerde, incidenteel appellant,&#13;
procureur: Mr. A. Volbeda.&#13;
Het gerechtshof te Arnhem, pachtkamer;&#13;
Gezien de stukken van het geding in beide&#13;
instanties waaronder de door de pachtkamer van het kantongerecht te Tilburg op&#13;
3 februari en 3 maart 1989 tussen geïntimeerde&#13;
als eiser in conventie, gedaagde in&#13;
reconventie en appellanten als gedaagden&#13;
in conventie, eisers in reconventie, gewezen&#13;
vonnissen, die in fotocopie aan dit arrest&#13;
zijn gehecht;&#13;
Overweegt:&#13;
Appellanten zijn bij exploit van 31 maart&#13;
1989 van voormelde vonnissen in hoger beroep&#13;
gekomen met dagvaarding van geïntimeerde&#13;
voor dit hof.&#13;
Bij memorie van grieven hebben appellanten&#13;
onder aanvoering van zes grieven geconcludeerd&#13;
als in die memorie vermeld.&#13;
Geïntimeerde heeft bij memorie van antwoord&#13;
de aangevoerde grieven bestreden en&#13;
zijnerzijds incidenteel appèl ingesteld, met&#13;
conclusie dat het hof het beroep van appellanten&#13;
zal afwijzen als ongegrond en de&#13;
vonnissen van 3 februari en 3 maart 1989,&#13;
waarvan beroep, zal vernietigen en, opnieuw&#13;
rechtdoende, appellanten zal veroordelen&#13;
om het melkquotum, rustende op de&#13;
bij hen in gebruik zijnde respectievelijke&#13;
helft van het gepachte, zijnde een evenredig&#13;
gedeelte van het in het referentiejaar 1983&#13;
op hun respectievelijke bedrijfsareaal rustende&#13;
melkquotum, aan geïntimeerde over&#13;
te dragen vóór 1 april en onverwijld aan de&#13;
registratie daarvan mee te werken zulks onder&#13;
verbeurte van een dwangsom van&#13;
ƒ 100,- voor elke dag dat appellanten met&#13;
het een en/of ander in gebreke zouden blijven,&#13;
en om hiertoe het exacte aantal ha, die&#13;
zij in 1983 inclusief het gepachte in gebruik&#13;
hadden, zoals dat blijkt uit officiële stukken,&#13;
mede te delen, zulks met veroordeling&#13;
van appellanten in de kosten van het geding.&#13;
Partijen hebben de zaak op 27 november&#13;
1989 doen bepleiten, appellanten door Mr.&#13;
E. Beele, advocaat te Tilburg; geïntimeerde&#13;
heeft zijn zaak zelf bepleit. Bij die gelegenheid&#13;
hebben appellanten hun eerste grief&#13;
uitdrukkelijk laten varen.&#13;
Appellanten hebben nadien bij akte hun&#13;
eis gewijzigd en dienovereenkomstig gevorderd&#13;
dat het hof&#13;
1. geïntimeerde zal veroordelen om binnen&#13;
48 uur na betekening van het ten deze&#13;
te wijzen arrest aan appellant sub 1 en aan&#13;
de echtgenote van appellante sub 2 terug te&#13;
geven een zodanige referentiehoeveelheid&#13;
melk als die, welke naar de mening van het&#13;
hof ten onrechte door de pachtkamer van&#13;
het kantongerecht te Tilburg is toegekend;&#13;
2. zal bepalen dat het door het hof ten&#13;
deze te wijzen arrest dient als titel voor de&#13;
desbetreffende quotumoverdracht en de&#13;
minuut als akte van levering;&#13;
en, voorzover echter het door het hof te&#13;
wijzen arrest om administratiefrechtelijke&#13;
redenen door de tot toekenning en registratie&#13;
van het betreffende melkquotum bevoegde&#13;
instanties niet mag worden aanvaard&#13;
als titel van overdracht en de minuut&#13;
evenmin als akte van levering,&#13;
3. zal bepalen dat, indien geïntimeerde&#13;
niet binnen zeven dagen na betekening van&#13;
het ten deze te wijzen arrest appellanten,&#13;
althans appellant sub 1 en de echtgenoot&#13;
van appellante sub 2, in hun rechten ten&#13;
aanzien van het uit hoofde van het vonnis&#13;
a quo aan hem overgedragen melkquotum&#13;
heeft hersteld, zoals door het hof bij arrest&#13;
nader te bepalen, geïntimeerde aan ieder&#13;
der appellanten een onmiddellijk opeisbare&#13;
dwangsom verbeurt van ƒ 1 000,- voor&#13;
iedere dag dat hij te dien aanzien in gebreke&#13;
blijft.&#13;
Hierop heeft geïntimeerde nog bij antwoord-&#13;
akte gereageerd.&#13;
De grieven:&#13;
De door appellanten in het principaal appèl&#13;
aangevoerde grieven, voorzover gehandhaafd&#13;
luiden als volgt:&#13;
Grief I&#13;
Ten onrechte heeft de pachtkamer van het&#13;
kantongerecht bij vonnis d.d. 3 februari&#13;
1989 overwogen dat er van kan worden uitgegaan&#13;
dat op het verpachte een gedeelte&#13;
van het melkquotum rust, dat met het bedrijf&#13;
en de daarbij behorende totale oppervlakte&#13;
grond van ieder van gedaagden is&#13;
verbonden. Voorts heeft de pachtkamer bij&#13;
vonnis d.d. 3 maart 1989 ten onrechte overwogen&#13;
dat het in casu omstreden melkquotum&#13;
geacht moet worden ten tijde van het&#13;
einde van de pachtovereenkomst te rusten&#13;
op de onderscheiden helften van het gepachte;&#13;
Grief II&#13;
Ten onrechte heeft de pachtkamer van het&#13;
kantongerecht in het vonnis d.d. 3 februari&#13;
1989 overwogen dat er voor niet-ontvankelijk ver klaring of zonder meer afwijzing van&#13;
de vordering van geïntimeerde, alstoen&#13;
eiser, voor zover gericht tegen appellant&#13;
sub 2, alstoen gedaagde sub 2, geen reden&#13;
is;&#13;
Grief III&#13;
Ten onrechte heeft de pachtkamer van het&#13;
kantongerecht appellanten, ieder voor zich&#13;
veroordeeld om het op de bij (lees:) ieder&#13;
van hen in gebruik geweest zijnde helft van&#13;
het gepachte rustende melkquotum, zijnde&#13;
een evenredig gedeelte van het op 11 november&#13;
1988 op zijn bedrijf (appellant sub&#13;
1) dan wel op de feitelijk bij haar echtgenoot&#13;
F. Verschueren in gebruik zijnde helft&#13;
van het door haar gepachte rustende melkquotum,&#13;
zijnde een evenredig gedeelte van&#13;
het op 11 november 1988 op diens bedrijf&#13;
(appellante sub 2) rustende melkquotum&#13;
aan geïntimeerde over te dragen of te doen&#13;
overdragen;&#13;
Grief IV&#13;
Ten onrechte heeft de pachtkamer van het&#13;
kantongerecht in de bestreden vonnissen&#13;
d.d. 3 februari 1989 en 3 maart 1989 geoordeeld&#13;
dat appellanten dienen mee te werken&#13;
aan de overdracht van de betrokken referentiehoeveelheden&#13;
aan geïntimeerde, zonder&#13;
dat daarvoor enige vergoeding tegenover&#13;
dient te staan;&#13;
Grief V&#13;
Ten onrechte heeft de pachtkamer van het&#13;
kantongerecht de behandeling van het onderhavige&#13;
geding niet geschorst, totdat het&#13;
Hof van Justitie van de Europese Gemeenschappen&#13;
bij wijze van prejudiciële beslissing&#13;
de vragen zal hebben beantwoord,&#13;
welke in deze kunnen worden gesteld ten&#13;
aanzien van de uitleg van de in casu van&#13;
belang zijnde bepalingen uit de Verordening&#13;
(EEG) nummer 857/84 van de Raad&#13;
van 31 maart 1984, meer in het bijzonder&#13;
van artikel 7, lid 1 van deze Verordening,&#13;
alsmede van de Verordening (EEG) nummer&#13;
1371/84 van de Commissie van 16 mei&#13;
1984, meer in het bijzonder artikel 5, lid 2&#13;
van deze Verordening.&#13;
De ontvankelijkheid van het incidenteel&#13;
hoger beroep:&#13;
Geïntimeerde heeft vernietiging gevorderd&#13;
van de vonnissen van de pachtkamer van&#13;
dec ifantongerecnt d.d. 3 februari en 3&#13;
maart 1989. Tegen die vonnissen heeft hij&#13;
in de memorie van antwoord geen grieven&#13;
aangevoerd zodat hij in zijn incidenteel beroep&#13;
tegen die vonnissen niet-ontvankelijk&#13;
moet worden verklaard.&#13;
De vaststaande feiten:&#13;
Als enerzijds mede aan de hand van bescheiden&#13;
gesteld en anderzijds erkend dan&#13;
wel niet of onvoldoende weersproken, staat&#13;
ten processe het navolgende vast:&#13;
- Op 11 november 1988 is geëindigd een&#13;
tussen geïntimeerde als verpachter en appellanten&#13;
als pachters sedert 1972 bestaan&#13;
de pachtovereenkomst met betrekking tot&#13;
een perceel los land, kadastraal bekend gemeente&#13;
Baarle-Nassau, sectie A nr. 2516,&#13;
groot 4.83.60 ha;&#13;
- Hiervan exploiteerde appellant sub 1&#13;
2.41.80 ha ten behoeve van zijn melkveehouderij&#13;
op in totaal 32.50 ha en appellante&#13;
sub 2 eveneens 2.41.80 ha ten behoeve van&#13;
de melkveehouderij van haar echtgenoot&#13;
F.F.J. Verschueren op in totaal 27.80 ha;&#13;
- De heffingvrije hoeveelheid melk&#13;
(melkquotum) van appellant sub 1 bedroeg&#13;
op 11 november 1988 265.986 kg en van&#13;
F.F.J. Verschueren 234.704 kg;&#13;
- Geïntimeerde is eveneens melkproducent&#13;
met een Belgisch melkquotum op 11&#13;
november 1988 van ongeveer 240.000 liter&#13;
op 11.50 ha;&#13;
- Partijen hebben voor het eindvonnis&#13;
geen overeenkomst gesloten met betrekking&#13;
tot een overgang van melkquotum op&#13;
geïntimeerde in verband met de beëindiging&#13;
van de pachtovereenkomst;&#13;
- Ter uitvoering van het uitvoerbaar bij&#13;
voorraad verklaarde eindvonnis hebben&#13;
appellant sub 1, F.F.J. Verschueren en&#13;
geïntimeerde op 30 oktober 1989 een zich&#13;
bij de stukken bevindend contract gesloten&#13;
waarbij werd overeengekomen dat voor de&#13;
lopende heffingsperiode 1989-1990 aan&#13;
geïntimeerde zou worden overgedragen&#13;
door appellant sub 1 9.895 kg en door&#13;
F.F.J. Verschueren 10.207 kg van de aan&#13;
hen toegekende melkquota;&#13;
- Het echtpaar Verschueren-Jansen is&#13;
in gemeenschap van goederen gehuwd.&#13;
De beoordeling van het geschil in hoger beroep:&#13;
1. Formeel is het melkquotum in het geval&#13;
van appellante sub 2 toegekend aan haar echtgenoot, F.F.J. Verschueren. De aanspraak&#13;
op melkquotum betreft een overdraagbaar&#13;
recht - zij het onder de voorwaarden&#13;
als bepaald bij de Beschikking superheffing&#13;
1988 - dat ertoe strekt de&#13;
rechthebbende stoffelijk voordeel te verschaffen&#13;
en is als zodanig een vermogensrecht.&#13;
De aanspraak op melkquotum is dus&#13;
ook een goed. Dit goed is in de huwelijksgoederengemeenschap&#13;
van het echtpaar&#13;
Verschueren-Jansen gevallen. Volgens artikel&#13;
97, lid 1, boek 1 van het Burgerlijk&#13;
Wetboek staat het melkquotum onder het&#13;
bestuur van F.F.J. Verschueren omdat het&#13;
van zijn zijde in de gemeenschap is gevallen.&#13;
Het bestuur houdt de bevoegdheid in&#13;
om met betrekking tot het melkquotum daden&#13;
van beheer en van beschikking te verrichten.&#13;
Ingevolge artikel 98, lid 1, boek 1&#13;
van het Burgerlijk Wetboek heeft ook een&#13;
bestuurshandeling van appellante sub 2&#13;
met betrekking tot het melkquotum rechtsgevolg&#13;
behoudens de bevoegdheid van&#13;
F.F.J. Verschueren om die bestuurshandeling&#13;
te vernietigen. Niet is gesteld of gebleken&#13;
dat F.F.J. Verschueren de voor appellante&#13;
sub 2 uit de pachtovereenkomst&#13;
voortvloeiende - eveneens tot de huwelijksgoederengemeenschap&#13;
behorende -&#13;
verplichtingen niet zal eerbiedigen en de&#13;
nietigheid van een overdracht van het&#13;
melkquotum door appellante sub 2 aan&#13;
geïntimeerde zal inroepen en aan een overgang&#13;
van het melkquotum geen medewerking&#13;
zal willen verlenen. Om die reden kan&#13;
niet gezegd worden dat een veroordeling&#13;
van appellante sub 2 om melkquotum aan&#13;
appellant over te dragen iedere grond mist&#13;
en al daarom behoort te worden vernietigd.&#13;
De grief II is derhalve ongegrond.&#13;
2. Het hof heeft bij de beoordeling van&#13;
het onderhavige geschil geen behoefte aan&#13;
een nadere uitleg van de in de toelichting&#13;
van grief V bedoelde EEG verordeningen.&#13;
Dat een toepassing van de Beschikking superheffing&#13;
1988 in de door de pachtkamer&#13;
van het kantongerecht bedoelde zin in&#13;
strijd zou kunnen zijn met die verordeningen,&#13;
acht het hof niet denkbaar (verg. Hoge&#13;
Raad 31 mei 1989 nr. 25.022 met conclusie&#13;
van de Advocaat-Generaal Mr. Moltmaker&#13;
in welk arrest een gedeeltelijke overgang&#13;
van melkquotum bij een gedeeltelijke&#13;
overgang van een bedrijf mogelijk wordt&#13;
geacht. In casu is sprake van een gedeelte&#13;
van een bedrijf, dat overgaat). De grief V,&#13;
zoals toegelicht, is eveneens ongegrond.&#13;
3. Met de gezamenlijk te behandelen&#13;
grieven I, III en IV wordt bestreden het&#13;
oordeel van de pachtkamer van het kanton&#13;
gerecht dat ieder van partijen een aanzien&#13;
lijk belang heeft bij behoud onderscheiden&#13;
lijk verkrijging van melkquotum en dat on&#13;
der deze omstandigheden de billijkheid met&#13;
zich mede brengt dat het melkquotum, dat&#13;
geacht moet worden ten tijde van het einde&#13;
van de pachtovereenkomst te rusten op de&#13;
onderscheiden helften van het gepachte,&#13;
voor de helft bij de betreffende pachter&#13;
blijft en voor de andere helft naar de ver&#13;
pachter gaat zonder dat daarbij van enige&#13;
vergoeding over en weer de rede zal behoeven&#13;
te zijn. Appellanten stellen zich daarbij&#13;
op het standpunt dat hetgeen van hun kant&#13;
aan melkquotum aan geïntimeerde wordt&#13;
overgedragen, in ieder geval door hem aan&#13;
hen dient te worden vergoed.&#13;
4. Blijkens artikel 16 van de Beschikking&#13;
superheffing 1988 gaat in geval van het eindigen&#13;
van een pachtovereenkomst met betrekking&#13;
tot los land het melkquotum tot&#13;
ten hoogste 20.000 kg per ha op de ver&#13;
pachter over indien deze melkproducent is,&#13;
een en ander zoals door de betrokken partijen&#13;
overeengekomen op basis van de door&#13;
de pachter voor de melkproduktie gebruik&#13;
te oppervlakte. In de Beschikking super&#13;
heffing 1988 is niet geregeld wat er dient te&#13;
geschieden met het melkquotum indien&#13;
partijen terzake niets, zoals in dit geval ten&#13;
tijde van het eindvonnis, overeenkomen.&#13;
De aanspraken op het met het verpachte sa&#13;
menhangende melkquotum behoren tot de&#13;
rechtsgevolgen van de pachtovereenkomst,&#13;
welke naar de aard van die overeenkomst&#13;
uit de eisen van redelijkheid en billijkheid&#13;
voortvloeien. Bij het einde van de pacht&#13;
overeenkomst dienen deze aanspraken te&#13;
worden afgewikkeld met inachtneming van&#13;
die eisen van redelijkheid en billijkheid.&#13;
5. Naar het oordeel van het hof voorziet&#13;
het oordeel van de pachtkamer van het&#13;
kantongerecht in een redelijke en billijke&#13;
afwikkeling als bovenbedoeld. Daarbij&#13;
wordt voorzien in een overgang aan geïntimeerde&#13;
van melkquotum op basis van de&#13;
door appellanten ten behoeve van de melk&#13;
produktie gebruikte oppervlaktes volgens de navolgende op ieder van appellanten&#13;
toepasselijke formule:&#13;
'1/2 x melkquotum pachter x 1/2 gepachte&#13;
areaal pachter'&#13;
Volgens deze formule moet overdracht van&#13;
melkquota plaatsvinden zoals door appellant&#13;
sub 1, F.F.J. Verschueren en geïntimeerde&#13;
op 30 oktober 1989 metterdaad&#13;
overeengekomen. Het hof verenigt zich&#13;
dan ook met de beslissing in het eindvonnis&#13;
van de pachtkamer van het kantongerecht&#13;
waarmee in een redelijke en billijke afwikkeling&#13;
van de pachtovereenkomst wegens&#13;
het eindigen daarvan wordt voorzien voor&#13;
wat betreft het met het voorheen gepachte&#13;
samenhangende melkquotum. Hierbij heeft&#13;
het hof acht geslagen op de omstandigheden&#13;
dat zowel geïntimeerde als appellanten&#13;
zijn aangewezen op heffingvrije melkproduktie,&#13;
dat geïntimeerde aan appellanten&#13;
indertijd land ter beschikking heeft gesteld&#13;
waarmee appellanten die melkproduktie&#13;
mede konden verwezenlijken en dat appellanten&#13;
die melkproduktie ook door inspanningen&#13;
en investeringen gedurende een lange&#13;
periode aan hun kant hebben verwezenlijkt.&#13;
De ter beschikking stelling van het&#13;
land door geïntimeerde en de inspanningen&#13;
en investeringen vanwege appellanten hebben&#13;
geleid tot de toekenning van het ook&#13;
met het land in geschil verband houdende&#13;
melkquotum van een behoorlijke omvang.&#13;
De grief I, III en IV treffen derhalve geen&#13;
doel.&#13;
6. Slotsom&#13;
De vonnissen, waarvan beroep, dienen in&#13;
stand te blijven. Appellanten zullen de&#13;
kosten van het principaal beroep hebben te&#13;
dragen als de daarin in het ongelijk gestelde&#13;
partijen en evenzo geïntimeerde die van het&#13;
incidenteel appèl.&#13;
Rechtdoende in hoger beroep:&#13;
Verklaart geïntimeerde niet-ontvankelijk in&#13;
zijn incidenteel beroep.&#13;
Bekrachtigt de vonnissen van de pachtkamer&#13;
van het kantongerecht te Tilburg&#13;
d.d. 3 februari en 3 maart 1989.&#13;
Veroordeelt appellanten in de kosten van&#13;
het principaal beroep, aan de zijde van geintimeerde&#13;
tot heden begroot op f 2 700,-.&#13;
Veroordeelt geïntimeerde in de kosten&#13;
van het incidentele beroep, aan de zijde&#13;
van appellanten tot heden begroot op&#13;
ƒ 600,-.&#13;
Pachtkamer Gerechtshof te Arnhem, 5 februari&#13;
1990&#13;
(Mr. Maris, mr. Spoor, mr. Kok, baron De&#13;
Weichs de Wenne en De Wolf)&#13;
In de zaak van:&#13;
Jan Bruurs, wonende te Baarle-Hertog,&#13;
België, appellant, procureur: Mr. A. Volbeda;&#13;
tegen&#13;
1. Johannes Adrianus Josephus Jansen, 2.&#13;
Maria Johanna Verschueren-Jansen, beiden&#13;
wonende te Baarle-Nassau, geïntimeerden,&#13;
procureur: Mr. D. Knottenbelt.&#13;
Het gerechtshof te Arnhem, pachtkamer;&#13;
Gezien de stukken van het geding in beide&#13;
instanties, waaronder de door de pachtkamer&#13;
van het kantongerecht te Tilburg op&#13;
3 februari en 3 maart 1989 tussen appellant&#13;
als eiser in conventie, gedaagde in reconventie&#13;
en geïntimeerden als gedaagden in&#13;
conventie, eisers in reconventie, gewezen&#13;
vonnissen, die in fotocopie aan dit arrest&#13;
zijn gehecht;&#13;
Overweegt:&#13;
Appellant is bij exploit van 31 maart 1989&#13;
van voormelde vonnissen in hoger beroep&#13;
gekomen met dagvaarding van geïntimeerden&#13;
voor dit hof.&#13;
Bij memorie van grieven heeft appellant&#13;
onder aanvoering van vijf grieven geconcludeerd&#13;
dat het hof voormelde vonnissen&#13;
zal vernietigen en, opnieuw rechtdoende,&#13;
geïntimeerden bij voorraad zal veroordelen&#13;
om het melkquotum, rustende op de bij&#13;
hen in gebruik zijnde respectievelijke helft&#13;
van het gepachte, zijnde een evenredig gedeelte&#13;
van het in het referentiejaar 1983 op&#13;
hun respectievelijke bedrijfsareaal rustende&#13;
melkquotum, aan appellant over te dragen&#13;
vóór 1 april 1989 en onverwijld aan de registratie&#13;
daarvan mede te werken zulks onder&#13;
een verbeurte van een dwangsom van ƒ&#13;
100,- voor elke dag dat geïntimeerden met&#13;
het een en/of ander in gebreke zouden&#13;
blijven, en om hiertoe het exacte aantal in&#13;
ha in 1983 in gebruik (inclusief het gepachte),&#13;
zoals dat blijkt uit officiële stukken, mede te delen, zulks met veroordeling van&#13;
geïntimeerden in de proceskosten.&#13;
Vervolgens heeft appellant bij akte de&#13;
grondslag van zijn eis nog aangevuld.&#13;
Geïntimeerden hebben bij memorie van&#13;
antwoord de aangevoerde grieven bestreden&#13;
en geconcludeerd, dat het hof appellant&#13;
in zijn vorderingen niet-ontvankelijk&#13;
zal verklaren althans hem deze zal ontzeggen,&#13;
een en ander met veroordeling van appellant&#13;
in de proceskosten.&#13;
Partijen hebben de zaak op 27 november&#13;
1989 doen bepleiten, geïntimeerden door&#13;
Mr. E. Beele, advocaat te Tilburg. Appellant&#13;
heeft zelf gepleit.&#13;
Tenslotte hebben partijen de stukken&#13;
doen overleggen voor het wijzen van arrest.&#13;
De grieven:&#13;
De door appellant aangevoerde grieven luiden&#13;
als volgt: Grief I&#13;
Ten onrechte neemt de pachtkamer van het&#13;
kantongerecht de grondgebondenheid van&#13;
het melkquotum niet, minstens onvoldoende&#13;
in aanmerking; Grief II&#13;
Ten onrechte stelt de pachtkamer van het&#13;
kantongerecht, blijkens haar uitspraak, het&#13;
belang der onderscheiden partijen m.b.t.&#13;
het melkquotum gelijk, daar waar de voorgebrachte&#13;
bedrij fs- en familiale gegevens&#13;
zo'n gelijkstelling geenszins staven en met&#13;
name appellant een aanzienlijk groter belang&#13;
kan doen gelden dan geïntimeerden;&#13;
Grief III&#13;
Ten onrechte neemt de pachtkamer van het&#13;
kantongerecht de lage kwantiteit van het&#13;
kwestieuze melkquotum niet in aanmerking,&#13;
hetgeen nochtans als overwegende&#13;
maatstaf beschouwd dient te worden bij de&#13;
evaluatie van de verdiensten van geïntimeerden,&#13;
voor zover er die zouden zijn,&#13;
quod non;&#13;
Grief IV&#13;
Ten onrechte confirmeert de pachtkamer&#13;
van het kantongerecht een wanprestatie&#13;
(onrechtmatige daad) van geïntimeerde&#13;
Verschueren-Jansen door bij de berekening&#13;
van het over te dragen melkquotum, het&#13;
door deze partij sedert 1983 verworven bedrij&#13;
f sareaal (waarop geen melkquotum&#13;
rust) in aanmerking te nemen;&#13;
Grief V&#13;
Ten onrechte meent de pachtkamer van het&#13;
kantongerecht geen enkele gevolgtrekking te&#13;
moeten maken uit het feit dat geïntimeerden&#13;
geen aanvraag tot pachtverlenging hebben&#13;
ingediend, althans zulk een aanvraag hebben&#13;
ingetrokken, welk feit nochtans impact dient&#13;
te hebben op de quotumproblematiek.&#13;
De ontvankelijkheid van het hoger beroep:&#13;
Appellant heeft tegen het vonnis van 3 februari&#13;
1989 geen grieven aangevoerd zodat&#13;
hij in zijn tegen dat vonnis ingestelde hoger&#13;
beroep niet-ontvankelijk moet worden verklaard.&#13;
Tegen de beslissing in reconventie&#13;
in het vonnis van 3 maart 1989, waarvan&#13;
beroep, zijn evenmin grieven aangevoerd&#13;
zodat appellant in zijn hoger beroep tegen&#13;
dat vonnis, voorzover in reconventie gewezen,&#13;
eveneens niet-ontvankelijk moet worden&#13;
verklaard.&#13;
De vaststaande feiten:&#13;
Als enerzijds mede aan de hand van bescheiden&#13;
gesteld en anderzijds erkend dan&#13;
wel niet of onvoldoende weersproken, staat&#13;
ten processe het navolgende vast:&#13;
- Op 11 november 1988 is geëindigd een&#13;
tussen appellant als verpachter en geïntimeerden&#13;
als pachters sedert 1972 bestaande&#13;
pachtovereenkomst met betrekking tot een&#13;
perceel los land, kadastraal bekend ge&#13;
meente Baarle-Nassau, sectie A nr. 2516,&#13;
groot 4.83.60 ha;&#13;
- Hiervan exploiteerde geïntimeerde&#13;
sub 1 2.41.80 ha ten behoeve van zijn melk&#13;
veehouderij op in totaal 32.50 ha en geïntimeerde&#13;
sub 2 eveneens 2.41.80 ha ten behoeve&#13;
van de melkveehouderij van haar&#13;
echtgenoot F.F. J. Verschueren op in totaal&#13;
27.80 ha;&#13;
- De heffingvrije hoeveelheid melk&#13;
(melkquotum) van geïntimeerde sub 1 bedroeg&#13;
op 11 november 1988 265.986 kg en&#13;
van F.F.J. Verschueren 234.704 kg; - Appellant is eveneens melkproducent&#13;
met een Belgisch melkquotum op 11 november&#13;
1988 van ongeveer 240.000 liter op&#13;
11.50 ha;&#13;
- Partijen hebben voor het eindvonnis&#13;
geen overeenkomst gesloten met betrekking&#13;
tot een overgang van melkquotum op&#13;
appellant in verband met de beëindiging&#13;
van de pachtovereenkomst; - Ter uitvoering van het uitvoerbaar bij&#13;
voorraad verklaarde eindvonnis hebben&#13;
geïntimeerde sub 1, F.F.J. Verschueren en&#13;
appellant op 30 oktober 1989 een zich bij&#13;
de stukken bevindend contract gesloten&#13;
waarbij werd overeengekomen dat voor de&#13;
lopende heffingsperiode 1989-1990 aan appellant&#13;
zou worden overgedragen door&#13;
geïntimeerde sub 1 9.895 kg en door F.F.J.&#13;
Verschueren 10.207 kg van de aan hen toe&#13;
gekende melkquota;&#13;
- Het echtpaar Verschueren-Jansen is&#13;
in gemeenschap van goederen gehuwd.&#13;
De beoordeling van het geschil in hoger beroep:&#13;
1. Met de gezamenlijk te behandelen grieven&#13;
wordt bestreden het oordeel van de&#13;
pachtkamer van het kantongerecht in het&#13;
vonnis van 3 maart 1989 dat ieder van partijen&#13;
een aanzienlijk belang heeft bij behoud&#13;
onderscheidenlijk verkrijging van&#13;
melkquotum en dat onder deze omstandigheden&#13;
de billijkheid met zich mede brengt&#13;
dat het melkquotum, dat geacht moet worden&#13;
ten tijde van het einde van de pachtovereenkomst&#13;
te rusten op de onderscheiden&#13;
helften van het gepachte, voor de helft&#13;
bij de betreffende pachter blijft en voor de&#13;
andere helft naar de verpachter gaat zonder&#13;
dat daarbij van enige vergoeding over en&#13;
weer de rede zal behoeven te zijn. Appellant&#13;
stelt zich daarbij op het standpunt dat&#13;
geïntimeerden ieder het melkquotum, dat&#13;
geacht moet worden ten tijde van de beëindiging&#13;
van de pachtovereenkomst te rusten&#13;
op de onderscheiden helften van het gepachte,&#13;
geheel aan hem behoren over te&#13;
dragen zonder enige vergoeding vanwege&#13;
appellant.&#13;
2. Blijkens artikel 16 van de Beschikking&#13;
superheffing 1988 gaat in geval van het eindigen&#13;
van een pachtovereenkomst met betrekking&#13;
tot los land het melkquotum tot&#13;
ten hoogste 20.000 kg per ha op de verpachter&#13;
over indien deze melkproducent is,&#13;
een en ander zoals door de betrokken partijen&#13;
overeengekomen op basis van de door&#13;
de pachter voor de melkproduktie gebruikte&#13;
oppervlakte. In de Beschikking superheffing&#13;
1988 is niet geregeld wat er dient te&#13;
geschieden met het melkquotum indien&#13;
partijen terzake niets, zoals in dit geval ten&#13;
tijde van het eindvonnis, overeenkomen.&#13;
De aanspraken op het met het verpachte samenhangende&#13;
melkquotum behoren tot de&#13;
rechtsgevolgen van de pachtovereenkomst,&#13;
welke naar de aard van die overeenkomst&#13;
uit de eisen van redelijkheid en billijkheid&#13;
voortvloeien. Bij het einde van de pachtovereenkomst&#13;
dienen deze aanspraken te&#13;
worden afgewikkeld met inachtneming van&#13;
die eisen van redelijkheid en billijkheid.&#13;
3. Naar het oordeel van het hof voorziet&#13;
het oordeel van de pachtkamer van het&#13;
kantongerecht in het eindvonnis in een redelijke&#13;
en billijke afwikkeling als bovenbedoeld.&#13;
Daarbij wordt voorzien in een over&#13;
gang aan appellant van melkquotum op ba&#13;
sis van de door geïntimeerden ten behoeve&#13;
van de melkproduktie gebruikte oppervlaktes&#13;
volgens de navolgende op ieder van hen&#13;
toepasselijke formule:&#13;
'1/2 x melkquotum pachter x 1/2 gepachte&#13;
areaal pachter'&#13;
Volgens deze formule moet overdracht van&#13;
melkquota plaatsvinden zoals door geïntimeerde&#13;
sub 1, F.F. J. Verschueren en appellant&#13;
op 30 oktober 1989 metterdaad overeengekomen.&#13;
4. Formeel is het melkquotum in het ge&#13;
val van geïntimeerde sub 2 toegekend aan&#13;
haar echtgenoot, F.F.J. Verschueren. De&#13;
aanspraak op melkquotum betreft een&#13;
overdraagbaar recht — zij het onder de&#13;
voorwaarden als bepaald in de Beschikking&#13;
superheffing 1988 - dat ertoe strekt de&#13;
rechthebbende stoffelijk voordeel te ver&#13;
schaffen en is als zodanig een vermogens&#13;
recht. De aanspraak op melkquotum is dus&#13;
ook een goed. Dit goed is in de huwelijks&#13;
goederengemeenschap van het echtpaar&#13;
Verschueren-Jansen gevallen. Volgens artikel&#13;
97, lid 1, boek 1 van het Burgerlijk&#13;
Wetboek staat het melkquotum onder het&#13;
bestuur van F.F.J. Verschueren omdat het&#13;
van zijn zijde in de gemeenschap is geval&#13;
len. Het bestuur houdt de bevoegdheid in&#13;
om met betrekking tot het melkquotum da&#13;
den van beheer en van beschikking te ver&#13;
richten. Ingevolge artikel 98, lid 1, boek 1&#13;
van het Burgerlijk Wetboek heeft ook een&#13;
bestuurshandeling van geïntimeerde sub 2&#13;
met betrekking tot het melkquotum rechts&#13;
gevolg behoudens de bevoegdheid van&#13;
F.F.J. Verschueren om die bestuurshandeling&#13;
te vernietigen. Niet is gesteld of gebleken&#13;
dat F.F.J. Verschueren de voor geïntimeerde sub 1 uit de pachtovereenkomst&#13;
voortvloeiende — eveneens tot de huwelijksgoederengemeenschap&#13;
behorende -&#13;
verplichtingen niet zal eerbiedigen en de&#13;
nietigheid van een overdracht van het&#13;
melkquotum door geïntimeerde sub 2 aan&#13;
appellant zal inroepen en aan een overgang&#13;
van het melkquotum geen medewerking zal&#13;
willen verlenen. Om die reden kan niet gezegd&#13;
worden dat een veroordeling van geïntimeerde&#13;
sub 2 om melkquotum aan appellant&#13;
over te dragen goede grond mist en&#13;
daarom behoort te worden vernietigd al&#13;
was het wenselijker geweest dat F.F.J. Verschueren&#13;
in dit geding door appellant was&#13;
betrokken. Het hof verenigt zich dan ook&#13;
met de vermelde beslissing van de pachtkamer&#13;
van het kantongerecht waarmee in een&#13;
redelijke en billijke afwikkeling van de&#13;
pachtovereenkomst wegens het eindigen&#13;
daarvan wordt voorzien wat betreft het met&#13;
het voorheen gepachte samenhangende&#13;
melkquotum. Hierbij heeft het hof acht&#13;
geslagen op de omstandigheden dat zowel&#13;
appellant als geïntimeerden zijn aangewezen&#13;
op heffingvrije melkproduktie, dat appellant&#13;
aan geïntimeerden indertijd land ter&#13;
beschikking heeft gesteld waarmee geïntimeerden&#13;
die melkproduktie mede konden&#13;
verwezenlijken en dat geïntimeerden die&#13;
melkproduktie ook door inspanningen en&#13;
investeringen gedurende een lange periode&#13;
aan hun kant hebben verwezenlijkt. De ter&#13;
beschikking stelling van het land door appellant&#13;
en de inspanningen en investeringen&#13;
vanwege geïntimeerden hebben geleid tot&#13;
de toekenning van het ook met het land in&#13;
geschil verband houdende melkquotum&#13;
van een behoorlijke omvang.&#13;
5. Appellant heeft nog aangevoerd dat&#13;
voor wat betreft de factor 'areaal pachter'&#13;
er in redelijkheid rekening mee moet worden&#13;
gehouden dat het areaal aan de zijde&#13;
van geïntimeerde sub 2 tussen 1983 en 1988&#13;
met ruim 4.5 ha is uitgebreid waaronder&#13;
F.F.J. Verschueren zijn melkquotum per&#13;
ha en dus ook met betrekking tot het gepachte&#13;
als het ware heeft verdund. Nu niet&#13;
is gebleken dat, zoals appellant veronderstelt,&#13;
deze uitbreiding van het areaal aan de&#13;
zijde van geïntimeerde sub 2 is geëffectueerd&#13;
met de bedoeling het melkquotum ten&#13;
nadele van appellant te verminderen en dus&#13;
niet in het kader van een normale bedrijfsvoering,&#13;
moet naar redelijkheid en billijkheid&#13;
met het uiteindelijke areaal aan de&#13;
kant van geïntimeerde sub 2 worden rekening&#13;
gehouden. Anderzijds is, anders dan&#13;
geïntimeerden hebben aangevoerd, de omstandigheid&#13;
dat de ouders van geïntimeerden&#13;
het voorheen gepachte in de vijftiger&#13;
jaren in cultuur hebben gebracht - het betrof&#13;
hier 'woeste grond' — geen factor&#13;
waarmee bij het in verband met het in 1988&#13;
eindigen van de pachtovereenkomst bepalen&#13;
van de omvang van het aan appellant&#13;
over te dragen melkquotum in redelijkheid&#13;
rekening zou moeten worden gehouden.&#13;
6. Slotsom&#13;
De grieven treffen geen doel. Het eindvonnis&#13;
van 3 maart 1989, in conventie gewezen,&#13;
dient in stand te blijven. Appellant zal&#13;
de kosten van het hoger beroep hebben te&#13;
dragen als de daarin in het ongelijk gestelde&#13;
partij.&#13;
Rechtdoende in hoger beroep:&#13;
Verklaart appellant niet-ontvankelijk in&#13;
zijn hoger beroep tegen het vonnis van 3 februari&#13;
1989 en tegen het vonnis van 3 maart&#13;
1989, voorzover in reconventie gewezen.&#13;
Bekrachtigt het vonnis van de pachtkamer&#13;
van het kantongerecht te Tilburg d.d.&#13;
3 maart 1989, in conventie gewezen.&#13;
Veroordeelt appellant in de kosten van&#13;
het hoger beroep, aan de zijde van geïntimeerden&#13;
tot heden begroot op f 2 700,-.</content><legacyfootnotes/><footnotes><footnote/></footnotes><auteurs>Mr. Mar is, mr. Spoor, mr. Kok, baron De&#13;
Weichs de Wenne en De Wolf</auteurs><published>1990-07-01 00:00:00</published><modified>1990-07-01 00:00:00</modified><editiondate>1990-07-01</editiondate><htmlpath>https://denhollander.info/artikel/7126</htmlpath></article>
</articles></edition>
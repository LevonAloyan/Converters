<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2006</searchword><id>4082</id><udhid>UDH:TvAR/4082</udhid><titel>Verstegen / Allers (TvAR 2006/5361)</titel><searchwords><searchword>TvAR 10/2006</searchword><searchword>TvAR 2006/5361</searchword><searchword>UDH:TvAR/4082</searchword></searchwords><attachments><attachment><name>2006_nr 10_Rechtspraak_5361.pdf</name><extention>pdf</extention><url>https://denhollander.info/download/4041/ci</url></attachment></attachments><inleiding>[Pachtwet art. 49]&#13;
&#13;
Ter zitting van het hof is van de zijde van de&#13;
pachter als verklaring voor het uitstellen&#13;
van de bedrijfsoverdracht gegeven dat men&#13;
wacht op afwikkeling van de procedures,&#13;
zodat een “schoon” bedrijf kan worden&#13;
overgedragen. Wat hiervan zij, het hof is&#13;
van oordeel dat het bedrijf en de bedrijfsovername&#13;
met te veel onzekerheden zijn&#13;
omgeven om te kunnen uitgaan van een&#13;
serieus op uitvoerbaarheid onderzocht voornemen&#13;
tot bedrijfsovername. Een formeel&#13;
samenwerkingsverband ontbreekt, hoewel&#13;
de pachter inmiddels 68 jaar oud is. Ter&#13;
zitting is gebleken dat de zoon, die nog op&#13;
school zit, zich (nog) niet bezighoudt met de&#13;
administratie en financiën van het bedrijf.&#13;
De dochter heeft verklaard dit wel te doen.&#13;
Zij heeft verklaard dat de bedrijfsuitkomsten&#13;
negatief zijn, maar heeft het hof geen inzicht&#13;
kunnen verschaffen in de mate waarin dit&#13;
het geval is. Jaarstukken konden niet&#13;
worden overgelegd en van mogelijke&#13;
reserves is niet gebleken. Duidelijk is alleen,&#13;
dat van positieve uitkomsten geen sprake&#13;
is. Daarbij is de bedrijfsomvang minimaal,&#13;
lijkt voor uitbreiding in de directe omgeving&#13;
van de bedrijfsgebouwen geen plaats en is&#13;
geen concreet uitzicht verschaft op beschikbare&#13;
aanvullende grond. Het melkquotum is&#13;
recentelijk met 40.000 kg verkleind en van&#13;
de zijde van de pachter kon ter zitting geen&#13;
duidelijkheid worden verschaft over&#13;
mogelijke aanspraken van de desbetreffende&#13;
verpachter op melkquotum in verband met&#13;
een ontbonden andere pachtovereenkomst,&#13;
welke aanspraken op het eerste gezicht een&#13;
aanzienlijk gedeelte van het resterende&#13;
melkquotum zouden omvatten. Van een&#13;
deugdelijke basis voor financiering van de&#13;
bedrijfsovername en voor uitbreiding van&#13;
de hoeveelheid grond, van de veestapel en&#13;
van het melkquotum is niet gebleken,&#13;
temeer nu de gebouwen zich in een&#13;
onverdeelde boedel bevinden en niet als&#13;
onderpand kunnen dienen. Van enig&#13;
bedrijfsplan of uitgewerkt voornemen om&#13;
de (zeer) zwakke financiële basis van dit&#13;
bedrijf te versterken en het levensvatbaar te&#13;
maken is niet gebleken. Al met al is het hof&#13;
van oordeel dat er ook na de mondelinge&#13;
toelichting aanleiding is tot dusdanige&#13;
twijfel aan de levensvatbaarheid van het&#13;
bedrijf dat van een voldoende onderbouwd&#13;
belang bij de vordering tot indeplaatsstelling&#13;
niet kan worden gesproken. Bovendien zijn&#13;
de kinderen er niet in geslaagd de indruk&#13;
weg te nemen dat zij in het bijzonder de&#13;
financieel/administratieve aspecten van de&#13;
bedrijfsvoering onvoldoende beheersen,&#13;
terwijl juist dit bedrijf met zijn (zeer)&#13;
wankele financiële basis op dit punt veel&#13;
zorg vereist. Dit geeft aanleiding tot het oordeel&#13;
dat het ervoor moet worden gehouden&#13;
dat zij onvoldoende waarborgen voor een&#13;
behoorlijke bedrijfsvoering bieden.</inleiding><content>ARREST IN DE ZAAK VAN:&#13;
Gerardus Wilhelmus Theodorus Verstegen,&#13;
wonende te Roermond,&#13;
appellant,&#13;
procureur: mr. P.C. Plochg,&#13;
tegen&#13;
1 Maria Magdalena Allers, wonende te&#13;
Roermond,&#13;
2 Maria Johanna Allers, wonende te Herten,&#13;
gemeente Roermond,&#13;
3 Odilia Hubertina Allers, wonende te Haelen,&#13;
geïntimeerden,&#13;
procureur: mr. W.J.B.M. Alkemade.&#13;
1 Het geding in eerste aanleg&#13;
Voor de procedure en de beslissing in eerste&#13;
aanleg wordt verwezen naar de vonnissen van&#13;
22 januari 2004 en 25 maart 2004 die de pachtkamer&#13;
van de rechtbank te Roermond, sector&#13;
kanton, locatie Roermond tussen appellant&#13;
(hierna ook te noemen: Verstegen) als eiser en&#13;
geïntimeerden (hierna ook te noemen: Allers&#13;
c.s.) als gedaagden heeft gewezen. Van het&#13;
vonnis van 25 maart 2004 is een fotokopie aan&#13;
dit arrest gehecht.&#13;
2 Het geding in hoger beroep&#13;
2.1 Bij exploot van 19 april 2004 is Verstegen&#13;
in hoger beroep gekomen van het vonnis van&#13;
25 maart 2004 met dagvaarding van Allers c.s.&#13;
voor dit hof.&#13;
2.2 Bij memorie van grieven heeft Verstegen&#13;
tegen het bestreden vonnis vijf grieven aangevoerd&#13;
en toegelicht, heeft hij bewijs aangeboden,&#13;
heeft hij producties overgelegd en heeft&#13;
hij geconcludeerd dat het hof bij arrest, voor&#13;
zover mogelijk uitvoerbaar bij voorraad, in de&#13;
tussen Verstegen als pachter en Allers c.s. als&#13;
verpachters bestaande pachtovereenkomst&#13;
Gerardus Petrus Hubertus Verstegen (hierna&#13;
te noemen: G. Verstegen) en Anita Gertruda&#13;
Agnes Verstegen (hierna te noemen: A. Verstegen),&#13;
respectievelijk zoon en dochter van&#13;
Verstegen, in de plaats van Verstegen als pachters&#13;
aan zal merken, met veroordeling van&#13;
Allers c.s. in de kosten van de procedure in&#13;
beide instanties.&#13;
2.3 Bij memorie van antwoord hebben Allers&#13;
c.s. verweer gevoerd, hebben zij één productie&#13;
overgelegd en hebben zij geconcludeerd dat&#13;
het hof bij arrest, voor zover mogelijk uitvoerbaar&#13;
bij voorraad, Verstegen niet-ontvankelijk&#13;
zal verklaren in zijn vordering, althans&#13;
deze als zijnde ongegrond en/of onbewezen&#13;
zal ontzeggen, met veroordeling van Verstegen&#13;
in de kosten van het geding.&#13;
2.4 Tijdens de zitting van het hof van 13 juni&#13;
2005 heeft in de onderhavige rolzaak een pleidooi&#13;
plaatsgevonden. Dit pleidooi is gecombineerd&#13;
met de mondelinge behandeling in de&#13;
gelijktijdig bij het hof aanhangige rekestzaak&#13;
tussen partijen (rekestnummer P 2004/343).&#13;
Bij die gelegenheid zijn verschenen Verstegen&#13;
in persoon, vergezeld door de voorgestelde&#13;
pachters G. Verstegen en A. Verstegen en bijgestaan&#13;
door mr. T.G.M. Scheers, advocaat te&#13;
Roermond. Namens geïntimeerden is verschenen&#13;
M.M. Allers, vergezeld van haar echtgenoot&#13;
en bijgestaan door mr. J.D.E. van den&#13;
Heuvel, advocaat te Venlo. G. Verstegen en A.&#13;
Verstegen hebben aan het hof inlichtingen&#13;
verschaft en partijen hebben hun standpunten&#13;
doen bepleiten door hun advocaten, beiden&#13;
mede aan de hand van pleitnotities.&#13;
2.5 Vervolgens hebben partijen de stukken aan&#13;
het hof overgelegd voor het wijzen van arrest.&#13;
3 De vaststaande feiten&#13;
3.1 Tussen partijen staat als enerzijds gesteld&#13;
en anderzijds niet dan wel onvoldoende gemotiveerd&#13;
weersproken het navolgende vast.&#13;
3.2 Bij vonnis van de pachtkamer van het kantongerecht&#13;
te Roermond van 26 juni 1986 is&#13;
de tussen J.M. van Cruchten en Allers c.s.&#13;
enerzijds en Verstegen anderzijds bestaande&#13;
mondelinge pachtovereenkomst schriftelijk&#13;
vastgelegd. De aldus vastgelegde pachtovereenkomst&#13;
heeft betrekking op de percelen&#13;
kadastraal bekend gemeente Roermond, sectie&#13;
C nummer 4997 (1.27.40 ha), sectie E nummer&#13;
4159 (ged.) (thans nog 0.67.40 ha) en sectie E&#13;
nummer 4061 (0.22.50 ha), heeft thans betrekking&#13;
op een areaal van in totaal 2.17.30 ha en&#13;
is vastgelegd voor de duur van zes jaren,&#13;
ingaande stoppelbloot 1984.&#13;
3.3 De onder 3.2 bedoelde pachtovereenkomst&#13;
is op 3 juli 1986 bij de grondkamer voor Limburg&#13;
ter goedkeuring aangeboden en op 3 september&#13;
1986 door deze grondkamer goedgekeurd.&#13;
3.4 Bij aangetekend verzonden brief van 6 oktober&#13;
2003 hebben Allers c.s. aan Verstegen te&#13;
kennen gegeven geen verdere verlenging van&#13;
de pachtovereenkomst te wensen na het einde&#13;
van de op 31 december 2004 aflopende pachttermijn.&#13;
3.5 Verstegen is thans 68 jaar oud.&#13;
4 De beoordeling van het geschil in&#13;
hoger beroep&#13;
4.1 Uit de stukken en de door partijen bij de&#13;
behandeling ter zitting aan het hof verstrekte&#13;
inlichtingen is, voor zover hier van belang, het&#13;
volgende gebleken:&#13;
a G. Verstegen is 21 jaar oud. Hij heeft de&#13;
lagere agrarische school doorlopen met oriëntatie&#13;
gesloten varkensbedrijf en melkveebedrijf.&#13;
Hij bevindt zich thans in de tweede&#13;
klas van de middelbare landbouwschool. Hij&#13;
heeft recentelijk een cursus kunstmatige inseminatie&#13;
bij rundvee gevolgd. Hij woont bij&#13;
zijn moeder in Roermond en werkt dagelijks&#13;
op het bedrijf van Verstegen.&#13;
b A. Verstegen is 30 jaar oud. Zij heeft in 1992&#13;
het diploma lagere agrarische school behaald&#13;
met oriëntatie melkveebedrijf. In 1994 heeft&#13;
zij het diploma machinaal melken in doorloopmelkstal&#13;
behaald en in 1996 het diploma&#13;
zelfstandig beroepsbeoefenaar melkveehouderij.&#13;
Zij woont met haar echtgenoot in Meijel.&#13;
Haar echtgenoot is vrachtwagenchauffeur. A.&#13;
Verstegen helpt 2 à 3 keer in de week mee op&#13;
het bedrijf van haar vader.&#13;
c Het bedrijf van Verstegen omvat – afgezien&#13;
van de bedrijfsgebouwen – uitsluitend gepachte&#13;
grond. Momenteel is, naast de grond in&#13;
geschil, circa 8 ha pachtgrond van drie verpachters&#13;
beschikbaar; 2,5 ha hiervan is inmiddels&#13;
verpacht aan de kinderen. Buiten de&#13;
onderhavige procedure zijn nog geen verdere&#13;
initiatieven tot indeplaatsstelling genomen. Een&#13;
pachtovereenkomst met de gemeente Roermond&#13;
betreffende ongeveer 12 ha grond is&#13;
recentelijk ontbonden. Naar vervangende&#13;
pachtgrond wordt gezocht. De bedrijfsgebouwen&#13;
zijn met de woning verbonden. De&#13;
gebouwen zijn ingeklemd tussen de stedelijke&#13;
bebouwing van de gemeente Roermond. Die&#13;
gebouwen bevinden zich in een onverdeelde&#13;
boedel van Verstegen met enkele andere deelgenoten&#13;
en worden door Verstegen van de&#13;
boedel gepacht. Op het bedrijf zijn momenteel&#13;
40 à 45 stuks rundvee (melk- en kalfkoeien,&#13;
fokjongvee) aanwezig alsmede 3 paarden.&#13;
Met het bedrijf hangt een melkquotum van&#13;
63.000 kg samen. Ongeveer 40.000 kg melkquotum&#13;
is verkocht in verband met de kosten&#13;
van de procedure tegen de gemeente Roermond.&#13;
d De resultaten van het bedrijf zijn negatief.&#13;
In welke mate dit het geval is, is niet bekend.&#13;
De jaarstukken worden door de accountant&#13;
achtergehouden in verband met een geschil&#13;
over de nota’s.&#13;
4.2 De pachtkamer in eerste aanleg heeft de&#13;
vordering tot indeplaatsstelling afgewezen. Zij&#13;
heeft daarbij onder meer gewezen op een in&#13;
2001, in de procedure tegen de gemeente&#13;
Roermond, aangekondigde bedrijfsovername&#13;
door A. Verstegen en heeft geconstateerd dat&#13;
zelfs van een begin van voorbereiding van die&#13;
overname niet is gebleken. De pachtkamer&#13;
heeft geoordeeld dat G. en A. Verstegen onvoldoende&#13;
waarborgen voor een behoorlijke&#13;
bedrijfsvoering bieden. De grieven stellen dit&#13;
oordeel en de daaraan ten grondslag gelegde&#13;
motivering ter discussie.&#13;
4.3 Ter zitting van het hof is van de zijde van&#13;
Verstegen als verklaring voor het uitstellen&#13;
van de bedrijfsoverdracht gegeven dat men&#13;
wacht op afwikkeling van de procedures,&#13;
zodat een “schoon” bedrijf kan worden overgedragen.&#13;
Wat hiervan zij, het hof is van oordeel&#13;
dat het bedrijf en de bedrijfsovername&#13;
met te veel onzekerheden zijn omgeven om te&#13;
kunnen uitgaan van een serieus op uitvoerbaarheid&#13;
onderzocht voornemen tot bedrijfsovername.&#13;
Daartoe wordt het volgende in&#13;
aanmerking genomen. Een formeel samenwerkingsverband&#13;
ontbreekt, hoewel Verstegen&#13;
inmiddels 68 jaar oud is. Ter zitting is&#13;
gebleken dat G. Verstegen, die nog op school&#13;
zit, zich (nog) niet bezighoudt met de administratie&#13;
en financiën van het bedrijf. A. Verstegen&#13;
heeft verklaard dit wel te doen. Zij heeft&#13;
verklaard dat de bedrijfsuitkomsten negatief&#13;
zijn, maar heeft het hof geen inzicht kunnen&#13;
verschaffen in de mate waarin dit het geval is.&#13;
Jaarstukken konden niet worden overgelegd&#13;
en van mogelijke reserves is niet gebleken.&#13;
Duidelijk is alleen, dat van positieve uitkomsten&#13;
geen sprake is. Daarbij is de bedrijfsomvang&#13;
minimaal, lijkt voor uitbreiding in de&#13;
directe omgeving van de bedrijfsgebouwen&#13;
geen plaats en is geen concreet uitzicht verschaft&#13;
op beschikbare aanvullende grond. Het&#13;
melkquotum is recentelijk met 40.000 kg verkleind&#13;
en van de zijde van Verstegen kon ter&#13;
zitting geen duidelijkheid worden verschaft&#13;
over mogelijke aanspraken van de gemeente&#13;
Roermond op melkquotum in verband met de&#13;
ontbonden pachtovereenkomst, welke aanspraken&#13;
op het eerste gezicht een aanzienlijk&#13;
gedeelte van het resterende melkquotum zouden&#13;
omvatten. Van een deugdelijke basis voor&#13;
financiering van de bedrijfsovername en voor&#13;
uitbreiding van de hoeveelheid grond, van de&#13;
veestapel en van het melkquotum is niet&#13;
gebleken, temeer nu de gebouwen zich in een&#13;
onverdeelde boedel bevinden en niet als&#13;
onderpand kunnen dienen. Van enig bedrijfsplan&#13;
of uitgewerkt voornemen om de (zeer)&#13;
zwakke financiële basis van dit bedrijf te ver-&#13;
sterken en het levensvatbaar te maken is niet&#13;
gebleken. Al met al is het hof van oordeel dat&#13;
er ook na de mondelinge toelichting aanleiding&#13;
is tot dusdanige twijfel aan de levensvatbaarheid&#13;
van het bedrijf dat van een voldoende&#13;
onderbouwd belang bij de vordering tot indeplaatsstelling&#13;
niet kan worden gesproken.&#13;
Bovendien zijn A. en G. Verstegen er niet in&#13;
geslaagd de indruk weg te nemen dat zij in het&#13;
bijzonder de financieel/administratieve aspecten&#13;
van de bedrijfsvoering onvoldoende beheersen,&#13;
terwijl juist dit bedrijf met zijn (zeer)&#13;
wankele financiële basis op dit punt veel zorg&#13;
vereist. Dit geeft aanleiding tot het oordeel&#13;
dat het ervoor moet worden gehouden dat zij&#13;
onvoldoende waarborgen voor een behoorlijke&#13;
bedrijfsvoering bieden.&#13;
4.4 Een en ander brengt met zich dat de grieven&#13;
Verstegen niet kunnen baten. Nu G. en A.&#13;
Verstegen ter zitting zijn verschenen en het&#13;
hof hen heeft kunnen ondervragen, is er geen&#13;
aanleiding tot aanvullende bewijslevering.&#13;
4.5 De slotsom luidt, dat het vonnis van&#13;
25 maart 2004 zal worden bekrachtigd met&#13;
veroordeling van Verstegen in de kosten van&#13;
het hoger beroep. Voor de door Allers c.s.&#13;
daarbij gevraagde uitvoerbaarverklaring bij&#13;
voorraad is geen plaats nu het hof in hoogste&#13;
instantie rechtspreekt.&#13;
5 De beslissing&#13;
Het hof, recht doende in hoger beroep,&#13;
bekrachtigt het tussen partijen gewezen vonnis&#13;
van pachtkamer van de rechtbank te Roermond,&#13;
sector kanton, locatie Roermond, van&#13;
25 maart 2004, waarvan beroep;&#13;
veroordeelt Verstegen in de kosten van het&#13;
hoger beroep, aan de zijde van Allers c.s. tot&#13;
op heden begroot op € 241,– wegens griffierecht&#13;
en € 2.313,– wegens salaris.</content><legacyfootnotes/><footnotes><footnote/></footnotes><auteurs/><published>2006-10-01 00:00:00</published><modified>2006-10-01 00:00:00</modified><editiondate>2006-10-01</editiondate><htmlpath>https://denhollander.info/artikel/4082</htmlpath></article>
</articles></edition>
<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2008</searchword><id>7576</id><udhid>UDH:TvAR/7576</udhid><titel>Camps / Ronnes (TvAR 2008/5464)</titel><searchwords><searchword>TvAR 10/2008</searchword><searchword>TvAR 2008/5464</searchword><searchword>UDH:TvAR/7576</searchword></searchwords><attachments><attachment><name>TAR2008_10Rechtspraak_5464.pdf</name><extention>pdf</extention><url>https://denhollander.info/download/7059/ci</url></attachment></attachments><inleiding>Naar aanleiding van de kennisgeving van niet-verlenging&#13;
van de pachtovereenkomst door verpachter diende pachter&#13;
volgens het derde lid van art. 36 Pachtwet binnen één&#13;
maand om verlenging te verzoeken. Nu hij dat niet heeft&#13;
gedaan, eindigt de pachtovereenkomst definitief na afloop&#13;
van de lopende pachttermijn (r.o. 4.6). Dev ordering tot indeplaatsstelling&#13;
zijdens pachter kort voor het einde van de&#13;
pachtovereenkomst wordt niet ingewilligd. Pachter heeft&#13;
geen feiten of omstandigheden aangevoerd die mee kunnen&#13;
brengen dat hij het gepachte niet nog een korte tijd kan exploiteren.&#13;
Gelet daarop is zijn belang bij de door hem gevorderde&#13;
indeplaatsstelling zodanig gering, dat die vordering&#13;
naar billijkheid dient te worden afgewezen, aldus het&#13;
hof (r.o. 4.8).</inleiding><content>Pacht&#13;
5464&#13;
Pachtkamer Hof Arnhem, 15 juli 2008, zaaknummer&#13;
104.004.276&#13;
(Camps / Ronnes)&#13;
(mrs. W.L. Valk, M.M. Olthof en J.K.B. van Daalen en de&#13;
raden mr. ing. J.A. Jansens van Gellicum en ir. H.B.M.&#13;
Duenk)&#13;
Einde pacht. Kennisgeving van niet-verlenging.&#13;
Indeplaatsstelling.&#13;
[BW, art. 7: 36, 7:322; Pachtwet, art. 9, 47; Overgangswet&#13;
Nieuw Burgerlijk Wetboek, art. 68a]&#13;
Naar aanleiding van de kennisgeving van niet-verlenging&#13;
van de pachtovereenkomst door verpachter diende pachter&#13;
volgens het derde lid van art. 36 Pachtwet binnen één&#13;
maand om verlenging te verzoeken. Nu hij dat niet heeft&#13;
gedaan, eindigt de pachtovereenkomst definitief na afloop&#13;
van de lopende pachttermijn (r.o. 4.6). Dev ordering tot indeplaatsstelling&#13;
zijdens pachter kort voor het einde van de&#13;
pachtovereenkomst wordt niet ingewilligd. Pachter heeft&#13;
geen feiten of omstandigheden aangevoerd die mee kunnen&#13;
brengen dat hij het gepachte niet nog een korte tijd kan exploiteren.&#13;
Gelet daarop is zijn belang bij de door hem gevorderde&#13;
indeplaatsstelling zodanig gering, dat die vordering&#13;
naar billijkheid dient te worden afgewezen, aldus het&#13;
hof (r.o. 4.8).&#13;
Arrest in de zaak van:&#13;
Marie Antoinette Jeanne Bernadette Camps,&#13;
wonende te Son, gemeente Son en Breugel,&#13;
appellante,&#13;
procureur: mr. J.M. Bosnak,&#13;
tegen:&#13;
Henricus Antonius Maria Ronnes,&#13;
wonende te Heijen, gemeente Gennep,&#13;
geïntimeerde,&#13;
procureur: mr. A.T. Bolt.&#13;
1. Het geding in eerste aanleg&#13;
Voor de procedure in eerste aanleg wordt verwezen naar de&#13;
inhoud van het vonnis van 14 augustus 2007, dat de pachtkamer&#13;
van de rechtbank ’s-Hertogenbosch, sector kanton,&#13;
locatie Boxmeer, tussen appellante (hierna te noemen:&#13;
Camps) als gedaagde en geïntimeerde (hierna te noemen:&#13;
Ronnes) als eiser heeft gewezen. Van genoemd vonnis is een&#13;
fotokopie aan dit arrest gehecht.&#13;
2. Het geding in hoger beroep&#13;
2.1. Camps heeft bij exploot van 13 september 2007 aan&#13;
Ronnes aangezegd van genoemd vonnis in hoger beroep&#13;
te komen, met dagvaarding van Ronnes voor dit&#13;
hof.&#13;
2.2. Bij memorie van grieven heeft Camps twee grieven&#13;
tegen het bestreden vonnis aangevoerd en toegelicht,&#13;
heeft zij een aantal nieuwe producties in het geding&#13;
gebracht, en heeft zij geconcludeerd dat het hof, bij&#13;
arrest uitvoerbaar bij voorraad, het bestreden vonnis&#13;
zal vernietigen, en opnieuw recht doende Ronnes alsnog&#13;
nietontvankelijk zal verklaren in de door hem ingestelde&#13;
vordering, althans hem deze vordering zal&#13;
ontzeggen, met veroordeling van Ronnes in de kosten&#13;
van de procedure in beide instanties.&#13;
2.3. Bij memorie van antwoord heeft Ronnes de grieven&#13;
bestreden, en heeft hij geconcludeerd dat het hof, bij&#13;
arrest uitvoerbaar bij voorraad, het bestreden vonnis&#13;
zal bevestigen, zo nodig onder aanvulling en verbetering&#13;
der gronden, met veroordeling van Camps in de&#13;
kosten van (bedoeld zal zijn:) het hoger beroep.&#13;
2.4. Vervolgens hebben partijen de stukken voor het wijzen&#13;
van arrest aan het hof overgelegd.&#13;
3. De vaststaande feiten&#13;
3.1. Op grond van hetgeen is gesteld en niet of onvoldoende&#13;
is weersproken dan wel blijkt uit de onbetwiste&#13;
inhoud van de overgelegde bescheiden, staat in&#13;
hoger beroep het navolgende vast.&#13;
3.2. Bij in augustus 1990 op schrift gestelde pachtovereenkomst&#13;
heeft Camps aan Ronnes met ingang van 11&#13;
december 1987 verpacht grasland kadastraal bekend&#13;
gemeente Boxmeer, sectie M, nummer 290, ter&#13;
grootte van 2.27.56 ha. De overeenkomst is ingekomen&#13;
bij de Grondkamer voor Noord-Brabant op 22&#13;
augustus 1990 en door die grondkamer op 5 oktober&#13;
1990 goedgekeurd.&#13;
3.3. Een aangetekend verzonden brief van 3 oktober&#13;
2006 van ing. F.A. van Lynden, rentmeester, aan Ronnes&#13;
houdt onder meer in dat Camps de pacht na ommekomst&#13;
van de lopende termijn niet verder wenst te&#13;
verlengen. Volgens de brief eindigt die termijn op 11&#13;
december 2008. De brief is verzonden naar het adres&#13;
Boxmeerseweg 60, 6598 MX Megen.&#13;
Nr. 10 - oktober 2008 Tijdschrift voor AGRARISCH RECHT 437&#13;
Rechtspraak&#13;
3.4. Bij brief van 6 december 2006 heeft de advocaat van&#13;
Ronnes aan Van Lynden onder meer laten weten dat&#13;
zijn cliënt niet in ‘uw pachtopzegging’ berust.&#13;
4. Beoordeling van het geschil in hoger beroep&#13;
4.1. In dit geding heeft Ronnes gevorderd dat zijn zoon&#13;
J.C. Ronnes voor hem in de plaats wordt gesteld. Bij&#13;
het bestreden vonnis heeft de pachtkamer in eerste&#13;
aanleg die vordering toegewezen. Daartegen richten&#13;
zich de grieven. Het hof zal de grieven gezamenlijk&#13;
bespreken.&#13;
4.2. Per 1 september 2007 is met de art. 7:311 e.v. Burgerlijk&#13;
Wetboek een nieuwe wettelijke regeling van de&#13;
pacht in werking getreden en is de Pachtwet vervallen.&#13;
Op grond van art. 68a Overgangswet Nieuw&#13;
Burgerlijk Wetboek heeft het nieuwe recht te dezen&#13;
onmiddellijke werking. Het hof zal derhalve nieuw&#13;
recht toepassen. Overigens is de regeling van indeplaatsstelling&#13;
van art. 7:363 Burgerlijk Wetboek grotendeels&#13;
gelijk aan die van art. 49 Pachtwet.&#13;
4.3. Camps beroept zich erop dat de pachtovereenkomst&#13;
op 11 december 2008 eindigt, zonder dat nog verlenging&#13;
mogelijk is, omdat Ronnes niet naar aanleiding&#13;
van de kennisgeving van niet-verlenging van 3 oktober&#13;
2006 om verlenging heeft verzocht. Tegenover dit&#13;
verweer neemt Ronnes primair het standpunt in dat&#13;
de beoordeling van de geldigheid van de kennisgeving&#13;
van niet-verlenging in de onderhavige procedure niet&#13;
aan de orde kan komen. Ronnes voert subsidiair aan&#13;
dat de brief van 3 oktober 2006 naar een onjuist adres&#13;
is gezonden, omdat hij woont op het adres Boxmeerseweg&#13;
60, 6598 MX Heijen. Daarnaast noemt de&#13;
brief volgens Ronnes een onjuiste einddatum; de lopende&#13;
pachttermijn eindigt volgens zijn standpunt op&#13;
11 december 2009.&#13;
4.4. Volgens het derde lid van art. 7:363 Burgerlijk Wetboek&#13;
beslist de rechter op de vordering tot indeplaatsstelling&#13;
naar billijkheid, met inachtneming van de&#13;
overige bepalingen van dat artikel. In het kader van&#13;
de beoordeling naar billijkheid komt ook het gewicht&#13;
van het belang van de pachter bij indeplaatsstelling in&#13;
aanmerking. Camps beroept zich erop dat dit belang&#13;
in verband met het naderende definitieve einde van&#13;
de pachtovereenkomst zodanig gering is dat de vordering&#13;
naar billijkheid moet worden afgewezen. Daarmee&#13;
is de geldigheid van de kennisgeving van nietverlenging&#13;
van 3 oktober 2006 in dit geding aan de&#13;
orde. Onjuist is de opvatting dat over die geldigheid&#13;
uitsluitend in een afzonderlijke procedure zou kunnen&#13;
worden beslist.&#13;
4.5. Ronnes voert niet aan dat de brief van 3 oktober&#13;
2006 hem niet heeft bereikt. Uit de reactie van zijn&#13;
advocaat van 6 december 2006 volgt integendeel dat&#13;
bedoelde brief hem wel heeft bereikt. Voor de geldigheid&#13;
van de kennisgeving van nietverlenging doet&#13;
voorts niet ter zake of de kennisgeving al dan niet een&#13;
juiste einddatum noemt; het volstaat dat uit de kennisgeving&#13;
duidelijk is dat de verpachter niet wenst dat&#13;
na afloop van de lopende pachttermijn verlenging&#13;
plaatsvindt. Ten overvloede verwijst het hof in dit verband&#13;
nog naar hetgeen hierna onder 4.7 wordt overwogen.&#13;
4.6. Naar aanleiding van de kennisgeving van niet-verlenging&#13;
van 3 oktober 2006 diende Ronnes volgens het&#13;
derde lid van art. 36 Pachtwet binnen één maand om&#13;
verlenging te verzoeken. Nu hij dat niet heeft gedaan,&#13;
eindigt de pachtovereenkomst definitief na afloop van&#13;
de lopende pachttermijn.&#13;
4.7. Anders dan waarvan Ronnes uitgaat, is de wettelijke&#13;
duur van zes jaar niet op 11 december 1991, maar op&#13;
11 december 1990 ingegaan. Volgens art. 9 Pachtwet&#13;
(thans art. 7:322 Burgerlijk Wetboek) ging de wettelijke&#13;
duur immers in ‘bij de aanvang van het pachtjaar,&#13;
volgende op dat, waarin de overeenkomst is ingezonden’.&#13;
De pachtovereenkomst is op 22 augustus&#13;
1990 bij de grondkamer ingekomen. Derhalve ging&#13;
de wettelijke duur in op 11 december 1990. Uit een&#13;
en ander volgt dat de pachtovereenkomst definitief&#13;
eindigt op 11 december 2008.&#13;
4.8. Ronnes heeft geen feiten of omstandigheden aangevoerd&#13;
die mee kunnen brengen dat hij het gepachte&#13;
niet nog een korte tijd kan exploiteren. Gelet daarop&#13;
is zijn belang bij de door hem gevorderde indeplaatsstelling&#13;
zodanig gering, dat die vordering naar billijkheid&#13;
dient te worden afgewezen.&#13;
4.9. De slotsom is dat de grieven slagen, dat het bestreden&#13;
vonnis dient te worden vernietigd en dat de vordering&#13;
van Ronnes alsnog behoort te worden afwezen. Het&#13;
hof zal Ronnes, als de in het ongelijk gestelde partij,&#13;
veroordelen in de kosten van zowel de eerste aanleg&#13;
als van het hoger beroep. Het hof zal het arrest wat&#13;
betreft de veroordeling in de proceskosten uitvoerbaar&#13;
bij voorraad verklaren. Daarmee geeft het hof geen&#13;
oordeel over de vatbaarheid van dit arrest voor cassatie&#13;
in verband met het vervallen van art. 134 Pachtwet&#13;
per 1 september 2007 en de inwerkingtreding van&#13;
onder meer art. 1019q Wetboek van Burgerlijke&#13;
Rechtsvordering met ingang van dezelfde datum.&#13;
5. Beslissing&#13;
Het hof, recht doende in hoger beroep:&#13;
vernietigt het vonnis van de pachtkamer van de rechtbank&#13;
’s-Hertogenbosch, sector kanton, locatie Boxmeer van 14&#13;
augustus 2007, en doet opnieuw recht;&#13;
wijst de vordering af;&#13;
veroordeelt Ronnes in de kosten van beide instanties, tot&#13;
aan deze uitspraak aan de zijde van Camps voor wat betreft&#13;
de eerste aanleg begroot op € 500,- voor salaris gemachtigde&#13;
en voor wat betreft het hoger beroep begroot op&#13;
€ 894,- voor salaris procureur, op € 251,- voor griffierecht&#13;
en op € 87,55 voor explootkosten, en verklaart dit arrest in&#13;
zoverre uitvoerbaar bij voorraad.&#13;
Nr. 10 - oktober 2008 Tijdschrift voor AGRARISCH RECHT 438&#13;
5464 Rechtspraak</content><legacyfootnotes/><footnotes><footnote/></footnotes><auteurs>mrs. W.L. Valk, M.M. Olthof en J.K.B. van Daalen en de&#13;
raden mr. ing. J.A. Jansens van Gellicum en ir. H.B.M.&#13;
Duenk</auteurs><published>2008-10-01 00:00:00</published><modified>2008-10-01 00:00:00</modified><editiondate>2008-10-01</editiondate><htmlpath>https://denhollander.info/artikel/7576</htmlpath></article>
</articles></edition>
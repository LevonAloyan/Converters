<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2009</searchword><id>8299</id><udhid>UDH:TvAR/8299</udhid><titel>Schreuders-de Bie/Hoefnagel (TvAR 2009/5550)</titel><searchwords><searchword>TvAR 12/2009</searchword><searchword>TvAR 2009/5550</searchword><searchword>UDH:TvAR/8299</searchword></searchwords><attachments><attachment><name>TvAR2009_12_08_Rechtspraak_5550.pdf</name><extention>pdf</extention><url>https://denhollander.info/download/7488/ci</url></attachment></attachments><inleiding>Pacht&#13;
Toewijzing vordering pachter tot indeplaatsstelling van zijn&#13;
zoon. Afwijzing vordering tot ontbinding verpachter. Anders&#13;
dan verpachter aanvoert wel sprake van uitoefening landbouwbedrijf&#13;
door pachter, een bedrijfsmatige exploitatie van het gepachte&#13;
alsmede voldoende waarborgen zijdens de zoon van&#13;
pachter voor een behoorlijke bedrijfsvoering. Geen sprake van&#13;
gebruik van het gepachte in strijd met de bij pachtovereenkomst&#13;
daaraan gegeven bestemming.Ook in het kader van de afweging&#13;
van de belangen van partijen bestaat geen aanleiding om de gevorderde&#13;
indeplaatsstelling van verpachter te weigeren. Evenmin&#13;
bestaat er aanleiding om ervan uit te gaan dat pachter de zeggenschap&#13;
van het gepachte aan zijn zoon heeft afgestaan.</inleiding><content>Arrest inzake:&#13;
Maria Agatha Alida Schreuders-de Bie,&#13;
wonende te Sprang-Capelle, gemeente Waalwijk,&#13;
appellante in het principaal beroep,&#13;
geïntimeerde in het incidenteel beroep,&#13;
advocaat: mr. F.A.M. Knüppe,&#13;
tegen:&#13;
Dirk Hoefnagel,&#13;
wonende te Sprang-Capelle, gemeente Waalwijk,&#13;
geïntimeerde in het principaal beroep,&#13;
appellant in het incidenteel beroep,&#13;
advocaat: mr. J.P. de Man.&#13;
1. Het geding in eerste aanleg&#13;
Voor het geding in eerste aanleg verwijst het hof naar de inhoud&#13;
van de vonnissen van 2 juli 2007, 19 december 2007&#13;
en 13 augustus 2008, die de pachtkamer van de rechtbank&#13;
Breda, sector kanton, locatie Tilburg, tussen appellante in&#13;
het principaal beroep (hierna ook te noemen: Schreuders-de&#13;
Bie) als gedaagde in conventie en eiseres in reconventie en&#13;
geïntimeerde in het principaal beroep (hierna ook te noemen:&#13;
Hoefnagel) als eiser in conventie en verweerder in reconventie&#13;
heeft gewezen. Van genoemde vonnissen is een fotokopie aan&#13;
dit arrest&#13;
gehecht.&#13;
2. Het geding in hoger beroep&#13;
2.1. Schreuders-de Bie heeft bij exploot van 10 september&#13;
2008 aan Hoefnagel aangezegd van de genoemde vonnissen&#13;
van 2 juli 2007, 19 december 2007 en 13&#13;
augustus 2008, zowel voor zover in conventie als in&#13;
reconventie gewezen, in hoger beroep te komen, met&#13;
dagvaarding van Hoefnagel voor dit hof.&#13;
2.2. Bij memorie van grieven heeft Schreuders-de Bie zes&#13;
grieven tegen de bestreden vonnissen aangevoerd en&#13;
toegelicht, heeft zij de grondslag van haar eis in reconventie&#13;
uitgebreid, heeft zij bewijs aangeboden en een&#13;
aantal producties in het geding gebracht, en heeft zij&#13;
geconcludeerd dat het hof, uitvoerbaar bij voorraad,&#13;
de bestreden vonnissen zal vernietigen en, opnieuw&#13;
recht doende, (het hof begrijpt:) Hoefnagel in zijn&#13;
vordering in conventie alsnog niet-ontvankelijk zal&#13;
verklaren, althans die vordering geheel af zal wijzen,&#13;
en de vordering in reconventie van Schreuders-de Bie&#13;
alsnog onverkort zal toewijzen, met veroordeling van Hoefnagel in de kosten van beide instanties zowel in&#13;
conventie als in reconventie gevallen.&#13;
2.3. Bij memorie van antwoord heeft Hoefnagel de grieven&#13;
bestreden, heeft hij bewijs aangeboden en aantal producties&#13;
in het geding gebracht, en heeft hij geconcludeerd&#13;
dat het hof Schreuders-de Bie in haar hoger beroep&#13;
niet-ontvankelijk zal verklaren, althans dit hoger&#13;
beroep ongegrond zal verklaren en de bestreden vonnissen&#13;
zowel in conventie als in reconventie zal bekrachtigen,&#13;
met veroordeling van Schreuders-de Bie in de&#13;
proceskosten, zowel in eerste aanleg (in conventie en&#13;
in reconventie) als in hoger beroep.&#13;
2.4. Vervolgens hebben partijen ieder bij akte nieuwe producties&#13;
overgelegd, eerst Hoefnagel en vervolgens&#13;
Schreuders-de Bie.&#13;
2.5. Ter zitting van 21 september 2009 hebben partijen de&#13;
zaak doen bepleiten, Schreuders-de Bie door mr.&#13;
Th.J.H.M. Linssen, advocaat te Tilburg, enHoefnagel&#13;
door mr. J.P. de Man, advocaat te Rosmalen. Beiden&#13;
hebben daarbij pleitnotities in het geding gebracht.&#13;
Mr. De Man voornoemd heeft voorafgaand aan de&#13;
zitting aan Schreuders-de Bie en het hof enkele producties&#13;
gezonden. Desgevraagd heeft mr. Linssen voornoemd&#13;
ter zitting meegedeeld dat hij voldoende heeft&#13;
kennisgenomen van die producties, dat hij zich voldoende&#13;
heeft kunnen voorbereiden op een verweer daartegen&#13;
en dat hij instemt met het in het geding brengen van&#13;
die producties zonder nadere maatregel door het hof.&#13;
Vervolgens is aan mr. De Man voornoemd akte verleend&#13;
van het in het geding brengen van die producties.&#13;
2.6. Vervolgens hebben partijen de stukken voor het wijzen&#13;
van arrest aan het hof overgelegd.&#13;
3. De vaststaande feiten&#13;
3.1. Tussen partijen staan in hoger beroep als enerzijds gesteld&#13;
en anderzijds erkend dan wel niet of onvoldoende&#13;
weersproken en op grond van de in zoverre niet bestreden&#13;
inhoud van overgelegde producties, de navolgende&#13;
feiten vast.&#13;
3.2. Tussen partijen is een pachtovereenkomst van kracht&#13;
met betrekking tot een perceel bouwland/weiland, gelegen&#13;
te Sprang-Capelle aan de Dellenweg, kadastraal&#13;
bekend gemeente Capelle, sectie N, nummer 282, ter&#13;
grootte van 2.04.95 ha. De lopende pachttermijn liep&#13;
af op 28 februari 2009.&#13;
4. De motivering van de beslissing in hoger&#13;
beroep&#13;
4.1. In dit geding heeft Hoefnagel in conventie de indeplaatsstelling&#13;
van zijn zoon Dirk Willem Johannes&#13;
Hoefnagel (hierna:Hoefnagel jr.) gevorderd. In reconventie&#13;
heeft Schreuders-de Bie ontbinding van de&#13;
pachtovereenkomst gevorderd, alsmede diverse voorzieningen&#13;
in verband met volgens Schreuders-de Bie met&#13;
het gepachte samenhangende melkquotum. De pachtkamer&#13;
in eerste aanleg heeft, na ondermeer bewijslevering,&#13;
de vordering in conventie toegewezen en de vorderingen&#13;
in reconventie afgewezen. De proceskosten&#13;
in conventie heeft de pachtkamer in eerste aanleg gecompenseerd&#13;
en in reconventie heeft zij Schreuders-de&#13;
Bie in de proceskosten veroordeeld. De grieven van&#13;
Schreuders-de Bie richten zich zowel tegen de beslissing&#13;
in conventie als tegen die in reconventie.&#13;
4.2. Tegelijk met de onderhavige rolprocedure is tussen&#13;
partijen bij het hof een rekestprocedure aanhangig onder&#13;
zaaknummer 200.015.609. Die procedure betreft&#13;
de verlenging van de tussen partijen bestaande pachtovereenkomst.&#13;
4.3. Het hof zal de grieven zoveel mogelijk gezamenlijk&#13;
bespreken.&#13;
4.4. Bij inleidende dagvaarding van 18 augustus 2006 heeft&#13;
Hoefnagel onder meer het volgende gesteld: ‘Het betreft&#13;
een pachtovereenkomst die reeds zeer lang bestaat,&#13;
reeds van voor de TweedeWereldoorlog.De oorspronkelijke&#13;
pachter was de vader van eiser, die het perceel&#13;
heeft gepacht van de vader of wellicht van de grootvader&#13;
van gedaagde.’&#13;
Van deze stellingen isHoefnagel bij akte tot rectificatie&#13;
van 4 oktober 2006 gemotiveerd teruggekomen. Volgens&#13;
de nadere stellingen vanHoefnagel is de onderhavige&#13;
pachtovereenkomst eerst op 1 maart 1991 ingegaan.&#13;
Tussen zijn vader en de vader van Schreuders-de&#13;
Bie zouden volgens Hoefnagel eerder mondelinge&#13;
pachtovereenkomsten hebben bestaan, maar die overeenkomsten&#13;
zouden in of omstreeks 1972 zijn geëindigd.&#13;
4.5. Schreuders-de Bie neemt het standpunt in datHoefnagel&#13;
niet van zijn bij de inleidende dagvaarding betrokken&#13;
stellingenmocht terugkomen. Volgens Schreudersde&#13;
Bie is sprake van een gerechtelijke erkentenis in de&#13;
zin van art. 154Wetboek van Burgerlijke Rechtsvordering.&#13;
In zoverre falen de grieven. Volgens genoemd art.&#13;
154 is een gerechtelijke erkentenis het in een aanhangig&#13;
geding door een partij uitdrukkelijk erkennen van de&#13;
waarheid van een ofmeer stellingen van de wederpartij.&#13;
Reeds omdat Hoefnagel met zijn inleidende dagvaarding&#13;
geen stelling(en) van Schreuders-de Bie erkende,&#13;
kan van een gerechtelijke erkentenis geen sprake zijn.&#13;
4.6. Schreuders-de Bie heeft te bewijzen aangeboden dat&#13;
de akte tot rectificatie ingegeven is geweest door de&#13;
vrees dat de eerder ingenomen stelling het einde van&#13;
de pachtovereenkomst en een schadevergoedingsverplichting&#13;
met zich zou brengen. Dit bewijsaanbod betreft&#13;
geen voor de beslissing van de zaak relevante feiten.&#13;
Ook indien bedoelde vrees inderdaad de aanleiding&#13;
voor de akte tot rectificatie is geweest, betekent dit niet&#13;
dat hetHoefnagel niet vrijstond zijn eerdere standpunt&#13;
te corrigeren.&#13;
4.7. De pachtkamer in eerste aanleg heeft haar waardering&#13;
van het bewijs omtrent de ingangsdatum van de&#13;
pachtovereenkomst uitvoerig gemotiveerd. Het hof&#13;
verenigt zich met die motivering en maakt die tot de&#13;
zijne. Voor zover in de bewijsmiddelen aanwijzingen&#13;
besloten liggen voor het standpunt van Schreuders-de&#13;
Bie dat sprake is van een doorlopende pachtverhouding&#13;
van voor het referentiejaar 1983 en dat dus met het&#13;
gepachtemelkquotumsamenhangt, staan daar voldoende&#13;
andere bewijsmiddelen tegenover, die wijzen op een&#13;
nieuwe pachtverhouding vanaf 1 maart 1991. In dit&#13;
verband is van belang dat het Schreuders-de Bie is, die&#13;
op grond van de hoofdregel van art. 150 Wetboek van&#13;
Burgerlijke Rechtsvordering de bewijslast draagt. Ook&#13;
in zoverre falen derhalve de grieven.&#13;
4.8. Voor zover Schreuders-de Bie zich op het standpunt&#13;
stelt dat haar vordering ook zonder een doorlopende&#13;
pachtverhouding toewijsbaar is, heeft zij haar standpunt&#13;
niet begrijpelijk toegelicht. De enkele omstandigheid&#13;
dat Hoefnagel in het referentiejaar 1983 grond van de&#13;
vader van Schreuders-de Bie in gebruik had, is onvoldoende&#13;
om te kunnen oordelen dat met de huidige&#13;
pachtovereenkomstmelkquotumis gaan samenhangen.&#13;
4.9. Voor zover Schreuders-de Bie zich op het standpunt&#13;
stelt dat Hoefnagel geen landbouwbedrijf uitoefent&#13;
omdat hij een manegebedrijf zou hebben of een paardenpension,&#13;
geldt daarvoor het volgende.&#13;
4.10. In de rekestprocedure met zaaknummer 200.015.609&#13;
heeft een plaatsopneming plaatsgevonden. Ingevolge&#13;
met partijen gemaakte afspraken hebben partijen ieder&#13;
het procesverbaal van die plaatsopneming bij akte in&#13;
het geding gebracht, met de mededeling dat de inhoud&#13;
ervan gebruikt kan worden in de onderhavige zaak.&#13;
Het hof zal derhalve mede acht slaan op hetgeen het&#13;
bij gelegenheid van bedoelde plaatsopneming heeft&#13;
waargenomen. Die waarnemingen wijzen niet op een&#13;
manegebedrijf of paardenpension, maar integendeel –&#13;
in overeenstemmingmet het standpunt vanHoefnagel&#13;
– op een fokkerijbedrijf. De omstandigheid dat Hoefnagel&#13;
zelf over niet meer dan vier fokmerries beschikt&#13;
en de overige fokmerries eigendom van derden zijn,&#13;
staat daaraan niet in de weg.Hoefnagel heeft toegelicht&#13;
dat hij op basis van afspraken met de eigenaren van&#13;
deze overige fokmerries, mede-eigenaar wordt van de&#13;
veulens die op zijn bedrijf worden geboren. Schreudersde&#13;
Bie heeft dat niet, althans onvoldoende gemotiveerd,&#13;
betwist.&#13;
4.11. Schreuders-de Bie heeft voorts in twijfel getrokken of&#13;
sprake is van een bedrijfsmatige exploitatie van het gepachte.&#13;
Anders dan Schreuders-de Bie aanvoert, bestaat&#13;
geen aanleiding om aan Hoefnagel op te dragen om&#13;
aanvullende cijfers in het geding te brengen, omdat&#13;
alles wijst op een bedrijfsmatige exploitatie van het gepachte.&#13;
Hoefnagel noch zijn zoon hebben een hoofdfunctie&#13;
buiten de landbouw.Het fokkerijbedrijf ismin&#13;
of meer kleinschalig van opzet, maar gelet op hetgeen&#13;
het hof bij de plaatsopneming heeft waargenomen,&#13;
wordt doorHoefnagel voldoende in het bedrijf geïnvesteerd&#13;
om te kunnen voldoen aan de eisen die een moderne&#13;
bedrijfsvoering redelijkerwijs stelt. De resultaten&#13;
van de onderneming steken niet ongunstig af ten opzichte&#13;
van hetgeen overigens in de bedrijfsmatige&#13;
landbouw gebruikelijk is.Het bedrijf ismet het gebruik&#13;
van meer dan twintig hectare grond ook voldoende&#13;
van omvang voor de gekozen bedrijfsopzet.&#13;
4.12. Gelet op de doorHoefnagel overgelegde diploma’s van&#13;
Hoefnagel jr., namelijk van lager agrarisch onderwijs&#13;
en van kandidaat-instructeur (Stichting Opleiding&#13;
Ruiter Unie Nederland), is het standpunt van Schreuders-&#13;
de Bie datHoefnagel jr. onvoldoende waarborgen&#13;
biedt voor een behoorlijke bedrijfsvoering, onvoldoende&#13;
gemotiveerd. Voor zover Schreuders-de Bie zich op het&#13;
standpunt stelt dat het weiden van paarden op het gepachte&#13;
funest is voor de bodemgesteldheid van het&#13;
perceel, dient ook in zoverre haar standpunt te worden&#13;
verworpen. Door Hoefnagel is toegelicht dat de paarden&#13;
grotendeels op stal worden gehouden en dat het&#13;
grasland goed wordt onderhouden en bemest.Hetgeen&#13;
het hof ter gelegenheid van de plaatsopneming heeft&#13;
waargenomen, is daarmee in overeenstemming.&#13;
4.13. Schreuders-de Bie verwijt Hoefnagel dat hij zonder&#13;
haar toestemming het gepachte gebruikt in strijd met&#13;
de bij de pachtovereenkomst daaraan gegeven bestemming.&#13;
In dit verband heeft Schreuders-de Bie gewezen&#13;
op de tweede volzin van art. 12 van de pachtovereenkomst,&#13;
volgens welke de pachter het grasland niet uitsluitend&#13;
met paarden mag beweiden. Hoefnagel heeft&#13;
zich op het standpunt gesteld dat deze bepaling aldus&#13;
moet worden uitgelegd dat de pachter niet verplicht is&#13;
om met andere dieren dan paarden het gepachte te&#13;
beweiden en dat het voldoende is dat het grasland regelmatig&#13;
wordt gemaaid en ook overigens behoorlijk&#13;
onderhouden.&#13;
4.14. Het hof oordeelt als volgt. Bij de uitleg van bedoeld&#13;
art. 12 komt het aan op hetgeen partijen over en weer&#13;
redelijkerwijs hebbenmogen begrijpen.Hoefnagel heeft&#13;
de pachtovereenkomst redelijkerwijs zo mogen begrijpen&#13;
dat de verpachter bezwaar had tegen intensieve&#13;
beweiding met paarden en heeft niet behoeven te begrijpen&#13;
dat de strekking van de bepaling was dat het&#13;
hemniet was toegelaten omzijn bedrijf omte schakelen&#13;
naar een paardenfokkerij. Steun voor deze uitleg biedt&#13;
mede de houding die Schreuders-de Bie eerder heeft&#13;
ingenomen. Volgens de onbetwiste stellingen van&#13;
Hoefnagel was Schreuders-de Bie er vanaf 1994 van&#13;
op de hoogte dat Hoefnagel de koeien had weggedaan&#13;
en alleen nog paarden hield (als assurantiebemiddelaar&#13;
had de echtgenoot van Schreuders-de Bie paarden van&#13;
Hoefnagel in zijn verzekeringsportefeuille) en heeft zij&#13;
daartegen toen geen bezwaar gemaakt.&#13;
4.15. Ook in het kader van een afweging van de belangen&#13;
van partijen bestaat geen aanleiding om de vordering&#13;
tot indeplaatsstelling van Hoefnagel jr. af te wijzen.&#13;
4.16. Anders dan Schreuders-de Bie ten slotte nog aanvoert,&#13;
bestaat geen aanleiding om ervan uit te gaan dat&#13;
Hoefnagel de zeggenschap van het gepachte aan&#13;
Hoefnagel jr. heeft afgestaan. Volgens Hoefnagel is&#13;
nooit sprake geweest van een schriftelijke maatschapsovereenkomst&#13;
en is Hoefnagel sr. zich er steeds bewust&#13;
van geweest dat hij pachter was en heeft hij zich ook&#13;
daarnaar gedragen. Schreuders-de Bie heeft geen (voldoende&#13;
concrete) aanwijzingen gesteld waaruit het tegendeel&#13;
kan worden afgeleid.&#13;
4.17. Hoefnagel heeft bij memorie van antwoord geconcludeerd&#13;
tot veroordeling van Schreuders-de Bie in de&#13;
proceskosten ‘zowel in eerste aanleg (in conventie en&#13;
in reconventie) als in hoger beroep’. Bij gelegenheid&#13;
van de pleidooizitting heeft de advocaat vanHoefnagel&#13;
verhelderd dat sprake is van een (verkapte) grief en dus&#13;
van een incidenteel beroep. Het hof heeft de advocaat&#13;
van Schreuders-de Biemet zoveel woorden uitgenodigd&#13;
om op deze uitleg van de memorie van antwoord in te&#13;
gaan. Deze advocaat heeft daarop laten weten dat hij&#13;
over de in incidenteel beroep aan de orde gestelde&#13;
proceskosten ‘niets nader wil opmerken’, waaruit het&#13;
hof afleidt dat hij tegen bedoelde uitleg van dememorie&#13;
van antwoord geen bezwaarmaakt.Het hof zal partijen&#13;
in die uitleg volgen en leest in de memorie van antwoord&#13;
dus een verkapte grief tegen de beslissing omtrent de proceskosten. Uit hetgeen het hof met betrekking&#13;
tot de vordering in conventie heeft overwogen,&#13;
volgt dat Schreuders-de Bie moet worden aangemerkt&#13;
als de in het ongelijk gestelde partij, ook wat betreft&#13;
het geding in eerste aanleg. Het hof ziet geen grond&#13;
voor compensatie van de proceskosten. Het hof zal in&#13;
zoverre het vonnis van 13 augustus 2008 vernietigen,&#13;
en opnieuw recht doende Schreuders-de Bie veroordelen&#13;
in de kosten van het geding in eerste aanleg in&#13;
conventie.&#13;
4.18. De slotsom is dat de door Schreuders-de Bie opgeworpen&#13;
grieven alle falen. Het hof passeert de door&#13;
Schreuders-de Bie gedane bewijsaanbiedingen omdat&#13;
zij geen betrekking hebben op feiten of omstandigheden&#13;
die, indien bewezen, tot een andere beslissing&#13;
zouden kunnen leiden dan gegeven. De grief in het&#13;
incidenteel beroep slaagt. Het hof zal de vonnissen van&#13;
2 juli 2007 en 19 december 2007 bekrachtigen. Het&#13;
vonnis van 13 augustus 2008 zal worden vernietigd,&#13;
maar uitsluitend wat betreft de kosten van het geding&#13;
in conventie. Opnieuw recht doende zal het hof&#13;
Schreuders-de Bie veroordelen in de kosten van het&#13;
geding in eerste aanleg in conventie. Het hof zal&#13;
Schreuders-de Bie tevens veroordelen in de kosten van&#13;
het principaal en het incidenteel beroep.&#13;
5. De beslissing&#13;
Het hof, recht doende in hoger beroep:&#13;
bekrachtigt de vonnissen van 2 juli 2007 en 19 december&#13;
2007 van de pachtkamer van de rechtbank Breda, sector&#13;
kanton, locatie Tilburg;&#13;
vernietigt het vonnis van de 13 augustus 2008 van de pachtkamer&#13;
van de rechtbank Breda, sector kanton, locatie Tilburg,&#13;
wat betreft de beslissing omtrent de proceskosten in conventie&#13;
en doet in zoverre opnieuw recht;&#13;
veroordeelt Schreuders-de Bie in de kosten van het geding in&#13;
conventie, aan de zijde van Hoefnagel begroot op € 71,32&#13;
voor explootkosten, op € 105,- voor vast recht en op € 1.500,-&#13;
voor salaris gemachtigde;&#13;
bekrachtigt genoemd vonnis van 13 augustus 2008 voor het&#13;
overige;&#13;
veroordeelt Schreuders-de Bie in de kosten van het principaal&#13;
en het incidenteel beroep, tot aan deze uitspraak aan de zijde&#13;
van Hoefnagel wat betreft het principaal beroep begroot op&#13;
€ 2.682,- voor salaris overeenkomstig het liquidatietarief en&#13;
op € 254,- voor griffierecht en wat betreft het incidenteel&#13;
beroep begroot op € 447,-.</content><legacyfootnotes/><footnotes><footnote/></footnotes><auteurs>mrs. W.L. Valk, Th.C.M. Willemse en J.K.B. van Daalen&#13;
en de deskundige leden mr. ing. J.A. Jansens van Gellicum&#13;
en ir. H.B.M. Duenk</auteurs><published>2009-12-01 00:00:00</published><modified>2009-12-01 00:00:00</modified><editiondate>2009-12-01</editiondate><htmlpath>https://denhollander.info/artikel/8299</htmlpath></article>
</articles></edition>
<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1993</searchword><id>5263</id><udhid>UDH:TvAR/5263</udhid><titel>van Lith c.s. / De Princepeel B.V. (TvAR 1993/4622)</titel><searchwords><searchword>TvAR 6/1993</searchword><searchword>TvAR 1993/4622</searchword><searchword>UDH:TvAR/5263</searchword></searchwords><attachments><attachment><name>1993_nr 6_Rechtspraak_4622.pdf</name><extention>pdf</extention><url>https://denhollander.info/download/5262/ci</url></attachment></attachments><inleiding>Pachtwet, art. 39, 41&#13;
&#13;
Onvoldoende aannemelijk dat sprake is van&#13;
verboden onderverpachting; het inscharen&#13;
van vee van derden is gedurende vele jaren&#13;
gedoogd en is, nu daarop nimmer ondubbelzinnig&#13;
is teruggekomen en ter zake zelfs geen&#13;
aanmerkingen zijn gemaakt, onvoldoende&#13;
zwaarwegend om aan de gevraagde pachtverlenging&#13;
in de weg te staan. Verpachtster is&#13;
rechtspersoon: beslissen naar billijkheid. Belangenafweging,&#13;
waarbij mede in aanmerking&#13;
wordt genomen wat voor partijen ten aanzien&#13;
van mestgebruik en mestreferentie de gevolgen&#13;
zijn van het al dan niet verlengen van de&#13;
pachtovereenkomst. Belang van de pachters&#13;
weegt het zwaarst: verlenging.</inleiding><content>In de zaak van:&#13;
1. De maatschap H.A. en F.J.J. van Lith, ge&#13;
vestigd te Mill, gemeente Mill en Sint Hubert,&#13;
2. Hendrikus Antonius van Lith, wonende te&#13;
Mill, gemeente Mill en Sint Hubert, 3. Franciscus&#13;
Johannes Joseph van Lith, wonende te&#13;
Mill, gemeente Mill en Sint Hubert, appellan&#13;
ten, procureur: mr. K. van der Meulen,&#13;
tegen&#13;
De besloten vennootschap B.V. Landbouw&#13;
onderneming De Princepeel, gevestigd te&#13;
Mill, gemeente Mill en Sint Hubert, geïntimeerde,&#13;
procureur: mr. H.R. Verschuur.&#13;
Het geding in eerste aanleg&#13;
De pachtkamer van het kantongerecht te Boxmeer&#13;
heeft op 6 augustus 1991 en 3 december&#13;
1991 tussen partijen beschikkingen gegeven.&#13;
Bij laatstgemelde beschikking is afgewezen&#13;
het verzoek van appellanten om verlenging&#13;
van de tussen hen als pachters en geïntimeerde&#13;
als verpachtster bestaande en behoudens&#13;
verlenging op 15 april 1992 eindigende&#13;
pachtovereenkomst met betrekking tot een&#13;
perceel land, kadastraal bekend gemeente&#13;
Mill, sectie E, nummer 1745 ged., groot&#13;
2.16.00 ha.&#13;
Laatstgenoemde beschikking is gegeven&#13;
uit overweging in hoofdzaak dat, nu verpachtster&#13;
een rechtspersoon is, beslist moet worden&#13;
naar billijkheid, dat verlies van het gepachte&#13;
geen ernstige aantasting van het maatschappelijk&#13;
bestaan van de pachters meebrengt en dat&#13;
het belang van de pachters bij het gebruik van&#13;
de grond beperkt is; dat het belang van De&#13;
Princepeel bij deze grond niet groot is, maar&#13;
zij wel voldoende heeft waargemaakt dat zij&#13;
uitbreiding van haar bedrij fsareaal nodig&#13;
heeft; dat bij afweging van de belangen van&#13;
partijen het belang van De Princepeel het&#13;
zwaarst weegt.&#13;
Het geding in hoger beroep&#13;
Appellanten - hierna ook te noemen: Van&#13;
Lith c.s. - zijn bij op 3 januari 1992 ter griffie&#13;
van het hof ingekomen beroepschrift, dus tijdig,&#13;
in hoger beroep gekomen van voormelde&#13;
beschikkingen, met verzoek die beschikkingen&#13;
te vernietigen en, opnieuw beschikkende,&#13;
de onderhavige pachtovereenkomst te verlengen&#13;
met zes jaar.&#13;
Geïntimeerde - hierna ook te noemen: de&#13;
Princepeel - heeft bij op 30 januari 1992 ter&#13;
griffie van het hof ingekomen verweerschrift&#13;
verweer gevoerd met het verzoek om eventueel met verbetering en aanvulling van gronden&#13;
en beschikkingen, waarvan beroep, te bevestigen&#13;
c.q. de gevraagde verlenging te&#13;
ontzeggen.&#13;
Vervolgens heeft op 24 februari 1992 in&#13;
raadkamer van het hof een mondelinge behandeling&#13;
van het hoger beroep plaats gehad,&#13;
waarbij aanwezig waren appellanten sub 1 en&#13;
2 in persoon, bijgestaan door mr. M.H.Th.&#13;
Rutten, advocaat te Oss, alsmede namens&#13;
geïntimeerde haar directeur P.J. Smits en haar&#13;
accountant J.G. Hendriks, bijgestaan door mr.&#13;
W.J. van der Stappen, advocaat re Reek. Partijen&#13;
hebben daarbij inlichtingen aan het hof&#13;
verstrekt en de raadslieden hebben, wat de&#13;
raadsman van appellanten betreft mede aan de&#13;
hand van pleitnotities, de wederzijdse standpunten&#13;
nader toegelicht.&#13;
De grieven&#13;
Appellanten hebben de volgende grieven aangevoerd:&#13;
Grief I&#13;
Ten onrechte overweegt de pachtkamer van&#13;
het kantongerecht sub 5 van de beschikking&#13;
d.d. 3 december 1991 in prima, dat de grasverkoop&#13;
hoofdzakelijk bestaat uit inscharing,&#13;
waarvoor de maatschap Van Lith zich beroept&#13;
op langdurige instemming van de voormalige&#13;
directie van geïntimeerde, en dat die instemming&#13;
niet verhindert dat kennelijk intrekking&#13;
daarvan door de nieuwe directie gevolgen kan&#13;
hebben voor de beoordeling van de thans aan&#13;
de orde zijnde situatie. Ook de overweging,&#13;
dat de opbrengst van die grasverkoop door de&#13;
maatschap Van Lith geschat wordt op f 3 500&#13;
per jaar, welk bedrag aan de hand van de&#13;
boekhouding niet te corrigeren zou zijn, is onjuist,&#13;
althans onvolledig.&#13;
Grief II&#13;
Weliswaar heeft de pachtkamer van het&#13;
kantongerecht sub 8 van de eindbeschikking&#13;
in prima terecht overwogen dat het belang van&#13;
geïntimeerde niet groot is, doch kennelijk&#13;
heeft zij dit belang nog sterk overschat.&#13;
Grief III&#13;
De pachtkamer van het kantongerecht overweegt&#13;
ten onrechte, dat maatschap Van Lith&#13;
de grond niet nodig heeft voor eigen gebruik&#13;
en gebruikt daarbij ten onrechte het argument,&#13;
dat de benutting van de grond bij derden ligt,&#13;
die voor de opbrengst zorgen, een vorm van&#13;
exploitatie, die in principe aan de eigenaar behoort.&#13;
Grief IV&#13;
De pachtkamer van het kantongerecht overweegt&#13;
sub 8 van de eindbeschikking d.d. 3 december&#13;
1991, in verband met de overweging&#13;
dat geïntimeerde voldoende heeft waargemaakt&#13;
dat zij uitbreiding van haar bedrijfsareaal&#13;
nodig heeft om het gemaakte verlies om te&#13;
buigen, ten onrechte dat bij het betrekkelijk&#13;
grote deel van de grond (van geïntimeerde),&#13;
dat verpacht is aan derden, het vrijkomen&#13;
slechts in gedeelten zal kunnen gebeuren,&#13;
waarbij met verlengingen rekening moet worden&#13;
gehouden, zoals aan de pachtkamer bekend&#13;
is.&#13;
De ontvankelijkheid van het hoger beroep&#13;
Van Lith c.s. hebben geen grieven aangevoerd&#13;
tegen het vonnis van 6 augustus 1991, waarvan&#13;
beroep, weshalve zij in hun hoger beroep,&#13;
voorzover dat tegen dit vonnis is gericht, niet&#13;
kunnen worden ontvangen.&#13;
De mondelinge behandeling&#13;
Ter zitting van het hof is niet of onvoldoende&#13;
weersproken verklaard (zakelijk weergegeven):&#13;
Door appellant sub 3:&#13;
Dat zijn vader (appellant sub 2) 63 jaar is; dat&#13;
hij zelf 31 jaar is en nog ongehuwd; dat het&#13;
door hen beiden geëxploiteerde bedrijf bestaat&#13;
uit ongeveer 10 ha eigen grond met daarop&#13;
woning en bedrijfsgebouwen, alsmede uit&#13;
4.66 ha pachtgrond; dat ongeveer 10 ha als&#13;
bouwland wordt gebruikt voor het verbouwen&#13;
van bieten en snijmais, alsmede voor de conserventeelt;&#13;
dat ongeveer 3.25 ha uit grasland&#13;
bestaat en het gras daarvan wordt verkocht;&#13;
dat ongeveer 1 ha bestaat uit erf en ondergrond&#13;
van de gebouwen; dat zij 988 mestvarkens&#13;
hebben en ongeveer 30.000 slachtkuikens;&#13;
dat.de bedrijfsgebouwen bestaan uit&#13;
twee varkensstallen en twee slachtkuikenstallen;&#13;
dat de mestproduktie van hun bedrijf in&#13;
1990 overeenkwam met 903 kilogram fosfaat&#13;
per ha en deze in 1991 nog hoger is geweest;&#13;
dat zij de grond in geschil in 1988 opnieuw&#13;
hebben ingezaaid en afgerasterd en de kosten&#13;
daarvan ongeveer f 10 000 hebben bedragen;&#13;
dat de eveneens door hen van De Princepeel&#13;
gepachte 1.09 ha land naast de grond in geschil&#13;
is gelegen, doch een ander kadastraal&#13;
nummer heeft; dat zijn vader al heel lang geleden het rundvee heeft opgeruimd en toen&#13;
van de zijde van de verpachtster toestemming&#13;
is verleend voor de exploitatie van het gepachte&#13;
op de wijze waarop deze feitelijk heeft&#13;
plaats gehad;&#13;
doorP.J. Smits en J.G. Hendriks:&#13;
dat De Princepeel ongeveer 260 ha bouwland&#13;
exploiteert en de rest van haar grond is verpacht;&#13;
dat er voorts ongeveer 1.700 zeugen&#13;
worden gehouden; dat over drie bedrijfsgebouwen&#13;
kan worden beschikt, waarin ook de&#13;
machines kunnen worden ondergebracht; dat&#13;
het bedrijfsresultaat in 1991 wat beter is geweest&#13;
dan in 1990; dat ongeveer 60% van de&#13;
van het bedrijf afkomstige mest wordt afgezet&#13;
via de mestbank; dat de in de overgelegde&#13;
boekhoudoverzichten vermelde rentelasten en&#13;
belastingen verband houden met de financiering&#13;
van de aankoop van respectievelijk de&#13;
exploitatie van het gehele landgoed.&#13;
Beoordeling van het hoger beroep&#13;
1. Indien en voor zover De Princepeel met het&#13;
door haar in prima aangevoerde heeft bedoeld&#13;
zich ook tegen de gevraagde pacht verlenging&#13;
te verzetten op grond van het bepaalde in artikel&#13;
39 der Pachtwet, overweegt het hof dat de&#13;
pachtkamer van het kantongerecht te dien&#13;
aanzien geen (duidelijke) beslissing heeft gegeven,&#13;
althans haar afwijzing van het verlengingsverzoek&#13;
van Van Lith c.s. niet (mede)&#13;
daarop heeft gegrond. Nu De Princepeel geen&#13;
(incidenteel) hoger beroep tegen de betreffende&#13;
beschikking heeft ingesteld en terzake geen&#13;
grief is aangevoerd, is dit punt niet aan het&#13;
oordeel van het hof onderworpen.&#13;
Ten overvloede overweegt het hof, dat ten&#13;
processe onvoldoende aannemelijk is geworden&#13;
dat Van Lith c.s. zich hebben schuldig gemaakt&#13;
aan een verboden onderverpachting&#13;
van de grond in geschil. De Princepeel heeft&#13;
ook geen voldoende gespecificeerd bewijsaanbod&#13;
ter zake gedaan. Wel voldoende aannemelijk&#13;
is dat Van Lith c.s. vee van een of&#13;
meer derden op deze grond hebben ingeschaard,&#13;
nu tussen partijen vaststaat enerzijds&#13;
dat de litigieuze grond ook regelmatig met&#13;
rundvee is beweid en anderzijds dat Van Lith&#13;
c.s. zelf al lang geen rundvee meer hebben.&#13;
Zulks is evenwel, gelet op de te dezen van belang&#13;
zijnde bijzondere omstandigheden, in&#13;
casu onvoldoende om op grond daarvan te&#13;
concluderen dat de bedrijfsvoering van de&#13;
pachters niet is geweest zoals het goede pachters&#13;
betaamt.&#13;
Immers, mede aan de hand van een ten&#13;
processe overgelegde verklaring van J.H. Offermans,&#13;
voormalig eigenaar-directeur van De&#13;
Princepeel, is in het onderhavige geding ook&#13;
komen vast te staan dat van de zijde van De&#13;
Princepeel gedurende vele jaren lang het door&#13;
Van Lith c.s. inscharen van vee op het gepachte&#13;
is gedoogd. Nu niet is gebleken dat op&#13;
enig moment van de zijde van De Princepeel&#13;
ondubbelzinnig is te kennen gegeven dat inscharing&#13;
in het vervolg niet meer zou worden&#13;
toegestaan en, naar Van Lith c.s. onweersproken&#13;
hebben aangevoerd, nog in april 1989 tussen&#13;
partijen een pachtwijzigingsovereenkomst&#13;
is gesloten (waarbij appellant sub 3 medepachter&#13;
in de litigieuze pachtovereenkomst is&#13;
geworden) zonder dat ter gelegenheid daarvan&#13;
aanmerkingen of dergelijke over de (wijze&#13;
van) exploitatie van de onderhavige grond&#13;
zijn gemaakt, is de gewraakte inscharing onvoldoende&#13;
zwaarwegend om deze thans aan te&#13;
merken als een toerekenbaar tekortschieten&#13;
van de pachters in hun bedrijfsvoering die aan&#13;
verlenging van de pachtover- eenkomst in de&#13;
weg zou moeten staan.&#13;
2. De Princepeel heeft voorts aangevoerd&#13;
zich tegen verlenging van de onderhavige&#13;
pachtovereenkomst te verzetten, omdat zij de&#13;
grond in geschil zelf wil gaan gebruiken voor&#13;
een tot de landbouw betrekkelijk doel. Dit&#13;
brengt, nu de verpachtster een rechtspersoon&#13;
is, mede dat op het verlengingsverzoek naar&#13;
billijkheid moet worden beslist.&#13;
3. Naar het oordeel van het hof is het belang&#13;
van De Princepeel bij het voor de land&#13;
bouw in gebruik nemen van de litigieuze&#13;
grond niet groot. Zij exploiteert, zoals hier&#13;
voor reed aangegeven, een akkerbouwbedrijf&#13;
van ongeveer 260 ha en een vergroting van&#13;
die oppervlakte met 2.16 ha is uiterst marginaal.&#13;
Dit klemt temeer nu uit de overgelegde&#13;
boekhoudgegevens blijkt dat de resultaten van&#13;
dat akkerbouwbedrijf bepaald te wensen over&#13;
laten en in 1990 met de exploitatie van een&#13;
zeugenbedrijf is gestart omdat de toekomst&#13;
van alleen een akkerbouwbedrijf somber werd&#13;
ingezien. Een vergroting van de oppervlakte&#13;
bouwland met slechts 2.16 ha zal, gelet op het&#13;
vorenstaande, het bedrijfsresultaat hooguit in&#13;
geringe mate positief beïnvloeden.&#13;
4. Uit het van de zijde van De Princepeel&#13;
ter zitting van het hof aangevoerde moet&#13;
voorts worden afgeleid, dat de met haar huidige&#13;
bedrijf samenhangende mestreferentie sub&#13;
stantieel hoger is dan 125 kilogram fosfaat per&#13;
ha. Dit betekent dat het eventueel in gebruik&#13;
nemen van de grond in geschil voor haar geen&#13;
vergroting van haar totale mestreferentie zal&#13;
inhouden. De Princepeel heeft daaromtrent&#13;
ook niets gesteld, zulks ondanks het feit dat&#13;
de consequenties, die een afwijzing van het&#13;
onderhavige pachtverlengingsverzoek ten&#13;
aanzien van de mestreferentie heeft, op de&#13;
hiervoor bedoelde zitting nadrukkelijk aan de&#13;
orde zijn geweest. Ten processe moet er derhalve&#13;
van worden uitgegaan dat te dezen als&#13;
voordeel van niet-verlenging van de pachtovereenkomst&#13;
voor De Princepeel de mogelijkheid&#13;
is om - bij gebruik van de grond in&#13;
geschil als bouwland - per jaar een met 2.16 x&#13;
125 = 270 kilogram fosfaat overeenkomende&#13;
hoeveelheid mest meer op eigen land te kunnen&#13;
aanwenden dan thans het geval is.&#13;
5. Voor Van Lith c.s. brengt afwijzing van&#13;
het verlengingsverzoek enerzijds mede het ge&#13;
mis van de directe opbrengst van de onderhavige&#13;
grond; anderzijds raken zij daardoor wel&#13;
een gedeelte van hun mestreferentie kwijt, te&#13;
weten 2.16 x 125 = 270 kilogram fosfaat. Af&#13;
gezien van enig financieel nadeel door een&#13;
iets grotere overschotheffing, zullen betrokkenen&#13;
daardoor gedwongen zijn om een met dat&#13;
verlies van hun mestreferentie overeenkomend&#13;
aantal dieren minder te gaan houden en&#13;
ook hiermede dient rekening te worden ge&#13;
houden bij de bepaling van de voor hen optredende&#13;
gevolgen van een eventuele niet-verlenging&#13;
van de onderhavige pachtovereenkomst.&#13;
Verlies van slachtkuikenplaatsen is&#13;
daarbij minder schadelijk dan verlies van&#13;
mestvarkenplaatsen, weshalve in redelijkheid&#13;
van het eerste moet worden uitgegaan.&#13;
De door Van Lith c.s. aangegeven bedragen&#13;
als inkomensdaling wegens het verlies&#13;
van het gepachte (f 3 300 per jaar) en ten gevolge&#13;
van de vermindering van het aantal&#13;
slachtkuikenplaatsen (f 3 900 per jaar) komen&#13;
het hof, gelet op hetgeen ten aanzien van het&#13;
bedrijf van betrokkenen ten processe is gebleken,&#13;
niet te hoog voor. Dit impliceert, dat afwijzing&#13;
van het verlengingsverzoek voor hen&#13;
zal leiden tot een inkomensdaling van ongeveer&#13;
f 7 200 per jaar. Daarnaast hebben ook&#13;
zij een belang als bedoeld in het slot van&#13;
rechtsoverweging 4, voor grasland zelfs naar&#13;
de norm van 200 kg fosfaat per ha per jaar.&#13;
6. Hoewel de hiervoor genoemde inko&#13;
mensdaling zeker niet is aan te merken als een&#13;
ernstige aantasting van het maatschappelijk&#13;
bestaan van Van Lith c.s., weegt dit nadeel&#13;
wel zwaarder dan het geringe voordeel dat&#13;
voor De Princepeel verbonden is aan het eigen&#13;
gebruik van de grond in geschil. Dit belang&#13;
wordt bovendien nog gerelativeerd door&#13;
de omstandigheid dat De Princepeel heeft&#13;
aangevoerd de onderhavige pachtovereenkomst&#13;
niet in de eerste plaats te hebben opgezegd&#13;
omdat zij het verpachte zelf wil gaan&#13;
gebruiken, maar omdat zij Van Lith c.s. niet&#13;
als goede pachters beschouwt, welk verwijt&#13;
evenwel, zoals hierboven reeds overwogen,&#13;
niet gegrond is.&#13;
Mitsdien dient naar billijkheid de onderhavige&#13;
pachtovereenkomst te worden verlengd&#13;
en wel met een termijn van zes jaar, nu geen&#13;
sprake is van bijzondere omstandigheden die&#13;
tot verlenging met een kortere termijn aanleiding&#13;
zouden moeten zijn.&#13;
Slotsom&#13;
Van Lith c.s. moeten niet-ontvankelijk worden&#13;
verklaard in hun hoger beroep voorzover&#13;
dat is gericht tegen de door de pachtkamer&#13;
van het kantongerecht te Boxmeer tussen partijen&#13;
gegeven beschikking van 6 augustus&#13;
1991. De tegen de door genoemde pachtkamer&#13;
tussen partijen gegeven beschikking van&#13;
3 december 1991 aangevoerde grieven zijn,&#13;
mede gelet op de daarop gegeven toelichting,&#13;
alle grond; die beschikking moet worden vernietigd&#13;
en het verlengingsverzoek van Van&#13;
Lith c.s. moet alsnog worden toegewezen.&#13;
Beslissing&#13;
Het hof, beschikkende in hoger beroep:&#13;
verklaart appellanten niet-ontvankelijk in&#13;
hun hoger beroep, voorzover dat is gericht tegen&#13;
de door de pachtkamer van het kantongerecht&#13;
te Boxmeer tussen hen gegeven&#13;
beschikking van 6 augustus 1991.&#13;
Vernietigt de door die pachtkamer tussen&#13;
partijen gegeven beschikking van 3 december&#13;
1991, waarvan beroep,&#13;
en opnieuw beschikkende:&#13;
verlengt de tussen partijen bestaande&#13;
pachtovereenkomst met betrekking tot de percelen&#13;
grond, kadastraal bekend gemeente&#13;
Mill, Sectie E, nummer 1754, ged., groot&#13;
2.16.00 ha, met een termijn van zes jaar, eindigende&#13;
15 april 1998.</content><legacyfootnotes/><footnotes><footnote/></footnotes><auteurs/><published>1993-06-01 00:00:00</published><modified>1992-02-03 00:00:00</modified><editiondate>1993-06-01</editiondate><htmlpath>https://denhollander.info/artikel/5263</htmlpath></article>
</articles></edition>
<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1990</searchword><id>7067</id><udhid>UDH:TvAR/7067</udhid><titel>'Klaas Leendert Visser jr. / Sjoerd de Vries' (TvAR 1990/4315)</titel><searchwords><searchword>TvAR 2/1990</searchword><searchword>TvAR 1990/4315</searchword><searchword>UDH:TvAR/7067</searchword></searchwords><attachments><attachment><name>1990_nr 2_Rechtspraak_4315.pdf</name><extention>pdf</extention><url>https://denhollander.info/download/6677/ci</url></attachment></attachments><inleiding>Pachtwet, art. 36, 41 en 43&#13;
Nu bij twee in kracht van gewijsde gegane&#13;
vonissen twee afzonderlijke pachtovereenkomsten&#13;
schriftelijk zijn vastgelegd,&#13;
kan er thans niet van worden uitgegaan&#13;
dat er tussen partijen slechts één&#13;
pachtovereenkomst voor beide objecten tezamen&#13;
bestaat.&#13;
In een verzoekschrift-procedure is geen&#13;
plaats voor een verklaring voor recht.&#13;
Het persoonlijk gebruik is voor de zoon&#13;
van de verpachter van overwegende betekenis.&#13;
De verpachter is de vorige verpachter&#13;
binnen zes jaar voor het einde van de&#13;
pachtovereenkomst onder bijzondere titel&#13;
opgevolgd en is niet de echtgenoot, een&#13;
bloed- of aanverwant in de rechte lijn of&#13;
een pleegkind van de vorige verpachter. In&#13;
casu behoeft de vraag of verlies van het gepachte&#13;
een ernstige aantasting van de&#13;
grondslag van het maatschappelijk bestaan&#13;
van de pachter is geen beantwoording, omdat&#13;
het hof op grond van bijzondere omstandigheden&#13;
van het geval aanleiding&#13;
vindt de pachtovereenkomst te verlengen&#13;
tot zes jaar na het einde van het pachtjaar&#13;
waarin de verpachter de vorige verpachter&#13;
is opgevolgd. </inleiding><content>Het gerechtshof te Arnhem, pachtkamer;&#13;
Gezien het op 22 juli 1988 ter griffie van&#13;
het hof ingekomen beroepschrift van Klaas&#13;
Leendert Visser jr., wonende te Ma-rum,&#13;
procureur: mr. D. Knottenbelt, tegen een&#13;
beschikking van de pachtkamer van het&#13;
kantongerecht te Heerenveen van 12 april&#13;
1988 (tussenbeschikking) en tegen een&#13;
beschikking van die zelfde pachtkamer die&#13;
naar het hof op grond van het slot van het&#13;
proces-verbaal van 17 mei 1988 aanneemt&#13;
is gegeven op 21 juni 1988 en op 22 juni&#13;
1988 in afschrift is verzonden aan partijen,&#13;
bij welke laatste beschikking is afgewezen&#13;
het verzoek van appellant tot verlenging van&#13;
de tussen hem als pachter en Sjoerd de&#13;
Vries, wonende te Scherpenzeel, gemeente&#13;
Weststellingwerf, als verpachter bestaande&#13;
en behoudens verlenging op 30 september&#13;
1988 eindigende pachtovereenkomst&#13;
betreffende een aantal percelen grasland te&#13;
Delfstrahuizen, kadastraal bekend&#13;
gemeente Sint Johannesga, sectie D, nrs.&#13;
2518, 2520, 2669, 2670, 2895, 2896, 2897,&#13;
2898, 2900, 2902, 2903, 2905, 2906, 2908,&#13;
2750, 2754, 2978, 2885 en 2537, totaal&#13;
groot 21.13.30 ha, met ambtshalve bepaling&#13;
dat de verpachter aan de pachter een&#13;
bedrag van ƒ 100 000,- zal moeten betalen&#13;
indien later mocht blijken dat de wil van de&#13;
verpachter om het ten processe bedoelde&#13;
land aan zijn zoon Minne de Vries in gebruik&#13;
te geven in werkelijkheid niet aanwezig&#13;
is geweest;&#13;
Mede gezien het op 23 augustus 1988 ter&#13;
griffie ingekomen verweerschrift van de&#13;
verpachter, procureur: mr. J.W. Bax, alsmede&#13;
de overige stukken, waaronder een&#13;
fotocopie van de beschikkingen, waarvan&#13;
beroep;&#13;
Gelet op de behandeling van het hoger beroep&#13;
ter zitting van het hof van 3 februari&#13;
1989, waarbij aanwezig waren appellant in&#13;
persoon, vergezeld door zijn vader en bijgestaan&#13;
door mr. J.G. Miedema, advocaat&#13;
te Heerenveen, alsmede geïntimeerde in&#13;
persoon, vergezeld door zijn zoon Minne&#13;
de Vries en bijgestaan door mr. C. J. Groenewegen,&#13;
advocaat te Heer en veen;&#13;
Overweegt:&#13;
De pachtkamer van het kantongerecht&#13;
heeft voormelde beschikking van 21 juni&#13;
1988 gegeven uit overweging in hoofdzaak&#13;
dat het voornemen van de verpachter om&#13;
het verpachte aan zijn zoon Minne in gebruik&#13;
te geven, zowel serieus als uitvoerbaar&#13;
is te achten en het gebruik van het&#13;
land voor die zoon van overwegende betekenis&#13;
is, weshalve het verlengingsverzoek&#13;
moet worden afgewezen en de vraag of de&#13;
grondslag van het maatschappelijk bestaan&#13;
van de pachter door verlies van het gepachte&#13;
ernstig zal worden aangetast, niet meer&#13;
aan de orde komt.&#13;
Appellant heeft de volgende grieven aangevoerd:&#13;
I. Ten onrechte overweegt de pachtkamer&#13;
van het kantongerecht te Heerenveen&#13;
in haar tussenbeschikking van 14 (bedoeld&#13;
is kennelijk 12) april 1988, dat het betoog&#13;
van appellant verworpen moet worden, dat&#13;
het in casu gaat om verpachting van lande&#13;
rijen deel uitmakend van de hoeve te Marum&#13;
en waarvoor volgens appellant een&#13;
wettelijke pachttermijn van 12 jaar geldt.&#13;
Appellant heeft op grond daarvan geconcludeerd,&#13;
dat de pachtkamer van het kan&#13;
tongerecht te Heerenveen ten deze onbevoegd&#13;
is. Ten onrechte heeft voormelde&#13;
pachtkamer dat betoog verworpen.&#13;
II. Ten onrechte wordt in de bestreden&#13;
beschikking van 22 juni 1982 (bedoeld is&#13;
kennelijk: 21 juni 1988) overwogen, dat ge&#13;
bleken is dat geïntimeerde - aangesproken&#13;
als borg - intussen genoodzaakt is geweest&#13;
de kalvermesterij van zijn zoon Minne te&#13;
kopen en dat hij deze inmiddels heeft kun&#13;
nen verkopen. Daarbij wordt er tevens ten&#13;
onrechte van uitgegaan dat Minne een&#13;
nieuwe start als ondernemer wil maken in&#13;
de schapenhouderij, alsmede de overige in&#13;
overweging 2 van die beschikking gestelde&#13;
feiten en omstandigheden;&#13;
met verzoek de beschikkingen, waarvan&#13;
beroep, te vernietigen en primair uit te&#13;
spreken, dat de pachtkamer van het kantongerecht&#13;
te Heerenveen niet bevoegd was&#13;
kennis te nemen van het door appellante&#13;
destijds ingediende verlengingsverzoek, althans&#13;
appellant in dat verzoek niet-ontvankelijk&#13;
diende te verklaren, subsidiair uit te&#13;
spreken dat de onderhavige pachtovereenkomst wordt verlengd met een termijn van&#13;
6 jaren en meer subsidiair die pachtovereenkomst&#13;
te verlengen met een door het hof&#13;
te bepalen termijn.&#13;
De mondelinge behandeling:&#13;
Ter zitting van het hof is niet of onvoldoende&#13;
weersproken verklaard (zakelijk weergegeven):&#13;
door de pachter:&#13;
dat hij 26 jaar is, op 11 februari 1987 is gehuwd&#13;
en sindsdien in Sebaldeburen woont,&#13;
maar nog steeds de hoeve te Marum exploiteert:&#13;
dat hij het diploma van de LTS en&#13;
van de MLS bezit; dat zijn bedrijf ongeveer&#13;
40 ha groot is, waarvan sinds oktober 1987&#13;
2 ha eigendom is, terwijl de rest wordt gepacht;&#13;
dat hij 42 stuks melkvee heeft, alsmede&#13;
8 kalveren, 10 a 12 stuks jongvee en&#13;
25 schapen; dat hij beschikt over drie veeschuren&#13;
met ruimte voor respectievelijk 60,&#13;
20 en 15 stuks vee, alsmede over een kleine&#13;
schuur; dat zijn melkquotum voor het&#13;
melkjaar 1988/1989 12 000 kg is; dat de afstand&#13;
van zijn bedrijfsgebouwen tot het&#13;
land in geschil ongeveer 55 km is; dat hij in&#13;
1987 ongeveer 10 ha land heeft verkocht&#13;
met daarbij een melkquotum van 180 000&#13;
kg, zulks vanwege de met die verkoop te&#13;
behalen opbrengst; dat het land in geschil&#13;
er goed bij ligt en hij het niet eens is met de&#13;
inhoud van het ter zake door H.E. Scheltinga&#13;
te Oldeholtpade uitgebrachte rapport&#13;
van 13 mei 1988; dat het op zijn bedrijf be&#13;
trekking hebbende boekhoudoverzicht&#13;
over het jaar 1987 nog niet klaar is, maar&#13;
de winst in dat jaar lager is geweest dan in&#13;
1986;&#13;
door de zoon van de verpachter, Minne de&#13;
Vries:&#13;
dat zijn vader 53 jaar is en hij zelf 29 jaar;&#13;
dat hij gehuwd is en drie kinderen heeft van&#13;
respectievelijk 5, 2 en 1 jaar; dat hij het diploma&#13;
heeft van de MAVO-4 en van de&#13;
MLS; dat hij eerst een varkens- en kalvermesterij&#13;
te Gersloot exploiteerde, maar deze&#13;
wegens te grote verliezen op 31 maart&#13;
1988 is verkocht; dat hij nu in Luttelgeest&#13;
woont, daar op grond van een mondelinge&#13;
pachtovereenkomst 1.75.20 ha grond in ge&#13;
bruik heeft en voorts beschikt over twee&#13;
schuren van 5 x 15 respectievelijk 8 x 15 m&#13;
voor het stallen van zijn schapen; dat de afstand&#13;
van daar naar het land in geschil ongeveer&#13;
20 km is; dat hij ongeveer 175 fokooien&#13;
en 12 ramlammeren heeft; dat hij de&#13;
grond in geschil wil gaan gebruiken voor de&#13;
schapenhouderij en zijn schapen thans&#13;
hoofdzakelijk bij derden zijn ondergebracht,&#13;
te weten op dit moment 52 stuks bij&#13;
Van der Vegt te Ossenzijl, 48 stuks bij De&#13;
Vries te Gersloot, 50 stuks bij Tolboom te&#13;
Luxwoude en 28 stuks bij Bakker te Luxwoude;&#13;
dat hij van 30 mei 1988 tot 10 oktober&#13;
1988 bij het loon- en spuitbedrijf Vissers&#13;
te Marknesse heeft gewerkt, maar nu&#13;
buiten zijn eigen bedrijf geen werk heeft en&#13;
een uitkering van ƒ 280,- netto per week&#13;
ontvangt;&#13;
Vervolgens hebben de raadslieden de&#13;
standpunten van de partijen nog nader toegelicht.&#13;
Het oordeel van het hof:&#13;
1. De onderhavige pachtovereenkomst is&#13;
op vordering van de pachter bij vonnis van&#13;
de pachtkamer van het kantongerecht te&#13;
Heerenveen van 16 februari 1982 schriftelijk&#13;
vastgelegd; verpachter was toen zijn&#13;
vader. Aangezien alleen de onderhavige&#13;
grond voorwerp was en is van deze pachtovereenkomst,&#13;
was en is er sprake van een&#13;
pachtovereenkomst voor los land. Hieraan&#13;
doet niet af dat destijds ook sprake was&#13;
van een eveneens tussen de pachter en zijn&#13;
vader bestaande pachtovereenkomst met&#13;
betrekking tot een hoeve te Marum met&#13;
17.30.35 ha grond, die gelijktijdig en tezamen&#13;
met de litigieuze grond door de vader&#13;
van de pachter aan deze is verpacht. De&#13;
pachter heeft immers zelf bij afzonderlijke&#13;
vorderingen bij twee verschillende pachtkamers&#13;
schriftelijke vastlegging van een pachtovereenkomst&#13;
met betrekking tot de hoeve&#13;
te Marum respectievelijk van een pachtovereenkomst&#13;
met betrekking tot de litigieuze&#13;
grond verzocht en verkregen; tegen&#13;
de betreffende vonnissen is door geen van&#13;
de beide daarbij betrokken partijen enig&#13;
rechtsmiddel aangevoerd. Een en ander&#13;
brengt mede, dat bij twee in kracht van gewijsde&#13;
gegane vonnissen twee afzonderlijke&#13;
pachtovereenkomsten schriftelijk zijn vastgelegd&#13;
als zijnde het tussen de betreffende&#13;
partijen overeengekomene en de pachter&#13;
kan, nu zulks noch op een (wijzigings)overeenkomst noch op de wet is gegrond, niet&#13;
met succes aanvoeren dat ervan moet worden&#13;
uitgegaan alsof er tussen partijen één&#13;
pachtovereenkomst voor de beide genoemde&#13;
objecten tezamen bestaat.&#13;
2. Uit het vorenstaande volgt, dat met&#13;
betrekking tot de ten processe bedoelde&#13;
grond de daarvoor geldende wettelijke&#13;
duur van de pachtovereenkomst zes jaar&#13;
was, behoudens verlenging eindigend op 30&#13;
september 1988. De door de verpachter ge&#13;
dane opzegging van die pachtovereenkomst&#13;
bij aangetekende brief van 6 februari 1987&#13;
was derhalve niet ontijdig en de pachter is&#13;
in zijn op 6 maart 1987 ter griffie van de&#13;
pachtkamer van het kantongerecht ingeko&#13;
men verlengingsverzoek terecht ontvangen.&#13;
Evenzeer volgt uit het hiervoor overwogene&#13;
dat de pachtkamer van het kantongerecht&#13;
te Heerenveen zich terecht bevoegd heeft&#13;
geacht van dat verlengingsverzoek kennis&#13;
te nemen nu de litigieuze grond binnen&#13;
haar rechtsgebied is gelegen. De tegen de&#13;
tussenbeschikking van genoemde pachtka&#13;
mer van 14 april 1988 gerichte grief I is der&#13;
halve ongegrond.&#13;
3. Ter zitting van het hof heeft de raads&#13;
man van de pachter verzocht om een ver&#13;
klaring voor recht dat te dezen sprake is&#13;
van een pachtovereenkomst met betrekking&#13;
tot een hoeve. Te dien aanzien overweegt&#13;
het hof, dat in een verzoekschriftprocedure&#13;
als de onderhavige geen plaats is voor het&#13;
geven van een verklaring voor recht en&#13;
reeds daarom gaat het hof aan dit verzoek&#13;
voorbij. Ten overvloede wordt voorts ver&#13;
wezen naat hetgeen hierboven reeds is over&#13;
wogen.&#13;
4. Gelet op de daaromtrent door de ver&#13;
pachter ten processe geproduceerde gegevens,&#13;
is het hof van oordeel dat hij in vol&#13;
doende mate aannemelijk heeft gemaakt,&#13;
dat de varkens- en kalvermesterij die Minne&#13;
de Vries, de zoon van de verpachter, tot&#13;
het begin 1988 heeft geëxploiteerd, wegens&#13;
te grote verliezen moest worden verkocht,&#13;
alsmede dat de verpachter, aangesproken&#13;
als borg voor genoemde zoon, dat bedrijf&#13;
moest kopen en vervolgens met een groot&#13;
verlies weer heeft verkocht. Bedoeld bedrijf&#13;
speelt daarom bij de beslissing op het&#13;
onderhavige pachtverlengingsverzoek geen&#13;
rol meer.&#13;
Minne de Vries, de zoon van de verpachter,&#13;
aan wie laatstgenoemde het verpachte&#13;
voor een tot de landbouw betrekkelijk doel&#13;
in gebruik wil geven, beschikt momenteel&#13;
slechts over 1.75.20 ha grond. Dit is ten&#13;
enenmale onvoldoende voor het weiden&#13;
van de schapen, die hij - naar uit zijn gedetailleerde&#13;
opgave ter zitting van het hof&#13;
voldoende aannemelijk is geworden -&#13;
thans reeds bezit, laat staan voor het aantal&#13;
schapen dat hij voornemens is te gaan houden,&#13;
zoals dit laatste blijkt uit de aan het&#13;
hof overgelegde prognose van 25 augustus&#13;
1988. Bovendien heeft hij geen andere inkomsten&#13;
uit beroep of bedrijf meer dan&#13;
zijn huidige schapenhouderij. Voornoemde&#13;
omstandigheden brengen naar het oordeel&#13;
van het hof mede, dat het voorgenomen eigen&#13;
gebruik van het verpachte door de&#13;
zoon van de verpachter voor deze van overwegende&#13;
betekenis is.&#13;
5. De pachter heeft nog aangevoerd, dat&#13;
verlies van het gepachte de grondslag van&#13;
zijn maatschappelijk betaan ernstig aantast&#13;
en dat, nu daarbij komt dat de huidige ver&#13;
pachter de vorige verpachter binnen zes&#13;
jaar voor het einde van de pachtovereenkomst&#13;
onder bijzondere titel is opgevolgd&#13;
en niet de echtgenoot, een bloed- of aan&#13;
verwant in de rechte lijn of een pleegkind&#13;
van de vorige verpachter is, ingevolge artikel&#13;
43, lid 1, der Pachtwet de pachtovereenkomst&#13;
in elk geval met één jaar moet&#13;
worden verlengd. Voor het geval het hof&#13;
van oordeel mocht zijn dat verlies van het&#13;
verpachte de grondslag van het maatschap&#13;
pelijk bestaan van de pachter niet ernstig&#13;
aantast, verzoekt hij op grond van lid 2 van&#13;
genoemd wetsartikel om zulk een verlenging&#13;
van de pachtovereenkomst.&#13;
6. Het hof overweegt te dezen, dat, ook,&#13;
indien verlies van het gepachte voor de&#13;
pachter geen ernstige aantasting van de&#13;
grondslag van zijn maatschappelijk bestaan&#13;
betekent, aanleiding bestaat de&#13;
pachtovereenkomst te verlengen tot zes&#13;
jaar na het einde van het pachtjaar, waarin&#13;
de verpachter de vorige verpachter is opgevolgd&#13;
- dus tot 30 september 1989 -, nu&#13;
het niet-verlengen van de pachtovereenkomst&#13;
zou medebrengen dat deze bijna een&#13;
half jaar geleden al zou zijn geëindigd, het&#13;
geen het hof, mede in aanmerking genomen&#13;
dat het om meer dan de helft van de&#13;
tot het bedrijf van de pachter behorende grond gaat, alsmede dat dan wellicht nog&#13;
een verrekening tussen partijen zou moeten&#13;
plaats vinden voor het gebruik gedurende&#13;
de inmiddels na 30 september 1988 verstreken&#13;
periode, een onwenselijke consequentie&#13;
acht. Tevens zal het hof, gelet op artikel&#13;
43, lid 3, laatste zin, der Pachtwet bepalen&#13;
dat verdere verlenging van de pachtovereenkomst&#13;
niet mogelijk zal zijn.&#13;
De tegen de beschikking van de pachtkamer&#13;
van het kantongerecht te Heerenveen&#13;
van 21 juni 1988 aangevoerde grief II is&#13;
derhalve gedeeltelijk gegrond.&#13;
7. Gelet op de omvang van het litigieuze&#13;
pachtobject en in aanmerking genomen de&#13;
overige ter zake relevante omstandigheden,&#13;
acht het hof termen aanwezig om ambtshalve&#13;
het bedrag, dat de verpachter aan de&#13;
pachter moet betalen in geval later mocht&#13;
blijken dat de wil om het verpachte persoonlijk&#13;
in gebruik te nemen in werkelijkheid&#13;
niet aanwezig is geweest, te bepalen op&#13;
ƒ 250 000,-.&#13;
De slotsom:&#13;
De tussenbeschikking van 12 april 1988,&#13;
waarvan beroep, moet worden bevestigd.&#13;
De eindbeschikking van 21 juni 1988,&#13;
waarvan beroep, moet worden vernietigd&#13;
en de onderhavige pachtovereenkomst&#13;
moet worden verlengd met één jaar, met&#13;
bepaling van het in artikel 44, lid 3, der&#13;
Pachtwet bedoelde bedrag op ƒ 250 000,-.&#13;
Beschikkende in hoger beroep: Bevestigt&#13;
de beschikking van de pachtka-mer van&#13;
het kantongerecht te Heerenveen van 12&#13;
april 1988, waarvan beroep.&#13;
Vernietigt de beschikking van genoemde&#13;
pachtkamer van 21 juni 1988, waarvan beroep,&#13;
en te dien aanzien opnieuw beschikkende:&#13;
Verlengt de ten processe bedoelde pachtovereenkomst&#13;
met één jaar, eindigend op&#13;
30 september 1989.&#13;
Bepaalt dat verdere verlenging van die&#13;
pachtovereenkomst niet mogelijk zal zijn.&#13;
Bepaalt, dat de verpachter aan de pachter&#13;
een bedrag van ƒ 250 000,- zal moeten&#13;
betalen, indien later mocht blijken dat de&#13;
wil van de verpachter om de litigieuze&#13;
grond aan zijn zoon Minne de Vries in gebruik&#13;
te geven in werkelijkheid niet aanwezig&#13;
is geweest.</content><legacyfootnotes/><footnotes><footnote/></footnotes><auteurs>Mrs. Kok, Rombach, Knottnerus, hr. De&#13;
Wolf, ir. Pape</auteurs><published>1990-02-01 00:00:00</published><modified>1990-02-01 00:00:00</modified><editiondate>1990-02-01</editiondate><htmlpath>https://denhollander.info/artikel/7067</htmlpath></article>
</articles></edition>
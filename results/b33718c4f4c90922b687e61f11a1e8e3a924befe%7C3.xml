<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2008</searchword><id>7587</id><udhid>UDH:TvAR/7587</udhid><titel>Verhoef/Swellengrebel (TvAR 2008/5475)</titel><searchwords><searchword>TvAR 11/2008</searchword><searchword>TvAR 2008/5475</searchword><searchword>UDH:TvAR/7587</searchword></searchwords><attachments><attachment><name>TAR2008_11Rechtspraak_5475.pdf</name><extention>pdf</extention><url>https://denhollander.info/download/7069/ci</url></attachment></attachments><inleiding>Tussen (de rechtsvoorgangers van) partijen bestaat een lange&#13;
pachtrelatie. Voorafgaand aan de inwerkingtreding van het&#13;
nieuwe recht wordt door verpachters een kennisgeving van&#13;
niet-verlenging als bedoeld in art. 36, tweede lid, van de&#13;
Pachtwet uitgebracht en wordt door de pachter (tijdig) om&#13;
verlenging verzocht als bedoeld in art. 36, derde lid, van de&#13;
Pachtwet. Beoordeling naar oud recht. Kennisgeving van&#13;
niet-verlenging rechtsgeldig. Geen sprake van een bedrijfsvoering&#13;
in strijd met hetgeen een goed pachter betaamt in&#13;
de zin van art. 39 Pachtwet. Hierbij is volgens het hof tevens&#13;
van belang dat verpachters zelf ernstig in hun onderhoudsverplichting&#13;
tekortschieten. Een verpachter die zelf&#13;
het onderhoud van het gepachte verwaarloost, kan niet dezelfde&#13;
eisen aan de bedrijfsvoering van de pachter stellen als&#13;
de verpachter voor wie dat niet geldt. Verder geldt dat het&#13;
gepachte een oude hoeve betreft, met (veel) te weinig grond&#13;
om er een modern landbouwbedrijf te kunnen voeren. Ook&#13;
dat brengt volgens het hof mee dat redelijkerwijs aan de&#13;
bedrijfsvoering door pachter niet al te hoge eisen kunnen</inleiding><content>om een aanzegging niet-verlenging te doen. De grief&#13;
faalt dus ook op dit punt.&#13;
5.17. De slotsom luidt dat de grieven falen. Pauwels-De&#13;
Winne zal niet-ontvankelijk worden verklaard in het&#13;
incidenteel appel. Pauwels c.s. zal als de in het ongelijk&#13;
gestelde partij worden veroordeeld in de kosten&#13;
van het incidenteel appel. De beschikking zal worden&#13;
bevestigd.&#13;
6. De beslissing&#13;
Het hof, recht doende in hoger beroep:&#13;
bevestigt de beschikking van de rechtbank Middelburg, sector&#13;
kanton, locatie Terneuzen van 6 februari 2008;&#13;
veroordeelt Govaert-Walrave in de kosten van het principaal&#13;
appel, tot aan deze uitspraak aan de zijde van Pauwels&#13;
c.s. begroot op € 1.788,00 voor salaris overeenkomstig het&#13;
liquidatietarief en op € 254,00 voor griffierecht;&#13;
verklaart Pauwels-De Winne niet-ontvankelijk in het incidenteel&#13;
appel;&#13;
veroordeelt Pauwels c.s. in de kosten van het incidenteel&#13;
appel, tot aan deze uitspraak aan de zijde van Govaert-Walrave&#13;
begroot op € 894,00 voor salaris overeenkomstig het&#13;
liquidatietarief.&#13;
5475&#13;
Gerechtshof Arnhem, sector civiel recht, 14 oktober 2008,&#13;
zaaknummer 200.003.971 (Verhoef/Swellengrebel)&#13;
(mrs. W.L. Valk, A. Smeeïng-van Hees en J.K.B. van Daalen,&#13;
en de raden ing. L.L.M. de Lorijn en ir. H. Rogaar)&#13;
Pacht. Oud recht. Kennisgeving niet-verlenging. Verzoek&#13;
verlenging pachtovereenkomst. Bedrijfsvoering zoals een&#13;
goed pachter betaamt. Afweging naar billijkheid.&#13;
[Pachtwet, art. 9, 34, 36, 38, 39, 55; Burgerlijk Wetboek,&#13;
art. 7: 367, 7:368, 7:369, 7:370; Overgangswet Nieuw BW,&#13;
art. 74; Wetboek van Burgerlijk Rechtsvordering, art.&#13;
1019q]&#13;
Tussen (de rechtsvoorgangers van) partijen bestaat een lange&#13;
pachtrelatie. Voorafgaand aan de inwerkingtreding van het&#13;
nieuwe recht wordt door verpachters een kennisgeving van&#13;
niet-verlenging als bedoeld in art. 36, tweede lid, van de&#13;
Pachtwet uitgebracht en wordt door de pachter (tijdig) om&#13;
verlenging verzocht als bedoeld in art. 36, derde lid, van de&#13;
Pachtwet. Beoordeling naar oud recht. Kennisgeving van&#13;
niet-verlenging rechtsgeldig. Geen sprake van een bedrijfsvoering&#13;
in strijd met hetgeen een goed pachter betaamt in&#13;
de zin van art. 39 Pachtwet. Hierbij is volgens het hof tevens&#13;
van belang dat verpachters zelf ernstig in hun onderhoudsverplichting&#13;
tekortschieten. Een verpachter die zelf&#13;
het onderhoud van het gepachte verwaarloost, kan niet dezelfde&#13;
eisen aan de bedrijfsvoering van de pachter stellen als&#13;
de verpachter voor wie dat niet geldt. Verder geldt dat het&#13;
gepachte een oude hoeve betreft, met (veel) te weinig grond&#13;
om er een modern landbouwbedrijf te kunnen voeren. Ook&#13;
dat brengt volgens het hof mee dat redelijkerwijs aan de&#13;
bedrijfsvoering door pachter niet al te hoge eisen kunnen&#13;
worden gesteld (r.o. 4.11). Ook ter zake van de afweging&#13;
naar billijkheid als bedoeld in art. 38 Pachtwet weegt voor&#13;
het hof het belang van pachter bij een voortzetting van de&#13;
exploitatie van het gepachte het zwaarst (r.o. 4.15 t/m&#13;
4.18).&#13;
Beschikking van de pachtkamer inzake:&#13;
Rutgerus Johannes Gerardus Verhoef,&#13;
wonende te Achterveld, gemeente Barneveld,&#13;
appellant in het principaal beroep,&#13;
verweerder in het incidenteel beroep,&#13;
advocaat: mr. F.J. Boom,&#13;
tegen:&#13;
1. Henriëtte Elisabeth Swellengrebel,&#13;
wonende te Den Haag,&#13;
2. Maurits Adriaan Swellengrebel,&#13;
wonende te Den Haag,&#13;
geïntimeerden in het principaal beroep,&#13;
appellanten in het incidenteel beroep,&#13;
advocaat: mr. D.M.H.M. van Dijk.&#13;
1. Het geding in eerste aanleg&#13;
Voor het geding in eerste aanleg verwijst het hof naar de inhoud&#13;
van de beschikking van 27 februari 2008, die de&#13;
pachtkamer van de rechtbank Arnhem, sector kanton, locatie&#13;
Wageningen, tussen appellant in het principaal beroep&#13;
(hierna ook te noemen: Verhoef ) als verzoeker en geïntimeerden&#13;
in dat beroep (hierna ook te noemen: Swellengrebel&#13;
c.s.) als verweerders heeft gegeven. Van genoemde beschikking&#13;
is een fotokopie aan deze beschikking gehecht.&#13;
2. Het geding in hoger beroep&#13;
2.1. Verhoef is bij ter griffie van het hof op 27 maart 2008&#13;
binnengekomen beroepschrift tegen genoemde beschikking&#13;
in beroep gekomen. Daarbij heeft hij vijf&#13;
grieven tegen de bestreden beschikking opgeworpen,&#13;
heeft hij bewijs aangeboden, heeft hij een aantal&#13;
nieuwe producties in het geding gebracht en heeft hij&#13;
geconcludeerd dat het hof bij beschikking, voor zover&#13;
de wet zulks toelaat uitvoerbaar bij voorraad, het&#13;
hoger beroep gegrond zal verklaren, de bestreden beschikking&#13;
zal vernietigen en opnieuw recht doende:&#13;
primair: het verzoek tot verlenging niet-ontvankelijk&#13;
zal verklaren om reden dat de opzegging nietig is,&#13;
onder bepaling dat de pacht voor onbepaalde tijd&#13;
loopt;&#13;
althans subsidiair: het verzoek tot verlenging van de&#13;
pacht toe zal wijzen en de pacht met de wettelijke&#13;
duur zal verlengen, althans met een duur die het hof&#13;
vermeent te behoren;&#13;
primair en subsidiair: kosten rechtens.&#13;
2.2. Bij ter griffie van het hof op 6 mei 2008 binnengekomen&#13;
verweerschrift hebben Swellengrebel c.s. de grieven&#13;
bestreden, hebben zij in incidenteel beroep één&#13;
grief tegen de bestreden beschikking opgeworpen en&#13;
hebben zij geconcludeerd dat het hof, bij beschikking&#13;
uitvoerbaar bij voorraad, de bestreden beschikking&#13;
Nr. 11 - november 2008 Tijdschrift voor AGRARISCH RECHT 473&#13;
Rechtspraak 5475&#13;
uitsluitend voor wat de tenaamstelling van de verpachters&#13;
betreft zal vernietigen en opnieuw beschikkende&#13;
zal bepalen dat Henriëtte Elisabeth Swellengrebel&#13;
en Maurits Adriaan Swellengrebel, beiden wonende&#13;
te Den Haag, als verpachters en procespartij&#13;
worden aangemerkt, en de bestreden beschikking&#13;
voor het overige, voor zoveel nodig met wijziging&#13;
en/of aanvulling van gronden zal bevestigen, met veroordeling&#13;
van Verhoef in de kosten van het hoger beroep.&#13;
2.3. Bij ter griffie van het hof op 30 mei 2008 binnengekomen&#13;
verweerschrift in incidenteel appel heeft Verhoef&#13;
ter zake van de grief in het incidenteel beroep&#13;
verweer gevoerd en heeft hij geconcludeerd dat het&#13;
hof Swellengrebel c.s. in hun incidenteel beroep nietontvankelijk&#13;
zal verklaren, althans dat beroep ongegrond&#13;
zal verklaren en de bestreden beschikking in&#13;
zoverre ongewijzigd in stand zal laten, een en ander&#13;
kosten rechtens.&#13;
2.4. De mondelinge behandeling heeft plaatsgevonden op&#13;
22 september 2008. Ter zitting zijn verschenen appellant,&#13;
vergezeld door onder meer mr. G.J.M. de Jager,&#13;
advocaat te Rotterdam, en geïntimeerde sub 2 vergezeld&#13;
door onder meer mr. Van Dijk voornoemd en&#13;
ing. G.G. van Sijpveld, rentmeester. Mr. De Jager&#13;
voornoemd heeft voorafgaand aan de zitting, te weten&#13;
op 10 september 2008, aan de wederpartij en het hof&#13;
een aantal nieuwe producties gezonden. Desgevraagd&#13;
heeft mr. Van Dijk voornoemd ter zitting meegedeeld&#13;
dat hij voldoende heeft kennisgenomen van die producties&#13;
en dat hij instemt met het in het geding brengen&#13;
van die producties zonder nadere maatregel door&#13;
het hof.&#13;
2.5. Ingevolge een ter zitting met partijen gemaakte afspraak&#13;
hebben de leden van deze kamer mr. J.K.B.&#13;
van Daalen en ir. H. Rogaar, vergezeld van de griffier,&#13;
op 22 september 2008 de situatie ter plaatse in ogenschouw&#13;
genomen. Op een vraag van mr. Van Daalen&#13;
aan de advocaten van partijen of zij zich naar aanleiding&#13;
van hetgeen bij die gelegenheid zichtbaar was&#13;
per brief wilden uitlaten, hebben beide advocaten&#13;
ontkennend geantwoord.&#13;
2.6. Het hof heeft beschikking bepaald op heden.&#13;
3. De vaststaande feiten&#13;
3.1. Tussen partijen staan in hoger beroep als enerzijds gesteld&#13;
en anderzijds erkend dan wel niet of onvoldoende&#13;
weersproken en op grond van de in zoverre&#13;
niet bestreden inhoud van overgelegde producties, de&#13;
navolgende feiten vast.&#13;
3.2. Tussen de rechtsvoorgangers van partijen bestond generaties&#13;
lang een (mondelinge) pachtovereenkomst&#13;
met betrekking tot de hoeve ‘Het Zwaantje’, Achterveldseweg&#13;
32 Achterveld, gemeente Barneveld.&#13;
3.3. Deze pachtovereenkomst is op schrift gesteld op 31&#13;
maart 1971, op 2 juni 1971 bij de Grondkamer te&#13;
Gelderland ingekomen en door die kamer goedgekeurd&#13;
op 7 juli 1971. Volgens deze overeenkomst behoorde&#13;
tot het gepachte in totaal 8.13.35 ha land,&#13;
nam de pacht aan op 31 maart 1971 en eindigde de&#13;
overeenkomst op 21 februari 1983, waarbij het tijdvak&#13;
van 31 maart 1971 tot 22 februari 1972 voor een&#13;
vol pachtjaar werd gerekend.&#13;
3.4. Ingaande 22 februari 1989 is Verhoef bij pachtwijzigingsovereenkomst&#13;
van 22 februari 1989 als pachter&#13;
in de plaats getreden van zijn vader.&#13;
3.5. Op 28 december 2005 heeft de toenmalige verpachter,&#13;
J.H.W. Swellengrebel, het gepachte in eigendom&#13;
overdragen aan zijn kinderen, Swellengrebel c.s.&#13;
3.6. Bij brief van 5 januari 2007 heeft de rentmeester van&#13;
Swellengrebel c.s. aan Verhoef onder meer het volgende&#13;
geschreven:&#13;
‘Hierbij bericht ik u de pachtovereenkomst tussen&#13;
J.H.W. Swellengrebel, mede namens zijn beide kinderen&#13;
als verpachter en u als pachter van de boerderij ’t&#13;
Zwaantje te stuiten overeenkomstig art. 36 van de&#13;
Pachtwet per 22 februari 2008. Het betreft de pachtovereenkomst&#13;
d.d. 31 maart 1971, bij de Grondkamer&#13;
geregistreerd onder 1754/1971 betreffende de&#13;
boerderij ’t Zwaantje met een oppervlakte van&#13;
8.13.35 ha, thans met 7.99.35 ha.’&#13;
Deze brief heeft Verhoef uit handen van de rentmeester&#13;
ontvangen.&#13;
3.7. Op 28 maart 2007 heeft de pachtkamer in eerste aanleg&#13;
op verzoek van Swellengrebel c.s. het gepachte bezichtigd.&#13;
Het proces-verbaal van die bezichtiging vermeldt&#13;
onder meer:&#13;
‘Mede in aanmerking nemende de lange pachtrelatie&#13;
tussen de families van beide partijen (een relatie van&#13;
meer dan 200 jaren) ziet de pachtkamer geen aanleiding&#13;
een formele aanwijzing te gegeven als bedoeld in&#13;
art. 55 van de Pachtwet, zij het dat de pachtkamer&#13;
Verhoef wel in overweging geeft het nodige op te ruimen&#13;
opdat het gepachte een meer ordelijke indruk zal&#13;
maken dan tijdens de bezichtiging het geval was.’&#13;
4. De motivering van de beslissing in hoger beroep&#13;
4.1. Het eerste blad van de bestreden beschikking vermeldt&#13;
de naam van J.H.W. Swellengrebel als verweerder.&#13;
Het hof beschouwt die vermelding als een kennelijke&#13;
vergissing. De bestreden beschikking moet aldus&#13;
worden gelezen dat Swellengrebel c.s. de verweerders&#13;
zijn. Zij zijn immers thans eigenaren en verpachters.&#13;
Op dezelfde grond moeten Swellengrebel c.s. in hoger&#13;
beroep worden aangemerkt als de geïntimeerden in&#13;
het principaal beroep en niet mede J.H.W. Swellengrebel.&#13;
Gelet op het voorgaande hebben Swellengrebel&#13;
c.s. geen belang meer bij behandeling van de grief in&#13;
het incidenteel beroep en zijn zij in dat beroep nietontvankelijk.&#13;
4.2. Per 1 september 2007 is met de art. 7:311 e.v. Burgerlijk&#13;
Wetboek een nieuwe wettelijke regeling van de&#13;
pacht in werking getreden en is de Pachtwet vervallen.&#13;
Aan de orde is de vraag of het geschil tussen partijen&#13;
naar oud dan wel naar nieuw recht dient te worden&#13;
beslist.&#13;
4.3. Kenmerkend voor het onderhavige geval is dat voorafgaand&#13;
aan de inwerkingtreding van het nieuwe&#13;
recht door verpachters een kennisgeving van niet-verlenging&#13;
als bedoeld in het tweede lid van art. 36&#13;
Nr. 11 - november 2008 Tijdschrift voor AGRARISCH RECHT 474&#13;
5475 Rechtspraak&#13;
Pachtwet is uitgebracht en dat eveneens daaraan voorafgaand&#13;
door de pachter tijdig om verlenging is verzocht&#13;
als bedoeld in het derde lid van dat artikel.&#13;
4.4. Het nieuwe recht met betrekking tot de verlenging&#13;
van een pachtovereenkomst verschilt wezenlijk van&#13;
het oude, niet alleen wat betreft de toepasselijke regels&#13;
van procesrechtelijke aard, maar ook wat betreft de&#13;
materiële regels aan de hand waarvan het geschil dient&#13;
te worden beslist. Art. 7:367 Burgerlijk Wetboek&#13;
voorziet in opzegging door de verpachter, welke opzegging&#13;
volgens art. 7:368 Burgerlijk Wetboek – anders&#13;
dan de kennisgeving van niet-verlenging van art.&#13;
36 Pachtwet – op straffe van nietigheid gronden dient&#13;
te vermelden. Art. 7:369 Burgerlijk Wetboek houdt&#13;
in dat, indien de pachter zich binnen zes weken met&#13;
opgave van redenen tegen de opzegging verzet, het&#13;
aan de verpachter is om – op de gronden vermeld in&#13;
de opzegging – te vorderen (het gaat hier dus om een&#13;
dagvaardingsprocedure) dat de rechter het tijdstip zal&#13;
vaststellen waarop de overeenkomst zal eindigen. De&#13;
art. 7:370 e.v. Burgerlijk Wetboek voorzien vervolgens&#13;
in een beoordeling van deze vordering op basis&#13;
van regels die niet alleen wat betreft hun systematiek&#13;
maar deels ook inhoudelijk belangrijk verschillen van&#13;
de regeling van de art. 38 e.v. Pachtwet.&#13;
4.5. Volgens het eerste lid van art. 74 Overgangswet&#13;
Nieuw BW heeft de inwerkingtreding van het nieuwe&#13;
recht geen gevolgen voor de aard van een lopende&#13;
procedure, zodat in zoverre oud recht van toepassing&#13;
blijft. De verzoekschriftprocedure van art. 36 e.v.&#13;
Pachtwet is een bijzondere procedure, gericht op de&#13;
beoordeling van de vraag of – niettegenstaande de&#13;
kennisgeving van niet-verlenging van de verpachter –&#13;
verlenging van de pachtovereenkomst dient plaats te&#13;
vinden, en die procedure kan naar zijn aard niet op&#13;
iets anders worden gericht. In verband met het hiervoor&#13;
bedoelde wezenlijke verschil tussen oud en&#13;
nieuw recht ook wat betreft de materiële regels aan de&#13;
hand waarvan het geschil dient te worden beslist en&#13;
tegen de achtergrond van het beginsel van rechtszekerheid,&#13;
dat het overgangsrecht mede beheerst, moet&#13;
worden aangenomen dat die materiële regels de aard&#13;
van de procedure mede bepalen en dat gelet daarop&#13;
ook wat betreft die materiële regels in beginsel het&#13;
oude recht van toepassing blijft. Een en ander stemt&#13;
overeen met de uitleg die door de Minister van Justitie,&#13;
alsmede door de regeringscommissaris Nieuw&#13;
Burgerlijk Wetboek, tijdens de behandeling van het&#13;
wetsvoorstel dat heeft geleid tot de art. 7:311 e.v.&#13;
Burgerlijk Wetboek in de Eerste Kamer der Staten-&#13;
Generaal is gegeven.&#13;
4.6. Gelet op hetgeen hiervoor is overwogen, zal het hof&#13;
oud recht toepassen.&#13;
4.7. Met grief 1 stelt Verhoef zich op het standpunt dat de&#13;
kennisgeving van nietverlenging niet rechtsgeldig&#13;
heeft plaatsgevonden. In dit verband betoogt Verhoef&#13;
in de eerste plaats dat bedoelde kennisgeving op naam&#13;
van J.H.W. Swellengrebel is gedaan in plaats van op&#13;
naam van Swellengrebel c.s. als eigenaren en verpachters.&#13;
Dit betoog treft geen doel. Volgens de tekst van&#13;
de brief van 5 januari 2007 is de kennisgeving mede&#13;
namens de kinderen van J.H.W. Swellengrebel, Swellengrebel&#13;
c.s., gedaan. Dat de namen van die kinderen&#13;
niet zijn vermeld, doet niet ter zake. De wet stelt niet&#13;
de eis dat de naam van de verpachter(s) in de kennisgeving&#13;
van niet-verlenging is vermeld. Voldoende is&#13;
dat de pachter redelijkerwijs heeft moeten begrijpen&#13;
dat de kennisgeving namens de verpachter(s) werd gedaan.&#13;
Dat is gelet op bedoelde tekst het geval.&#13;
4.8. Verhoef heeft voorts betoogd dat na de eigendomsoverdracht&#13;
van 28 december 2005 een pachtwijzigingsovereenkomst&#13;
op schrift behoorde te worden gesteld.&#13;
Ook in zoverre faalt grief 1. Gelet op art. 34&#13;
Pachtwet had de eigendomsovergang van rechtswege&#13;
tot gevolg dat Swellengrebel c.s. als nieuwe eigenaren&#13;
verpachters werden. Een pachtwijzigingsovereenkomst&#13;
is daartoe niet nodig.&#13;
4.9. Grief 2 betreft hetgeen de pachtkamer in eerste aanleg&#13;
heeft overwogen over een tekortschieten van Verhoef&#13;
als pachter. Het hof stelt voorop dat het er volgens&#13;
art. 39 Pachtwet niet (rechtstreeks) op aan komt of&#13;
sprake is van een tekortkoming, maar in plaats daarvan&#13;
of de bedrijfsvoering van de pachter niet is geweest&#13;
zoals het een goed pachter betaamt dan wel het&#13;
optreden van de pachter in de afgelopen pachtperiode&#13;
aanleiding heeft gegeven tot gegronde klachten. Swellengrebel&#13;
c.s. stellen zich op het standpunt dat de bedrijfsvoering&#13;
van Verhoef inderdaad niet is geweest&#13;
zoals het een goed pachter betaamt en verwijzen in&#13;
dat verband naar het onder 3.7 bedoelde proces-verbaal&#13;
van bezichtiging. Zij voegen daar nog aan toe,&#13;
kort samengevat, dat Verhoef voorafgaand aan bedoelde&#13;
bezichtiging met man en macht bezig is geweest&#13;
om onder meer het erf op te ruimen en dat de&#13;
situatie op het gepachte daaraan voorafgaand nog&#13;
erger was. Ter gelegenheid van de mondelinge behandeling&#13;
hebben zij ter zake van het laatste bewijs aangeboden.&#13;
4.10. Ingevolge de onder 2.5 bedoelde afspraak heeft het&#13;
hof zelf de situatie in ogenschouw genomen en wel&#13;
zonder dat Verhoef vooraf heeft kunnen opruimen.&#13;
Het hof heeft een enigszins rommelig erf en verwaarloosde&#13;
of zelfs grotendeels vervallen opstallen aangetroffen.&#13;
Vooral het gebruik van de opstallen is (zeer)&#13;
rommelig en in die opstallen heeft het hof onder meer&#13;
diverse niet aan de landbouw dienstbare voorwerpen&#13;
aangetroffen.&#13;
4.11. Een en ander leidt het hof echter niet tot het oordeel&#13;
dat sprake is van een bedrijfsvoering in strijd met hetgeen&#13;
een goed pachter betaamt. In dit verband is van&#13;
belang dat Swellengrebel c.s. ernstig in hun onderhoudsverplichtingen&#13;
tekortschieten. Het hof heeft&#13;
onder meer verschillende lekkages waargenomen.&#13;
Swellengrebel c.s. ontkennen ook niet dat zij in hun&#13;
onderhoudsverplichtingen tekortschieten, maar voeren&#13;
aan dat dit niet afdoet aan de verplichting van&#13;
Verhoef om het gepachte als een goed pachter te gebruiken.&#13;
Dit laatste is op zichzelf juist, maar Swellengrebel&#13;
c.s. zien er daarbij ten onrechte aan voorbij dat&#13;
de vraag wat de eis van goed pachterschap in concreto&#13;
Nr. 11 - november 2008 Tijdschrift voor AGRARISCH RECHT 475&#13;
Rechtspraak 5475&#13;
meebrengt, niet los kan worden gezien van de omstandigheden&#13;
van het geval, waaronder de aard van&#13;
het gepachte en de staat waarin het door de verpachter&#13;
aan de pachter ter beschikking wordt gesteld. Een&#13;
verpachter die zelf het onderhoud van het gepachte&#13;
verwaarloost, kan niet dezelfde eisen aan de bedrijfsvoering&#13;
van de pachter stellen als de verpachter voor&#13;
wie dat niet geldt. Verder geldt dat het gepachte een&#13;
oude hoeve betreft, met (veel) te weinig grond om er&#13;
een modern landbouwbedrijf te kunnen voeren. Ook&#13;
dat brengt mee dat redelijkerwijs aan de bedrijfsvoering&#13;
door Verhoef niet al te hoge eisen kunnen worden&#13;
gesteld. Op grond van een en ander beschouwt&#13;
het hof die bedrijfsvoering niet in strijd met hetgeen&#13;
een goed pachter betaamt.&#13;
4.12. Het hof passeert het in dit verband door Swellengrebel&#13;
c.s. gedane bewijsaanbod. De aard van de onderhavige&#13;
rekestprocedure – die erop is gericht om op&#13;
korte termijn duidelijkheid te verschaffen over het al&#13;
dan niet voortduren van de pacht – brengt mee dat&#13;
voor bewijslevering alleen in uitzonderlijke gevallen&#13;
plaats is. Een zodanig geval doet zich hier niet voor.&#13;
Los van het voorgaande geldt dat bewijslevering niet&#13;
iets wezenlijks toevoegt aan hetgeen reeds volgt uit de&#13;
bezichtiging door de pachtkamer in eerste aanleg en&#13;
aan hetgeen het hof zelf heeft kunnen waarnemen.&#13;
Het bewijsaanbod is daarom ook niet terzake dienend.&#13;
4.13. Voor zover de bestreden beschikking zo moet worden&#13;
gelezen dat de pachtkamer in eerste aanleg de verplichte&#13;
afwijzingsgrond van art. 39 Pachtwet toepasselijk&#13;
heeft geacht, slaagt derhalve grief 2.&#13;
4.14. In eerste aanleg hebben Swellengrebel c.s. ook op andere&#13;
grond betoogd dat de verplichte afwijzingsgrond&#13;
van art. 39 Pachtwet zich voordoet, namelijk dat zij&#13;
betwijfelen of Verhoef de melkproductie op zodanige&#13;
wijze heeft voortgezet dat niet het risico bestaat dat&#13;
het melkquotum vervalt. Voor zover Swellengrebel c.s.&#13;
deze grond in hoger beroep al hebben willen handhaven,&#13;
geldt dat zij in het licht van de door Verhoef&#13;
overgelegde stukken onvoldoende hebben aangevoerd&#13;
om daaruit te concluderen dat het melkquotum daadwerkelijk&#13;
gevaar loopt.&#13;
4.15. De grieven 3 en 4 hebben betrekking op hetgeen de&#13;
pachtkamer in eerste aanleg heeft overwogen in het&#13;
kader van – zo begrijpt de hof – een afweging naar&#13;
billijkheid. De bestreden beschikking houdt onder&#13;
meer in dat het bedrijf van Verhoef geen toekomstperspectief&#13;
heeft en dat geen sprake is van een (volwaardig)&#13;
bedrijfsplan van Verhoef.&#13;
4.16. Ook ter zake van de afweging naar billijkheid, als bedoeld&#13;
in art. 38 Pachtwet, is van belang dat het gepachte&#13;
(veel) te weinig grond omvat om er een modern&#13;
landbouwbedrijf te kunnen voeren. Niettemin&#13;
weet Verhoef met de exploitatie van het gepachte zich&#13;
jaarlijks een bescheiden inkomen te verwerven. Hoewel&#13;
Swellengrebel c.s. op onderdelen vraagtekens&#13;
plaatsen bij de inhoud van de door Verhoef overgelegde&#13;
jaarstukken, hebben zij dit laatste niet bestreden.&#13;
4.17. Swellengrebel c.s. hebben ter gelegenheid van de&#13;
mondelinge behandeling in hoger beroep aangegeven&#13;
dat zij naar een duurzame volwaardige agrarische exploitatie&#13;
streven en dat zij in geval de pacht eindigt de&#13;
gronden zullen toevoegen aan ‘levensvatbare pachtbedrijven’.&#13;
Zij hebben echter ook aangegeven dat zij –&#13;
tezamen met familieleden – niet meer dan 35 ha op&#13;
het landgoed Scherpenzeel in eigendom hebben. De&#13;
rentmeester heeft daaraan toegevoegd dat hij in de directe&#13;
omgeving van het gepachte ook gronden van&#13;
derden beheert en dat er een stichting bestaat die de&#13;
belangen van de diverse eigenaren behartigt. Tegen de&#13;
achtergrond van het voorgaande gaat het hof ervan&#13;
uit dat Swellengrebel c.s. niet ten behoeve van ‘eigen’&#13;
pachters meer grond behoeven.&#13;
4.18. Naar billijkheid beslissende weegt voor het hof het&#13;
belang van Verhoef bij een voortzetting van de exploitatie&#13;
van het gepachte het zwaarst. Daaraan kan niet&#13;
afdoen, zoals Verhoef tijdens het bezoek van de leden&#13;
mr. J.K.B. van Daalen en ir. Rogaar alsnog volmondig&#13;
heeft erkend, dat Verhoef eigenaar is van enkele woningen&#13;
en een boerderij, en dat hij deze onroerende&#13;
zaken verhuurt en daaruit een aanvullend inkomen&#13;
genereert. Voor zijn landbouwbedrijf is voortzetting&#13;
van de pacht voor Verhoef van wezenlijk belang.&#13;
4.19. Uit het voorgaande volgt dat ook de grieven 3 en 4&#13;
slagen. Hetzelfde geldt voor grief 5, die betrekking&#13;
heeft op de proceskosten.&#13;
4.20. De slotsom is dat de grieven in het principaal beroep&#13;
slagen. De pachtovereenkomst dient alsnog met de&#13;
wettelijke duur te worden verlengd. Gelet op het tijdstip&#13;
van inzending eindigde in verband met het eerste&#13;
lid van art. 9 Pachtwet de lopende pachttermijn op&#13;
22 februari 2008. Het hof zal de pachtovereenkomst&#13;
verlengen tot 22 februari 2014.&#13;
4.21. Het hof zal Swellengrebel c.s. niet-ontvankelijk verklaren&#13;
in het incidenteel beroep.&#13;
4.22. Het hof zal Swellengrebel c.s. veroordelen in de kosten&#13;
van zowel de eerste aanleg als het principaal beroep.&#13;
Wat betreft het incidenteel beroep ziet het hof&#13;
geen aanleiding voor een proceskostenveroordeling.&#13;
Conform het verzoek van Verhoef zal het hof de beschikking&#13;
wat betreft de veroordeling in de kosten&#13;
van de eerste aanleg en het principaal beroep uitvoerbaar&#13;
bij voorraad verklaren. Daarmee geeft het hof&#13;
geen oordeel over de vatbaarheid van deze beschikking&#13;
voor cassatie in verband met het vervallen van&#13;
art. 134 Pachtwet per 1 september 2007 en de inwerkingtreding&#13;
van onder meer art. 1019q Wetboek van&#13;
Burgerlijk Rechtsvordering met ingang van dezelfde&#13;
datum.&#13;
5. De beslissing&#13;
Het hof, recht doende in het principaal en het incidenteel&#13;
beroep:&#13;
vernietigt de beschikking van 27 februari 2008 van de&#13;
pachtkamer van de rechtbank Arnhem, sector kanton, locatie&#13;
Wageningen, en doet opnieuw recht;&#13;
verlengt de tussen partijen bestaande pachtovereenkomst&#13;
met de wettelijke duur tot 22 februari 2014;&#13;
Nr. 11 - november 2008 Tijdschrift voor AGRARISCH RECHT 476&#13;
5475 Rechtspraak&#13;
veroordeelt Swellengrebel c.s. in de kosten van de eerste&#13;
aanleg en het principaal beroep, tot aan deze uitspraak aan&#13;
de zijde van Verhoef voor wat betreft de eerste aanleg begroot&#13;
op € 500,- voor salaris overeenkomstig het liquidatietarief&#13;
en op € 106,- voor griffierecht en voor wat betreft&#13;
het principaal beroep begroot op € 1.788,- voor salaris&#13;
overeenkomstig het liquidatietarief en op € 254,- voor griffierecht&#13;
en verklaart deze beschikking in zoverre uitvoerbaar&#13;
bij voorraad;&#13;
wijst af het meer of anders verzochte.&#13;
5476&#13;
Gerechtshof Arnhem, sector civiel recht, 28 oktober 2008,&#13;
zaaknummer 104.004.545&#13;
(Van Dijk/Gemeente Kampen)&#13;
(mrs. W.L. Valk, M.M. Olthof en H.L. van der Beek en de&#13;
deskundige leden F.J.A. baron van Verschuer en ir. H.B.M.&#13;
Duenk)&#13;
LJNBG1692&#13;
Toeslagrechten. Einde pacht. Prejudiciële vragen.&#13;
[Pachtwet, art. 25; Burgerlijk Wetboek, art. 3:6, 6:212,&#13;
7:347, 7:358, EG-Verdrag, art. 234;Verordening&#13;
(EG)1782/2003, art. 33, 38, 43, 46; Verordening (EG)&#13;
795/2004, art. 20, 22]&#13;
Hoger beroep van het vonnis van de pachtkamer rechtbank&#13;
Zwolle-Lelystad van 25 september 2008, Agr.r. 2007/5408.&#13;
Aan wie komen de toeslagrechten toe bij het einde van de&#13;
pacht: de pachter, de verpachter of (elk voor een deel) aan&#13;
beide? De pachtkamer van het gerechtshof Arnhem stelt&#13;
prejudiciële vragen aan het Hof van Justitie van de Europese&#13;
Gemeenschappen.&#13;
Met noot D.W. Bruil&#13;
Arrest van de pachtkamer inzake&#13;
Kornelis van Dijk,&#13;
wonende te Kampen,&#13;
appellant,&#13;
advocaat: mr. H. van Ravenhorst,&#13;
tegen:&#13;
de publiekrechtelijke rechtspersoon de Gemeente Kampen,&#13;
zetelende te Kampen,&#13;
geïntimeerde,&#13;
advocaat: mr. F.J. Boom.&#13;
1. Het geding in eerste aanleg&#13;
Voor het geding in eerste aanleg verwijst het hof naar de inhoud&#13;
van het vonnis van 25 september 2007, gepubliceerd&#13;
op www.rechtspraak.nl onder LJN(Landelijk Jurisprudentie&#13;
Nummer): BB4140, dat de pachtkamer van de Rechtbank&#13;
Zwolle-Lelystad tussen appellant (hierna ook te noemen:&#13;
Van Dijk) als gedaagde en geïntimeerde (hierna ook te&#13;
noemen: de Gemeente) als eiseres heeft gewezen. Van dit&#13;
vonnis is een fotokopie aan dit arrest gehecht.&#13;
2. Het geding in hoger beroep&#13;
2.1. Van Dijk heeft bij exploot van 24 oktober 2007 aan&#13;
de Gemeente aangezegd van het vonnis van 25 september&#13;
2007 in hoger beroep te komen, met dagvaarding&#13;
van de Gemeente voor dit hof. Hij heeft geconcludeerd&#13;
dat het hof het bestreden vonnis zal vernietigen&#13;
en, opnieuw recht doende, de Gemeente alsnog&#13;
niet-ontvankelijk zal verklaren in haar vorderingen,&#13;
althans haar deze alsnog in hun geheel zal ontzeggen.&#13;
2.2. Bij memorie van grieven heeft Van Dijk zes grieven&#13;
tegen het bestreden vonnis aangevoerd en toegelicht,&#13;
heeft hij drie producties in het geding gebracht en&#13;
heeft hij, naar het hof begrijpt, geconcludeerd overeenkomstig&#13;
de dagvaarding in hoger beroep.&#13;
2.3. Bij memorie van antwoord tevens houdende voorwaardelijke&#13;
vermeerdering van eis heeft de Gemeente&#13;
de grieven bestreden, heeft zij twee producties in het&#13;
geding gebracht en heeft zij geconcludeerd dat het hof&#13;
bij arrest, voor zover mogelijk uitvoerbaar bij voorraad,&#13;
primair het vonnis waarvan beroep, eventueel&#13;
onder aanvulling van rechtsgronden, zal bekrachtigen,&#13;
althans subsidiair, in het geval dat het hof het bestreden&#13;
vonnis zal vernietigen, en de vordering van de&#13;
Gemeente in eerste aanleg alsnog zal afwijzen, voor&#13;
recht zal verklaren dat:&#13;
1. Van Dijk, indien hij tijdens de looptijd van de&#13;
pachtovereenkomst overgaat tot het aan een derde&#13;
vervreemden van met het gepachte samenhangende&#13;
toeslagrechten, tegen de achtergrond van het beginsel&#13;
zoals dit ten grondslag ligt aan art. 6:212 Burgerlijk&#13;
Wetboek, althans naar redelijkheid en billijkheid, gehouden&#13;
is om de Gemeente een deel van de waarde&#13;
van die toeslagrechten ten tijde van de vervreemding&#13;
te vergoeden, welk deel van die waarde naar redelijkheid&#13;
en billijkheid en rekening houdend met alle omstandigheden&#13;
van het geval dient te worden vastgesteld&#13;
op 50%;&#13;
2. Van Dijk gehouden is om bij het ten einde komen&#13;
van de pachtovereenkomst, tegen de achtergrond van&#13;
het beginsel zoals dit ten grondslag ligt aan art. 6:212&#13;
Burgerlijk Wetboek, althans naar redelijkheid en billijkheid,&#13;
een deel van de waarde te vergoeden van de&#13;
met het gepachte samenhangende toeslagrechten die&#13;
hij op zijn naam behoudt, welk deel van die waarde&#13;
naar redelijkheid en billijkheid en rekening houdend&#13;
met alle omstandigheden van het geval dient te worden&#13;
vastgesteld op 50%;&#13;
met veroordeling van elk van partijen in de eigen kosten.&#13;
Het zojuist genoemde art. 6:212 Burgerlijk Wetboek&#13;
luidt als volgt: ‘1. Hij die ongerechtvaardigd is verrijkt&#13;
ten koste van een ander, is verplicht, voor zover dit redelijk&#13;
is, diens schade te vergoeden tot het bedrag van&#13;
zijn verrijking. 2. Voor zover de verrijking is verminderd&#13;
als gevolg van een omstandigheid die niet aan de&#13;
verrijkte kan worden toegerekend, blijft zij buiten beschouwing.&#13;
Nr. 11 - november 2008 Tijdschrift voor AGRARISCH RECHT 477&#13;
Rechtspraak 5476</content><legacyfootnotes/><footnotes><footnote/></footnotes><auteurs>mrs. W.L. Valk, A. Smeeïng-van Hees en J.K.B. van Daalen,&#13;
en de raden ing. L.L.M. de Lorijn en ir. H. Rogaar</auteurs><published>2008-11-01 00:00:00</published><modified>2008-11-01 00:00:00</modified><editiondate>2008-11-01</editiondate><htmlpath>https://denhollander.info/artikel/7587</htmlpath></article>
</articles></edition>
<edition><articles><article><jaar>2013</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2013</searchword><id>10614</id><udhid>UDH:TvAR/10614</udhid><titel>Wetgeving en literatuur</titel><searchwords><searchword>TvAR 6/2013</searchword><searchword>UDH:TvAR/10614</searchword></searchwords><attachments><attachment><name>TvAR2013_06_06_Wetgeving.pdf</name><extention>pdf</extention><url>https://denhollander.info/download/7687/ci</url></attachment></attachments><inleiding>Algemeen&#13;
</inleiding><content>PBO&#13;
In een brief aan de Tweede Kamer geeft de regering infor­matie over de opheffing van de publiekrechtelijke bedrijfs­organisatie. De publieke taken van de pbo’s worden door de ministeries (vooral EZ) overgenomen. In een bijlage bij de brief staat een lijst van regelingen. De overige pbo-taken moeten vooral privaatrechtelijk geregeld worden. Een inte­grale intrekkingswet moet rond de zomer gereed komen. De publieke taken zullen al vanaf 1 januari 2014 worden over­geheveld. (Kamerstukken II 2012/13, 32 615, nr. 8). Tijdens een studiemiddag van het Instituut voor Agrarisch Recht (Den Haag, 16 mei 2013) bleek dat de landbouwsectoren enige verwachting koesteren van de producentenorganisa­ties en interbranchorganisaties die op basis van het gemeen­schappelijk landbouwbeleid uitgebreidere mogelijkheden krijgen.&#13;
Ruimtelijke Ordening&#13;
Bestemmingsplan&#13;
S.M. van Velsen schrijft in het Tijdschrift voor Bouwrecht van mei 2013 (p. 412 e.v.) over de representatieve invulling van de maximale planologische mogelijkheden van een be­stemmingsplan, met een analyse van recente jurisprudentie en rechtsvragen die nog open staan.&#13;
Buitengebied&#13;
In de serie Ruimtelijk Relevant van Berghauser Pont is een deeltje verschenen onder de titel ‘Milieu en ruimte in het buitengebied’, geschreven door P.P.A. Bodden, T.J.H. Ver­stappen en H.J.M. Wingens (150 blz.). De hoofdstukken zijn: regelgeving, milieueffectrapportage, Natura 2000 en bestemmingsplan, spuitzones, geurhinder en de plattelands­woning.&#13;
Beheer landelijk gebied&#13;
Natura 2000&#13;
In Stcrt. 7 mei 2013, nr. 12211, zijn de aanwijzingsbeslui­ten voor 33 Natura 2000-gebieden bekendgemaakt, van Rottige Meenthe tot Savelsbos. Documenten kunnen wor­den gedownload via www.rijksoverheid.nl/natura2000. Zie voorts: Kamerstukken II 2012/13, 32 670, nr. 71 en 72). Be­gin juni zijn opnieuw aanwijzingsbesluiten gepubliceerd voor 30 gebieden, van Alde Faenen tot Vlijmens Ven (Stcrt. 4 juni 2013, nr. 14643). Over het Groot Project Ecologische Hoofdstructuur heeft de Vaste Commissie voor EX een aan­tal vragen gesteld aan de staatssecretaris. Vragen en ant­woorden – ook weer over Natura 2000 – zijn opgenomen in Kamerstukken II 2012/13, 30 825, nr. 192.&#13;
Faunafonds&#13;
Het jaarverslag over 2012 van het Faunafonds is naar de Tweede Kamer gestuurd (Kamerstukken II 2012/13, 29 446, nr. 85).&#13;
Ganzen&#13;
De Raad voor Dierenaangelegenheden heeft een advies uit­gebracht over het doden van ganzen. De te hanteren me­thoden verschillen per situatie. Daaronder: vergassing en afschot met een geweer. De zaak wordt verder aan de pro­vincies overgelaten. (Kamerstukken II 2012/13, 28 286, nr. 627)&#13;
Dieren&#13;
Duurzame veehouderij&#13;
De Algemene Rekenkamer heeft een rapport ‘Duurzame intensieve veehouderij: vervolgonderzoek 2013’ naar de Tweede Kamer gestuurd (Kamerstukken II 2012/13, 31 478, nr. 6). Het rapport gaat o.a. in op verminderen ammoniakuit­stoot en stikstofdepositie en de bevordering van het dieren­welzijn.&#13;
Dierziekten en antibiotica&#13;
Met de Tweede Kamer is overlegd over het terugdringen van het antibioticagebruik in de veehouderij. Het gebruik is met meer dan de helft afgenomen, maar niet bij alle middelen. Bovendien moeten er nog minder antibiotica worden ge­bruik. (Kamerstukken II 2012/13, 29 683, nr. 164).&#13;
Planten&#13;
Neonicotinoiden&#13;
De bijensterfte heeft op Europees niveau tot actie geleid. Enkele gewasbeschermingsmiddelen die deze bijensterf­te veroorzaken worden verboden in de loop van 2013. Ne­derland zal niet afwijken van het besluit van de Europese Commissie, en dus niet eerder handelen (Kamerstukken II 2012/13, 21 501-32, nr. 707.&#13;
Producten&#13;
Paardenvlees&#13;
Er wordt nog volop onderzoek gedaan naar de paarden­vleesaffaire. Ook worden allerlei maatregelen genomen (re­call van producten)en sancties opgelegd (Kamerstukken II 2012/13, 26 991, nr. 358).&#13;
Milieurecht&#13;
Mestbeleid&#13;
In een brief aan de Tweede kamer gaat de staatssecretaris in op de stand van zaken met betrekking tot het mestbeleid. Er is al veel bereikt, maar we zijn er nog niet. Het Vijfde Actie­programma Nitraatrichtlijn is in voorbereiding, evenals de volgende derogatie. In dat actieprogramma komen enkele maatregelen, zoals reparatiebemesting en het optrekken van enkele stikstofgebruiksnormen (Kamerstukken II 2012/13, 33 037, nr. 63).&#13;
Europees agrarisch recht &#13;
GLB &#13;
Er wordt in Brussel nog volop onderhandeld over de hervor­ming van het gemeenschappelijk landbouwbeleid tussen de Raad van Ministers, de Europese Commissie en het Euro­pees Parlement. Alle verordeningen zijn nu globaal aan de orde geweest. In de LNV-Raad van juni moet een politiek akkoord worden bereikt. Het tempo blijft erin (Kamerstuk­ken II 2012/13, 21 501-32, nr. 704). In maart is over het on­derwerp ook een interparlementaire conferentie gehouden in Dublin. Een verslag daarvan in Kamerstukken SG, 2012/13, 33 338, nr. 6. In Dublin was ook een informele landbouw­raad (nr. 709). Ook de Tweede Kamer heeft nog een inbreng gegeven: nr. 705. &#13;
Gezondheidspakket &#13;
De EU-Commissie heeft voorstellen gedaan voor een nieuw rechtskader voor de gezondheid van dieren en planten: COM (2013) 264, 260, 262, 265 en 267. Alleen de Veror­dening (voorstel) over de diergezondheid, nr. 260) omvat al bijna 250 blz; deze vervangt 31 oudere verordeningen, richt­lijnen en beschikkingen. Naast een diergezondheidsveror­dening liggen er ook een plantgezondheidsverordening, een teeltmateriaalverordening, een verordening betreffende of­ficiële controles, en een voorstel voor uitgavenbeheer. Een overzicht van de wijzigingen in het gehele systeem is te vin­den in COM (2013) 264. &#13;
</content><legacyfootnotes/><footnotes><footnote/></footnotes><auteurs/><published>2013-06-01 00:00:00</published><modified>2013-06-01 00:00:00</modified><editiondate>2013-06-01</editiondate><htmlpath>https://denhollander.info/artikel/10614</htmlpath></article>
</articles></edition>
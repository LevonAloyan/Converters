<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1997</searchword><id>4894</id><udhid>UDH:TvAR/4894</udhid><titel>De erven R. T. van der Weij / De minister van Landbouw, Natuurbeheer en Visserij (TvAR 1997/4870)</titel><searchwords><searchword>TvAR 3/1997</searchword><searchword>TvAR 1997/4870</searchword><searchword>UDH:TvAR/4894</searchword></searchwords><attachments><attachment><name>1997_nr 3_Rechtspraak_4870.pdf</name><extention>pdf</extention><url>https://denhollander.info/download/4836/ci</url></attachment></attachments><inleiding>Beschikking superheffing zure boerderijzuivelprodukten, art. 1, 5,11 tweede lid&#13;
&#13;
Afwijzing aanvraag heffingvrije hoeveelheid. Verweerder heeft zich terecht op het standpunt gesteld dat niet concreet en ondubbelzinnig is gebleken van een in 1990 geproduceerde hoeveelheid zure boerderijzuivelprodukten. Tevens overweegt het College dat het er blijkens een AID-onderzoek voor moet worden gehou-den dat geen kwark, maar ongeperste volvette kaaswrongel is geproduceerd, welk produkt onder de reguliere werking van de Beschikking superheffing 1993 valt. Beroep verworpen.</inleiding><content>Uitspraak in de zaak van:&#13;
De erven R. T. van der Weij, te Teerns, verzoekers,&#13;
tegen&#13;
de minister van Landbouw, Natuurbeheer en Visserij,&#13;
zetelend te 's-Gravenhage, verweerder.&#13;
1. Het verloop van de procedure&#13;
Bij brief van 8 september 1993, kenmerk J. 9311701II, heeft verweerder R.T. van der Weij medegedeeld diens bezwaar tegen de beslissing van de directeur Landbouw, Natuur en Open-luchtrecreatie in de provincie Friesland (hierna: directeur LNO) van 3 april 1992, on-gegrond te verklaren. Bij laatstgenoemd besluit van de directeur LNO is zijn aanvraag op grond van artikel 5 van de Beschikking super-heffing zure boerderijzuivelprodukten (Stcrt. 1991, 176) afgewezen.&#13;
Bij een op 7 oktober 1993 ter griffie ontvangen verzoekschrift, aangevuld bij schrijven van 2 maart 1994, heeft R.T. van der Weij tegen voormeld besluit van 8 september 1993 beroep ingesteld bij het College. Daarbij is gevorderd dat het bestreden besluit wordt vernietigd en verweerder wordt veroordeeld tot vergoeding van de door R.T. van der Weij geleden schade. Bij een op 4 maart 1994 ter griffie ontvangen brief heeft R.T. van der Weij zich tot de presi-dent van het College gewend met het verzoek, bij wijze van voorlopige voorziening, hem op enigerlei wijze een melkquotum toe te wijzen. De president van het College heeft het verzoek bij uitspraak van 8 april 1994 afgewezen. Op 22 april 1994 heeft verweerder een ver-weerschrift, strekkende tot verwerping van het beroep, ingediend en daarbij de op de zaak be-trekking hebbende stukken overgelegd. Bij brief van 6 juli 1995 heeft de gemachtigde van verzoekers nadere stukken ingediend. Bij brief van 28 juli 1995 heeft verweerder verzocht om aanhouding van de behandeling van de zaak om te bezien of een heroverweging van het besluit mogelijk is.&#13;
Bij brief van 29 november 1995, kenmerk J. 9516403, heeft verweerder bericht na herover-weging zijn besluit van 8 september 1993 te handhaven.&#13;
Het College heeft de zaak onderzocht ter zit-ting van 3 april 1996, waar partijen bij monde van hun gemachtigden hun standpunt nader hebben toegelicht.&#13;
2. De grondslag van het geschil&#13;
Op grond van de gedingstukken en het onder-zoek ter zitting staan de volgende feiten en om-standigheden ten processe vast. - R.T. van der Weij heeft een aanvraag voor een&#13;
heffingvrije hoeveelheid en/of referentiehoe-veelheid in het kader van de Beschikking su-perheffing zure boerderijzuivelprodukten in-gediend, ingekomen bij de districtsbureau-houder op 15 november 1991. Bij de aanvraag bevonden zich, naast een ongedateerde verkla-ring van een afnemer, geen bewijsstukken om-trent een in 1990 gerealiseerde produktie van zure boerderijzuivelprodukten.&#13;
- De aanvraag is afgewezen door de directeur LNO, met als motivering:&#13;
"Door u is het gerealiseerde productieniveau niet aangetoond zoals gesteld wordt in artikel 5 van de Beschikking superheffing zure boer-derij -zuivelprodukten.&#13;
Tevens is door u geen bewijsmateriaal bijge-voegd van het aantal melkkoeien, gemiddelde melkproduktie per koe, vetpercentage van deze melk en het vetpercentage van de kwark. Hiermee is niet voldaan aan het gestelde in ar-tikel 11, lid 2."&#13;
- R.T. van der Weij heeft een bezwaarschrift ingediend tegen voormelde afwijzing.&#13;
- De Algemene Inspectiedienst van het Minis- terie van Landbouw, Natuurbeheer en Visserij (hierna: de AID) heeft een bedrijfscontrole- rapport opgesteld, gedateerd 16 februari 1993, waarin onder meer het volgende is vermeld:&#13;
"Samengevat kom ik tot de volgende conclu-sies.&#13;
- Aanvullende administratie voor nadere veri- ficatie is kennelijk niet voorhanden;&#13;
- Het door Van der Weij geproduceerde pro- dukt 'kwark' kan gezien de toegepaste berei- dingswijze m.i. niet aan de benaming kwark voldoen;&#13;
- Het geproduceerde produkt is m.i. 'ongeper- ste volvette kaaswrongel' geweest die mogelijk niet onder de werking van de Beschikking su- perheffing zure boerderijzuivelprodukten valt;&#13;
- Gezien de bereidingswijze en de ruimte waarin deze werd bereid lijkt het mij niet mo- gelijk een kwalitatief goede kwark te produce- ren. Het werd niet verpakt in consumentenver pakking;&#13;
- De opbrengst van circa 450 - 500 kg per keer is kaasopbrengst, nl. circa 10%;&#13;
- kwarkopbrengst ligt hoger, n.1. circa 30-40%&#13;
(dit komt ook overeen met de gehanteerde kwarkfactor van 2 1/2 zoals vermeld in een schrijven in het dossier;&#13;
- Gezien het opkopen van kaasafval bij fabrie- ken door de koper Handelsland, ligt het in de lijn dat dit bedrijf bij van der Weij ongeperste kaaswrongel heeft afgehaald i.p.v. kwark."&#13;
- Verweerder heeft bij besluit van 8 september 1993 op het bezwaarschrift beslist.&#13;
- Bij besluit van 29 november 1995 heeft ver weerder zijn besluit van 8 september 1993 na heroverweging gehandhaafd.&#13;
3. Het bestreden besluit en het stand-&#13;
punt van verweerder&#13;
Bij het bestreden besluit van 8 september 1993 heeft verweerder als volgt overwogen en beslo-ten:&#13;
"Op basis van de door U overgelegde bewijs-stukken is niet concreet en ondubbelzinnig ge-bleken van een in 1990 geproduceerde en ver-kochte hoeveelheid zure boerderij zuivel-produkten, zodat U niet voldoet aan de vereis-ten voor een toewijzing op basis van artikel 5. (...)&#13;
Op grond van de door U geleverde gegevens en het onderzoek van de AID, ben ik tot de con-clusie gekomen dat het produkt dat U heeft ge-leverd niet aangemerkt kan worden als een produkt dat valt onder het begrip zure boerde-rij zuivelprodukten, zoals bedoeld wordt in ar-tikel 1 van de BZB."&#13;
Bij het besluit van 29 november 1995, hou-dende handhaving van voormeld besluit, heeft verweerder als volgt overwogen en besloten:&#13;
"Op 15 februari 1995 heeft het College een drietal vergelijkbare beroepszaken mondeling behandeld. Tijdens de zitting is, in onderling overleg tussen partijen en met toestemming van het College, besloten deze zaken aan te houden, teneinde te onderzoeken of een her-overweging mogelijk is.&#13;
Naar aanleiding van de vorengeschetste gang van zaken kan ik U thans het volgende meede-len. In Uw geval was het geschilpunt eveneens het aangetoonde afzetniveau van zure produk-ten in 1990. U was wel in staat een aantal kas-&#13;
staten betreffende dat jaar over te leggen, doch daaruit bleek - op zich zelf - niet het niveau van de verkoop en/of leveringen van de desbe-treffende zure produkten in 1990. Naar aanleiding van hetgeen naar voren is gebracht op de zitting van 15 februari 1995, na hernieuwde bestudering van de onderhavige materie en na intensief overleg met de Bond van Boerderij-Zuivelbereiders heb ik besloten om in de gevallen waarin beroep was ingesteld bij het College en waarin de betreffende melk-veehouder in staat is om, uitgesplitst per pro-duktsoort, de hoeveelheden geproduceerde zure produkten te onderbouwen, alsnog een zuur quotum toe te wijzen. Die toewijzing kan geschieden, omdat het mogelijk is gebleken om op basis van dossier-onderzoek op het ministe-rie en mede op basis van gegevens van de Bond van Boerderij-Zuivelbereiders te komen tot een forfaitair verliespercentage.&#13;
Overwegingen&#13;
In Uw geval is mij het volgende gebleken. U heeft geclaimd in 1990 kwark te hebben afge-zet.&#13;
Voor wat betreft Uw kwarkproduktie heeft U een overzicht van kasontvangsten over het jaar 1990 van geleverde kwark overgelegd. De afne-mer van de kwark (Handelsland import en ex-port bv. te Drachten) heeft verklaard dat zij van U gedurende het jaar 1990 81.372 kg Ie soort kwark en 6.198 kg 2e soort kwark heeft ontvangen en afgerekend. Echter deze verkla-ring is op geen enkele wijze onderbouwd. Zo-doende is niet duidelijk geworden hoeveel pro-dukt is geleverd aan Handelsland. Voorts heeft U, met uitzondering van een in 1989 aange-kocht gebruikt wrongelbakje, geen bewijsma-teriaal overgelegd waaruit kan worden afgeleid dat U grondstoffen heeft ingekocht, die nodig zijn voor de produktie van kwark. Op basis van het ontbreken van deze gegevens kan geen geproduceerde hoeveelheid kwark worden vastgesteld. Evenmin is dit mogelijk op basis van andere stukken. Zo heeft U niet het Regi-stratieformulier boerderijzuivelbereiders van het Produktschap voor Zuivel, over het jaar 1990, ingevuld, terwijl producenten van zure zuivel wettelijk gehouden zijn jaarlijks dit for-mulier in te vullen. Tenslotte merk ik op dat blijkens het door de AID ingestelde onderzoek&#13;
het door U vervaardigde produkt niet als kwark, althans niet als zure zuivel kan worden aangemerkt.&#13;
Conclusie&#13;
Gelet op het voorgaande heb ik besloten mijn beslissing van 8 september 1993 te handhaven. Bij dit besluit heb ik tevens overwogen dat de door U verstrekte gegevens, zoals hiervoor be-sproken ook anderszins voor mij geen aanlei-ding vormen op mijn eerder ingenomen stand-punt terug te komen."&#13;
4. De grieven van verzoekers&#13;
Verzoekers hebben ter ondersteuning van hun beroep -samengevat weergegeven- het vol-gende naar voren gebracht. De aanvraag is ten onrechte afgewezen. Het wettelijk stelsel eist niet dat de bewijsstukken omtrent produktie moeten dateren van vóór 31 januari 1991. Aansluiting bij het COZ is geen voorwaarde voor quotumtoekenning. Het gerealiseerde produktie-niveau van 1.100.000 kg melk is af te leiden uit de hoeveelheid van 87.570 kg aan Handelsland geleverde kwark. Ten onrechte overweegt verweerder voorts dat geen sprake kan zijn van kwarkproduktie. Gelet op de definitie-bepalingen uit het Kaas-besluit en het Kwark-besluit is het enige relevante verschil het antwoord op de vraag of er al dan niet is 'gerijpt'. Hier is niet gerijpt, dus is er sprake geweest van kwarkproduktie. Verzoekers hebben voorts in reactie op ver-weerders besluit van 29 november 1995 het volgende naar voren gebracht. Verzoeker R.T. van der Weij is onlangs overleden. De erven wensen het bedrijf en de onderhavige procedure voort te zetten. Onduidelijk is waarom verweerder het leverantie-overzicht, afkomstig van Handels-land, niet heeft aanvaard als bewijs. In tegenstelling tot veel boerderij-zuivelbereiders verkocht R.T. van der Weij zijn kwark niet in kleine hoeveelheden aan particuliere gebruikers, maar leverde hij alles af aan een grootafnemer. Dit is in wezen niets anders dan levering aan een fabriek, in welk geval door verweerder het leverantie-overzicht wel wordt geaccepteerd.&#13;
Ten onrechte heeft verweerder overwogen dat met uitzondering van een wrongelbakje, geen&#13;
bewijsmateriaal is overgelegd waaruit kan wor-den afgeleid dat grondstoffen zijn ingekocht, nodig voor de bereiding van kwark. Immers, uit de overgelegde stukken blijkt dat diverse van dergelijke grondstoffen zijn ingekocht, zo-als bijvoorbeeld 347 liter stremsel. Ten onrechte heeft verweerder bij zijn besluit-vorming de bijzondere omstandigheden van het geval niet meegewogen, te weten de finan-ciële problemen, waarin R.T. van der Weij ver-keerde, die er toe leidden dat hij financiële transacties anders dan te doen gebruik afwik-kelde, en diens ernstige ziekte, die er toe leidde dat hij minder adequaat functioneerde.&#13;
5. De beoordeling van het geschil&#13;
Op 1 januari 1994 zijn in werking getreden de Algemene wet bestuursrecht (hierna: Awb) en de Wet voltooiing eerste fase herziening rech-terlijke organisatie (hierna: Wet voltooiing). Met ingang van datzelfde tijdstip is de Wet ad-ministratieve rechtspraak bedrijfsorganisatie (hierna: Wet arbo) gewijzigd. Ten aanzien van het onderhavige beroep brengt dit mee dat, be-houdens de proceskostenregeling van artikel 8:75 Awb, het recht zoals dat gold vóór ge-noemd tijdstip van toepassing blijft. Ingevolge het bepaalde bij artikel 5, gelezen in samenhang met artikel 4, tweede lid, van de Be-schikking superheffing zure boerderijzuivel-produkten (hierna: BZB), kan de producent die na 1983 doch vóór 1990 met de rechtstreekse verkoop en/of levering van zure boerderijzui-velprodukten is begonnen, en in de periode van 1 januari 1980 tot 31 januari 1991 investerings-verplichtingen is aangegaan ten behoeve van apparatuur voor de produktie van zure boer-derijzuivelprodukten, in aanmerking komen voor toewijzing van een bijzondere heffing-vrije hoeveelheid, respectievelijk referentie-hoeveelheid.&#13;
In het kader van de onderhavige aanvraag zijn, ter onderbouwing van de aangevoerde kwark-produktie, naast enkele ongedateerde over-zichten afkomstig van&#13;
R.T. van der Weij en een aantal verklaringen afkomstig van de firma Handelsland, overigens geen bewijsmiddelen naar voren gekomen waaruit kan worden afgeleid dat R.T. van der Weij in 1990 kwark heeft geproduceerd. Naar het oordeel van het College heeft ver-&#13;
weerder zich terecht op het standpunt gesteld dat op grond van de ingediende stukken en verklaringen niet concreet en ondubbelzinnig gebleken is van een in 1990 geproduceerde hoeveelheid zure boerderijzuivelprodukten. De voormelde overzichten van R.T. van der Weij noch de blijkens de dagtekening uit 1992 stammende verklaringen van Handelsland kunnen worden onderbouwd met onderlig-gende bescheiden uit een bedrijfsadministratie, noch uit de bedrijfsadministratie van Van der Weij, noch uit de bedrijfsadministratie van Handelsland.&#13;
De enkele omstandigheid dat R.T. van der Weij blijkens de landbouwtellingen en de stallijsten 160 a170 koeien op zijn bedrijf had staan kan niet tot een ander oordeel leiden. Berekeningen gebaseerd op dat aantal koeien en een bepaalde melkproduktie per koe zijn slechts relevant voorzover voldoende aannemelijk is dat van de betreffende melk kwark is gemaakt. Naar het oordeel van het College heeft verweerder zich terecht op het standpunt gesteld dat niet gebleken dan wel aannemelijk gemaakt is dat op het bedrijf kwark is geproduceerd. Daartoe wordt het volgende overwogen. Blijkens het onderzoek van de AID moet het er voor worden gehouden dat op het bedrijf van R.T. van der Weij geen kwark, maar ongeper-ste volvette kaaswrongel is geproduceerd. Laatstgenoemd produkt valt onder de reguliere werking van de Beschikking superheffing 1993. Verzoekers' verwijzing naar de om-schrijving van de produkten kaas en kwark, zoals neergelegd in de daartoe vastgestelde wa-renwetgeving, kan niet tot het gewenste resul-taat leiden, nu het enkele feit dat het door Van der Weij bereide produkt zonder rijping is ver-kregen niet meebrengt dat dus kwark is gepro-duceerd.&#13;
Ter onderbouwing van de stelling dat kwark is geproduceerd, is door verzoekers voorts gewe-zen op gekochte grondstoffen, zoals stremsel. Naar het oordeel van het College kan ook dit argument niet tot het gewenste doel leiden. Het feit dat stremsel is gekocht en gebruikt in het produktieproces door R.T. van der Weij is op zichzelf van onvoldoende gewicht om te kunnen oordelen dat kwark is geproduceerd. Verweerder heeft erop gewezen dat er speci-fieke produktie-eisen gelden bij de bereiding&#13;
van kwark. Blijkens voormeld onderzoek van de AID voldeed de produktiewijze van R.T. van der Weij niet aan die eisen. Hetgeen overigens van de zijde van verzoekers is aangevoerd omtrent de produktiewijze op het bedrijf van R.T. van der Weij leidt het College evenmin tot het oordeel dat verweerder zich ten onrechte op het standpunt heeft gesteld dat geen kwark is geproduceerd. Verweerder hanteert, waar het de kwarkpro-duktie betreft, een zogenoemde omrekenfactor van 2,5. Dat wil zeggen dat bij een gebleken kwarkproduktie een melkequivalent in liters berekend kan worden van 2,5 maal het aantal kg geproduceerde kwark. Bij een dergelijke omrekenfactor hoort een kwarkopbrengst van 30-40% van de hoeveelheid gebruikte melk. Door verzoekers is aangevoerd dat R.T. van der Weij van meer dan 1.000.000 liter melk een opbrengst had van ongeveer 90.000 kg kwark. Dat zou een opbrengst van nog geen 10% be-tekenen. Dat is niet in overeenstemming met voormelde opbrengstcijfers bij kwarkproduk-tie. Naar het oordeel van het College zijn ver-zoekers er niet in geslaagd aan te geven waarom - ondanks deze afwijkingen - het door R.T. van der Weij geproduceerde produkt als kwark dient te worden bestempeld. Nu verweerder bij ontbreken van aangetoonde kwarkproduktie en -levering, als bedoeld in artikel 5 van de BZB, gehouden was de aanvraag van R.T. van der Weij af te wijzen, kan hetgeen verzoekers overigens hebben aangevoerd evenmin tot een andere uitkomst leiden. Mitsdien dient het beroep te worden verworpen. Het College acht geen termen aanwezig om met toepassing van artikel 8:75 van de Awb een partij te veroordelen in de kosten, die een andere partij in verband met de behandeling van het beroep heeft moeten maken. Beslist wordt als volgt.&#13;
6. Beslissing&#13;
Het College verwerpt het beroep.</content><legacyfootnotes/><footnotes><footnote/></footnotes><auteurs/><published>1997-03-01 00:00:00</published><modified>1996-02-13 00:00:00</modified><editiondate>1997-03-01</editiondate><htmlpath>https://denhollander.info/artikel/4894</htmlpath></article>
</articles></edition>
<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>8/9</uitgave><aflevering>8</aflevering><searchword>TvAR 8/9/1995</searchword><id>5163</id><udhid>UDH:TvAR/5163</udhid><titel>Van Dijk-Rutten c.s / Van Dijk-Bax (TvAR 1995/4772)</titel><searchwords><searchword>TvAR 8/9/1995</searchword><searchword>TvAR 1995/4772</searchword><searchword>UDH:TvAR/5163</searchword></searchwords><attachments><attachment><name>1995_nr 89_Rechtspraak_4772.pdf</name><extention>pdf</extention><url>https://denhollander.info/download/5101/ci</url></attachment></attachments><inleiding>Pachtwet, art. 38, 39, 41&#13;
&#13;
Geen wanprestatie van pachter in de vorm&#13;
van onderverpachting. Verpachters voeren&#13;
aan het verpachte zelf voor landbouwkundige&#13;
doeleinden in gebruik te willen nemen. Geen&#13;
van hen heeft echter een landbouwkundige&#13;
opleiding genoten of praktische ervaring opgedaan&#13;
met de exploitatie van landbouwgrond&#13;
en/of een landbouwbedrijf. Dit met&#13;
uitzondering van verpachter sub 3. Hij is&#13;
evenwel reeds 62 jaar en is al 27 jaar lang&#13;
niet meer in de landbouw werkzaam. Een concreet&#13;
bedrijfsplan is door verpachters niet&#13;
overgelegd. Van een financiële onderbouwing&#13;
is niet gebleken. Het voornemen van verpachters&#13;
moet als niet reëel uitvoerbaar worden&#13;
beschouwd. Het belang van pachter bij verlenging&#13;
van de pachtovereenkomst weegt&#13;
zwaarder dan dat van verpachters bij afwijzing&#13;
van het verlengingsverzoek. Volgt verlenging&#13;
met zes jaren.</inleiding><content>Beschikking in de zaak van:&#13;
1. Maria Gertrudis van Dijk-Rutten, wonende&#13;
te Valkenswaard,&#13;
2. Helena Theodora Elisabeth van Dijk, wonende te Valkenswaard,&#13;
3. Michael Johannes Hubertus van Dijk, wo&#13;
nende te Bergeijk,&#13;
4. Hubertus Johannes Theodorus van Dijk,&#13;
wonende te Westerhoven,&#13;
5. Theodora Maria Elisabeth van Dijk, wo&#13;
nende te Budel-Schoot, gemeente Budel,&#13;
6. Gertruda Henrica Gerardina van Dijk, wo&#13;
nende te Valkenswaard,&#13;
7. Johannes Antonius Franciscus van Dijk,&#13;
wonende te Luyksgestel,&#13;
8. Catharina Maria Johanna van Dijk, wonende&#13;
te Westerhoven,&#13;
9. Willibrordus Josephus van Dijk, wonende&#13;
te Dommelen, gemeente Valkenswaard, appellanten,&#13;
procureur: mr. H.M.G. van Lotringen,&#13;
tegen&#13;
Wilhelmina Antonetta Petronella van Dijk-&#13;
Bax, wonende te Maarheze, geïntimeerde,&#13;
procureur: mr. D. Knottenbelt.&#13;
Het geding in eerste aanleg&#13;
Bij beschikking van 3 januari 1994 onder rolnummer&#13;
PR 2/93 tussen onder meer geïntimeerde&#13;
als verzoekster en appellanten als&#13;
verweerders gegeven, heeft de pachtkamer&#13;
van het kantongerecht te Eindhoven de tussen&#13;
onder meer geïntimeerde als pachtster en appellanten&#13;
als verpachters bestaande pachtovereenkomst&#13;
met betrekking tot een boerderij&#13;
te Valkenswaard met een termijn van zes jaren&#13;
verlengd.&#13;
Deze pachtovereenkomst van 27 maart&#13;
1964, goedgekeud bij beschikking van de&#13;
grondkamer voor Noord-Brabant van 29 mei&#13;
1964 betreft de percelen, kadastraal bekend&#13;
Gemeente Valkenswaard, sectie K, nrs.&#13;
00140, 00134, 00231, 00467 en 00223, sectie&#13;
F, nrs. 00861 en 00883, sectie I nrs. 00163 en&#13;
00228, in totaal groot 6.61.81 ha, en zal, behoudens&#13;
verlenging, eindigen op 1 januari&#13;
1995.&#13;
Het geding in hoger beroep&#13;
Appellanten zijn bij beroepschrift, op 2 februari&#13;
1994 ter griffie van het hof ingekomen, in&#13;
hoger beroep gekomen van voormelde beschikking.&#13;
Appellanten concluderen onder aanvoering&#13;
van drie grieven dat het hof voormelde beschikking&#13;
zal vernietigen en, opnieuw (lees.)&#13;
beschikkende, geïntimeerde in haar verzoek tot&#13;
pachtverlenging niet-ontvankelijk zal verklaren,&#13;
althans (lees:haar) dit als zijnde ongegrond en&#13;
onbewezen zal ontzeggen, met&#13;
veroordeling van geïntimeerde in de kosten&#13;
van beide instantiën.&#13;
Bij op 4 maart 1994 ter griffie ingekomen&#13;
verweerschrift heeft geïntimeerde het hoger&#13;
beroep bestreden en geconcludeerd tot (lees:)&#13;
bevestiging van de in eerste aanleg gegeven&#13;
beschikking, zonodig onder verbetering van&#13;
gronden, met veroordeling van appellanten in&#13;
de kosten van de procedure in beide instanties.&#13;
In raadkamer van het hof van 10 oktober&#13;
1994 heeft de mondelinge behandeling plaatsgevonden.&#13;
Partijen, die behoudens appellante&#13;
sub 6, in persoon zijn verschenen, hebben nadere&#13;
inlichtingen verstrekt, hun standpunten&#13;
uiteengezet en hebben vervolgens hun zaak&#13;
doen bepleiten; appellanten door mr. C.M.&#13;
van der Corput, advocaat te Eindhoven, en&#13;
geïntimeerde door mr. A. van Beek, advocaat&#13;
te Tilburg.&#13;
De grieven&#13;
Grief I Ten onrechte overweegt de&#13;
pachtkamer:&#13;
'De pachtkamer is van oordeel dat Bax&#13;
ontvankelijk is in haar verzoek. Het niet vermelden&#13;
van de naam van een verpachter heeft&#13;
de belangen van de betrokken verpachter&#13;
geenszins geschaad. De betrokken verpachter&#13;
was ter zitting in persoon aanwezig en was tevens&#13;
vertegenwoordigd door zijn advocaat&#13;
mr. Van der Corput. Namens de betrokken&#13;
verpachter is ter zitting verklaard dat een aangeboden&#13;
uitstel in zijn belang niet noodzakelijk&#13;
werd geacht. Onder deze omstandigheden&#13;
valt niet in te zien op grond van welke wettelijke&#13;
bepaling dan wel rechtspraak van nietontvankelijkheid&#13;
sprake zou zijn.'&#13;
Grief ll&#13;
Ten onrechte overweegt de pachtkamer:&#13;
'Het onderhavige verzoek tot pachtverlenging&#13;
dient naar het oordeel van de pachtkamer&#13;
(uitsluitend) te worden getoetst aan het bepaalde&#13;
in art. 38 van de Pachtwet, waarin&#13;
wordt bepaald dat de pachtkamer dient te beslissen&#13;
naar billijkheid. Naar deze norm dient&#13;
naar het oordeel van de pachtkamer de&#13;
pachtovereenkomst te worden verlengd.&#13;
Enerzijds komt het de pachtkamer aannemelijk&#13;
voor dat het gepachte een relevante bijdrage&#13;
levert in de resultaten van de door Bax&#13;
geëxploiteerde agrarische onderneming, welke&#13;
resultaten een niet onbelangrijke bijdrage&#13;
(kunnen) vormen boven op het AWW-pensioen&#13;
van Bax.&#13;
Anderzijds staat daar tegenover het belang&#13;
van Van Dijk. Van Dijk omschrijft dit belang&#13;
dat zij in staat zijn op dezelfde wijze het gepachte&#13;
te exploiteren. Waarom [lees: Waar]&#13;
Van Dijk geen agrarische onderneming uitoefent&#13;
is de pachtkamer van oordeel dat het belang&#13;
niet opweegt tegen het belang van Bax.&#13;
De pachtkamer zal derhalve de pachtovereenkomst&#13;
verlengen als na te melden. De Van&#13;
Dijk's zullen, nu zij in het ongelijk zijn gesteld,&#13;
worden veroordeeld in de kosten van&#13;
het geding als na te melden.'&#13;
Grief III&#13;
Ten onrechte overweegt de pachtkamer:&#13;
'verlenging van de pachtovereenkomst tussen&#13;
verzoekster Wilhelmina Antonetta Petronella&#13;
Bax enerzijds en partij Van Dijk,&#13;
waaronder W.J. van Dijk, anderzijds met een&#13;
termijn van zes jaren.&#13;
Veroordeelt Van Dijk in de kosten van het&#13;
geding aan de zijde van Bax gevallen tot heden&#13;
begroot op f 1250 wegens gemachtigde&#13;
salaris.'&#13;
De mondelinge behandeling&#13;
Ter zitting van het hof is niet of onvoldoende&#13;
weersproken verklaard (zakelijk weergegeven):&#13;
door geïntimeerde:&#13;
dat zij een agrarisch bedrijf van totaal ongeveer&#13;
11 ha exploiteert, te weten de grond in&#13;
geschil, alsmede 1.68 ha eigen grond en 2.70&#13;
ha die van de gemeente wordt gepacht; dat&#13;
ongeveer 5.50 ha als grasland wordt gebruikt&#13;
en de rest voor de teelt van maïs; dat zij beschikt&#13;
over een melkquotum van 84 135 kg&#13;
(melkprijsjaar 1992/1993), hetwelk door haar&#13;
wordt verleasd voor f 0,30 per kg; dat zij het&#13;
in haar bedrijf voorhanden zijnde werk, inclusief&#13;
de handel in vee, zelf doet en alleen het&#13;
oogsten van de maïs door een loonwerker&#13;
wordt gedaan; dat zij twee kinderen heeft, te&#13;
weten een zoon van 26 jaar, die meubelmaker&#13;
is, en een dochter van 29 jaar, die commercieel&#13;
medewerker is; dat beide kinderen haar in&#13;
het bedrijf bijstaan als dat nodig is; dat daarnaast&#13;
soms enige hulp wordt verleend door&#13;
een met haar bevriende landbouwer; dat zij 53&#13;
jaar is en graag boer wil blijven tot haar 65-&#13;
ste jaar; dat zij een AWW-uitkering heeft van&#13;
ongeveer f 1200 netto per maand; dat zij daarnaast&#13;
geen andere uitkeringen ontvangt; dat&#13;
zij ongeveer 10 km van het bedrijf woont; dat&#13;
het tot dat bedrijf behorende land geheel nabij&#13;
de bedrijfsgebouwen ligt; dat zij 29 stuks&#13;
rundvee heeft, te weten 3 zoogkoeien en voor&#13;
het overige jongvee;&#13;
door appellant sub 3:&#13;
dat appellanten het verpachte zelf in gebruik&#13;
willen nemen; dat zij mestvee willen&#13;
gaan houden alsmede maïs en aardappelen&#13;
willen gaan verbouwen, met verhuur van het&#13;
melkquotum, een en ander zo lang moeder&#13;
(appellante sub 1) nog leeft; dat hij voornoemde&#13;
activiteiten mede namens de andere&#13;
appellanten ter hand zal nemen; dat hij 62 jaar&#13;
is, in zijn jeugd de Lagere landbouwschool en&#13;
een cursus bedrijfsboekhouding heeft gevolgd;&#13;
dat hij eerst samen met een broer een&#13;
boerenbedrijf heeft geëxploiteerd, maar dat&#13;
bedrijf te klein was voor twee ondernemers en&#13;
hij op een gegeven moment, nu ongeveer 26&#13;
jaar geleden, bij de melkfabriek en later bij de&#13;
boerenbond is gaan werken; dat moeder, appellante&#13;
sub 1, nog in de woning van de boerderij&#13;
woont.&#13;
De beoordeling van het hoger beroep&#13;
1. Ter gelegenheid van de mondelinge behandeling&#13;
van het verlengingsverzoek door de&#13;
pachtkamer van het kantongerecht hebben&#13;
partijen verklaard ermee in te stemmen dat de&#13;
beide kinderen van partij Van Dijk-Bax niet&#13;
langer als medepachters worden beschouwd.&#13;
Het hof is van oordeel dat dit moet worden&#13;
verstaan als een door bedoelde medepachters&#13;
intrekken van het verlengingsverzoek voorzover&#13;
dat mede door hen was ingediend en het&#13;
door verpachters daarmee instemmen.&#13;
Ten aanzien van grief I&#13;
2.1. Het inleidende verzoekschrift, ingekomen&#13;
ter griffie van het kantongerecht te Eindhoven&#13;
op 3 augustus 1993, vermeldt als verpachters&#13;
de huidige appellanten, uitgezonderd appellant&#13;
sub 9, W.J. van Dijk, hetgeen een kennelijke&#13;
omissie is aan de zijde van de&#13;
oorspronkelijke verzoekers.&#13;
2.2. Appellanten voeren aan, gelijk zij in&#13;
eerste aanleg bij wijze van verweer deden, dat&#13;
deze omissie impliceert dat ten aanzien van de&#13;
verpachter W.J. van Dijk geen verlenging is&#13;
verzocht zodat te zijnen aanzien de pachtovereenkomst&#13;
onherroepelijk is geëindigd. Dit zou&#13;
meebrengen dat verlenging ten aanzien van de&#13;
overige verpachters zonder betekenis is.&#13;
2.3. Geïntimeerde bestrijdt deze grief,&#13;
daartoe stellende dat in het inleidend verzoek&#13;
schrift uitdrukkelijk wordt verwezen naar de&#13;
opzeggingsbrief van de verpachters, in welke&#13;
brief ook W.J. van Dijk is vermeld als één van&#13;
de verpachters die de pachtovereenkomst niet&#13;
wensen te verlengen. Bovendien is het ver-&#13;
zoek niet gericht tegen de wederpartij, doch&#13;
gericht op (het voortduren van) de overeenkomst.&#13;
2.4. Vast staat dat tijdens de mondelinge&#13;
behandeling van het verzoek door de pachtkamer&#13;
van het kantongerecht te Eindhoven W.J.&#13;
van Dijk in persoon aanwezig was, bijgestaan&#13;
door zijn advocaat. Desgevraagd verklaarde&#13;
W.J. van Dijk geen behoefte te hebben aan&#13;
aanhouding van de behandeling in zijn be&#13;
lang. Ook tijdens de mondelinge behandeling&#13;
door het hof was W.J. van Dijk in persoon&#13;
aanwezig.&#13;
2.5. Naar het oordeel van het hof faalt de&#13;
eerste grief reeds hierom, omdat niet is gesteld&#13;
of gebleken dat W.J. van Dijk in zijn ge&#13;
rechtvaardigde belangen is geschaad door&#13;
voormelde omissie. Hij heeft kennelijk het&#13;
verlengingsverzoek aangemerkt als ook tegen&#13;
hem ingediend, is zowel in prima als in hoger&#13;
beroep in het geding verschenen en is op de&#13;
zelfde voet als de andere verpachters in de gelegenheid&#13;
geweest verweer te voeren tegen&#13;
het verzoek en anderszins zijn belangen te behartigen.&#13;
Ten aanzien van de grieven II en III&#13;
3.1. Door appellanten is naar voren gebracht&#13;
dat uit de post ontvangen 'weidegeld' ad&#13;
f 2400, zoals daarvan blijkt uit het boekhoudoverzicht&#13;
over 1992, volgt dat geïntimeerde&#13;
zich schuldig maakt aan onderverpachting en&#13;
mitsdien aan wanprestatie, zodat zij zich niet&#13;
als een goed pachter heeft gedragen in de zin&#13;
van het bepaalde in artikel 39 der Pachtwet.&#13;
Geïntimeerde heeft zulks echter gemotiveerd&#13;
ontkend en ter verklaring van bedoelde&#13;
post in haar boekhouding medegedeeld dat&#13;
sprake is geweest van inscharing van vee op&#13;
haar eigen grond; nu appellanten dat niet -&#13;
gemotiveerd - hebben weersproken en ook&#13;
overigens onvoldoende hebben aangevoerd&#13;
ter adstructie van hun te dezen aan geïntimeerde&#13;
gemaakte verwijt, is het hof van oordeel&#13;
dat niet voldoende is komen vast te staan&#13;
dat geïntimeerde zich niet heeft gedragen zoals&#13;
een goed pachter betaamt. Voor afwijzing&#13;
van haar verlengingsverzoek op grond van het&#13;
bepaalde in artikel 39 der Pachtwet is derhalve&#13;
geen plaats.&#13;
3.2. Appellanten voeren aan het verpachte&#13;
zelf voor landbouwkundige doeleinden in gebruik&#13;
te willen nemen. Geen van hen heeft&#13;
echter een landbouwkundige opleiding genoten&#13;
of practische ervaring opgedaan met de&#13;
exploitatie van landbouwgrond en/of een&#13;
landbouwbedrijf. Dit is alleen anders ten aanzien&#13;
van appellant sub 3; hij is evenwel reeds&#13;
62 jaar en is al 26 jaar lang niet meer in de&#13;
landbouw werkzaam. Een concreet bedrijfsplan&#13;
is door appellanten niet overgelegd en zij&#13;
hebben ook anderszins onvoldoende concreet&#13;
duidelijk gemaakt op welke wijze zij aan het&#13;
door hen gestelde voornemen uitvoering zouden&#13;
willen geven. Enig inzicht in de - eventuele&#13;
- betrokkenheid bij de voorgenomen&#13;
exploitatie van de zijde van de andere appellanten&#13;
is niet gegeven en van een financiële&#13;
onderbouwing is niet gebleken.&#13;
Gelet op vorenstaande feiten en omstandigheden,&#13;
is het hof van oordeel dat het door&#13;
appellanten gestelde voornemen om het verpachte&#13;
persoonlijk voor een tot de landbouw&#13;
betrekkelijk doel in gebruik te nemen - zo al&#13;
ernstig gemeend, gezien ook hun nog maar&#13;
betrekkelijk kort geleden geuite wil tot verkoop&#13;
van het object in geschil - als niet reëel&#13;
uitvoerbaar moet worden beschouwd.&#13;
3.3. Het vorenoverwogene brengt mede dat&#13;
op het onderhavige verlengingsverzoek naar&#13;
billijkheid moet worden beslist.&#13;
3.4. Van enig relevant belang van appellanten&#13;
bij afwijzing van het verlengingsver&#13;
zoek - buiten het hierboven als niet reëel&#13;
uitvoerbaar bevonden voornemen tot persoon&#13;
lijk gebruik - is ten processe onvoldoende gesteld&#13;
of anderszins gebleken.&#13;
Daar staat tegenover dat geïntimeerde&#13;
naast de inkomsten uit haar bedrijf slechts een&#13;
bescheiden AWW-uitkering ontvangt; bedoelde&#13;
inkomsten zoals daarvan uit de boekhoudoverzichten&#13;
van de laatste jaren is gebleken,&#13;
vormen een niet onbelangrijke aanvulling&#13;
daarop en aannemelijk is dat zij deze node zal&#13;
kunnen missen. Ten aanzien van enkele in&#13;
haar boekhouding voorkomende grote bedragen&#13;
aan privé-stortingen hebben appellanten&#13;
aangevoerd dat deze erop duiden dat geïntimeerde&#13;
over een behoorlijk eigen kapitaal kan&#13;
beschikken. Laatstgenoemde heeft echter onweersproken&#13;
gesteld dat bedoelde bedragen&#13;
afkomstig waren uit een nalatenschap en mitsdien&#13;
eenmalig waren, terwijl zij bovendien&#13;
een groot bedrag heeft moeten uitgeven voor&#13;
de aankoop van de thans door haar bewoonde&#13;
woning.&#13;
3.5. Afweging van de wederzijdse belangen&#13;
van partijen moet, gelet op het voren&#13;
staande, naar het oordeel van het hof leiden&#13;
tot de slotsom dat het belang van geïntimeerde&#13;
bij verlenging van de onderhavige pachtovereenkomst&#13;
zwaarder weegt dan dat van appellanten bij afwijzing van het verlengingsverzoek.&#13;
3.6. De pachtovereenkomst moet mitsdien&#13;
worden verlengd, zulks met een termijn van&#13;
zes jaar, zijnde niet gebleken van bijzondere&#13;
omstandigheden die tot verlenging met een&#13;
kortere termijn aanleiding zouden moeten geven.&#13;
De pachtkamer van het kantongerecht&#13;
heeft terecht dienovereenkomstig beslist en&#13;
terecht appell anten veroordeeld in de kosten&#13;
van het geding in eerste aanleg.&#13;
Ook de grieven II en III zijn ongegrond.&#13;
Slotsom&#13;
Nu de door appellanten aangevoerde grieven&#13;
falen, dient de bestreden beschikking te worden&#13;
bevestigd en dienen appellanten als de in&#13;
het ongelijk gestelde partij te worden veroordeeld&#13;
in de kosten van het geding in hoger beroep.&#13;
Beslissing&#13;
Het hof, beschikkende in hoger beroep:&#13;
bevestigt de beschikking van de pachtkamer&#13;
van het kantongerecht te Eindhoven van&#13;
3 januari 1994, waarvan beroep;&#13;
veroordeelt appellanten in de kosten van&#13;
het geding in hoger beroep, aan de zijde van&#13;
geïntimeerde tot aan deze uitspraak begroot&#13;
op f 350 voor verschotten en f 2800 voor salaris&#13;
van de procureur.</content><legacyfootnotes/><footnotes><footnote/></footnotes><auteurs/><published>1995-08-01 00:00:00</published><modified>1994-09-28 00:00:00</modified><editiondate>1995-08-01</editiondate><htmlpath>https://denhollander.info/artikel/5163</htmlpath></article>
</articles></edition>
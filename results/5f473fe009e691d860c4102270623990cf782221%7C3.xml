<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1989</searchword><id>7231</id><udhid>UDH:TvAR/7231</udhid><titel>'Willem Jasper Sels / de besloten vennootschap Nedstaal B. V.' (TvAR 1989/4221)</titel><searchwords><searchword>TvAR 3/1989</searchword><searchword>TvAR 1989/4221</searchword><searchword>UDH:TvAR/7231</searchword></searchwords><attachments><attachment><name>1989_nr 3_Rechtspraak_4221.pdf</name><extention>pdf</extention><url>https://denhollander.info/download/6814/ci</url></attachment></attachments><inleiding>Pachtwet, art. 45, lid 1&#13;
In casu is slechts de vraag aan de orde of&#13;
sprake is van bijzondere omstandigheden,&#13;
als bedoeld bij art. 45, lid 1 Pw. De pachtrechter&#13;
is niet bevoegd om te beoordelen,&#13;
of de grondkamer terecht de goedkeuring&#13;
ex art. 12, lid 3 Pw. heeft verleend. Geen&#13;
wettelijk voorschrift bepaalt, dat — als de&#13;
omstandigheid, waarom goedkeuring voor&#13;
korte duur is verleend zich niet binnen of&#13;
kort na die duur heeft voorgedaan - steeds&#13;
met zes jaren zou moeten worden verlengd.&#13;
Als de pachtovereenkomst met zes jaren&#13;
zou worden verlengd en daarna niet meer&#13;
op grond van art. 40 Pw., dan wel tussentijds&#13;
ontbonden krachtens art. 51, lid 1&#13;
Pw., zou de pachter geen aanspraak kunnen&#13;
maken op schadeloosstelling, bedoeld&#13;
bij art. 48, lid 1 en 2, resp. art. 52, lid 2,&#13;
aangezien de pachtverhouding is aangevangen&#13;
nadat aan het verpachte een niet-agrarische&#13;
bestemming is gegeven (tussen de&#13;
huidige en de vorige pachter, welke laatste&#13;
de grond pachtte vóór die bestemmingswijziging,&#13;
is van geen band gebleken). Verpachter&#13;
wil verkopen voor industriële doeleinden.&#13;
Het is van algemene bekendheid,&#13;
dat verlenging met zes jaren gegadigden&#13;
zou afschrikken en de verkoopprijs ongunstig&#13;
zou beïnvloeden (het gaat om ruim&#13;
60 ha). Verpachter verwacht niet, dat verkoop&#13;
binnen 5 jaren zal geschieden. Voor&#13;
de bedrijfsvoering van de pachter maakt&#13;
het geen belangrijk verschil of met vijf dan&#13;
wel zes jaren wordt verlengd. Deze omstandigheden&#13;
vormen 'bijzondere omstandigheden&#13;
' als bedoeld in art. 45, lid 1 Pw. Verlenging&#13;
met vijf jaren.</inleiding><content>Pachtkamer Gerechtshof Arnhem, beschikking&#13;
d.d. 11 december 1987&#13;
Het gerechtshof te Arnhem, pachtkamer;&#13;
Gezien het op 21 mei 1987 ter griffie van&#13;
het hof ingekomen beroepschrift van&#13;
Willem Jasper Sels, wonende te Alblasserdam,&#13;
procureur: mr. D.C. de Kempenaer,&#13;
tegen een beschikking van de pachtkamer&#13;
van het kantongerecht te Dordrecht van 21&#13;
april 1987, waarbij met een duur van drie&#13;
jaren, werd verlengd de tussen appellant als&#13;
pachter en&#13;
de besloten vennootschap Nedstaal B. V.,&#13;
gevestigd te Alblasserdam, procureur: mr.&#13;
B. Peek, als verpachtster bestaande en behoudens&#13;
verlenging op 28 februari 1987&#13;
eindigende pachtovereenkomst met betrekking&#13;
tot een hoeve gelegen in de gemeenten&#13;
Alblasserdam en Papendrecht en kadastraal&#13;
bekend in de gemeente Alblasserdam, dert 1979 van Nedstaal in pacht heeft&#13;
krachtens telkenmale driejarige pachtcontracten,&#13;
welke korte pachtduur telkens&#13;
door de grondkamer werd goedgekeurd op&#13;
grond van de omstandigheid dat Nedstraal&#13;
de hoeve heeft aangekocht als reserve voor&#13;
uitbreiding van haar bedrijf;&#13;
dat krachtens een vigerend bestemmingsplan&#13;
de percelen bestemd zijn voor industriële&#13;
doeleinden;&#13;
dat Nedstaal het voornemen om de grond&#13;
te gebruiken voor uitbreiding van haar bedrijf&#13;
wegens de staalcrisis heeft moeten laten&#13;
varen, doch thans de grond wil verkopen&#13;
als onbezwaarde industriegrond, welke&#13;
verkoop echter naar redelijkerwijs valt aan&#13;
te nemen, niet binnen 2 a 3 jaar te verwachten&#13;
is, zodat artikel 40 van de Pachtwet niet&#13;
tot afwijzing van het verlengingsverzoek&#13;
dwingt;&#13;
dat het anderzijds - op grond van de&#13;
voormelde omstandigheden en mede nu&#13;
Sels bij de aanvang van de pacht wist, dat&#13;
de hoeve uiteindelijk een industriële&#13;
bestemming zou krijgen - billijk is, de&#13;
verlenging te beperken tot een termijn van&#13;
drie jaren;&#13;
Overwegende, dat appellant als grieven&#13;
tegen deze beschikking heeft aangevoerd:&#13;
1. dat Nedstaal nimmer voornemens is&#13;
geweest om de grond te gebruiken voor uit&#13;
breiding van haar bedrijf, zodat de grond&#13;
kamer ten onrechte goedkeuring heeft verleend&#13;
aan de korte duur van de pachtovereenkomst;&#13;
2. dat, nu de omstandigheid, op grond&#13;
waarvan die goedkeuring is verleend, zich&#13;
niet heeft voorgedaan, de pachtovereenkomst&#13;
met zes jaren had moeten worden&#13;
verlengd;&#13;
3. dat zulks temeer geldt, nu verlies van&#13;
de gepachte ruim 60 ha een ernstige aantasting&#13;
zou betekenen van de grondslag van&#13;
het maatschappelijk bestaan van Sels, terwijl&#13;
een voornemen tot verkoop nimmer&#13;
grondkan opleveren voor afwijzing van een&#13;
verlengingsverzoek;&#13;
Overwegende, dat geïntimeerde in het incidenteel&#13;
appel als grief heeft aangevoerd:&#13;
dat de pachtkamer van het kantongerecht&#13;
ten onrechte niet de tijd heeft bepaald,&#13;
waarbinnen Sels aan de pachtkamer&#13;
kan verzoeken de pachtovereenkomst wederom&#13;
te verlengen.&#13;
Overwegende, dat bij de behandeling van&#13;
het hoger beroep door appellant en namens&#13;
geïntimeerde verklaringen zijn afgelegd;&#13;
Overwegende met betrekking tot grief 1&#13;
van appellant, dat, nu de grondkamer de&#13;
bedoelde goedkeuring ex artikel 12, lid 3,&#13;
Pachtwet heeft verleend, het niet aan de&#13;
pachtrechter is om te oordelen of deze&#13;
goedkeuring op goede gronden is verleend;&#13;
Overwegende met betrekking tot grief 2&#13;
van appellant, dat geen wettelijk voorschrift&#13;
bestaat, waaruit zou volgen dat -&#13;
indien de omstandigheid, op grond waarvan&#13;
de goedkeuring van een korte duur is&#13;
verleend, zich niet binnen of kort na die&#13;
duur voordoet - de pachtovereenkomst in&#13;
alle gevallen met een verdere termijn van&#13;
zes jaren zou moeten worden verlengd;&#13;
Overwegende met betrekking tot grief 3&#13;
van appellant, dat, nu Nedstaal niet in hoger&#13;
beroep is gekomen van de beslissing&#13;
van de pachtkamer van het kantongerecht,&#13;
dat de pachtovereenkomst moet worden&#13;
verlengd, de vraag slechts is of en in hoeverre&#13;
hier sprake is van bijzondere omstandigheden&#13;
voor verlenging met een termijn&#13;
korter dan zes jaren, als bedoeld bij artikel&#13;
45, lid 1, Pachtwet;&#13;
Overwegende, dat Sels, wanneer de&#13;
pachtovereenkomst met zes jaren zou worden&#13;
verlengd en daarna niet meer verder&#13;
zou worden verlengd, op grond van artikel&#13;
48 Pachtwet, niettemin geen aanspraak zou&#13;
kunnen maken op de bij dat wetsartikel bedoelde&#13;
schadeloosstelling;&#13;
dat in het zelfde geval bij ontbinding van&#13;
de pachtovereenkomst op grond van artikel&#13;
51 Pachtwet Sels geen aanspraak zal kunnen&#13;
maken op meer dan de bij artikel 52,&#13;
lid 1, Pachtwet bedoelde schadeloosstelling,&#13;
met name slechts op schadeloosstelling&#13;
over de tijd, welke de pachter bij nietontbinding&#13;
ingevolge de pachtovereenkomst&#13;
nog op het gepachte had kunnen&#13;
blijven;&#13;
Overwegende immers, dat Sels het gepachte&#13;
van Nedstaal in pacht heeft sedert&#13;
1979 - derhalve voor het eerst nadat aan&#13;
het gepachte (in 1967 of 1968) bij een goedgekeurd&#13;
bestemmingsplan een niet tot de&#13;
landbouw betrekkelijke bestemming was&#13;
gegeven, zodat - nu niet gesteld is of gebleken&#13;
van enige band tussen Sels en de vorige&#13;
pachter Pleyzier (die de grond sedert 1963 pachtte) als bedoeld in artikel 49, lid&#13;
1, Pachtwet - op de voet van artikel 52,&#13;
lid 3, Pachtwet aangenomen moet worden&#13;
dat de pachtverhouding is aangevangen in&#13;
1979 en de daar bedoelde uitzondering van&#13;
toepassing is;&#13;
Overwegende dat het van algemene bekendheid&#13;
is, dat verlenging van de pachtovereenkomst&#13;
- die niet eerder met zes jaren&#13;
is verlengd - met zes jaren, eventuele&#13;
gegadigden, aan wie Nedstaal het verpachte&#13;
wil verkopen voor industriële doeleinden,&#13;
zal afschrikken, zodat daardoor de&#13;
prijs, die Nedstaal bij verkoop zou kunnen&#13;
bedingen, ongunstig zou worden beïnvloed;&#13;
Overwegende, dat het voor Nedstaal derhalve&#13;
van groot belang is dat de pachtovereenkomst&#13;
met een kortere termijn dan zes&#13;
jaren wordt verlengd, waartegen zij op&#13;
zichzelf geen bezwaar heeft, ook al kan op&#13;
goede gronden worden volgehouden, dat&#13;
indien daarna de pachtovereenkomst niet&#13;
verder wordt verlengd, bij de beantwoording&#13;
van de vraag, of de pachter aanspraak&#13;
heeft op schadeloosstelling, niet rekening&#13;
wordt gehouden met de mogelijkheid van&#13;
verdere verlenging;&#13;
Overwegende, dat Nedstaal heeft erkend,&#13;
dat het niet te verwachten is, dat verkoop&#13;
van het verpachte binnen drie jaren&#13;
zal geschieden en zelfs verkoop binnen 5 jaren&#13;
niet zeer waarschijnlijk is, zodat een&#13;
verlenging met vijfjaren voor haar niet bezwaarlijk&#13;
is;&#13;
Overwegende, dat Sels reeds vanaf de&#13;
aanvang van de pachtovereenkomst wist,&#13;
dat het hier om een pacht voor betrekkelijk&#13;
korte duur zou gaan en - zoals hiervoor&#13;
werd overwogen - zijn belang bij een verlenging&#13;
met zes jaren niet kan zijn gelegen&#13;
in de schadeloosstelling bij de beëindiging&#13;
daarvan;&#13;
dat het tenslotte voor Sels met betrekking&#13;
tot zijn bedrijfsvoering geen belangrijk&#13;
verschil uitmaakt of de pachtovereenkomst&#13;
met 5 dan wel met 6 jaren wordt verlengd;&#13;
Overwegende, dat het hof de voormelde&#13;
omstandigheden - in onderlinge samenhang&#13;
beschouwd - bijzondere omstandigheden&#13;
acht als bedoeld bij artikel 45, lid 1,&#13;
Pachtwet en derhalve de pachtovereenkomst&#13;
zal verlengen met vijf jaren;&#13;
Overwegende, dat grief 3 van appellant&#13;
in zoverre gegrond is en het hof de beschikking&#13;
van de pachtkamer van het kantongerecht&#13;
dan ook zal vernietigen;&#13;
Overwegende, dat de grief van geïntimeerde&#13;
juist is en het hof alsnog de bij artikel&#13;
45, lid 2, Pachtwet bedoelde termijn zal&#13;
bepalen;&#13;
Overwegende ambtshalve, dat de bestreden&#13;
beschikking ten onrechte - in strijd&#13;
met artikel 45 lid 1, jo. artikel 12, lid 3,&#13;
Pachtwet - de datum van beëindiging niet&#13;
vermeldt;&#13;
Overwegende, dat het hof ook daarin zal&#13;
voorzien;&#13;
Beschikkende in hoger beroep:&#13;
Vernietigt de beschikking, waarvan beroep&#13;
en, opnieuw beschikkende:&#13;
Verlengt de ten processe bedoelde pachtovereenkomst&#13;
met een termijn van vijf jaren&#13;
om te eindigen op 28 februari 1992;&#13;
Bepaalt de tijd, waarbinnen S. aan de&#13;
pachtkamer kan verzoeken de pachtovereenkomst&#13;
wederom te verlengen op het&#13;
tijdvak tussen 28 februari 1989 en 28 februari&#13;
1991.</content><legacyfootnotes/><footnotes><footnote/></footnotes><auteurs/><published>1989-03-01 00:00:00</published><modified>1989-03-01 00:00:00</modified><editiondate>1989-03-01</editiondate><htmlpath>https://denhollander.info/artikel/7231</htmlpath></article>
</articles></edition>
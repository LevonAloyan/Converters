<edition><articles><article><jaar>2013</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2013</searchword><id>10513</id><udhid>UDH:TvAR/10513</udhid><titel>Rechtspraak 5725. Gilze en Rijen (TvAR 2013/5725)</titel><searchwords><searchword>TvAR 5/2013</searchword><searchword>TvAR 2013/5725</searchword><searchword>UDH:TvAR/10513</searchword></searchwords><attachments><attachment><name>TvAR2013_05_11_5725.pdf</name><extention>pdf</extention><url>https://denhollander.info/download/9023/ci</url></attachment></attachments><inleiding>Provinciale ruimtelijke verordening. Reconstruc­tieplan. Ontheffingsregeling. &#13;
Het besluit waarbij het college van gedeputeerde staten heeft geweigerd ontheffing te verlenen van het in artikel 9.4, eerste lid, aanhef en onder a, van de Verordening ruimte Noord-Brabant 2011 vervatte verbod op nieuwvestiging van een intensieve veehouderij in een landbouwontwikkelingsge­bied voor een nieuw bouwblok voor een intensieve veehou­derij aan de [locatie] in Gilze blijft in stand. Beroep onge­grond. &#13;
</inleiding><content>Procesverloop &#13;
Bij besluit van 4 juli 2011 heeft het college van gedeputeer­de staten (hierna: het college) geweigerd ontheffing te verle­nen van het in artikel 9.4, eerste lid, aanhef en onder a, van de Verordening ruimte Noord-Brabant 2011 (hierna: Veror­dening 2011) vervatte verbod op nieuwvestiging van een in­tensieve veehouderij in een landbouwontwikkelingsgebied voor een nieuw bouwblok voor een intensieve veehouderij aan de [locatie] in Gilze. &#13;
Bij besluit op bezwaar van 13 maart 2012 heeft het colle­ge de door [appellant sub 1] en het college van burgemeester en wethouders van Gilze en Rijen (hierna: het gemeentebe­stuur) hiertegen gemaakte bezwaren ongegrond verklaard. &#13;
Tegen dit besluit hebben [appellant sub 1] en het gemeente­bestuur beroep ingesteld. &#13;
Het gemeentebestuur heeft een nader stuk ingestuurd. &#13;
De Afdeling heeft de zaak ter zitting behandeld op 29 no­vember 2012, waar [appellant sub 1], bijgestaan door drs. H.P.W. Havens, het gemeentebestuur, vertegenwoordigd door L.C. Lavooij, bijgestaan door mr. P.P.A. Bodden, ad­vocaat te Nijmegen, en het college, vertegenwoordigd door E.A.L.J.C. van Lieshout en H.A.J. van Hout, beiden werk­zaam bij de provincie, zijn verschenen. &#13;
Overwegingen &#13;
1. Ten behoeve van de vaststelling van een bestemmings­plan dat voorziet in de nieuwvestiging van een intensieve veehouderij op het perceel aan de Hoogstraat ong. te Gilze, heeft het gemeentebestuur bij het college een aanvraag ge­daan voor een ontheffing van voormeld verbod. Hiermee is beoogd de verplaatsing van de intensieve veehouderij van [appellant sub 1] aan de [locatie 1 en 2] in Gilze naar het perceel aan de Hoogstraat ong. mogelijk te maken. &#13;
2. [appellant sub 1] en het gemeentebestuur betogen dat het college ten onrechte heeft geweigerd de ontheffing te ver­lenen. Hiertoe voeren zij aan dat het verbod van artikel 9.4, eerste lid, aanhef en onder a, van de Verordening 2011 op nieuwvestiging van intensieve veehouderijen in een land­bouwontwikkelingsgebied in strijd is met de Reconstructie­wet concentratiegebieden (hierna: Rwc) en het reconstruc­tieplan De Baronie. &#13;
Nu bij de vaststelling van deze algemene regel en de weige­ring ontheffing te verlenen het reconstructieplan niet in acht is genomen, is zowel artikel 9.4, eerste lid, aanhef en on­der a, als het bestreden besluit daarmee in strijd. Het voor­melde verbod is volgens [appellant sub 1] en het gemeente­bestuur eveneens in strijd met artikel 4.1, eerste lid, van de Wet ruimtelijke ordening (hierna: Wro), nu provinciale be­langen het verbod op nieuwvestiging in een landbouwont­wikkelingsgebied met het oog op een goede ruimtelijke or­dening niet noodzakelijk maken. &#13;
Het gemeentebestuur en [appellant sub 1] betogen voorts dat de in artikel 9.5 van de Verordening 2011 vervatte ont­heffingsregeling in strijd is met onder meer het rechtszeker­heidsbeginsel en het vertrouwensbeginsel. [appellant sub 1] stelt dat een hardheidsclausule ten onrechte ontbreekt en dat de ontheffingsregeling te beperkt is. Aan deze ontheffings­regeling kan volgens het gemeentebestuur niet worden vol­daan, omdat niet met één besluit kan worden voorzien in de gehele verplaatsing van een intensieve veehouderij. Voorts is het begrip “schriftelijke aanvraag” te onduidelijk, aldus het gemeentebestuur. &#13;
2.1. Het college stelt zich op het standpunt dat artikel 9.4, eerste lid, aanhef en onder a, van de Verordening 2011 niet in strijd is met de Rwc en het reconstructieplan. Het college wijst er op dat niet-bindende beleidsuitspraken uit het recon­structieplan geen planologische doorwerking hebben en dat deze gewijzigd kunnen worden zonder dat de wijzigingspro­cedure van de Rwc wordt gevolgd. &#13;
2.2. Ingevolge artikel 1.1, onder 37, van de Verordening 2011 wordt onder hervestiging verstaan: het verplaatsen van een bestaand agrarisch bedrijf van het ene agrarisch bouw­blok naar het andere agrarische bouwblok, waar de agrari­sche activiteiten zijn gestaakt. &#13;
Ingevolge artikel 1.1, onder 59, wordt onder nieuwvestiging verstaan: de projectie van een al dan niet gekoppeld agra­risch bouwblok op een locatie die volgens het ter plaatse geldende bestemmingplan niet is voorzien van een zelfstan­dig bouwblok. &#13;
Ingevolge artikel 9.4, eerste lid, aanhef en onder a, bepaalt een bestemmingsplan dat is gelegen in een landbouwont­wikkelingsgebied dat nieuwvestiging van een intensieve veehouderij niet is toegestaan. &#13;
Ingevolge artikel 9.5, eerste lid, aanhef en onder c, kan het college van gedeputeerde staten, mits de daartoe strekken­de aanvraag voor een ontheffing vóór 1 januari 2011 is inge­diend, in het geval van een verplaatsing van een intensieve veehouderij ontheffing verlenen van artikel 9.3, eerste lid, onder d en artikel 9.4, eerste lid, onder a en d, voor een be­stemmingsplan dat voorziet in nieuwvestiging van een in­tensieve veehouderij in een landbouwontwikkelingsgebied. &#13;
Ingevolge het tweede lid, aanhef en onder a, bevatten de in artikel 13.3, tweede lid, bedoelde stukken behorende bij de aanvraag om ontheffing tevens, indien het bestemmings­plan ertoe strekt verplaatsing van een intensieve veehoude­rij mogelijk te maken, een beschrijving van het feit dat reeds vóór 20 maart 2010 voldoende concrete initiatieven waren ontplooid met het oog op de verplaatsing van een intensie­ve veehouderij. &#13;
Ingevolge het vierde lid is van een van vóór 20 maart 2010 daterend concreet initiatief tot verplaatsing van een intensie­ve veehouderij als bedoeld in het tweede lid, onder a, spra­ke, indien vóór 20 maart 2010 het gerechtvaardigde ver­trouwen is gewekt dat planologische medewerking aan deze verplaatsing zal worden verleend. Gerechtvaardigd vertrou­wen kan slechts worden aangenomen voor zover: &#13;
a. sprake is van een vóór 20 maart 2010 ingediende schrif­telijke aanvraag tot verplaatsing van een intensieve veehou­derij naar een concrete locatie en waarvan het college van burgemeester en wethouders c.q. de raad dan wel een daar­toe krachtens een vóór 20 maart 2010 genomen mandaatbe­sluit bevoegde ambtenaar schriftelijk te kennen heeft gege­ven hieraan zijn medewerking te verlenen; of &#13;
b. het college van burgemeester en wethouders c.q. de raad vóór 20 maart 2010 een planologische procedure voor de verplaatsing van een intensieve veehouderij naar een con­crete locatie heeft opgestart. &#13;
Bovendien moet voldaan worden aan het bepaalde in artikel 9.4, vijfde lid, onder a en c. &#13;
Ingevolge het vijfde lid, aanhef en onder a, is van het opstar­ten van een planologische procedure als bedoeld in het vier­de lid, onder b, slechts sprake, indien, voor het geval het be­treft een bestemmingsplanprocedure, het overleg ex artikel 10 Bro 1985 is gestart of de kennisgeving ex artikel 1.3.1. Bro is gepubliceerd. &#13;
2.3. Aan algemeen verbindende voorschriften, zoals neer­gelegd in artikel 9.4, eerste lid, aanhef en onder a, en arti­kel 9.5 van de Verordening 2011, kan slechts verbindende kracht worden ontzegd, indien deze in strijd zijn met een ho­ger wettelijk voorschrift, dan wel indien deze in strijd zijn met een algemeen rechtsbeginsel. &#13;
2.4. De Afdeling overweegt dat het verbod op nieuwvesti­ging van een intensieve veehouderij in een landbouwont­wikkelingsgebied betrekking heeft op het grondgebruik binnen de in het reconstructieplan opgenomen zonering in­tensieve veehouderij. Uit de uitspraak van de Afdeling van 30 mei 2007, in zaak nr. 200506288/1, volgt dat beleidsuit­spraken uit het reconstructieplan De Baronie over het grond­gebruik binnen de verschillende reconstructiezones geen planologische doorwerking hebben, aangezien deze geen volledige planologische afweging inhielden. Zoals de Afde­ling heeft overwogen in onder meer haar uitspraak van 22 augustus 2012, in zaak nr. 201203080/1/A1, kan van deze beleidsuitspraken worden afgeweken zonder dat daarvoor de in de Rwc neergelegde procedure moet worden gevolgd. Uit de in artikel 1 van de Rwc opgenomen definitiebepa­ling van een landbouwontwikkelingsgebied volgt voorts dat van een dergelijk gebied ook sprake kan zijn indien alleen wordt voorzien in de mogelijkheid tot uitbreiding of her­vestiging van intensieve veehouderij. Hieruit volgt, anders dan het gemeentebestuur heeft betoogd, niet dat uit de Rwc voortvloeit dat in ieder landbouwontwikkelingsgebied moet worden voorzien in nieuwvestiging van intensieve veehou­derijen. Of hierin wordt voorzien is een onderdeel van de nadere planologische afweging over het grondgebruik bin­nen deze reconstructiezone. Nu artikel 9.4, eerste lid, van de Verordening 2011 niet in de weg staat aan de vaststelling van bestemmingsplannen die voorzien in enige uitbreiding of hervestiging van een intensieve veehouderij in landbouw­ontwikkelingsgebied is het verbod op nieuwvestiging van een intensieve veehouderij in een landbouwontwikkelings­gebied niet in strijd met artikel 11, gelezen in samenhang met artikel 1, van de Rwc. Dat het verbod op nieuwvestiging van intensieve veehouderijen in een landbouwontwikke­lingsgebied afwijkt van de niet bindende beleidsuitspraken uit het reconstructieplan over het grondgebruik in land­bouwontwikkelingsgebieden leidt niet tot het oordeel dat dit verbod in strijd is met de Rwc en de bindende zonering uit het reconstructieplan. Het betoog faalt. &#13;
2.5. Over het betoog dat het vereiste in artikel 9.5, vierde lid, aanhef en onder a, van de Verordening 2011 dat vóór 20 maart 2010 een schriftelijke aanvraag moet zijn ingediend tot verplaatsing van een intensieve veehouderij naar een concrete locatie in strijd is met het beginsel van de rechtsze­kerheid en het vertrouwensbeginsel overweegt de Afdeling als volgt. &#13;
In artikel 9.5, eerste lid, van de Verordening 2011 is een be­voegdheid opgenomen voor het verlenen van een ontheffing van het verbod op nieuwvestiging van een intensieve vee­houderij in een landbouwontwikkelingsgebied voor aanvra­gen die voor 1 januari 2011 zijn ingediend en uit het twee­de lid, onder a, volgt dat bij deze aanvraag stukken moeten worden overgelegd waaruit blijkt dat vóór 20 maart 2010 voldoende concrete initiatieven waren ontplooid met het oog op de verplaatsing van een intensieve veehouderij. In arti­kel 9.5, vierde lid, van de Verordening 2011 is hieraan een nadere invulling gegeven. Provinciale staten hebben met deze nadere invulling in redelijkheid kunnen kiezen voor een concretere algemene regel ten opzichte van artikel 3.3.6, tweede lid, onder a, van de Verordening ruimte fase 1, dat gold ten tijde van de indiening van de aanvraag. Daartoe overweegt de Afdeling dat provinciale staten in het kader van de rechtszekerheid met deze invulling hebben beoogd meer duidelijkheid te bieden over de gevallen die in aanmer­king kunnen komen voor een ontheffing. Het betoog van het gemeentebestuur dat het in artikel 9.5, vierde lid, aanhef en onder a, van de Verordening 2011 opgenomen vereiste van een schriftelijke aanvraag voor verschillende uitleg vatbaar en dus onduidelijk is, volgt de Afdeling niet. Dat bedoel­de schriftelijke aanvraag kan blijken uit verschillende do­cumenten die zijn opgesteld in verband met de verplaatsing van een intensieve veehouderij, betekent niet dat dit vereiste reeds daarom in strijd is met de rechtszekerheid. Voor de be­oordeling of een schriftelijke aanvraag als bedoeld in artikel 9.5, vierde lid, aanhef en onder a, van de Verordening 2011 is gedaan is immers niet de aard van het document door­slaggevend, maar of hieruit blijkt van een van voor 20 maart 2010 daterend concreet initiatief tot verplaatsing van een in­tensieve veehouderij naar een andere concrete locatie. Gelet op het voorgaande ziet de Afdeling geen grond voor het oor­deel dat het vereiste in artikel 9.5, vierde lid, aanhef en on­der a, van de Verordening 2011 in strijd is met het beginsel van de rechtszekerheid. &#13;
Voor het oordeel dat in strijd met het vertrouwensbeginsel is gehandeld ziet de Afdeling evenmin aanleiding, nu, an­ders dan het gemeentebestuur betoogt, uit artikel 3.3.6 van de Verordening ruimte fase 1 niet volgt dat op grond hiervan zonder meer een ontheffing kon worden verleend. Hieraan kon niet het gerechtvaardigd vertrouwen worden ontleend dat een ontheffing zou worden verleend. Niet is gebleken dat provinciale staten in strijd met een algemeen rechtsbegin­sel hebben gehandeld door hangende de aanvraag nadere al­gemene regels ter invulling van de ontheffingsvereisten vast te stellen. &#13;
Het betoog faalt. &#13;
2.6. Voor zover is betoogd dat artikel 9.4, eerste lid, aanhef en onder a, en artikel 9.5 van de Verordening 2011 in strijd zijn met artikel 4.1, eerste lid, van de Wro overweegt de Af­deling dat algemene regels door provinciale staten kunnen worden gesteld indien provinciale belangen dat met het oog op een goede ruimtelijke ordening noodzakelijk maken. Pro­vinciale staten hebben met het verbod op nieuwvestiging van intensieve veehouderij in landbouwontwikkelingsgebie­den en met de daarbij behorende ontheffingsregeling de na­delige ruimtelijke gevolgen van nieuwe intensieve veehou­derijen willen beperken. Nu dit bovendien een ruimtelijk belang is dat zich leent voor behartiging op provinciaal ni­veau vanwege de daaraan klevende bovengemeentelijke as­pecten hebben provinciale staten zich in redelijkheid op het standpunt gesteld dat het met het oog op een goede ruimte­lijke ordening noodzakelijk was om voormelde algemene re­gels te stellen. Gelet hierop ziet de Afdeling geen aanleiding voor het oordeel dat deze algemene regels in strijd zijn met artikel 4.1, eerste lid, van de Wro. &#13;
3. [appellant sub 1] en het gemeentebestuur betogen dat vóór 20 maart 2010 een concreet initiatief tot verplaatsing was ontplooid, als bedoeld in artikel 9.5, tweede en vierde lid, van de Verordening 2011. Hiertoe voert het gemeentebe­stuur aan dat weliswaar niet vóór 20 maart 2010 een schrif­telijke aanvraag tot verplaatsing van de intensieve veehou­derij naar een concrete locatie is ingediend, maar dat deze in dit geval niet nodig was. Volgens het gemeentebestuur zijn vóór 20 maart 2010 concrete stappen gezet om onder meer de verplaatsing van deze intensieve veehouderij naar een landbouwontwikkelingsgebied te realiseren, zodat het ge­rechtvaardigd vertrouwen is gewekt dat van gemeentewege hieraan planologische medewerking zou worden verleend. Zo zijn met verschillende agrariërs, waaronder [appellant sub 1], afspraken gemaakt over het verplaatsen van hun in­tensieve veehouderijen uit het beoogde plangebied voor be­stemmingsplan “Bolberg en de Erven”, dat zou voorzien in woningbouw. Onder de Verordening ruimte Noord-Brabant, fase 1, kon volgens [appellant sub 1] en het gemeentebe­stuur nog wel aan de ontheffingscriteria worden voldaan. &#13;
Voorts diende de aanmeldnotitie “MER-beoordeling Hoogs­traat ong.” te worden aangemerkt als een opgestarte planolo­gische procedure als bedoeld in artikel 9.5, vierde lid, onder b, van de Verordening 2011, aldus het gemeentebestuur. Vol­gens hem is het bestreden besluit genomen in strijd met het gelijkheidsbeginsel. &#13;
3.1. De Afdeling overweegt dat bij een aanvraag om een ontheffing van een algemene regel als bedoeld in artikel 4.1, eerste lid, van de Wro in beginsel het recht moet worden toegepast zoals dat geldt ten tijde van het besluit op deze aanvraag, tenzij is voorzien in overgangsrecht dat anders be­paalt. Nu betreffende algemene regels uit de Verordening 2011 ten tijde van het besluit op de aanvraag om onthef­fing van kracht waren en niet is gebleken van overgangs­recht voor aanvragen om ontheffing die zijn gedaan voor de inwerkingtreding van deze algemene regels, kan het betoog niet slagen. &#13;
3.2. Over het betoog van het gemeentebestuur dat de aan­meldnotitie “MER-beoordeling Hoogstraat ong.” diende te worden aangemerkt als een opgestarte planologische pro­cedure als bedoeld in artikel 9.5, vierde lid, onder b, over­weegt de Afdeling als volgt. Daargelaten de vraag hoe arti­kel 9.5, vijfde lid, onder a, van de Verordening 2011 moet worden uitgelegd bij plannen waarvoor een MER is vereist, stelt de Afdeling vast dat bedoelde aanmeldnotitie dateert van 23 augustus 2010 en reeds daarom niet kan worden aan­gemerkt als basis voor een opgestarte planologische proce­dure van vóór 20 maart 2010. &#13;
3.3. Gelet op het voorgaande heeft het college zich met juistheid op het standpunt gesteld dat geen sprake is van een vóór 20 maart 2010 daterend concreet initiatief tot verplaat­sing, als bedoeld in artikel 9.5, tweede en vierde lid, van de Verordening 2011. &#13;
4. Tot slot betogen [appellant sub 1] en het gemeentebestuur dat het bestreden besluit is genomen in strijd met het gelijk­heidsbeginsel en het evenredigheidsbeginsel. In een verge­lijkbaar geval is immers wel ontheffing verleend en het col­lege heeft de reeds gemaakte kosten voor de verplaatsing ten onrechte niet bij zijn belangenafweging betrokken. &#13;
4.1. Over de door [appellant sub 1] en het gemeentebestuur gemaakte vergelijking met een verleende ontheffing voor nieuwvestiging van een intensieve veehouderij op het per­ceel aan de Noordstraat 47 in Sint Anthonis wordt overwo­gen dat het college zich op het standpunt heeft gesteld dat deze situatie verschilt van de aan de orde zijnde situatie om­dat in die situatie juist wel was voldaan aan de ontheffings­criteria van artikel 9.5, vierde lid, van de Verordening 2011, nu het gemeentebestuur in dat geval te kennen had gegeven planologische medewerking te verlenen. In hetgeen [appel­lant sub 1] en het gemeentebestuur hebben aangevoerd ziet de Afdeling geen aanleiding voor het oordeel dat het college zich ten onrechte op het standpunt heeft gesteld dat de ge­noemde situatie niet overeenkomt met de thans aan de orde zijnde situatie. &#13;
4.2. Voorts heeft het college zich in redelijkheid op het standpunt kunnen stellen dat de gevolgen van de weigering om ontheffing te verlenen voor [appellant sub 1] niet on­evenredig zijn in verhouding tot het daarmee te dienen doel, te weten het voorkomen van de nadelige ruimtelijke gevol­gen van nieuwvestiging van intensieve veehouderij. Daar­bij is van belang dat de beoogde verplaatsingslocatie aan de Hoogstraat ong. in Gilze weliswaar in een landbouwontwik­kelingsgebied ligt, maar dat er niet zonder meer van uit kon worden gegaan dat de intensieve veehouderij hier planolo­gisch mogelijk zou worden gemaakt. &#13;
5. De beroepen zijn ongegrond. &#13;
6. Voor een proceskostenveroordeling bestaat geen aanlei­ding. &#13;
Beslissing &#13;
De Afdeling bestuursrechtspraak van de Raad van State &#13;
Recht doende in naam der Koningin: &#13;
verklaart de beroepen ongegrond. &#13;
&#13;
&#13;
&#13;
</content><legacyfootnotes/><footnotes><footnote/></footnotes><auteurs>mrs. P.J.J. van Buuren, M.A.A. Mondt-Schouten, N.S.J. Koeman</auteurs><published>2013-05-01 00:00:00</published><modified>2013-05-01 00:00:00</modified><editiondate>2013-05-01</editiondate><htmlpath>https://denhollander.info/artikel/10513</htmlpath></article>
</articles></edition>
<edition><articles><article><jaar>1998</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1998</searchword><id>5749</id><udhid>UDH:TvAR/5749</udhid><titel>Varkensrecht of varkensonrecht? Herstructureringswet: onrechtmatig en ondoelmatig</titel><searchwords><searchword>TvAR 2/1998</searchword><searchword>UDH:TvAR/5749</searchword></searchwords><attachments><attachment><name>1998_nr 2_Artikel_Haan.pdf</name><extention>pdf</extention><url>https://denhollander.info/download/5681/ci</url></attachment></attachments><inleiding>Inleiding&#13;
In de donkere dagen van december 1997 werd door de Tweede Kamer een strijd uit-gevochten over de Herstructureringswet varkenshouderij.' Deze strijd werd - op punten - gewonnen door minister Van Aartsen. De dagen werden des te donkerder voor de varkenshouderij. De Tweede Kamer heeft zich vooral beziggehouden met de verhoudingen binnen 'paars'. Hopelijk zal de Eerste Kamer meer aandacht besteden aan de inhoud van het wetsvoorstel en de juridische merites ervan. Wij zullen ons in ieder geval hiertoe beperken. Na een kort overzicht van de problemen in de varkens-houderij wordt allereerst ingegaan op het mestrecht als zodanig. De tweede vraag die aan de orde komt is: wat was eigenlijk de aanleiding voor de regering om met het wetsvoorstel te komen? Vervolgens zullen wij de inhoud van het wetsvoorstel kort weergeven. Ten slotte wordt op drie - juridisch gezien - problematische aspecten nader ingegaan. Dat betreft in de eerste plaats de verhouding met het Europese recht, in de tweede plaats de kwestie van de schadevergoeding en in de derde plaats het ver-schijnsel van wetgeving met terugwerkende kracht. De conclusie is dat het wetsvoor-stel onrechtmatig en ondoelmatig is.</inleiding><content>Problemen van de varkenshouderij&#13;
Het wordt vaak voorgesteld alsof de problemen van de varkenshouderij veroorzaakt worden door het teveel aan varkens. Dat is veel te gemakkelijk gezegd: het hangt er maar vanaf vanuit welk perspectief men het bekijkt. Deze nuancering, die gebruike-lijk - en terecht - wordt aangebracht bij beweringen als 'er zijn te veel auto's in Nederland' of 'er zijn te veel buitenlanders' blijken bij varkens ineens achterwege te kunnen blijven. Als wij nu naar de werkelijke problemen kijken, moeten we om te beginnen constateren dat het aantal varkens economisch gezien geen enkel probleem vormt. Integendeel: de varkenshouderij is een tamelijk bloeiende economische sector, die het als een van de weinige agrarische sectoren kan stellen zonder directe over-heidssteun en die een belangrijk exportvolume weet te realiseren.2 Dat neemt natuurProblemen van de varkenshouderij&#13;
Het wordt vaak voorgesteld alsof de problemen van de varkenshouderij veroorzaakt worden door het teveel aan varkens. Dat is veel te gemakkelijk gezegd: het hangt er maar vanaf vanuit welk perspectief men het bekijkt. Deze nuancering, die gebruike-lijk - en terecht - wordt aangebracht bij beweringen als 'er zijn te veel auto's in Nederland' of 'er zijn te veel buitenlanders' blijken bij varkens ineens achterwege te kunnen blijven. Als wij nu naar de werkelijke problemen kijken, moeten we om te beginnen constateren dat het aantal varkens economisch gezien geen enkel probleem vormt. Integendeel: de varkenshouderij is een tamelijk bloeiende economische sector, die het als een van de weinige agrarische sectoren kan stellen zonder directe over-heidssteun en die een belangrijk exportvolume weet te realiseren.2 Dat neemt natuurlijk met weg dat de sector belangrijke problemen kent. In de eerste plaats is er een milieuprobleem. De mest vervuilt de bodem en grond- en oppervlaktewater door fos-faat en stikstof, de ammoniakuitstoot veroorzaakt verzuring en mest stinkt. In de tweede plaats is er een ruimtelijke-ordeningsprobleem. Voor veehouderij zijn gebou-wen nodig, en deze nemen nu eenmaal ruimte in beslag. En ruimte is schaars in Nederland, waar immers ook andere functies een plaats moeten hebben. In sommige gebieden waar de concentratie van varkenshouderijen erg groot is, is de ruimtelijke problematiek op zich prangend genoeg, maar ook in gebieden waar nu nog relatief weinig varkens te vinden zijn (zoals Groningen, Zeeland en Flevoland) breekt men zich het hoofd over de ruimtelijke inpassing - dan wel het tegenhouden - van nieuwe bedrijven. Dat de varkenshouderij voorts een probleem heeft met de diergezondheid, is in het afgelopen jaar wel duidelijk geworden. De varkenspest lijkt dan nu wel onder controle, maar dat heeft heel wat gekost en zal ook nog wel heel wat gaan kosten. Ten slotte is ook het dierenwelzijn in de intensieve veehouderij een moeilijk punt. Gezien de steun voor de actie van Voskuil en Van Zomeren neemt de maat-schappelijke druk toe en dus ook - zeker in een verkiezingsjaar - de druk van de overheid. Die steun vertaalt zich nog niet in consumentengedrag, maar het is natuur-lijk niet uitgesloten dat dit in de toekomst anders zal komen te liggen.&#13;
Men kan deze problemen breed uitmeten, maar het kan ook weleens nuttig zijn een en ander wat te relativeren. Als wij naar het milieuprobleem3 kijken, moet toch gezegd worden dat het fosfaatoverschot dat in 1986 nog 103 kg per hectare cultuur-grond was, in 1996 was teruggebracht tot 70 kg. Bijna de helft daarvan wordt dan nog eens veroorzaakt door kunstmest, waaraan de overheid tot nu toe geen aandacht besteedde. De resultaten zijn minder spectaculair voor stikstof, maar toch is ook hier sprake van een reductie ten opzichte van 1986, terwijl wederom de kunstmest het hoofdprobleem vormt. Wat betreft het aandeel van de landbouw in de totale verzu-rende emissie: dit is gedaald van 41,4% in 1990 naar 36,7% in 1995. De emissie van ammoniak is gedaald van 238,7 min kg in 1985 naar 138,4 min kg in 1995. Het over-grote deel van de ammoniakemissie wordt trouwens veroorzaakt door runderen, schapen en geiten (in 1996: 59%) en komt dus niet van varkens en kippen. De emissie afkomstig van varkensmest is in de periode 1980-1996 met 24% afgenomen. De stankproblematiek is in de afgelopen jaren eveneens sterk afgenomen door de ver-plichting uitgereden mest direct onder te werken en door verbeterde stalsystemen. Al met al kan men dus met zeggen dat het milieuprobleem alsmaar blijft groeien. Het is zeker met onze bedoeling om te bagatelliseren, maar duidelijk is dat er belangrijke voortgang geboekt is, waarbij het aantal varkens niet - of slechts indirect - een rol heeft gespeeld. Dat aantal is sinds 1986 stabiel gebleven.&#13;
Als we het probleem van de ruimtelijke ordening nader bezien, blijkt dat vrijwel overal waar intensieve veehouderij voorkomt dit ook via bestemmingsplannen aan strikte beperkingen is onderworpen. Toch zijn er wellicht streken waar het buitenge-bied meer op een industrieterrein lijkt dan op het agrarische landschap dat wij zo graag zien. Aan de andere kant moet men natuurlijk erkennen dat de landbouw van karakter veranderd is vergeleken met 100 jaar geleden. De intensieve veehouderij lijkt in sommige gebieden een industrie. Het is niet eerlijk om aan deze vorm van landbouw eisen te stellen die eerder aansluiten bij nostalgische gevoelens dan bij de wer-kelijkheid. Net zomin als wij in Zoetermeer, bij Pernis of op de A 4 veel natuur- en landschapsschoon aantreffen, mogen wij dat verwachten in die gebieden waar geko-zen is voor zeer intensieve vormen van landbouw. Merkwaardig is dat in die gebieden waar noch de milieuproblematiek, noch de ruimtelijke problematiek erg dringend is -zoals in Zeeland en de Flevopolders - men zich met hand en tand verzet tegen de komst van varkensbedrijven (de zogenaamde 'roze invasie'). Dezelfde provincies en gemeenten die op hun knieën liggen om andere - vaak met minder vervuilende - bedrij-ven binnen te halen, wensen ineens geen economische impuls als het om varkens gaat.&#13;
De problematiek van de diergezondheid is in het afgelopen jaar duidelijk naar voren gekomen. Toch moet men met vergeten dat de diergezondheidszorg in Neder-land op een zeer hoog peil ligt, zeker vergeleken met het buitenland. Het is ook niet zo dat varkenspest veroorzaakt wordt door het houden van grote aantallen varkens. Het is eerder andersom: de omvang van de bedrijfstak stimuleert een hoog niveau van veterinaire zorg. Wel een probleem is de omvang van een pestuitbraak. De bedrijfs-structuur met een groot aantal relatief kleine, gespecialiseerde bedrijven met intensie-ve contacten daartussen maakt dat als het pestvirus eenmaal is binnengehaald - uit een land waar veel minder varkens zijn! - het risico van verspreiding groot is. Dat risico wordt vergroot doordat bedrijven soms dicht bij elkaar liggen. Dat het bij een uitbraak niettemin mogelijk is om effectief op te treden, hebben de Belgen de afgelo-pen zomer bewezen. Of de Nederlandse overheid bij haar optreden zo voortvarend als nodig was te werk gegaan is, is op zijn minst twijfelachtig.4 Er is al enige tijd een beleid in werking gesteld waarbij de risico's worden verminderd: identificatie- en registratieplicht, gesloten ketenbeheer en certificering.&#13;
Het dierenwelzijn is een probleem dat in de intensieve veehouderij aandacht ver-dient en waar tot nu toe wellicht nog te weinig aan gebeurd is.5 Toch is ook hier - los van de herstructurering - nogal -wat regelgeving in werking en in voorbereiding, zowel bij de Europese Unie als op nationaal niveau, op basis van de Gezondheids- en welzijnswet voor dieren.&#13;
Wetgeving: stand van zaken&#13;
In de discussie, zowel in de Tweede Kamer als daarbuiten, wordt de indruk gewekt alsof er tot nu toe helemaal niets gebeurd is. De hiervoor gegeven beschouwing geeft al anders aan. Juridisch gezien is er dan ook wel het een en ander tot stand gekomen.6 De productie van meststoffen is aan banden gelegd op basis van de Meststoffenwet, met een uitbreidingsverbod (op basis van de situatie in 1986), een omwisselingsver-bod (geen mest van andere dieren vervangen door mest van varkens en/of kippen) en een verplaatsingsregeling, waarvoor weer een aparte wet tot stand is gebracht (Wet verplaatsing mestproduktie). Bij verplaatsing vindt overigens ook een korting plaats van 25%, hetgeen op zich al tot minder dieren leidt. Het gebruik van mest op de bodem is gereguleerd op basis van de Wet bodembescherming in het Besluit gebruik dierlijke meststoffen, met maximumgebruiksnormen en uitrijbepalingen. De emissie van ammoniak uit stallen is gereguleerd op basis van de Wet milieubeheer, uitgewerkt in AMvB's en milieuvergunningen. De emissie is gemaximeerd op basis van de depo-sitie van ammoniak op voor verzuring gevoelige gebieden. De normstelling is neerge-legd in de Interimwet ammoniak en veehouderij. Ook voor stank gelden normen die bij de vergunningverlening worden geïmplementeerd; deze zijn neergelegd in de zogenaamde Stankrichtlijn en behelzen minimaal in acht te nemen afstanden ten opzichte van stankgevoelige objecten. Per 1 januari 1998 is nog weer een nieuw regu-leringsobject toegevoegd: de mineralenbalans. In de Meststoffenwet is het Mineralen-aangiftesysteem (Minas) opgenomen, dat kortweg een evenwicht voorschrijft tussen aan- en afvoer op een bedrijf van de mineralen fosfaat en stikstof, met acceptatie van zekere verliesnormen die tweejaarlijks worden aangescherpt. Bereikt men geen even-wicht op bedrijfsniveau, dan wordt een regulerende heffing opgelegd. Alleen voor het milieuprobleem zijn er dus al vijf wetten in formele zin, met talloze uitvoeringsrege-lingen. Wat de ruimtelijke problematiek betreft kennen wij natuurlijk de Wet op de Ruimtelijke Ordening, op basis waarvan bestemmingsplannen kunnen worden vast-gesteld. Deze plannen bevatten meestal een bestemmingsregeling waarbij de vestiging van nieuwe niet-grondgebonden agrarische bedrijven sterk wordt beperkt; zij kunnen ook bepalingen bevatten over het gebruiken van mest en een zoneringsregeling voor stank. De Gezondheids- en welzijnswet voor dieren ten slotte is de juridische basis voor zeer uitgebreide veterinaire uitvoeringsregelgeving, die trouwens voor een groot deel Europees van oorsprong is. Diezelfde wet biedt ook de basis voor een welzijns-beleid. Voor varkens is dat neergelegd in het Varkensbesluit, dat dateert van 1994.&#13;
Voor alle problemen zijn er dus juridische instrumenten, die allang van kracht zijn en die ook al grote effecten hebben gehad. Nog in 1995 gaf de huidige minister van LNV aan dat het beleid vrijwel op koers lag. Wij citeren gemakshalve enkele zinnen uit de eerste twee alinea's van de Integrale Notitie mest- en ammoniakbeleid:&#13;
Sinds halverwege de jaren tachtig is een beleid gevoerd om de mest- en ammoniakproblema-tiek aan te pakken. Daarbij is gekozen voor een gefaseerde aanpak om de landbouw de kans te geven in te spelen op de milieu-eisen en te groeien naar een milieuverantwoorde produk-tie. (...) Vastgesteld moet worden dat de agrarische sector in deze periode forse inspannin-gen heeft geleverd. Door investeringen in milieuvriendelijke technologie en verbeterd management zijn de beoogde resultaten voor de eerste en tweede fase gerealiseerd.7&#13;
In de derde fase speelde het Mineralenaangiftesysteem een cruciale rol, tezamen met een herstructurering als gezamenlijke taak van Rijk, provincies, gemeenten en bedrijfsleven (een heel andere vorm dus dan de regering nu naar voren brengt). Zo bezien is er geen enkele aanleiding om thans nog weer met nieuwe instrumenten te komen.&#13;
Aanleiding voor het wetsvoorstel&#13;
Men kan zich met aan de indruk onttrekken dat de hele varkenskwestie een politiek opgeklopte zaak is. Minister Van Aartsen heeft de varkenspest aangegrepen om eindelijk de daadkracht te laten zien waarvan hij bij zijn aantreden al droomde. Daarbij doet de minister het nu voorkomen alsof zijn voorgangers aan het milieuprobleem niets zouden hebben gedaan. In feite heeft hij in zijn notitie van 1995 het beleid op tal van punten verzacht, teneinde daardoor een beter draagvlak te vinden.8 Wat is dan nu de aanleiding om het roer drastisch om te gooien en het draagvlak nog uitsluitend buiten de sector te zoeken?&#13;
De officiële aanleiding voor het wetsvoorstel valt te achterhalen uit de tekst van de wet met de toelichting en uit de zogenaamde Herstructureringsnota van 10 juli 19979, waarin het wetsvoorstel werd aangekondigd. Wat onmiddellijk opvalt is dat tussen de twee documenten een groot verschil in redengeving bestaat. De considerans van het wetsvoorstel spreekt in de eerste plaats over het geven van uitvoering aan de Nitraat-richtlijn10 van de Europese Unie en "ook overigens" over het belang van milieu, ruimtelijke kwaliteit, diergezondheid en dierenwelzijn. Volgens de toelichting is de belangrijkste doelstelling van de maatregelen gelegen in de verwezenlijking van milieudoelstellingen. De EG-Nitraatrichtlijn wordt wederom uitdrukkelijk genoemd." Deze prominente plaats verbaast, aangezien de Nitraatrichtlijn in de Herstructure-ringsnota nog helemaal niet werd genoemd.12 De nota heeft een geheel andere toon: de problemen in de varkenshouderij liggen dan nog in de eerste plaats op het gebied van markt en concurrentiekracht. De varkenssector moet marktgerichter worden gemaakt en worden afgebracht van de heilloos geachte gerichtheid op kostprijsverla-ging en schaalvergroting. De markt zou vragen om garanties met betrekking tot wel-zijn, milieu en diergezondheid. Volgens de nota is het beleid erop gericht de sector te ondersteunen in de richting van een ontwikkeling naar een economisch gezonde en duurzaam werkende sector. "Er zal een ontwikkeling op gang moeten komen, gericht op verdere versterking van de integrale kwaliteit van het product en productiewijze door de keten heen", aldus de nota. Kortom, de nota vertelt een marktverhaal, terwijl het wetsvoorstel vooral een milieuverhaal vertelt. Deze opmerkelijke ommezwaai is waarschijnlijk ingegeven door de aanvankelijke bezwaren van de Europese Commis-sie tegen de voornemens van de regering. Op het belang van dit verschil in motivering zullen wij hierna ingaan.&#13;
Thans is eerst nog de vraag aan de orde: is een reductie van het aantal varkens nodig om de problemen tegen te gaan? Voor het milieu is zo'n reductie wel een ver-betering. Hiervoor is echter reeds gezegd dat het ook zonder dit instrument blijkt te kunnen. Bovendien is het nog maar de vraag of het iets oplost voor wat betreft nitraat, waar het ineens allemaal om begonnen schijnt te zijn. De Nederlandse perike-len rond die Nitraatrichtlijn zijn het vermelden waard.13 De richtlijn ontmoette in ons land grote bezwaren bij de totstandkoming, omdat in 1986 - na veel onderzoek - was gekozen voor normstelling op basis van fosfaat. Toen er niet aan te ontkomen bleek, diende Nederland een Actieplan in bij de Commissie, waarin het terugdringen van de stikstofbelasting werd gekoppeld aan het fosfaatbeleid. Dit Actieplan werd door de Commissie verworpen. Vervolgens werd in Nederland de mineralenbalans als regule-ringsmiddel ingezet. Per 1 januari 1998 is dus ook stikstof in de normstelling betrok-ken. Minas wordt thans genoemd als het hart van de maatregelen om de nitraatdoel-stelling te bereiken.14 De regering volgt nu een opmerkelijke redenering om naast Minas nog een regeling in te voeren. Die komt erop neer dat er door de strenge normstelling in 2002 een landelijk niet-plaatsbaar mestoverschot ontstaat van 14 min kg fosfaat. Het zou dan onmogelijk worden om het stelsel van mineralenheffingen te handhaven: de fraudedruk wordt te groot. Wij gaan dus een nieuw systeem invoeren om een systeem dat nog maar net van kracht is te handhaven. Nu is het waar dat de handhaving van Minas in het voortraject van deze wet een belangrijk discussiepunt is geweest. Nog nauwelijks een jaar geleden achtte de regering de sturingskracht van Minas echter voldoende.15 Bovendien heeft de bedrijfstak zich volledig achter dit systeem gesteld en wil zij er alles aan doen om het te laten slagen, juist om aan volu-memaatregelen te ontkomen.&#13;
Ook in ruimtelijk opzicht kan reductie van het aantal varkens een zekere verlich-ting geven, maar om ruimtelijke verbeteringen te bereiken is veel meer nodig. De gebouwen blijven voorlopig immers gewoon staan. Men kan slechts gissen naar de activiteiten die daar dan zullen gaan plaatsvinden. Het in het wetsvoorstel voorziene structuurschema (art. 31) verandert hier niets aan en de in het vooruitzicht gestelde Reconstructiewet evenmin, als deze niet vergezeld gaat van financiële middelen.16&#13;
Voor dierenwelzijn en diergezondheid biedt een reductie van het aantal varkens geen enkele oplossing. In het wetsvoorstel zijn natuurlijk wel incentives op dit gebied opgenomen, onder meer doordat bij de aankoop van varkensrechten een verband wordt gelegd met de voor deze terreinen geldende instrumenten, maar deze instru-menten bestaan al. En vermindering van het aantal varkens op zich draagt daaraan niets bij. Sterker nog: het zou er weleens aan kunnen afdoen. Hoe kunnen investerin-gen op dit gebied immers worden opgebracht als men de productie met 25% moet terugbrengen?&#13;
Ten slotte: leidt een reductie van het aantal varkens tot een verbetering van de markt- en concurrentiekracht, zoals de oorspronkelijke doelstelling was? Het valt gemakkelijk in te zien dat het tegendeel het geval is. Nu reeds wordt de markt over-genomen door Spanje en Denemarken, terwijl de sector in Nederland een zware slag wordt toegebracht, nota bene door de eigen regering. Het is alsof men tegen Philips zou zeggen: uw televisies deugen niet, maak er maar 25% minder, dan zal het wel beter gaan.&#13;
Inhoud van de Herstructureringswet&#13;
Essentieel in het wetsvoorstel is de invoering van varkensrechten. Dit houdt in dat op elk bedrijf een maximum wordt bepaald van het aantal varkens dat gehouden mag worden. Varkenshouders krijgen in 1998 onder voorwaarden varkensrechten. Het varkensrecht (ook wel basisrecht genoemd) komt in omvang overeen met 90% van het gemiddelde aantal varkens dat een varkenshouder in 1996 had opgegeven in het kader van de Meststoffenwet. De varkenshouder mag ook 1995 als referentiejaar kie-zen. Daarnaast voorziet het wetsvoorstel in een verdere verlaging van varkensrechten in het jaar 2000 met maximaal 15%. Dit laatste percentage kan lager worden, afhanke-lijk van de opbrengst van een opkoopregeling van varkensrechten c.q. afroming bij overdrachten. Een veehouder die aantoont via voermaatregelen een fosfaat- en stik-stofreductie te hebben gerealiseerd, kan tot 5% korting ontlopen. Binnen het var-kensrecht wordt een apart fokzeugenrecht bepaald; dit om te voorkomen dat er een verdere omschakeling plaatsvindt van vleesvarkens naar fokzeugen en het biggen-overschot toeneemt. Op een fokzeugenrecht mogen alle categorieën varkens worden gehouden, op varkensrechten mogen geen fokzeugen worden gehouden. Bij de bere-kening van het varkens- en fokzeugenrecht wordt in beperkte mate rekening gehou-den met verworven of verkochte mestproductierechten en met bedrijfsoverdrachtcn in 1995, 1996 of 1997 (tot 10 juli 1997). Is er sprake van een grondgebonden bedrijf, dan zal het varkensrecht niet worden gekort ten opzichte van het referentiejaar. Ook bij bedrijven die voorlopen op het vlak van milieu of dierenwelzijn, wordt het varkensrecht verhoogd ten opzichte van het basisrecht van 90%. Voorlopers zijn bedrijven die groepshuisvesting voor zeugen hebben, bedrijven die een Groenlabel-stal hebben of scharrelvarkenshouderijen. De varkensrechten zijn verhandelbaar, maar hieraan zijn wel voorwaarden verbonden. De handel is alleen mogelijk als koper en verkoper in hetzelfde gebied zijn gelegen, te weten hetzij in het concentratiegebied Zuid, hetzij in het concentratiegebied Oost, hetzij in de rest van Nederland. Daar-naast dient het bedrijf van de koper te voldoen aan de nieuwe welzijnseisen uit het (tegelijkertijd gewijzigde) Varkensbesluit. Hierop is een uitzondering mogelijk indien het bedrijf is gevestigd in een niet-concentratiegebied en er geen niet-grondgebonden mestproductierechten zijn geregistreerd. Zo'n bedrijf kan varkenseenheden van een bedrijf uit het concentratiegebied kopen, tot een maximum van 15 per hectare. Een uitzondering voor het voldoen aan welzijnseisen geldt ook voor bedrijven die rechten aankopen om weer op 100% te komen.&#13;
Bij verhandeling van varkensrechten vindt er een afroming van varkensrechten plaats, van 25 tot 60%. Voor dit verlies wordt financiële compensatie gegeven, anders dan voor bovengenoemde generieke korting.&#13;
Een ander onderdeel van het wetsvoorstel is de invoering van de varkensheffing, bedoeld ter dekking van kosten van de bestrijding van besmettelijke ziektes en de kosten voor welzijnsmaatregelen die met de bestrijding verband houden. Door diffe-rentiatie van de hoogte van het tarief wordt een direct verband gelegd met het risico dat een bepaald bedrijf vormt vanuit het oogpunt van dierziektenbestrijding. Het basistarief bedraagt ƒ 11,50 per varken per jaar. Dit bedrag wordt geheven over het aantal varkens dat gemiddeld in een jaar wordt gehouden. Op het basistarief kan een korting worden verkregen. Deze bedraagt 40% als alle tot het bedrijf behorende ves-tigingen volledig gesloten zijn. Dit percentage wordt met steeds 10% verlaagd naar-mate sprake is van een toenemend aantal varkenscontacten tussen vestigingen van hetzelfde of enig ander bedrijf. Ook kan een korting van maximaal 15% worden ver-kregen, al naar gelang het aantal vestigingen van het bedrijf dat buiten een concentra-tiegebied is gelegen. De opbrengst van de varkensheffing zal naar schatting jaarlijks circa 100 mln gulden bedragen. Het tarief kan iedere vijf jaar worden gewijzigd. Daarnaast biedt het wetsvoorstel de mogelijkheid om in een later stadium en los van de tariefswijzigingen de opbrengst van de varkensheffing tevens voor preventieve gezondheidszorg te gebruiken.&#13;
In het nieuwe Varkensbesluit staan de nieuwe eisen op het gebied van welzijn voor het varkensbedrijf van de toekomst. Bij de aankoop van varkens- en fokzeugenrech-ten moet het kopende bedrijf meteen voldoen aan de strengste welzijnseisen (tenzij het gaat om een aanvulling tot 100%). Dit geldt ook voor nieuwe bedrijven. Voor de bestaande bedrijven geldt een overgangstermijn tot het jaar 2008. In het gewijzigde Varkensbesluit worden met name de volgende aanscherpingen geregeld:&#13;
- groepshuisvesting voor zeugen met eisen voor minimale oppervlakte per dier;&#13;
- vleesvarkens moeten in stabiele groepen gehouden worden;&#13;
- de minimale hokmaten voor varkens worden vergroot;&#13;
- de bestaande overgangstermijnen die betrekking hebben op het verbod op het aan binden van zeugen en op de eisen inzake roostervloeren worden verkort van 2006 naar 2002.&#13;
Het is - in verband met de hierna te bespreken kwestie van de schadevergoeding- van belang te wijzen op de dubbele korting die in feite plaatsvindt. In de Wet verplaatsing mestproduktie wordt een onderscheid gemaakt tussen gebonden en niet-gebonden mestproductierechten.17 Met de eerste categorie wordt gedoeld op het recht van elk landbouwbedrijf om jaarlijks per hectare grond 125 kg fosfaat te produceren. Een hogere mestproductie is slechts toegestaan voor zover men over niet-(grond)gebonden rechten beschikt. De omvang van laatstbedoelde rechten is afhankelijk van opgaven die veehouders in het verleden zelf hebben gedaan. Het is niet uitgesloten dat een bedrijf op basis hiervan een hoger niet-gebonden recht heeft dan voor het aantal feite-lijk gehouden dieren is vereist. Dat meerdere wordt als latent productierecht aange-duid. Latente productierechten kunnen ook zijn ontstaan doordat een varkenshouder niet-gebonden rechten heeft aangekocht, maar deze als gevolg van de duur van ver-gunningsprocedures nog niet heeft kunnen gebruiken. Aangezien de Herstructure-ringswet voor de vaststelling van het varkensrecht aangrijpt op het in 1996 (of 1995) gemiddeld aantal gehouden varkens - en niet op de op het bedrijf aanwezige mest-productierechten - vervalt het latente productierecht.18 Vervolgens wordt het aantal gehouden varkens als gezegd gekort met maximaal 25% - een dubbele korting der-halve.&#13;
Verenigbaar met Europees recht?&#13;
In hoeverre verdraagt het wetsvoorstel zich met het Europese recht? Bij het beant-woorden van deze vraag dient - althans op het eerste gezicht - met name op twee aspecten te worden ingegaan: zijn de plannen van de regering verenigbaar met enerzijds het Europese landbouwbeleid en anderzijds met de in art. 52 EG-verdrag gewaarborgde vrijheid van vestiging?19&#13;
De grondslag voor het Europese landbouwbeleid is neergelegd in de art. 38 t/m 47 EG-verdrag. Met gebruikmaking van art. 40 lid 2 kwam onder meer een gemeen-schappelijke marktordening voor varkens tot stand.20 Deze marktordening omvat een prijsregeling en een regeling van het handelsverkeer, maar geen stelsel van quotering. Het bestaan van een dergelijke marktordening sluit nationale maatregelen op de des-betreffende beleidsterreinen niet bij voorbaat uit. Wel kan het door de gemeenschap gekozen ordeningsmodel inhouden dat Lid-Staten nog nauwelijks unilaterale maatre-gelen kunnen nemen. Dit betekent dat Lid-Staten dan heel weinig handelingsvrijheid hebben ten aanzien van het volume van de productie en de prijzen, terwijl voorts de mogelijkheid van nationale steunmaatregelen impliciet of expliciet door deze markt-ordeningen wordt uitgesloten.21 Waarschijnlijk vormt het geld dat de minister in de herstructurering stopt (475 min) in dit opzicht een groot probleem. Weliswaar is dat bij lange na niet voldoende om ook maar enigszins van een warme sanering te kunnen spreken, maar op dit punt zouden de Europese Commissie en de rechter weleens van oordeel kunnen zijn dat van verstoring van de markt, en bijgevolg van strijdigheid met het Europese landbouwbeleid, sprake is.22&#13;
Hoewel uit het bestaan van een gemeenschappelijke ordening voortvloeit dat nationale maatregelen zeer kritisch dienen te worden bezien, zijn zij dus met onmo-gelijk. Dit blijkt uit het in de MvT aangehaalde arrest-Holdijk.23 Met name nationale maatregelen die weliswaar betrekking hebben op hetzelfde terrein als dat van een gemeenschappelijke marktordening, maar strekken tot andere doelstellingen, zouden met het Europese recht verenigbaar kunnen zijn. Maar is er in het onderhavige geval wel sprake van andere doelstellingen? In ieder geval is hiermee de hierboven bedoelde opmerkelijke ommezwaai verklaard. Pas enkele maanden na het verschijnen van de Herstructureringsnota werd het de minister - na overleg te Brussel - kennelijk duide-lijk dat hij zich begaf op een terrein waarop hij zich, gelet op het bestaan van een gemeenschappelijke marktordening voor varkens, niet vrijelijk mocht bewegen. Er moest een hst worden bedacht, waarschijnlijk opnieuw in overleg met Brussel. De hst werd hierin gevonden dat de doelstellingen van de herstructurering werden geherfor-muleerd: van markt naar milieu. Vervolgens kon in de MvT, blz. 40, doodleuk wor-den opgemerkt dat de doelstellingen van het wetsvoorstel niet dezelfde zijn als die van de gemeenschappelijke marktordening; wat dit betreft zou van strijdigheid met het Europese landbouwbeleid dan ook geen sprake zijn. Maar zelfs als wij de minister een radicale verandering in de motivering van de Herstructureringswet zouden gun-nen, moet nog altijd worden nagegaan of de voorstellen voldoen aan de maatstaven van het Cerafel-arrest, dat geldt als een codificerende uitspraak op dit gebied.24 Vol-gens het arrest zijn nationale maatregelen niet toegelaten indien zij:&#13;
a. betrekking hebben op zaken die de marktordening uitputtend heeft geregeld;&#13;
b. indruisen tegen de gemeenschappelijke voorzieningen; en/of&#13;
c. het goede functioneren van de marktordening doorkruisen.&#13;
De MvT gaat op het laatste punt wel in - en concludeert dat van de maatregelen geen negatief effect wordt verwacht - maar het wetsvoorstel is veeleer problematisch op de eerste twee punten. Volgens vaste jurisprudentie is de marktordening voor varkens exclusief van aard: ingevolge het beginsel van de open markt heeft elke producent uit de gemeenschap vrije toegang tot deze markt en wordt de werking ervan uitsluitend door de in de gemeenschappelijke marktordening voorziene instrumenten geregeld.25 De EG heeft in de marktordening voor varkens met gekozen voor een quotering; indien Nederland dat nu wel doet, handelt men dus tegengesteld.&#13;
Het tweede aspect betreft de vrijheid van vestiging (art. 52 EG-verdrag). Een ana-lyse van het wetsvoorstel op dit punt levert helaas geen verheffender beeld op. De Raad van State meende dat de voorstellen een belemmering vormen voor de vrije ves-tiging, al was het alleen maar omdat bij vestiging zal moeten worden voldaan aan een bezwarende voorwaarde (aankoop van varkensrechten). In de MvT wordt er terecht op gewezen dat belemmeringen van de vrije vestiging een rechtvaardiging dienen te vinden in de zogenaamde rule of reason.26 Dit betekent onder meer dat de desbe-treffende maatregelen nodig zijn vanwege dwingende redenen van algemeen belang.27 En wat dat betreft is er volgens de minister opnieuw geen vuiltje aan de lucht, aange-zien de in het wetsvoorstel voorziene maatregelen noodzakelijk zijn voor de verwe-zenlijking van de milieudoelstellingen van de EG-Nitraatrichtlijn. Natuurlijk kunnen "dwingende redenen van algemeen belang" best binnen twee maanden naar voren tre-den, maar erg geloofwaardig is dat niet. Ook hier blijkt de minister problemen van Europeesrechtelijke aard eenvoudigweg door middel van het herformuleren van doel-stellingen onder het vloerkleed te hebben geveegd.&#13;
Of denkt de minister dit te hebben gedaan? Het is op zijn minst het overwegen waard om de beoogde regeling, indien deze onverhoopt tot wet mocht worden verhe-ven, door de rechter op zijn Europeesrechtelijke merites te laten toetsen. Gelet op de werkelijke motieven, verwoord in de Herstructureringsnota, moet ernstig rekening worden gehouden met de mogelijkheid dat de rechter de - achteraf op de voorgrond geplaatste - milieuargumenten van de MvT zal doorprikken, om vervolgens tot de slotsom te komen dat de Herstructureringswet zich met verdraagt met het Europese landbouwbeleid en evenmin met de in het EG-verdrag gewaarborgde vestigingsvrij-heid, zodat deze strijdig is met het Europese recht. Schadevergoeding28&#13;
Men dient te bedenken dat varkenshouders gedurende de afgelopen jaren enorme investeringen hebben gedaan, onder meer om aan de van overheidswege gestelde milieu-eisen te kunnen voldoen. Als gevolg hiervan worden zij geconfronteerd met hoge vaste lasten. Na de korting zullen deze vaste lasten niet afnemen. De door de korting veroorzaakte omzetderving zal dan ook ten koste gaan van het gezinsbudget. Varkenshouders kunnen de gevolgen van de korting in die zin ongedaan maken, dat zij varkensrechten van anderen kunnen aankopen. Maar ook dat vraagt weer hoge investeringen, nog afgezien van de investeringen die binnen afzienbare tijd gedaan moeten worden om de gebouwen aan te passen aan de "welzijnseisen voor de toe-komst".29 Een en ander in aanmerking genomen ligt het voor de hand dat een onge-wijzigde invoering van het wetsvoorstel ertoe zal leiden dat vele varkenshouders failliet gaan of het voor gezien zullen houden, terwijl hun gezinnen brodeloos dreigen te worden. Op zichzelf kan een sanering slachtoffers eisen, maar daarbij moet dan toch wel als voorwaarde worden gesteld dat de bedrijven die dientengevolge het veld zullen moeten ruimen op een adequate wijze schadeloos worden gesteld.&#13;
Een van de cruciale vragen die het wetsvoorstel oproept luidt dan ook of de over-heid varkenshouders rechten kan afnemen zonder hen de schade die daarvan het gevolg is te vergoeden. De Raad van State heeft deze vraag opgeworpen,30 zich overi-gens om onduidelijke redenen beperkend tot het vervallen van de latente ruimte. In de MvT heeft de minister zich toen vervolgens ook maar tot de latente ruimte beperkt. Daarmee is de veel verdergaande generieke korting van (maximaal) 25% op de wel feitelijk gebruikte productierechten onbesproken gebleven. Dit levert op zich-zelf reeds een ernstig motiveringsgebrek op. De Raad van State vindt dat voor het weg-vallen van de latente ruimte op grond van de redelijkheid en de billijkheid een schade-vergoeding moet worden gegeven, nu het hier vermogensrechten betreft. Wij nemen aan dat zulks a fortiori geldt voor de korting van 25%. Wij zullen hierna drie grond-slagen voor een schadevergoeding bespreken: onteigening, de door de Raad van State genoemde redelijkheid en billijkheid en de bestuursrechtelijke nadeelcompensatie. Ten slotte behandelen we nog enkele in dezen relevante Europeesrechtelijke aspecten, waaronder het Europees Verdrag ter bescherming van de rechten van de mens.&#13;
De regering noteert in het Nader rapport onder punt 7 dankbaar dat de Raad van State zich niet baseert op art. 14 van de Grondwet (Gw). Niettemin voelt de regering kennelijk nattigheid en gaat zij daarom in op de strekking van dit artikel, hetgeen leidt tot een betoog31 dat, voor wie enigszins vertrouwd is met de grondslagen van het onteigeningsrecht, werkelijk alle spuigaten uit loopt. We lopen de verschillende argu-menten langs.&#13;
a. De regering is van mening dat art. 14 lid 1 Gw geen verplichting tot schadevergoe-ding met zich brengt, aangezien dit artikellid blijkens zijn geschiedenis immers uit-sluitend op onteigening van roerende of onroerende zaken ziet en niet op het (deels) tenietgaan van vermogensrechten. Hier dient dan wel bij te worden aangetekend dat sinds jaar en dag - al meer dan een eeuw lang - algehele schadeloosstel-ling plaatsvindt bij onteigening van bedrijfsmiddelen in welke vorm dan ook. Nog onlangs is dit door de Hoge Raad uitgemaakt voor het als gevolg van onteigening verloren gaan van aanspraak op melkquotum.32 Terecht wordt door Vermeulen geconcludeerd dat voor het verlies van aanspraken op mestproductierechten in beginsel hetzelfde geldt;33 beide zijn vermogensrechten.34 Hoewel allerminst valt vol te houden dat het onteigeningsartikel historisch alleen met roerende en onroerende zaken te maken zou hebben, is het hier in ieder geval duidelijk dat mestproductie- c.q. varkensrechten rechtstreeks zijn verbonden met gebouwen en andere roerende en onroerende bedrijfsmiddelen, hetgeen ook tot uiting komt bij de verplaatsing van rechten naar een andere locatie of een ander bedrijf. Men zie de begripsomschrijvingen van 'verplaatsing' en 'bedrijf' in art. 1 Wet verplaatsing mestproduktie. Kortom, het gemaakte onderscheid is volstrekt willekeurig en mis-plaatst.&#13;
b. De regering stelt dat ook art. 14 lid 3 Gw geen verplichting tot schadeloosstelling met zich brengt: "dat artikellid ziet op het geheel of ten dele teniet doen van eigen dom en stelt het recht op schadevergoeding bovendien afhankelijk van een regeling bij of krachtens de wet". Ook hier volgt het ene schijnargument het andere op. Het derde lid van art. 14 is bedoeld om ook buiten het geval van onteigening een recht op schadeloosstelling of tegemoetkoming in de schade te verzekeren, en wel bij vernietiging of onbruikbaar maken van eigendom door het bevoegd gezag respectievelijk bij beperking van de uitoefening van het eigendomsrecht in het algemeen belang. In het onderhavige geval worden door de wetgever als bevoegd gezag in het algemeen belang op grote schaal productierechten vernietigd zonder schadeloosstelling. Het argument dat de schadeloosstelling ook afhankelijk is van een regeling bij of krachtens de wet keert zich volledig tegen de regering (en de Tweede Kamer) zelf, want het is juist de bedoeling van de grondwettelijke bepaling dat de wetgever bij een voorgenomen vernietiging van eigendom van productie rechten zelf in een dergelijke regeling zal voorzien.&#13;
c. De Regering stelt dat het niet de bedoeling is geweest - hoewel wel een gevolg - om met de Wet verplaatsing mestproduktie vermogensrechten te creëren. Afgezien van het feit dat het niet de Verplaatsingswet was maar de Meststoffenwet zelf, die in 1986 het mestproductierecht introduceerde, valt niet in te zien dat dit argument ook maar enigszins ter zake doet. De vermogensrechten bestaan, zij zijn geld waard en de overheid heeft er in fiscale gedaante trouwens volop van geprofiteerd.&#13;
De regering meent dat ook de redelijkheid en de billijkheid geen aanleiding geven voor schadeloosstelling. Redelijkheid en billijkheid vormen een rechtsbeginsel uit het privaatrecht dat in de onderhavige situatie niet zonder meer van toepassing is. Naast het grondwettelijk onteigeningsprincipe is dat veeleer het beginsel van égalité devant les charges publiques dat onlangs door de Afdeling bestuursrechtspraak over de volle breedte van het bestuursrecht is aanvaard.35 Welnu, ongelijkheid in de publieke las-tenverdeling doet zich juist hier in tot nu toe ongekende mate voor. Er wordt aan een hele bedrijfstak in het veronderstelde algemeen belang een pakket maatregelen opge-legd dat zijns gelijke op geen enkel ander gebied kent. De varkenshouders worden daardoor in onevenredige mate getroffen ten opzichte van andere ondernemers - bin-nen en buiten de landbouw - waarvan de bedrijfsvoering eveneens schade aan het milieu toebrengt. Geen enkele bedrijfstak kreeg ooit de verplichting opgelegd de omzet te beperken, laat staan met 25%.&#13;
Een argument van de regering is dat ook in het verleden geen schadevergoeding is gegeven voor bijvoorbeeld de korting van 30% op de productierechten voor varkens en kippen (art. 14a Meststoffenwet). In de eerste plaats schept eventueel in het verle-den bedreven onrecht geen bevoegdheid dit ook in de toekomst te doen. Bovendien zijn de omstandigheden thans geheel anders. Zat er bij het intreden van de derde fase van het mestbeleid in 1995 nog voldoende ruimte in het productieproces om een - wat toen heette - eenmalige korting zonder al te veel individuele bedrijfsschade over de hele linie toe te passen, nu zijn die ruimte en rek er volledig uit. Was het toen nog mogelijk de gevolgen van de korting via het veevoerspoor en het soepele uitvoe-ringsbesluit36 redelijk op te vangen, bij de voorgestelde nieuwe generieke korting zal dat zeker niet meer het geval zijn. Ook is er nu, anders dan toen, van enige aanvaar-ding van de korting door de bedrijfstak geen sprake meer. Integendeel: het wordt algemeen en niet ten onrechte als diefstal van productiemiddelen ervaren.&#13;
Een achterliggende reden voor de regering om niet in een schaderegeling te voor-zien is dat het "hier niet zo is dat de belangen van het individuele bedrijf worden aan-getast in verband met van dat bedrijf op zichzelf losstaande algemene belangen, bij-voorbeeld woningbouw of de aanleg van infrastructuur ten algemenen nutte; het gaat hier juist om een beperking van potentiële activiteiten van het bedrijf die zelf in strijd met het algemeen belang komen, onder meer omdat zij schade veroorzaken aan het milieu, de natuur en het landschap." Er wordt hier - met verlof gesproken - een zodanig bedrieglijke redenering gevolgd, dat men bijna geneigd is zich af te vragen of de regering het zelf wel gelooft. Is de minister van LNV werkelijk vergeten dat ook onteigening voor de natuurbescherming mogelijk is? En ziet men ook in de Tweede Kamer over het hoofd dat via de verschillende vormen van landinrichting op grote schaal gronden aan de landbouw worden onttrokken ten behoeve van natuur en land-schap, al dan niet met behulp van de - met onteigening vergelijkbare - toewijzing aan openbare lichamen? Waar is die veiligstelling van natuur- en landschapswaarden met gemeenschapsgeld anders voor nodig dan verdere schade door moderne vormen van landbouw te voorkomen? En waarom is het nu bij de varkenshouderij zo veel anders dat men het zonder vergoeding meent te kunnen stellen?&#13;
Een volgend argument betreft de vragen of de varkenshouders de korting moesten voorzien en of de schade behoort tot het normale bedrijfsrisico, dan wel dat de over-heid gehouden is tot nadeelcompensatie. De regering zegt daarover: "Gegeven de ernst van de problematiek die wordt veroorzaakt door de varkenshouderij en gegeven het sedert begin jaren 80 door de overheid gevoerde consequente beleid op het vlak van milieu, leidend tot een steeds verdere verenging van het kader waarbinnen de var-kenshouderij kan worden uitgeoefend, mochten de varkenshouders er niet op ver-trouwen dat een eenmaal toegestane productieruimte ook in de toekomst onbeperkt zou kunnen worden benut". Met deze woorden geeft de regering te kennen haarfijn aan te voelen waar de schoen wringt. Wel degelijk mochten de varkenshouders na de duidelijk successen van het tot nu toe gevoerde beleid, na de eenmalige korting van 30% en na de afspraak dat de verdere herstructurering in samenwerking met het bedrijfsleven zou plaatsvinden, erop vertrouwen dat niet nog eens een generieke korting zonder enige vorm van schadevergoeding aan hen zou worden opgelegd. Waar haalt de minister van LNV zijn zogenaamde 'momentum' voor dit onverwachte, eenzijdige en ongerechtvaardigde ingrijpen anders vandaan dan uit de ellende die in de vorm van de varkenspest over de bedrijfstak is uitgestort?&#13;
In het geval van de Herstructureringswet is sprake van een plotseling opgelegd, dras-tisch ingrijpen, waarvan niet kan worden gezegd dat het tot het normale bedrijfsrisico van de varkenshouder behoort. Het spraakmakende arrest van de Hoge Raad in de zaak Leffers/Staat37 dient in dit verband als precedent te worden aangemerkt. Toevalli-gerwijs speelde de casus eveneens in de varkenssector. Op een bedrijf waar de varkens werden gevoerd met swill (een voedermiddel dat door varkenshouders zelf werd bereid uit voedsel- en slachtafval) was Afrikaanse varkenspest geconstateerd. Om het risico te vermijden dat deze ziekte door (onvoldoende gesteriliseerde) swill zou kunnen worden veroorzaakt werd vervolgens de Regeling verbod voedsel- en slachtafvallen (varkens)38 van kracht. Als gevolg hiervan was het Leffers niet langer toegestaan om zijn varkens swill te voeren. De financiële consequenties waren dermate groot, dat hij zich genood-zaakt zag tot liquidatie van zijn bedrijf over te gaan. Volgens de Hoge Raad kwam de vordering van Leffers tot een algemeen verbod van uitvoering van de regeling niet voor toewijzing in aanmerking in verband met de zwaarwegende maatschappelijke belangen welke de regelgever ermee beoogde te dienen.39 Dit nam echter niet weg dat hij moge-lijkerwijs aanspraak kon maken op schadevergoeding wegens onrechtmatige regel-geving. De Hoge Raad overwoog vervolgens dat voor de toekenning van een dergelijke schadevergoeding inderdaad aanleiding bestond, gelet op het feit dat slechts een kleine groep varkensmesters in onevenredige mate door de regeling in haar belangen werd getroffen,40 terwijl er bovendien sprake was van een plotseling opgelegd, drastisch ver-bod, dat niet tot de normale bedrijfsrisico's van Leffers kon worden gerekend. Ten on-rechte was niet voorzien in een regeling die het de swill-bereiders mogelijk maakte om hun bedrijf aan te passen41 dan wel hen in hun economische belangen tegemoetkwam. Het ontbreken van een schaderegeling maakt ook de Herstructureringswet on-rechtmatig jegens de varkenshouders.&#13;
Ook bij dit onderwerp blijkt het Europese recht aanknopingspunten te bieden. Het Hof van Justitie van de Europese Gemeenschappen heeft zich al eens uitgespro-ken over de vraag of en in hoeverre het mogelijk is om een veehouder een productie-recht te ontnemen zonder dat hier enige vorm van schadeloosstelling tegenover staat. Gedoeld wordt op het onder agrarische juristen welbekende arrest in de zaak Wachauf/Bondsrepubliek Duitsland.42 Het arrest had betrekking op de vraag of een pachter bij het einde van de pacht kon worden gedwongen om afstand te doen van het met het pachtobject samenhangende melkquotum. Onder verwijzing naar de fun-damentele rechten die in de constituties van de Lid-Staten zijn erkend en gewaar-borgd en internationale wilsverklaringen inzake de bescherming van de rechten van de mens, overwoog het hof dat het&#13;
genot van het eigendomsrecht en de vrijheid van de beroepsuitoefening (...) met name in het kader van een gemeenschappelijke marktordening aan beperkingen [kunnen] worden onder-worpen, voor zover zulke beperkingen werkelijk beantwoorden aan de doeleinden van algemeen belang die de Gemeenschap nastreeft, en, het nagestreefde doel in aanmerking genomen, niet zijn te beschouwen als een onduldbare ingreep, waardoor de gewaarborgde rechten in hun kern worden aangetast&#13;
alsmede dat&#13;
een gemeenschapsregeling die tot gevolg heeft dat de pachter aan het einde van de pacht zon-der schadeloosstelling van de vruchten van zijn inspanningen en van zijn investeringen in het gepachte bedrijf zou worden beroofd, onverenigbaar is met de eisen van de bescherming van de fundamentele rechten in de communautaire rechtsorde. Aangezien deze eisen de Lid-Sta-ten ook bij de uitvoering van gemeenschapsregelingen binden, zijn de Lid-Staten gehouden, deze regelingen zo veel mogelijk in overeenstemming met bedoelde eisen toe te passen.&#13;
De Herstructureringswet is weliswaar geen regeling welke tot stand zal komen in het kader van de gemeenschappelijke marktordening voor varkens, maar heeft wel betrekking op hetzelfde beleidsterrein. Overigens, ook los daarvan valt niet in te zien waarom de Nederlandse formele wetgever zich niet aan de door het hof bedoelde eisen zou hoeven storen. Het arrest geeft op zijn minst een indicatie dat de inhoud van het wetsvoorstel zich, gelet op het ontbreken van een regeling tot schadeloosstel-ling, niet met het Europese recht verdraagt.&#13;
Het Europese Hof van Justitie verwees in zijn arrest naar een eerdere uitspraak in de zaak Hauer,43 waarin het had overwogen:&#13;
Het eigendomsrecht wordt in de communautaire rechtsorde gewaarborgd in overeenstem-ming met de opvattingen welke aan de constituties der Lid-Staten gemeen zijn en ook hun neerslag hebben gevonden in het eerste Protocol van het Europees Verdrag tot bescherming van de rechten van de mens.&#13;
In art. 1 van het Eerste Protocol bij het Europees Verdrag tot bescherming van de rechten van de mens en de fundamentele vrijheden (EVRM)44 wordt het ongestoord genot van eigendom beschermd. In de tweede volzin wordt bepaald dat aan niemand zijn eigendom zal worden ontnomen behalve in het algemeen belang en onder de voorwaarden voorzien in de wet en in de algemene beginselen van internationaal recht. Ten slotte bepaalt het artikel dat een staat het recht heeft om de wetten toe te passen die hij nodig oordeelt om het gebruik van eigendom te reguleren in overeen-stemming met het algemeen belang of om de betaling van belastingen of andere heffingen of boeten te verzekeren. Op het eerste gezicht lijkt het artikel geen grote belemmeringen te bevatten voor staten om de maatregelen te nemen die nodig wor-den geacht. Bovendien spreekt het verdrag - anders dan onze Grondwet - niet over schadevergoeding. Toch is er aanleiding er nader op in te gaan.&#13;
Om te beginnen kan worden vastgesteld dat het Europese Hof voor de Rechten van de Mens (EHRM) een ruime uitleg geeft aan het eigendomsbegrip. Deze uitleg komt erop neer dat praktisch alles wat tot het privaatrechtelijk vermogen behoort, en dat nog in ruime zin opgevat, onder de bescherming van art. 1 valt.45 Voorbeelden: een drankvergunning,46 een exploitatievergunning,47 de goodwill van een bedrijf,48 contractuele rechten met een economische waarde49. In een algemene formulering:50&#13;
The court recalls that the notion 'possessions' in Article 1 of Protocol No. 1 has an autono-mous meaning which is certainly not limited to ownership of physical goods; certain other rights and interests constituting assets can also be regarded as 'property rights', and thus as 'possessions', for the purposes of this provision.&#13;
Het staat ons inziens buiten twijfel dat mestproductierechten en varkensrechten kun-nen worden aangemerkt als property rights in de zin van art. 1. Het gaat dus om de tweede zin van dit artikel. Het Hof laat ter bepaling van het algemene belang (dat onteigening moet rechtvaardigen) een ruime marge aan de staat, maar er wordt toch wel getoetst op kennelijke onredelijkheid en détournement de pouvoir, bijvoorbeeld door de toelichting bij een wetsvoorstel tegen het licht te houden.51 Of de Herstruc-tureringswet die toets kan doorstaan is twijfelachtig, maar zelfs twijfel laat het Hof soms passeren.52 Een tweede toets die het Hof toepast, betreft de vraag of er een rede-lijk evenwicht is tussen de aantasting van de rechten van het individu en de doelein-den van het algemene belang.&#13;
(...) an interference (...) must strike a 'fair balance' between the demands of the general inte-rest of the community and the requirements of the protection of the individual's fundamental rights. (...) there must therefore be a reasonable relationship of proportionality between the means employed and the aims pursued.53&#13;
Of sprake is van proportionaliteit, hangt mede af van de vraag of de ontneming van eigendom gepaard gaat met een schadevergoeding. Ontbreekt compensatie, dan levert dit in beginsel aan een onevenredige aantasting op:&#13;
Compensation terms under the relevant legislation are material to the assessment whether the contested measure respects the requisite fair balance and, notably, whether it does not impose a disproportionate burden on the applicants. In this connection, the taking of pro-perty without payment of an amount reasonably related to its value will normally constitute a disproportionate interference and a total lack of compensation can be considered under Article 1 only in exceptional circumstances.54&#13;
Buitengewone omstandigheden zouden zich bijvoorbeeld in oorlogstijd kunnen voordoen.55&#13;
Van dergelijke omstandigheden is bij de Herstructureringswet geen sprake, zodat moet worden aangenomen dat deze in strijd is met art. 1 Eerste Protocol van het EVRM. Of, zoals het Hof zou concluderen:&#13;
The applicants thus had to bear an individual and excessive burden which could have been rendered legitimate only if they had had a possibility of obtaining payment of the compen-sation in qucstion.5'1&#13;
De schadevergoedingen waartoe het Hof staten veroordeelt, kunnen lelijk oplopen. Terugwerkende kracht van wetgeving&#13;
Een van de vervelende aspecten van de Herstructureringswet is dat de daarin vervatte normstelling gebaseerd is op een situatie in het verleden, via de keuze van het referen-tiejaar 1996, en de peildatum van 10 juli 1997 (het verschijnen van de Herstructure-ringsnota). De wet verbindt ingrijpende rechtsgevolgen aan situaties in het verleden, waarmee betrokkenen destijds niet hoefden en konden rekenen. Het probleem van terugwerkende kracht van wetgeving is regelmatig onderwerp van discussie geweest.57 In het belastingrecht komt het nogal eens voor. Ook in het agrarisch recht is het geen onbekend verschijnsel. Bij de totstandkoming van de Interimwet beperking varkens-en pluimveehouderijen - waarbij het verboden werd varkenshouderijen uit te breiden vanaf het moment van de indiening van het ontwerp bij het parlement - was nog sprake van een heftige discussie, ook in de Tweede Kamer.58 Een en ander spitste zich toe op de strafbaarstelling,59 maar omdat er formeel wat dat betreft geen terugwer-kende kracht gold (materieel wél) en het belang van de regeling een dergelijk ingrijpen van de wetgever nodig maakte, ging de volksvertegenwoordiging akkoord met het wetsvoorstel. Daarmee is de beleidsmatige rechtvaardiging gegeven voor de terugwerkende kracht: het wetgevingsproces duurt zo lang dat iedereen die in een nadelige positie dreigt te komen door een nieuwe regeling, ruimschoots de tijd krijgt om zijn varkentjes op het droge te krijgen.60 Dat terugwerkende kracht ook juridisch aanvaardbaar is, is daarmee nog niet gezegd." In het belastingrecht accepteert men terug-werkende kracht tot het moment van het bekend maken van het beleidsvoornemen. In het geval van de Herstructureringswet is dat de nota van 10 juli 1997. In feite werkt de wet verder terug: het varkensrecht is gebaseerd op de in 1996 gehouden aantallen varkens. Juridisch zit het probleem in de rechtszekerheid. Door terugwerkende kracht aan besluiten te geven, komt het bestuur in strijd met dit fundamentele beginsel. Lagere regelingen worden sinds jaar en dag door de rechter aan het beginsel getoetst62 en andere besluiten uiteraard ook. De mogelijkheid tot rechterlijke toetsing van een formele wet is in art. 120 Gw beperkt, maar het behoort tot de verantwoordelijkheid van de Staten-Generaal om te vermijden dat wetten van kracht worden terwijl deze met dit beginsel strijdig zijn. Ook de Raad van State is doorgaans kritisch, met name ten aanzien van belastende bepalingen.63 De Raad hanteert een dubbele toets:64 de terugwerkende kracht is slechts toelaatbaar indien bijzondere omstandigheden dat rechtvaardigen, terwijl zij is uitgesloten in geval van maatregelen die voor de belanghebbenden voor het tijdstip waarop het regime zal gaan gelden niet of met voldoende kenbaar zijn. Als men al zou willen aannemen dat bedoelde rechtvaardiging aanwezig is, zou de terugwerkende kracht in ieder geval met verder mogen strekken dan tot 10 juli 1997, en zouden dus alle mestproductierechten die op dat moment op een bedrijf aanwezig waren in aanmerking moeten worden genomen ter bepaling van het varkensrecht. Voor een nauwkeurige toetsing van de vraag of alle maatregelen in het wetsvoorstel ook reeds in de nota van 10 juli waren opgenomen, ontbreekt in deze bijdrage de ruimte. Wij stellen slechts vast dat die toetsing met heeft plaatsgevonden, in dit geval ook niet door de Raad van State.&#13;
Wetsvoorstel onrechtmatig en ondoelmatig&#13;
De conclusie moet luiden dat het voorstel voor de Herstructureringswet onrechtmatig is. Het voorstel is in strijd met een van de belangrijkste liberale grondrechten, neergelegd in art. 14 Gw, terwijl allerminst valt uit te sluiten dat het voorstel strijdig is met het Europese recht.&#13;
Het voorstel staat verder op gespannen voet met vrijwel alle fundamentele rechts-beginselen:&#13;
- de rechtszekerheid, waar niet alleen vermogensrechten zonder meer worden ontno- men c.q. genegeerd, maar zulks ook nog eens met terugwerkende kracht tot 1995/1996 gebeurt;&#13;
- de rechtsgelijkheid, waar geen enkele bedrijfstak ooit op deze wijze is benaderd, doch integendeel vrijwel steeds via convenanten of anderszins gelegenheid krijgt zich zeer geleidelijk aan milieu- en andere eisen aan te passen;&#13;
- de zorgvuldigheid, waar hier geen behoorlijke belangenafweging heeft plaatsgehad, althans niet wat betreft de sociale en economische gevolgen van de generieke kor- tingen en de belanghebbenden niet bij de voorbereiding zijn betrokken;&#13;
- de evenredigheid, waar genoemde gevolgen voor vele belanghebbenden onevenredig zijn in verhouding tot de met de kortingen te dienen doelen;&#13;
- het opgewekt vertrouwen, waar de regering tot juli jl. telkens aangaf dat het beleid op koers lag;&#13;
- de motivering, waar deze geen schijn van deugdelijkheid bevat en bovendien zoda- nig blijkt te kunnen veranderen - van het ene op het andere moment - dat het erop lijkt dat elke motivering pour besoin de la cause wordt verwelkomd;&#13;
- het verbod van détournement de pouvoir waar de wetgevingsbevoegdheid wordt gebruikt voor een ander doel (ontneming van rechten) dan waarvoor zij in de Grondwet is gegeven;&#13;
- het verbod van willekeur tenslotte, waar de wetgever in redelijkheid niet tot bepa- lingen als die van de art. 6 en 31 van het wetsvoorstel - betreffende de korting van (maximaal) 25% - kan komen, zonder daar een financiële regeling aan te verbinden.&#13;
Ondoelmatig is het wetsvoorstel ook, met name doordat zowel het economisch als het maatschappelijk draagvlak van het mestbeleid er ernstig door wordt aangetast. Twee van de drie sporen van het overschotprobleem zijn door de inspanningen van de sector van begin af aan redelijk succesvol geweest, te weten de fosfaatreductie en de distributie van mest uit de overschotgebieden naar de tekortgebieden. Ook het stankprobleem en de ammoniakemissie zijn bij de varkenshouderijen redelijk beheersbaar gebleken. Slechts het derde spoor, namelijk de grootschalige mestverwer-king, liep dood. Dat dus uiteindelijk, mede vanwege dierenwelzijn en -gezondheid, in de concentratiegebieden een zekere herstructurering onvermijdelijk is, wordt inmid-dels ook door de sector aanvaard. Maar niet voor niets is men in het verleden zo bevreesd geweest voor volumemaatregelen. Dit blijkt thans wel, nu de aap van de generieke korting - zonder vergoeding van vermogens- en inkomensschade - uit de wetgeversmouw komt.&#13;
Economisch gezien heeft een generieke korting een averechts effect, doordat zij de investeringsbereidheid en het investeringsvermogen van de bedrijfstak aantast op een moment dat deze toch al zwaar onder de gevolgen van de varkenspest gebukt gaat. Dit, terwijl investeringen in deze sector nog steeds nodig zijn:&#13;
a. om meer afstand tussen groepen van varkensbedrijven te scheppen en meer gesloten systemen van bedrijfsvoering in te voeren met het oog op de dierziektebestrijding; b. om meer ruimte in de gebouwen te creëren voor groepshuisvesting en andere ruimtelijke voorzieningen ten behoeve van het dierenwelzijn;&#13;
c. om ten slotte ook aan alle redelijkerwijs te stellen eisen van het milieu te voldoen.&#13;
Sociaal gezien is het wetsvoorstel evenzeer ondoelmatig, doordat het op grote weer-stand bij de uitvoering zal stuiten, temeer nu alles weer met strafrechtelijke maatrege-len moet worden afgedwongen, waar men tot nu toe bij LNV - en trouwens in het hele bestuursrecht - uiterst weinig succes mee heeft gehad. De handhaving van het systeem van varkensrechten zal afhankelijk zijn van een papierwinkel welke inzicht moet verschaffen in het gemiddeld in een bepaald jaar op een bedrijf gehouden aantal varkens, hetgeen niet altijd gemakkelijk te controleren zal zijn. Bij een goede samen-werking tussen overheid en bedrijfsleven is dit geen punt; bij verstoorde verhoudin-gen tegen een strafrechtelijke achtergrond echter is het een levensgroot probleem.&#13;
Alternatieven&#13;
Het moge duidelijk zijn dat het beste alternatief voor dit onrechtmatige en ondoel-matige wetsvoorstel de intrekking ervan is en voortzetting van het bestaande beleid op basis van bestaande instrumenten, inclusief een herstructurering waarbij alle par-tijen samenwerken. Mocht men dan toch behoefte hebben aan een nieuw regulerings-instrument in de vorm van varkensrechten en vasthouden aan de doelstellingen van vermindering van de fosfaatbelasting en reductie van het aantal varkens met 25% -hoewel wij daar de nodige vraagtekens bij hebben - dan behoeft het wetsvoorstel flinke aanpassing.&#13;
In ieder geval zal een redelijke oplossing gevonden moeten worden voor de gene-rieke korting. Het is van tweeën een: of men handhaaft deze, maar dan dient er een schadevergoedingsregeling aan te worden toegevoegd, of men schrapt haar onder handhaving van de overige instrumenten. Met name de bij de Nota van wijziging toe-gevoegde incidentele kortingen van 40 en 60% bij overdracht van varkensrechten kunnen uitermate effectief blijken, als de financiële tegemoetkoming van overheids-wege, tezamen met de zich ontwikkelende marktwaarden van de rechten, voldoende attractief zijn. Meent men de generieke kortingen niet te kunnen missen, dan zal een schadevergoeding moeten worden gegeven die gebaseerd wordt op het gemiddeld inkomensverlies per varken per jaar enerzijds en de gemiddelde aankoopkosten van compenserende varkensrechten anderzijds; een dure aangelegenheid weliswaar, maar zelfs een overheid kan niet voor een dubbeltje op de eerste rang zitten.&#13;
En stel nu eens dat er na enkele jaren een rechterlijke uitspraak komt die de over-heid alsnog tot schadevergoeding verplicht? Gezien het voorgaande is dat geenszins denkbeeldig. De schade is dan niet te overzien.65 Geen overheid kan zich dat risico permitteren.&#13;
Veel effectiever, ook in andere opzichten, lijkt ons een aanpak via een Reconstruc-tiewet varkenshouderij. De varkensrechten zijn daarvoor niet nodig; in sommige gebieden is nu reeds een herstructurering gaande.66 Niettemin maakt zo'n wet een gebieds- en bedrijfsgewijze benadering in de concentratiegebieden mogelijk. In combinatie met een bij te stellen Herstructureringswet, of in combinatie met de bestaande instrumenten, kan een Reconstructiewet een definitieve oplossing voor deze gebieden in zicht brengen. Wel zal dan niet alleen een herverkaveling van gronden en gebouwen in deze gebieden moeten plaatsvinden, maar ook een herverkaveling van productierechten (of varkensrechten) en emissierechten. Dat kan door deze rechten slechts weer toe te delen aan bedrijven die op een redelijke termijn, al dan niet met de nodige overheidshulp, aan de eisen van milieu, dierenwelzijn en diergezondheid zullen kunnen voldoen. Bedrijven die daarbij volledig door de mand vallen en ook niet naar elders kunnen worden verplaatst, zullen moeten worden uitgekocht of in het uiterste geval onteigend. Uiteraard kunnen de rechten daarbij aan duurzame levensvatbare bedrijven worden toegedeeld.&#13;
Zo'n positieve aanpak, niet generiek maar per bedrijf, niet strafrechtelijk maar bestuursrechtelijk, onder controle van de rechter zoals dat hoort, is vele malen zinvoller dan het negatieve wetsvoorstel zoals dat nu bij de Eerste Kamer ligt. Maar zo'n aanpak is ook niet mogelijk zonder dat het wetsvoorstel van tafel gaat of op zijn minst wordt aangepast. Want bij absolute tegenwerking hoeft men ook aan reconstructie niet te beginnen. Daarvan zal het ministerie van LNV met zijn grote ervaring op het gebied van de landinrichting ook overtuigd zijn.&#13;
Het is te hopen dat de Eerste Kamer zal weten te voorkomen dat het wetsvoorstel ongewijzigd het Staatsblad bereikt.</content><legacyfootnotes>1. TK 1997-1998, 25 746, nrs. 1-3.&#13;
2. Het kan altijd beter. Zie de Herstructureringsnota, blz. 7, waar verwezen wordt naar een nota Samen dit varkentje wassen van FNV, Dierenbescherming en Stichting Natuur en Milieu.&#13;
3. De aangehaalde gegevens zijn afkomstig uit Boeren in een veranderend milieu, uitgave CBS 1997.&#13;
4. Een Europese rapportage voedt die twijfel; zie TK 1997-1998, 25 229, nr. 33.&#13;
5. Voor een deel houdt dit verband met de ruime overgangstermijnen (hier wel!) die men in verband met de afschrijving van stallen hanteert.&#13;
6. Zie voor een overzicht D.W. Bruil, 'Mestregelgeving', M &amp; R 1995, blz. 152-158.&#13;
7. TK 1995-1996,24 445, nr. 1.&#13;
8. Zie P. de Haan, 'Een journalist in het mestmoeras. Beschouwing over een negatief boek en een positieve beleidsnota', Agr.r., blz. 357 e.v.&#13;
9. TK 1996-1997, 25 448, nr. 1.&#13;
10. Richtlijn 91/676 EEG, PbEG L 375.&#13;
11. MvT, blz. 3.&#13;
12. Ondanks de bewering in de Memorie van Toelichting, par. 3.1, dat dit wel het geval is.&#13;
13. Zie hierover TK 1996-1997,24 445, nr. 36, 11 alsmede Y. Hofhuis en J.H. Jans in M &amp; R van april 1996, blz. 76-79.&#13;
14. MvT, hoofdstuk 6, par. 1.2.&#13;
15. TK 1995-1996, 24 782, nr. 3, blz. 29.&#13;
16. Een Reconstructiewet is aangekondigd en op hoofdlijnen beschreven in TK 1997-1998, 25 746, nr. 25. Wij komen er aan het eind van dit artikel nog op terug.&#13;
17. Zie H.M.J. Haerkens en H.C.A. Walda, 'De Wet verplaatsing mestproduktie', Agr.r. 1994, blz. 8-9.&#13;
18. Wat betreft de aangekochte rechten geldt dit in die gevallen waarin aankoop vóór 1997 heeft plaatsge- vonden (art. 9, lid 2); de in 1997 aangekochte rechten (tot 10 juli) tellen wel mee voor het varkensrecht (art. 10, lid 2).&#13;
19. De MvT gaat nog in op de vraag of het wetsvoorstel strijdig is met het verbod op kwantitatieve uitvoer- beperkingen en maatregelen van gelijke "werking, neergelegd in art. 34 EG-Verdrag. Deze vraag laten wij kortheidshalve buiten beschouwing.&#13;
20. Raadsverordening (EEG) nr. 2759/75 d.d. 29 oktober 1975, PbEG nr. L. 282/1.&#13;
21. Vgl. Kapteyn-VerLoren van Themaat, 'Inleiding tot het recht van de Europese Gemeenschappen', Na Maastricht, Kluwer, vijfde druk, 1995, blz. 676.&#13;
22. Hetzelfde geldt voor de besteding van de varkensheffing. Een en ander is als steunmaatregel bij de Commissie aangemeld (MvT, par. 6.2).&#13;
23. MvT, blz. 40, onder verwijzing naar de zaak 141-143/81, Jur. 1982, blz. 1299 e.v. (Holdijk ca.).&#13;
24. Zaak 218/85,/«r. 1986, blz. 3513; Kapteyn-VerLoren van Themaat, blz. 676; en R. Barents, The Agricul- tural Law of the EC, Kluwer 1994, blz. 87; R. Barents, Praktijkboek EG-Recht (losbl.), blz. B8-97.&#13;
25. Zaak 177/78, Jur. 1979, blz. 2161 e.v. (Pigs and Bacon).&#13;
26. MvT, blz. 41, onder verwijzing naar het arrest van het Hof van Justitie EG, d.d. 30 november 1995,/«r. 1995, blz. 4165 e.v. (zaak 55/94, Gebhard).&#13;
27. Zie in dit verband tevens de arresten van het hof d.d. 18 april 1997, Jur. 1977, blz. 765 e.v. (zaak 71/76; Thieffry) en d.d. 31 maart 1995J«r. 1995, blz. 1663 e.v. (zaak C-19/92; Kraus).&#13;
28. Het gedeelte over schadevergoeding is ook gepubliceerd in: NJB 1998, nr. 6.&#13;
29. Art. 37, onderdeel L, strekkende tot de toevoeging van art. 96a aan de Gezondheids- en welzijnswet voor dieren. Zie hierover de MvT, par. 5.2, 'Eisen bedrijf van de toekomst', blz. 18 e.v.&#13;
30. TK 1997-1998, 25 746, A, blz. 5.&#13;
31. MvT, blz. 22.&#13;
32. HR 24 april 1996, RvdW 1996, 103 (Zuidhorn/Hartog).&#13;
33. J.L. Vermeulen, 'Publiekrechtelijke beschikking over agrarische grond: verwerving/onteigening', Agr.r. 1997, blz. 173 e.v.&#13;
34. Zie wat betreft melkquotum Pachtkamer Hof Arnhem 5 februari 1990, NJ 1992, 52 en Agr.r. 1990, 4373. Ook het varkensrecht wordt door de regering als een vermogensbestanddeel resp. een zelfstandig bedrijfsmiddel aangemerkt. Voor de fiscale behandeling ervan kan grotendeels worden aangesloten bij de behandeling van onder meer het melkquotum en de met-grondgebonden mestproductierechten, MvT, blz. 20.&#13;
35. ABRvS 6 mei 1997, AB 1997, 229 m.nt. PvB (VROM/Vlodrop).&#13;
36. Uitvoeringsbesluit 30%-korting mestproduktierechten voor varkens en kippen, 15 december 1994, Stb. 896.&#13;
37. HR 18 januari 1991, NJ 1992, 638; AB 1991, 241, m.nt. FHvdB; AA 1991/9, blz. 656 e.v., m.nt. P.J.J. van Buuren; Kwartaalbericht NBW 1991, blz. 96 e.v., m.nt. J. Spier; Adv.bl 1991, blz. 342 e.v., m.nt. K. van Duyvendijk.&#13;
38. Stcrt. 1986,66.&#13;
39. Vgl. art. 6:168 BW.&#13;
40. Zie hierover uitgebreid de conclusie voor het arrest van AG Koopmans, onder 15. Vgl. art. 3:4 tweede lid Awb jo. 3:14 BW.&#13;
41. Zie over het belang van het opnemen van een adequate overgangsregeling HR 21 oktober 1994, NJ 1996, 231 (m.nt. MS). Hierbij dient te worden opgemerkt dat aard en duur van een overgangsregeling in over eenstemming behoren te zijn met de ernst van de gevolgen van een maatregel. De financiële consequenties van de Herstructureringswet voor individuele bedrijven zijn onzes inziens dermate ingrijpend, dat het uit stel van de 'tweede' korting met nog eens 15% per 1 januari 2000 als onvoldoende moet worden aangemerkt.&#13;
42. HvJEG 13 juli 1989J»r. 1989, blz. 2609 (zaak 5/88).&#13;
43. Vgl. de overwegingen 17 t/m 19. Arrest d.d. 13 december 1979, blz. 3727 (zaak 44/79; Hauer).&#13;
44. Trb. 1952,80.&#13;
45. W. Snijders, 'De toekomst van de eigendom', in: In het nu, wat worden zal (Schoordijk-bundel), 1991. Voorts: DJ. Harris, M. O'Boyle, C. Warbrick, Law of the European Convention on Human Rights, Londen 1995, blz. 516 e.v., Ton Hartlief, 'Het recht van eigendom onder het EVRM, 45 jaar EVRM', Speciaal nummer NJCM Bulletin, 1995.&#13;
46. EHRM 7 juli 1989, A 159, par. 53 (Tre Traktorer).&#13;
47. EHRM 18 februari 1991, A 192, par. 40 (Fredin).&#13;
48. EHRM 26 juni 1986, A 101, par. 42 (Van Marie).&#13;
49. ECHR 11 juli 1988, A 169, par. 184 e.v. (Meilacher). Zie voor een EVRM-conforme uitlegging van de Onteigeningswet HR 30 november 1994, NJ 1995, 668 m.nt. M.B. (Het Witte Paard).&#13;
50. EHRM 23 februari 1995, A 306B, par. 53 (Gasus Dosier und Fordertechnik).&#13;
51. Zie EHRM 21 feburari 1986, A 98B, par. 46 (James).&#13;
52. EHRM 9 december 1994, A 301A, par. 70 (Holy Monasteries).&#13;
53. EHRM 23 oktober 1997 (117/1996/736/033-935) (Building Society).&#13;
54. EHRM 9 december 1994, A 301 A, par. 71 (Holy Monasteries).&#13;
55. DJ. Harris c.s., a.w. blz. 532.&#13;
56. Zie EHRM 15 november 1996 (72/1995/578/664), (Katikaridis).&#13;
57. Zie F.H. van der Burg, Regeling en bestuur, Zwolle 1993, blz. 198 e.v.&#13;
58. Zie hierover W. Brussaard, 'De Interimwet beperking varkens- en pluimveehouderijen', Agr.r. 1985, blz. 279.&#13;
59. Strafbaarstelling zonder voorafgaande wetsbepaling is immers ongrondwettig, art. 16 Gw.&#13;
60. Door een stommiteit van de regering kon dat bij de Interimwet alsnog doordat het wetsvoorstel op vrij dag werd bekendgemaakt, maar pas op maandag bij de Kamer aankwam. Een uitzonderingsregel betrof reeds aangevraagde bouwvergunningen; veel gemeenten stelden boeren die vrijdagavond in de gelegen- heid bouwaanvragen in te dienen.&#13;
61. Wel kan worden vastgesteld dat het naderhand vaker is gebeurd, zonder veel discussie, bijvoorbeeld bij de Interimwet ammoniak en veehouderij, met peildata tot tien jaar terug. Ook bij de invoering van de melkquotering greep men terug op een eerdere peildatum. Toch bevatten deze regelingen tenminste nog voorzieningen voor knelgevallcn (bijvoorbeeld aangegane verplichtingen, ongebruikelijke omstandighe- den e.d.). In de Herstructureringswet ontbreken deze - op een mogelijke keuze voor een peiljaar 1995 na - en de minister heeft alleen nog maar aangekondigd dat hij een studie zal verrichten naar de knel- gevallen (Nota naar aanleiding van het verslag, nr. 6, blz. 13); zie art. 24 wetsvoorstel.&#13;
62. Van der Burg, a.w., blz. 210.&#13;
63. Zie ook Aanwijzingen voor de regelgeving, nr. 167.&#13;
64. Zie N.A. Florijn, 'Perikelen rond de terugwerkende kracht', RegelMaat 1996, blz. 147.&#13;
65. Een misstand in de Europese verordening voor melkquota ten aanzien van de zogenaamde SLOM-boeren heeft de Europese Unie enkele miljarden schadevergoeding gekost.&#13;
66. Onder andere in de Gelderse Vallei. Het Intergemeentelijk Overleg Oost-Brabant voert een beleid dat gericht is op een afname van de ammoniakdepositie met 40% tussen 1996 en 2010. De minister moet alle retorische zeilen bijzetten om met de herstructurering ook op zo'n percentage te komen (Nota naar aanleiding van het verslag, blz. 47).</legacyfootnotes><footnotes><footnote/></footnotes><auteurs>Prof. mr. P. de Haan &#13;
prof. mr. G.M.F. Snijders&#13;
mr. D.W. Bruil</auteurs><published>1998-02-01 00:00:00</published><modified>1998-02-01 00:00:00</modified><editiondate>1998-02-01</editiondate><htmlpath>https://denhollander.info/artikel/5749</htmlpath></article>
</articles></edition>
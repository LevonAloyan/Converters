<edition><articles><article><jaar>2020</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2020</searchword><id>16069</id><udhid>UDH:TvAR/16069</udhid><titel>Wetgeving, rechtspraak en literatuur</titel><searchwords><searchword>TvAR 3/2020</searchword><searchword>UDH:TvAR/16069</searchword></searchwords><attachments><attachment><name>20904.pdf</name><extention>pdf</extention><url>https://denhollander.info/download/20904/ci</url></attachment></attachments><inleiding/><content>&lt;h2&gt;Algemeen &lt;/h2&gt;&lt;h4&gt;Landbouwtelling&lt;/h4&gt;&lt;p&gt;De bij de Regeling landbouwtelling en gecombineerde opgave 2020 gepubliceerde vraagstelling vormt de grondslag om in 2020 gecombineerd de opgave te doen voor de landbouwtelling op grond van de Landbouwwet, de opgave gebruik gewaspercelen op grond van het Uitvoeringsbesluit Meststoffenwet, de verzamelaanvraag op grond van de Uitvoeringsregeling rechtstreekse betalingen GLB, de aangifte van de CO2-jaarvracht van glastuinbouwbedrijven op grond van de Wet milieubeheer, de opgave voor aanspraak op betalingen uit het Diergezondheidsfonds op grond van de Gezondheids- en welzijnswet voor dieren en voor het verstrekken van informatie of een betaalverzoek in het kader van twee steunregelingen die onderdeel zijn van het plattelandsontwikkelingsprogramma. &lt;span class="italic"&gt;Stcrt&lt;/span&gt;. 2020, 11651&lt;/p&gt;&lt;h4&gt;Beleidsdoorlichting Landbouw, Natuur en Voedselkwaliteit&lt;/h4&gt;&lt;p&gt;In december 2019 is een eindrapport beleidsdoorlichting agrobeleid aan de kamer gestuurd (&lt;span class="italic"&gt;Kamerstukken II&lt;/span&gt; 2019/20, 31104, nr. 6). Daarover is ook een lijst met vragen en antwoorden (nr. 7).&lt;/p&gt;&lt;h4&gt;Actieprogramma&lt;/h4&gt;&lt;p&gt;Aan de Tweede Kamer is aangeboden een Actieprogramma klimaatadaptatie landbouw (&lt;span class="italic"&gt;Kamerstukken II&lt;/span&gt; 2019/20 35300 XIV, nr. 70). Het doel is dat in 2030 alle ondernemers in de land- en tuinbouw voorbereid zijn om duurzaam en effectief te kunnen omgaan met veranderingen in het klimaat. Een gebiedsgerichte aanpak met betrokken regionale partijen is een belangrijk onderdeel in dit programma. Effecten van klimaatverandering kunnen regionaal sterk verschillen en oplossingen vragen daarom om een aanpak op maat. Het actieprogramma is opgebouwd uit de vijf pijlers water- en bodemsysteem, gewassen en teeltsystemen, veehouderij en de pijler met ondersteunende instrumenten: regionale aanpak, kennis en innovatie en risicomanagement.&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Bestemmingsplan&lt;/h4&gt;&lt;p&gt;LTO Noord kan zich niet verenigen met het plandeel met de bestemming ‘Agrarisch’, voor zover daarbinnen bij wijzigingsbevoegdheid een bouwvlak van ten hoogste 1 hectare mogelijk wordt gemaakt, en het plandeel met de bestemming ‘Agrarisch met waarden’, voor zover daarbinnen bij wijzigingsbevoegdheid een bouwvlak van ten hoogste 1,5 hectare wordt mogelijk gemaakt, alsmede voor zover het de maatvoering binnen deze plandelen betreft. LTO Noord betoogt dat het plan in zoverre voorziet in onvoldoende ontwikkelingsmogelijkheden voor de agrarische sector, om te kunnen voldoen aan de huidige eisen van de maatschappij. Daarbij gaat het bijvoorbeeld om de aanleg van zonnepanelen, meer ruimte per vee-eenheid bij het herbouwen van stallen en meer ruimte rond gebouwen voor brandveiligheid en landschappelijke inpassing. Deze opgaven zijn volgens LTO Noord onmogelijk uit te voeren op een bouwvlak van 1 hectare bij de bestemming ‘Agrarisch’ en 1,5 hectare bij de bestemming ‘Agrarisch met waarden’. Daarnaast zijn agrariërs volgens LTO Noord genoodzaakt om te ontwikkelen in grootte of breedte om financieel draaiende te blijven. Volgens haar is daarom vergroting van de bouwvlakken en de maatvoering noodzakelijk. LTO Noord voert aan dat het provinciaal beleid daarvoor ook richtlijnen geeft. Wanneer nevenactiviteiten worden uitgevoerd moet vergroting tot maximaal 2,5 hectare onder voorwaarden mogelijk gemaakt worden. In ieder geval dienen, om oneerlijke concurrentie te voorkomen, de bouwvlakken binnen de bestemming ‘Agrarisch’ en de bestemming ‘Agrarisch met waarden’ aan elkaar te worden gelijkgesteld, aldus LTO Noord. ABRvS: de raad heeft zijn keuze voor maximering van de bouwvlakken zoals vastgelegd in de planregels, voldoende onderbouwd. De Verordening ruimte 2014 verplicht de raad niet om de daarin vermelde maximale maten voor bouwvlakken op te nemen in het plan. Beroep ongegrond. ABRvS 12-02-2020, ECLI:NL:RVS:2020:450&lt;/p&gt;&lt;p&gt;Over de volledigheid van de passende beoordeling overweegt de Afdeling dat de raad ten behoeve van het plan uit 2013 een passende beoordeling heeft laten opstellen van de gevolgen van de ammoniakemissies vanuit de agrarische bedrijven binnen het plangebied. De resultaten hiervan zijn neergelegd in een rapport van Arcadis, gedateerd 20 december 2012. Dezelfde passende beoordeling is ten grondslag gelegd aan het nu voorliggende plan. De Afdeling stelt vast dat ten opzichte van het plan van 2013 enkele percelen een bestemming hebben gekregen waar agrarische activiteiten mogelijk zijn. Blijkens de lijst in bijlage 8 behorende bij de plantoelichting treden op deze percelen ook emissies van stikstof op. De raad heeft dit ook niet weersproken en hij heeft evenmin inzichtelijk gemaakt dat significante gevolgen van deze nieuwe ontwikkelingen op voorhand op grond van objectieve gegevens kunnen worden uitgesloten. Door de passende beoordeling van 20 december 2012 aan het nu vastgestelde plan ten grondslag te leggen, zijn de effecten van de ammoniakemissies van deze nieuw agrarisch bestemde percelen voor nabijgelegen Natura 2000-gebieden derhalve niet passend beoordeeld. Het voorgaande brengt met zich dat het plan niet in overeenstemming met art. 19j van de Natuurbeschermingswet 1998 is vastgesteld. Het betoog slaagt. ABRvS 19-02-2020, ECLI:NL:RVS:2020:498&lt;/p&gt;&lt;h4&gt;Omgevingsvergunning&lt;/h4&gt;&lt;p&gt;Het college van burgemeester en wethouders van Zwijndrecht heeft een omgevingsvergunning geweigerd voor het bouwen van een rundveestal op het adres [locatie] te Heerjansdam. [appellant] exploiteert op het perceel sinds 2012 een agrarisch bedrijf dat runderen verhuurt aan natuurbeherende organisaties en particulieren ten behoeve van begrazingsbeheer in natuurgebieden. Op het bedrijf bevindt zich ook een kleinschalige slachterij. De stal waarvoor vergunning is gevraagd, wordt gebruikt voor het huisvesten van runderen in de periode van september/oktober tot en met maart/april. Die runderen zijn met name volwassen natuurgrazers en kalveren die uit de natuurgebieden komen en niet meer op natuurgronden kunnen grazen. Het college heeft de vergunning geweigerd omdat het bouwplan volgens hem in strijd is met het bestemmingsplan en hij niet bereid is van het bestemmingsplan af te wijken. Beroep gegrond. ABRvS 12-02-2020, ECLI:NL:RVS:2020:439&lt;/p&gt;&lt;p&gt;Omgevingsvergunning voor fruitteelt met gebruik van bestrijdingsmiddelen, een beregeningsinstallatie, windhaag en hekwerk. De rechtbank gaat eerst in op de vergunningplicht voor de aangevraagde activiteiten. De rechtbank is van oordeel dat de beregeningsinstallatie een bouwwerk betreft, zodat het college voor dit bouwwerk ten onrechte geen omgevingsvergunning heeft verleend. Ook voor het hekwerk is ten onrechte geen omgevingsvergunning verleend. Het college heeft de toverformule toegepast om binnenplans af te wijken van het bestemmingsplan voor wat betreft het gebruik van bestrijdingsmiddelen (art. 2.1, eerste lid, onder c, in samenhang met art. 2.12, eerste lid, onder a, onder 1, Wabo). Aan de toepassingsvoorwaarde voor de toverformule wordt niet voldaan, zodat verweerder niet bevoegd was om met toepassing van dit artikel af te wijken van het bestemmingsplan. Omdat het gebruik alleen vergund kan worden met art. 2.12, eerste lid, onder a, onder 3, Wabo, is de uitgebreide voorbereidingsprocedure van toepassing. Dit betekent dat verweerder ten onrechte de reguliere voorbereidingsprocedure heeft toegepast. Het college heeft met de quickscan afdoende gemotiveerd dat een ontheffing op grond van de Wet natuurbescherming (Wnb) in verband met soortenbescherming niet nodig was. Van het aanhaken van deze vergunning is daarom geen sprake. Het college heeft onvoldoende gemotiveerd dat geen sprake was van een vergunningplicht op grond van de Wnb in verband met een mogelijke toename van stikstofdepositie op het nabijgelegen natura 2000-gebied ‘Rijntakken’. De rechtbank vernietigt de beslissing op bezwaar en herroept het primaire besluit. Rechtbank Gelderland 13-02-2020, ECLI:NL:RBGEL:2020:965&lt;/p&gt;&lt;h2&gt;Landinrichting&lt;/h2&gt;&lt;h4&gt;Verjaring&lt;/h4&gt;&lt;p&gt;Partijen verschillen van mening over de vraag wanneer die termijn van tien jaren is aangevangen. Vaststaat dat het perceel van [gedaagden c.s.] betrokken is geweest bij de ruilverkaveling Over-Betuwe Oost, die heeft geresulteerd in de toedelingsakte van 14 februari 2013. Met deze toedelingsakte is een nieuw eigendomsrecht op de bij de ruilverkaveling betrokken percelen ontstaan, omdat sprake is van een originaire eigendomsverkrijging. Dit betekent dat zowel een reeds op het moment van de inschrijving van de toedelingsakte voltooide verjaring als een vóór de ruilverkaveling aangevangen verjaringstermijn voor het door de ruilverkaveling ontstane eigendomsrecht zonder betekenis zijn. Een nieuwe verjaringstermijn kan aldus eerst na inschrijving van de toedelingsakte zijn aangevangen, te weten op 15 februari 2013, zodat de in art. 3:99 lid 1 BW bedoelde verjaringstermijn van tien jaren op dit moment nog niet is voltooid. Van verkrijgende verjaring kan thans dan ook (nog) geen sprake zijn. Rechtbank Gelderland 27-02-2020, ECLI:NL:RBGEL:2020:885&lt;/p&gt;&lt;h4&gt;Lijst geldelijke regelingen&lt;/h4&gt;&lt;p&gt;Herverkaveling; Wet inrichting Landelijk gebied (Wilg). Beroep tegen besluit tot vaststelling van Lijst der Geldelijke Regelingen (LGR). Belang van indeling in bodemgeschiktheidsklassen voor vaststelling ruilplan (fase 1) en voor vaststelling LGR (fase 2). Verwijzing naar HR 29 juni 2018, ECLI:NL:HR:2018:1020. Invloed van ontsluitingssituatie van een perceel op verandering van waarde als gevolg van de ruilverkaveling. HR 06-03-2020, ECLI:NL:HR:2020:382&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;Jacht&lt;/h4&gt;&lt;p&gt;Kort geding over het gebruik van de e-screener bij de aanvraag van een jachtakte of wapenverlof. Bij de aanvraag van een jachtakte of wapenverlof moet door de Staat met het oog op de veiligheid (onder meer) worden beoordeeld of er reden is om te vrezen dat de aanvrager misbruik zal maken van wapens of munitie. De Staat heeft daartoe het gebruik van een nieuw toetsinstrument ingevoerd, de e-screener. De e-screener is een gedigitaliseerde vragenlijst die er op is gericht om tien risicofactoren te meten, die gezamenlijk een beeld geven van de psychische gesteldheid van een aanvrager. De Koninklijke Nederlandse Jagers Vereniging en de Koninklijke Nederlandse Schietsport Associatie vorderen in kort geding de Staat te verbieden nog langer gebruik te maken van de e-screener en de verkregen resultaten te vernietigen. Zij voeren daartoe aan dat de e-screener geen deugdelijk middel is. De voorzieningenrechter wijst de vorderingen af. De Staat heeft bij de invoering van de e-screener een zwaarwegend en rechtmatig belang en niet gebleken is dat de e-screener ondeugdelijk is. De vordering tot het verstrekken van afschrift van bescheiden die betrekking hebben op de exacte inhoud en werking van de e-screener wordt eveneens afgewezen. De Staat heeft voldoende aannemelijk gemaakt dat die stukken vertrouwelijk moeten blijven om te voorkomen dat de werking van de e-screener wordt ondermijnd. Rechtbank Den Haag 11-02-2020, ECLI:NL:RBDHA:2020:1013&lt;/p&gt;&lt;h4&gt;Aanvullingswet natuur&lt;/h4&gt;&lt;p&gt;Dit wetsvoorstel wordt door de Eerste Kamer behandeld en is gevorderd tot een Nader voorlopig verslag (&lt;span class="italic"&gt;Kamerstukken I&lt;/span&gt; 2019/20, 24985, G) en een Nadere memorie van Antwoord (&lt;span class="italic"&gt;Kamerstukken I&lt;/span&gt; 2019/20, 34985, nr. H.)&lt;/p&gt;&lt;h4&gt;Beweiden en bemesten&lt;/h4&gt;&lt;p&gt;Over het advies van de Commissie Remkes inzake beweiden en bemesten zijn nog vele vragen te stellen. De minister houdt vol dat er in de meeste gevallen geen vergunning is vereist. (&lt;span class="italic"&gt;Kamerstukken II&lt;/span&gt; 2019/20, 35334, nr. 49). De bestuursrechter oordeelt intussen dat de provincie Overijssel, met het bestreden besluit over de vergunningplicht voor het beweiden, slechts gedeeltelijk conform de door de Afdeling uitgezette lijn heeft gehandeld. De rechtbank verklaart het beroep gegrond en draagt de provincie op om binnen 6 weken opnieuw te beslissen. Rechtbank Overijssel 11-02-2020, ECLI:NL:RBOVE:2020:510; zie ook&amp;nbsp;ECLI:NL:RBOVE:2020:513&lt;/p&gt;&lt;h4&gt;Water&lt;/h4&gt;&lt;p&gt;Vaststelling legger oppervlaktewateren 2018; aanwijzing van profiel van vrije ruimte. Op grond van de Bevoegdheidsregeling bestuursrechtspraak kan tegen een besluit op grond van art. 5.1 van de Waterwet alleen beroep worden ingesteld, voor zover daarbij de ligging van een waterbergingsgebied of beschermingszone als bedoeld in die wet wordt vastgesteld of gewijzigd. In dit geval is sprake van de aanwijzing van een profiel van vrije ruimte. Dit is geen waterbergingsgebied of een beschermingszone. In beginsel geen beroep mogelijk. Omdat er op grond van de Keur reeds bepalingen gelden die een soortgelijk beperking van het gebruik meebrengen, wordt het gebruik door de aanwijzing van het profiel van vrije ruimte niet verder beperkt. Er is dan ook geen reden om, vanwege strijdigheid met het Eerste Protocol bij het EVRM, de beperking van het beroepsrecht te doorbreken. Beroep niet-ontvankelijk. Rechtbank Oost-Brabant 06-02-2020, ECLI:NL:RBOBR:2020:657&lt;/p&gt;&lt;h4&gt;Stikstof&lt;/h4&gt;&lt;p&gt;In een brief aan de Tweede Kamer zet de regering de verschillende acties op het gebied van stikstof op een rijtje (&lt;span class="italic"&gt;Kamerstukken II&lt;/span&gt; 2019/20, 35334, nr. 48). Er is ook een eerste rapport van het Adviescollege Meten en Berekenen Stikstof (&lt;span class="italic"&gt;Kamerstukken II&lt;/span&gt; 2019/20, 34334, nr. 52). De eindconclusie van het Adviescollege luidt dat de wetenschappelijke kwaliteit van de werkzaamheden van de betrokken onderzoekers voldoende is en de wetenschappelijke data en methoden die worden ingezet van voldoende tot goede kwaliteit zijn. De gebruikte aanpak is geschikt voor het meten en berekenen van de concentratie en depositie van stikstofverbindingen. Ook de relatieve verdeling van de Nederlandse sectorbijdragen aan de depositie op natuurgebieden is voldoende onderbouwd.&lt;/p&gt;&lt;h4&gt;Faunaschade&lt;/h4&gt;&lt;p&gt;Vergoeding van faunaschade, veroorzaakt door ganzen. GS Fryslân hanteert een gestandaardiseerd eigen risico van 20%. In de praktijk is de grondeigenaar nauwelijks in staat om de ganzenschade te voorkomen of te beperken, zodat de beoogde prikkel tot schadebeperking niet aanwezig is. verweerder motiveert niet waarom het om normaal bedrijfsrisico of normaal maatschappelijk risico gaat. Het is daarom niet deugdelijk gemotiveerd waarom 20% van de schade ten laste van eiseres moet blijven. Rechtbank Noord-Nederland 13-03-2020, ECLI:NL:RBNNE:2020:1151&lt;/p&gt;&lt;h2&gt;Structuurbeleid&lt;/h2&gt;&lt;h4&gt;Jonge landbouwer&lt;/h4&gt;&lt;p&gt;Niet in geschil is dat appellant op 1 mei 2000 is toegetreden tot de maatschap en dat hij vanaf die datum over blokkerende zeggenschap in de maatschap beschikte. Gelet op hetgeen hiervoor is overwogen, betekent dit in beginsel dat appellant vanaf 1 mei 2000 beschikte over daadwerkelijke langdurige zeggenschap als bedoeld in art. 49, eerste lid, aanhef en onder b van Verordening 639/2014. Dit heeft tot gevolg dat appellant niet meer kan worden aangemerkt als jonge landbouwer voor zijn eigen eenmanszaak, tenzij appellant kan aantonen dat hij in de periode 1 mei 2000 tot en met 1 mei 2010 gemiddeld meer dan 24 uur per week elders dan in de maatschap heeft gewerkt. In geschil is of appellant dit heeft aangetoond. Dat is niet gelukt, beroep ongegrond. CBB 03-03-2020, ECLI:NL:CBB:2020:128&lt;/p&gt;&lt;p&gt;Bij besluit van 23 juni 2017 heeft het college van gedeputeerde staten van Drenthe een aanvraag van de maatschap om subsidie POP3 Jonge Landbouwers Drenthe afgewezen. De maatschap heeft een aanvraag om subsidie inzake POP3 Jonge Landbouwers Drenthe ingediend voor investeringscategorie 6 van het Openstellingsbesluit fysieke investeringen in verduurzaming van agrarische ondernemingen van jonge landbouwers van 8 november 2016. Het college heeft de aanvraag van de maatschap om subsidie afgewezen omdat alleen het systeem dat kan worden aangekoppeld als subsidiabel kan worden aangemerkt en niet tevens de aardappelpootmachine. ABRvS 11-03-2020, ECLI:NL:RVS:2020:740&lt;/p&gt;&lt;h2&gt;Marktordening&lt;/h2&gt;&lt;h4&gt;Randvoorwaardenkorting&lt;/h4&gt;&lt;p&gt;Randvoorwaardenkorting 20% opgelegd wegens de niet-naleving van art. 5, eerste lid, van het Besluit gebruik meststoffen (Bgm), omdat de mest na het opbrengen niet direct binnen één werkgang is ondergewerkt. Terecht, volgens CBB 11-02-2020, ECLI:NL:CBB:2020:90&lt;/p&gt;&lt;p&gt;Randvoorwaardenkorting van 3% wegens twee niet-nalevingen; de eerste niet-naleving waarvoor een korting van 3% is opgelegd, wordt niet betwist door appellante; de tweede niet-naleving waarvoor een korting van 1% is opgelegd, wordt wel betwist; door de cumulatieregels kan het beroep er niet toe leiden dat de opgelegde korting onrechtmatig wordt geoordeeld. CBB 11-02-2020, ECLI:NL:CBB:2020:89&lt;/p&gt;&lt;p&gt;Niet emissiearm uitrijden mest; mest niet uitsluitend in de sleufjes; opzet; hoogte korting niet onevenredig. CBB 10-03-2020, ECLI:NL:CBB:2020:143&lt;/p&gt;&lt;p&gt;Mest op niet emissiearme wijze aangewend? Het inspectieverslag en de overgelegde foto’s bieden in dit geval onvoldoende grondslag voor die conclusie en de opgelegde randvoorwaardenkorting. CBB 10-03-2020, ECLI:NL:CBB:2020:150&lt;/p&gt;&lt;h4&gt;Betalingsrechten&lt;/h4&gt;&lt;p&gt;Geen geslaagd beroep op reformatio in peius door lagere vaststelling uitbetaling in bezwaar. CBB 18-02-2020, ECLI:NL:CBB:2020:101&lt;/p&gt;&lt;p&gt;Uitbetaling basis- en vergroeningsbetaling 2016. Uitbetaald gekregen wat maximaal uitbetaald kon worden. Geen procesbelang. CBB 18-02-2020, ECLI:NL:CBB:2020:102&lt;/p&gt;&lt;p&gt;Intrekking aanvraag voor de uitbetaling van een aantal percelen naar aanleiding van informatie van verweerder. Geen kennelijke fout. Geen strijd met het vertrouwensbeginsel, het fair play beginsel of het zorgvuldigheidsbeginsel. Het Unierecht bood verweerder geen mogelijkheid om voor meer percelen tot uitbetaling over te gaan. Afwijzing, respectievelijk onbevoegdheidverklaring met betrekking tot verzoek om schadevergoeding op grond van 8:88 Awb. CBB 18-02-2020, ECLI:NL:CBB:2020:94&lt;/p&gt;&lt;p&gt;Geen kennelijke fout. Geen strijd met het vertrouwensbeginsel of het zorgvuldigheidsbeginsel. Hoewel het College begrijpt dat appellant heeft gehandeld in overeenstemming met de informatie die hij van verweerder heeft verkregen, kan dit niet ertoe leiden dat verweerder aan appellant een aanspraak verleent die in strijd is met het Unierecht. CBB 18-02-2020, ECLI:NL:CBB:2020:93&lt;/p&gt;&lt;p&gt;Onjuiste berekening basis- en vergroeningsbetaling. Percelen van appellant ten onrechte niet als ecologisch aandachtsgebied beschouwd. Uitleg voorwaarde 3 in Bijlage 2 Uitvoeringsregeling rechtstreekse betalingen GLB. CBB 10-03-2020, ECLI:NL:CBB:2020:151&lt;/p&gt;&lt;h4&gt;GLB&lt;/h4&gt;&lt;p&gt;Vergroeningsbetaling 2017. Kennelijke fout. Melding over Ecologisch Aandachtsgebied in de Gecombineerde opgave 2017. CBB 25-02-2020, ECLI:NL:CBB:2020:106&lt;/p&gt;&lt;p&gt;Voorwaarden ecologisch aandachtsgebied. Aantonen inzaaidatum. CBB 25-02-2020, ECLI:NL:CBB:2020:107&lt;/p&gt;&lt;p&gt;Verzoek om terug te komen van in rechte onaantastbaar geworden besluiten; art. 4:6, tweede lid, van de Awb; geen nieuwe feiten of veranderde omstandigheden; niet evident onredelijk. CBB 25-02-2020, ECLI:NL:CBB:2020:111; zie ook ECLI:NL:CBB:2020:109, ECLI:NL:CBB:2020:110&lt;/p&gt;&lt;h2&gt;Dieren&lt;/h2&gt;&lt;h4&gt;Lammetjes&lt;/h4&gt;&lt;p&gt;Geen onderscheid schapen en lammeren voor wat betreft de diergezondheidsheffing. Art. 91c Gezondheids- en welzijnswet dieren. CBB 11-02-2020, ECLI:NL:CBB:2020:88&lt;/p&gt;&lt;h4&gt;Runderen&lt;/h4&gt;&lt;p&gt;De Regeling identificatie en registratie dieren is gewijzigd in verband met de invoering van elektronische identificatie van runderen (&lt;span class="italic"&gt;Stcrt.&lt;/span&gt; 2020, 9981).&lt;/p&gt;&lt;h4&gt;Vogelgriep&lt;/h4&gt;&lt;p&gt;Het ophokken is ook weer in het land: &lt;span class="italic"&gt;Stcrt&lt;/span&gt;. 2020, 9998 (Regeling maatregelen preventie vogelgriep 2020).&lt;/p&gt;&lt;h4&gt;Wet dieren&lt;/h4&gt;&lt;p&gt;De Wet dieren wordt gewijzigd in verband met de inwerkingtreding van de nieuwe Europese diergezondheidsverordening (2016/429). In de diergezondheidsverordening zijn enkele belangrijke nieuwe ontwikkelingen uitgewerkt. Het diergezondheidsbeleid wordt meer risicogebaseerd vormgegeven en er is meer aandacht voor preventie, zoals het nemen van bioveiligheidsmaatregelen. Een voorbeeld van die meer risicogebaseerde aanpak is dat in de diergezondheidsverordening regels zijn opgenomen voor de zogenoemde «opkomende dierziekten»: ziekten die het gevolg zijn van de ontwikkeling of verandering van een bestaande ziekteverwekker, een bekende ziekte die zich naar een nieuw gebied, nieuwe soorten of nieuwe populatie verspreidt, een ziekte die voor het eerst in de Europese Unie wordt gediagnosticeerd of één die wordt veroorzaakt door een (voorheen)onbekende ziekteverwekker.4 Nieuw is dat de Europese Commissie bevoegd is om geharmoniseerde maatregelen te nemen tegen deze opkomende dierziekten. Verder is de lijst van ziekten waar op Europees niveau maatregelen voor gelden tegen het licht gehouden. Deskundigen hebben op basis van objectieve criteria getoetst of die lijst nog actueel was. Daarbij is onder meer gekeken naar het risico dat ziekten vormen voor bijvoorbeeld de diergezondheid of de landbouwproductie. Een ander belangrijk onderwerp is vaccinatie. Onder de huidige regelgeving is het weliswaar mogelijk om te vaccineren, maar in de diergezondheidsverordening wordt vaccinatie een volwaardig bestrijdingsinstrument. Verder is nieuw dat basisverantwoordelijkheden van onder andere houders van dieren en dierenartsen zijn beschreven. Tot slot is van belang dat het samenbrengen van de Europese diergezondheidsregels in één verordening bijdraagt aan een integrale en geharmoniseerde benadering in de Europese Unie. Dat verkleint de kans op het ontstaan van onnodige verschillen in de aanpak van de diverse dierziekten. Wetsvoorstel en memorie van toelichting (&lt;span class="italic"&gt;Kamerstukken II&lt;/span&gt; 2019/20, 35398, nr. 3)&lt;/p&gt;&lt;h4&gt;Runderen&lt;/h4&gt;&lt;p&gt;Zevende tussenarrest in langslepende zaak over de dood van runderen na het eten van voer met Jacobskruiskruid. Causaal verband. Proportionele aansprakelijkheid. Na weging van al het bijgebrachte bewijs oordeelt het hof dat geïntimeerde aansprakelijk is voor 2/3 deel van de schade. Hof Arnhem-Leeuwarden 03-03-2020, ECLI:NL:GHARL:2020:1862&lt;/p&gt;&lt;h4&gt;Paard&lt;/h4&gt;&lt;p&gt;Koop paard met (bekend bij koper) huidklachten waarvoor behandeling met prednison. Prednison maskeert kreupelheid. Kreupelheid levert non-conformiteit op. Hof Arnhem-Leeuwarden 25-02-2020, ECLI:NL:GHARL:2020:1664&lt;/p&gt;&lt;h4&gt;Verwaarlozing&lt;/h4&gt;&lt;p&gt;Economische zaak. Verdachte heeft als houder van kalveren/runderen deze dieren de nodige zorg onthouden, niet tijdig kadavers van kalveren/runderen aangeboden ter destructie en in een periode van ruim drie jaar runderen niet tijdig gemerkt en niet tijdig bij het identificatie- en registratiesysteem voor runderen gemeld. Hof Arnhem-Leeuwarden, 18-02-2020, ECLI:NL:GHARL:2020:1934&lt;/p&gt;&lt;p&gt;Een 57-jarige veehouder uit Slagharen mag een jaar lang beroepsmatig geen dieren houden op of rondom zijn boerderij omdat hij in november 2019 zijn koeien ernstig verwaarloosde. Naast deze maximale stillegging legt de rechtbank Overijssel als stok achter de deur een voorwaardelijke gevangenisstraf van 1 maand op. De boer is eerder veroordeeld tot een jaar voorwaardelijke stillegging van de onderneming voor het niet goed zorgen voor zijn dieren in 2018. Omdat hij weer de fout in is gegaan wordt nu ook die straf tenuitvoergelegd. Datzelfde geldt voor de bij dat eerdere vonnis voorwaardelijk opgelegde werkstraf van 90 uur. Rechtbank Overijssel 12-02-2020, ECLI:NL:RBOVE:2020:1093&lt;/p&gt;&lt;h4&gt;Brandstichting&lt;/h4&gt;&lt;p&gt;Veroordeling voor brandstichting op 7 juli 2019 te Kiel-Windeweer, waarbij kippenschuren zijn afgebrand, tot een gevangenisstraf van 360 dagen, waarvan 208 dagen voorwaardelijk, met een proeftijd van 3 jaren, en een taakstraf van 240 uren. Verminderd toerekeningsvatbaar. Rechtbank Noord-Nederland 12-03-2020, ECLI:NL:RBNNE:2020:1159&lt;/p&gt;&lt;h2&gt;Milieurecht&lt;/h2&gt;&lt;h4&gt;Kringloopwijzer&lt;/h4&gt;&lt;p&gt;Er zijn ontheffingen verleend voor de pilot met bedrijfsspecifieke bemesting op basis van de Kringloopwijzer. In het zesde actieprogramma Nitraatrichtlijn is door Nederland aangegeven dat er pilots zullen worden uitgevoerd in het kader van bedrijfsspecifiek afrekenen in de melkveehouderij. Er worden deelnemers geworven. (&lt;span class="italic"&gt;Stcrt&lt;/span&gt;. 2020, nr. 12346)&lt;/p&gt;&lt;h4&gt;Fosfaatrechten - Overzichtsuitspraak&lt;/h4&gt;&lt;p&gt;Het College heeft eerder geoordeeld over het fosfaatrechtenstelsel en het recht op eigendom. In wat appellante en verweerder in deze zaak naar voren hebben gebracht ziet het College aanleiding zijn oordeel hierover in deze uitspraak nader te motiveren. Bij de beoordeling of de last buitensporig is, staat voorop dat de beslissingen van melkveehouders om te investeren in productiemiddelen als stallen, grond, melkvee en machines, om deze te verhuren of te verkopen, of om bestaande stalruimte (nog) niet te benutten, moeten worden gezien als ondernemersbeslissingen waaraan risico’s inherent zijn. Het College hanteert als uitgangspunt dat de individuele melkveehouder zelf de gevolgen van die risico’s draagt. Dit uitgangspunt wordt alleen bij uitzondering verlaten. Daarvoor moet dan wel de genomen beslissing in de gegeven omstandigheden - wat betreft het tijdstip waarop de beslissing is genomen, de omstandigheden waaronder de beslissing is genomen, de mate waarin is geïnvesteerd en de reden waarom is geïnvesteerd - navolgbaar zijn, mede bezien in het licht van de afschaffing van het melkquotum en de maatregelen die in verband met die afschaffing te verwachten waren. Bovendien moeten er goede redenen zijn om aan te nemen dat de last buitensporig is en aldus geen evenwicht bestaat tussen de belangen die zijn gediend met het fosfaatrechtenstelsel en de belangen van de melkveehouder. CBB 25-02-2020. ECLI:NL:CBB:2020:114&lt;/p&gt;&lt;p&gt;Fosfaatrechten&lt;/p&gt;&lt;p&gt;Uitbreiding vanaf 2013/2014. Hoewel aannemelijk is dat het overlijden van de ouders van één van de vennoten aanpassingen in de bedrijfsvoering wenselijk maakte, is de beoogde groei van de melkveetak naar de door appellante beoogde dieraantallen niet nader onderbouwd. Niet is aangetoond dat met die groei wordt gecompenseerd voor de weggevallen inkomsten uit de varkenstak (zoals het geval was in de uitspraak van 9 januari 2019, ECLI:NL:CBB:2019:5). Het surplus moet dan ook worden beschouwd als uitbreiding. Van omstandigheden die deze uitbreiding in het licht van de naderende invoering van het fosfaatstelsel rechtvaardigen, is niet gebleken. CBB 11-02-2020, ECLI:NL:CBB:2020:85&lt;/p&gt;&lt;p&gt;Niet aannemelijk dat ook een beroep op de bijzondere omstandigheid dierziekte is gedaan bij de melding. De aanvullende melding ter zitting stuit af op art. 23, zesde lid, Msw in samenhang met art. 127a Uitvoeringsregeling dat de melding voor 1 april 2018 moet zijn gedaan. Niet gerealiseerde groei wordt niet betrokken bij toetsing aan de 5%-voorwaarde. Geen strijd met art. 1 EP, geen zware financiële last. CBB 11-02-2020, ECLI:NL:CBB:2020:80&lt;/p&gt;&lt;p&gt;Appellante is een uitbreider en heeft daarvoor investeringen gedaan in 2009 (stal) en vanaf in 2012 dieren. Onduidelijk is gebleven of de uitbreiding op grond van omgevingseisen toelaatbaar was. De groei is vanwege een gebrek aan inkomsten gestagneerd en vanaf april 2015 weer opgepakt. Vanaf januari 2016 is een vergunning op grond van de Natuurbeschermingswet verleend. Hoewel de aanvangsinvesteringen in een vroeg stadium zijn aangegaan, is nauwelijks uitbreiding gerealiseerd in de periode voor de peildatum 2 juli 2015. Dat de beoogde groei door een gebrek aan financiële middelen niet eerder dan in 2015 kon worden doorgezet is geen bijzondere omstandigheid die groei in het zicht van de invoering van het fosfaatrechtenstelsel kan rechtvaardigen. CBB 11-02-2020, ECLI:NL:CBB:2020:84&lt;/p&gt;&lt;p&gt;Bij de toepassing van de knelgevallenregeling (art. 23, zesde lid, van de Msw) wordt geen rekening gehouden met dieren die op de peildatum zijn afgevoerd. Representatieve melkproductie. Niet aangetoond dat aanleiding is voor het hanteren van een andere dan de door verweerder gehanteerde periode voor het vaststellen van de representatieve melkproductie. CBB 11-02-2020, ECLI:NL:CBB:2020:83&lt;/p&gt;&lt;p&gt;Er is geen sprake van een individuele en buitensporige last. De keuze om met eigen aanwas te groeien is een ondernemerskeuze, waarvan de gevolgen in beginsel voor risico en rekening van appellante komen. Dit geldt evenzeer voor de keus om voor de nieuwe stal een proefstalstatus aan te vragen, en voor de vertraging die als gevolg daarvan is opgetreden in de (verdere) groei van de bezetting van de stal. Dat de vennoten van appellante hebben geïnvesteerd in mestbewerking en mestverwerking in de vorm van een mestverwerkingsloods met twee mestsilo’s en daarmee oog hebben gehad voor een verdere verduurzaming van de veehouderij en derhalve het algemeen belang, maakt niet dat toch tot het bestaan van een individuele en buitensporige last voor appellante dient te worden geconcludeerd. CBB 11-02-2020, ECLI:NL:CBB:2020:82&lt;/p&gt;&lt;p&gt;Uit art. 23, vierde lid, van de Msw komt uitdrukkelijk naar voren dat de landbouwer moet melden en aantonen dat tussen 2 juli 2015 en 1 januari 2018 een beëindigd bedrijf is overgenomen. Alleen dan kan die landbouwer aanspraak maken op de rechten van het geheel of gedeeltelijk overgenomen bedrijf. Dit betekent dat appellant de bewijslast draagt dat het door hem aangekochte bedrijf is beëindigd en door hem is overgenomen. Appellant heeft dit bewijs niet geleverd. CBB 11-02-2020, ECLI:NL:CBB:2020:95&lt;/p&gt;&lt;p&gt;In zoverre als appellant zijn stalcapaciteit niet volledig kan benutten wordt hij getroffen door het fosfaatrechtenstelsel. Dit leidt echter niet tot het oordeel dat reeds daarom sprake is van een op hem rustende individuele en buitensporige last. Appellant kan immers op basis van het samenwerkingsverband met zijn broer medeverantwoordelijk worden gehouden voor ook de ontwikkeling van het melkveehouderijdeel van het bedrijf gedurende dit samenwerkingsverband. Het komt dan ook voor zijn rekening en risico indien en voor zover hij deze medeverantwoordelijkheid niet heeft kunnen realiseren en als gevolg hiervan nu sprake is van latente ruimte. CBB 18-02-2020, ECLI:NL:CBB:2020:100&lt;/p&gt;&lt;p&gt;Appellant is een eigen melkveebedrijf begonnen. Op 2 juli 2015 beschikte appellant niet over een omgevingsvergunning of melding Activiteitenbesluit voor het oprichten van een melkveebedrijf, maar maakte hij gebruik van de kennisgeving, die zijn vader in 1992 heeft gedaan in het kader van het voorheen geldende Besluit melkrundveehouderij Hinderwet. Hierdoor kan zijn bedrijf niet als nieuw gestart bedrijf in de zin van art. 72, eerste lid, van het Uitvoeringsbesluit Meststoffenwet worden aangemerkt. CBB 18-02-2020, ECLI:NL:CBB:2020:98&lt;/p&gt;&lt;p&gt;Beroep op de startersregeling slaagt niet. Er is geen sprake van een nieuw gestart bedrijf. 1 EP. Appellante had een zekere mate van voorzichtigheid moeten betrachten en zich moeten realiseren dat de beoogde groei in 2014 en 2015 op dat moment voor haar meer dan de gebruikelijke ondernemersrisico’s met zich zou brengen. CBB 25-02-2020, ECLI:NL:CBB:2020:117&lt;/p&gt;&lt;p&gt;Appellante hield op 2 juli 2015 niet minder melkvee dan daarvoor, zodat een beroep op de knelgevallenregeling van art. 72a, eerste lid, van het Uitvoeringsbesluit Meststoffenwet reeds hierom niet slaagt. Appellante beschikte op 2 juli 2015 niet over de Nbw-vergunning voor het beoogde aantal melk- en kalfkoeien en jongvee en is zodoende met de door haar gedane investeringen vooruitgelopen op de vereiste vergunning voor het in gebruik hebben van haar bedrijf in deze omvang. In beginsel is er dan ook geen ruimte om aan te nemen dat sprake is van een schending van art. 1 van het EP. Van omstandigheden die tot een ander oordeel zouden moeten leiden is niet gebleken. CBB 25-02-2020, ECLI:NL:CBB:2020:116&lt;/p&gt;&lt;p&gt;De beslissing van appellante om te investeren in de uitbreiding van het bedrijf, moet worden gezien als ondernemersbeslissing waaraan risico’s inherent zijn en waarvan appellante in beginsel zelf de nadelige gevolgen draagt. In wat appellante heeft aangevoerd ziet het College geen aanleiding om van dat beginsel af te wijken. In dat verband is van belang dat appellante gelet op het tijdstip van de gedane investeringen (vanaf eind 2014) een zekere mate van voorzichtigheid had moeten betrachten en zich had moeten realiseren dat zeker een uitbreiding als hier aan de orde op dat moment voor haar meer dan de gebruikelijke ondernemersrisico’s met zich zou brengen. CBB 25-02-2020, ECLI:NL:CBB:2020:115&lt;/p&gt;&lt;p&gt;Daargelaten dat appellante niet vóór 1 april 2018 bij verweerder heeft gemeld dat zij vanwege een stalbrand een beroep wil doen op de knelgevallenregeling, voldoet appellante niet aan de voorwaarde dat op 2 juli 2015 het reguliere fosfaatrecht minimaal 5% lager was als gevolg van de ziekte van één van de maten of de stalbrand. Het College is van oordeel dat het bestreden besluit deugdelijk is gemotiveerd. Tijdens de hoorzitting in bezwaar heeft appellante erkend dat de brand niet leidt tot een vermindering van 5% van het fosfaatrecht en dat die omstandigheid meer moet worden gezien in het kader van de disproportionele last, die het fosfaatrechtenstelsel op appellante legt. Verweerder kon daarom in het kader van de knelgevallenregeling volstaan met een beoordeling van de bijzondere omstandigheid ziekte. Het verzoek van appellante om schadevergoeding wegens overschrijding van de redelijke termijn wordt gehonoreerd. CBB 25-02-2020, ECLI:NL:CBB:2020:99&lt;/p&gt;&lt;p&gt;Hoewel appellant ter zitting heeft verklaard dat hij de stal heeft uitgebreid met het oog op de vervanging van de oude grubstal en het toekomstbestendig maken van het bedrijf, neemt dat niet weg dat appellant hier zelf de verantwoordelijkheid draagt voor de risico’s die hij daarmee heeft genomen door op dat moment in de tijd te investeren. CBB 25-02-2020, ECLI:NL:CBB:2020:105&lt;/p&gt;&lt;p&gt;Beroep op de knelgevallenregeling faalt omdat niet wordt voldaan aan de voorwaarden. CBB 25-02-2020, ECLI:NL:CBB:2020:104&lt;/p&gt;&lt;p&gt;De beslissing van appellante om te investeren in de uitbreiding van de stal en bestaande stalruimte (nog) niet te benutten, moet worden gezien als ondernemersbeslissing waaraan risico’s inherent zijn en waarvan appellante in beginsel zelf de nadelige gevolgen draagt. In wat appellante heeft aangevoerd ziet het College geen aanleiding om van dat beginsel af te wijken. In dat verband is van belang dat in het rapport staat dat zij een vergunning had voor het houden van 110 melk- en kalfkoeien en zij niet aannemelijk heeft gemaakt dat zij de met de uitbreiding beoogde 120 melk- en kalfkoeien mocht houden. Appellante is daarmee op het verkrijgen van vergunningen vooruitgelopen, zodat in beginsel geen ruimte bestaat om aan te nemen dat sprake is van een schending van art. 1 van het EP. CBB 25-02-2020, ECLI:NL:CBB:2020:103&lt;/p&gt;&lt;p&gt;Het betoog van appellante dat het stelsel van fosfaatrechten ongeoorloofde staatssteun oplevert, slaagt niet. Ook is het vervangingsbesluit niet in strijd met art. 1 van het EP. Het beroep is ongegrond. CBB 03-03-2020, ECLI:NL:CBB:2020:125&lt;/p&gt;&lt;p&gt;Fosfaatrechtenvaststelling niet in strijd met art. 1 van het EP. Er is geen sprake van een individuele en buitensporige last. De beslissing van appellante om te investeren in de uitbreiding van het bedrijf, moet worden gezien als ondernemersbeslissing waaraan risico’s inherent zijn en waarvan appellante in beginsel zelf de nadelige gevolgen draagt. In wat appellante heeft aangevoerd ziet het College geen aanleiding om van dat beginsel af te wijken. In dat verband is van belang dat appellante gelet op het tijdstip van de gedane investeringen (vanaf januari 2015) een zekere mate van voorzichtigheid had moeten betrachten en zich had moeten realiseren dat zeker een uitbreiding als hier aan de orde en meer in het bijzonder de aankoop van een nieuwe locatie op dat moment voor haar meer dan de gebruikelijke ondernemersrisico’s met zich zou brengen. De voor melkveehouders onzekere periode voorafgaand aan de afschaffing van het melkquotum noopte daar immers toe, ook omdat reeds in 2013 is gewaarschuwd dat (dreigende) overschrijding van het fosfaatproductieplafond kon leiden tot productiebeperkende maatregelen, waaronder dierrechten. CBB 03-03-2020, ECLI:NL:CBB:2020:126.&lt;/p&gt;&lt;p&gt;Zie verder: ECLI:NL:CBB:2020:124; ECLI:NL:CBB:2020:129; ECLI:NL:CBB:2020:131; ECLI:NL:CBB:2020:133; ECLI:NL:CBB:2020:134; ECLI:NL:CBB:2020:135; ECLI:NL:CBB:2020:136; ECLI:NL:CBB:2020:121&lt;/p&gt;&lt;p&gt;Ter zake van een deel van de grond is geen sprake van landbouwgrond. Over een ander deel van de grond heeft appellante niet de feitelijke beschikkingsmacht. Geen aanleiding voor het oordeel dat verweerder bij de vaststelling van de fosfaatruimte onjuiste uitgangspunten heeft gehanteerd. Investeringen die appellante heeft gedaan voor de aankoop van een tweede locatie vonden plaats in een periode dat steeds duidelijker kon zijn, zo niet kenbaar was, dat een ongeremde groei van de bedrijfstak niet mogelijk was en dat zij productiebeperkende maatregelen kon verwachten. Appellante beschikte voorts op de peildatum niet over alle benodigde vergunningen. Met haar investeringen in de uitbreiding is appellante daarop vooruitgelopen. Geen sprake van een individuele en buitensporige last. CBB 10-03-2020, ECLI:NL:CBB:2020:156&lt;/p&gt;&lt;p&gt;De beslissing van appellante om haar bedrijf te verplaatsen en uit te breiden moet worden gezien als ondernemersbeslissing waaraan risico’s inherent zijn en waarvan appellante in beginsel zelf de nadelige gevolgen draagt. In wat appellante heeft aangevoerd ziet het College geen aanleiding om van dat beginsel af te wijken. Hoewel goed te begrijpen valt dat appellante vanwege de omstandigheid dat zij op de oude locatie geen uitbreidingsmogelijkheden had haar bedrijf in 2009/2010 heeft verplaatst om daar met het oog op de toekomst uit te breiden, is, gelet op het moment waarop zij die beslissing heeft genomen, de mate waarin zij heeft willen uitbreiden met de daarmee gemoeide investeringen niet goed navolgbaar. CBB 10-03-2020, ECLI:NL:CBB:2020:153&lt;/p&gt;&lt;p&gt;Dat appellant heeft besloten tot een uitbreiding van zijn veestapel en de daarvoor benodigde stalcapaciteit (van, gerekend met de aantallen van 2009, 137 melk- en kalfkoeien en 69 stuks jongvee) naar 200 melk- en kalfkoeien en 112 stuks jongvee dient gelet op het tijdstip van de daartoe gedane investeringen voor zijn rekening en risico te komen. Dat, zoals appellant stelt, de bestaande gebouwen verouderd waren en aan vervanging toe, is begrijpelijk, maar dat het bedrijfseconomisch noodzakelijk was om daarbij tevens uit te breiden naar de uiteindelijk gerealiseerde omvang van de stalcapaciteit is niet aangetoond. CBB 10-03-2020, ECLI:NL:CBB:2020:155&lt;/p&gt;&lt;p&gt;Het College acht begrijpelijk dat appellante ervoor heeft gekozen haar bedrijfsvoering aan te passen wegens de door het Activiteitenbesluit verplichte aanschaf van een luchtwasser ten behoeve van de varkenstak en als gevolg van de gezondheidsklachten van een van haar vennoten. Echter, hierbij is het College van oordeel dat appellante niet aannemelijk heeft gemaakt dat zij vanwege deze omstandigheden genoodzaakt was haar bedrijf om te schakelen, temeer nu onvoldoende is gebleken dat de andere twee vennoten de beperkingen als gevolg van de gezondheidsproblemen van vennoot F.W. Gerritsen niet zouden kunnen ondervangen. Uit het voorgaande vloeien significante verschillen voort ten opzichte van de door appellante bedoelde zaak die heeft geleid tot de genoemde uitspraak van 9 januari 2019, zodat deze vergelijking niet op gaat. Van een noodzaak tot het afstoten van de varkenstak en het uitbreiden van haar melkveetak naar 121 melk- en kalfkoeien en 150 stuks jongvee is het College aldus niet gebleken. In dat verband acht het College ook van belang dat appellante de investeringen voor de uitbreiding, reeds genoemd onder 2, heeft gedaan in 2014 en 2015 en dat zij in april 2015 is gestart met de bouwwerkzaamheden. Zoals ook is overwogen in de meergenoemde uitspraak van 23 juli 2019, had voor melkveehouders al vanaf het moment dat bekend werd dat het melkquotum zou worden afgeschaft en bijgevolg een einde zou komen aan de begrenzing van mestproductie voor rundvee, redelijkerwijs duidelijk moeten zijn dat een ongeremde groei van de melkveehouderij niet mogelijk was en dat in verband met die afschaffing maatregelen te verwachten waren. Reeds in 2013 is gewaarschuwd dat (dreigende) overschrijding van het fosfaatproductieplafond kon leiden tot productiebeperkende maatregelen, waaronder dierrechten. Appellante had daarom ten tijde van haar investeringsbeslissingen in 2014 en 2015 een zekere mate van voorzichtigheid moeten betrachten en zich moeten realiseren dat de uitbreiding voor haar meer dan de gebruikelijke ondernemersrisico’s met zich zou brengen. De gevolgen van de ondernemerskeuzes die zij in die periode heeft gemaakt dienen daarom voor haar risico te blijven. Dat de ingezette uitbreiding naar 121 melk- en kalfkoeien en 150 stuks jongvee mede gericht was op toekomstige bedrijfsopvolging leidt niet tot een ander oordeel. Immers, zoals het College reeds eerder heeft overwogen in de uitspraak van 9 januari 2019 (ECLI:NL:CBB:2019:1) is voor de beoordeling of sprake is van een individuele en buitensporige last de situatie van de door de regulering getroffen melkveehouder zelf maatgevend en niet de positie van mogelijke opvolgers voor het bedrijf. CBB 10-03-2020, ECLI:NL:CBB:2020:142&lt;/p&gt;&lt;p&gt;Tussen partijen is niet in geschil dat de omschakeling naar melkrobots en het vergunningverleningstraject de uitbreidingsplannen van appellante hebben vertraagd, zodat zij op de peildatum nog niet het beoogde aantal melkvee hield. Op zichzelf genomen betekent dat niet dat appellante reeds om die redenen een individuele en buitensporige last draagt. In dit geval is van belang dat appellante de investeringen, reeds genoemd onder 2, voor de uitbreiding heeft gedaan in 2013 en 2014. Zoals ook is overwogen in de meergenoemde uitspraak van 23 juli 2019, had voor melkveehouders al vanaf het moment dat bekend werd dat het melkquotum zou worden afgeschaft en bijgevolg een einde zou komen aan de begrenzing van mestproductie voor rundvee, redelijkerwijs duidelijk moeten zijn dat een ongeremde groei van de melkveehouderij niet mogelijk was en dat in verband met die afschaffing maatregelen te verwachten waren. Reeds in 2013 is gewaarschuwd dat (dreigende) overschrijding van het fosfaatproductieplafond kon leiden tot productiebeperkende maatregelen, waaronder dierrechten. Appellante had daarom ten tijde van haar investeringsbeslissingen in 2013 en 2014 een zekere mate van voorzichtigheid moeten betrachten en zich moeten realiseren dat de uitbreiding voor haar meer dan de gebruikelijke ondernemersrisico’s met zich zou brengen. De gevolgen van de ondernemerskeuzes die zij in die periode heeft gemaakt dienen daarom voor haar risico te blijven. Dat de ingezette uitbreiding van 62 melk- en kalfkoeien en 66 stuks jongvee in 2012 naar 134 melk- en kalfkoeien en 96 stuks jongvee gericht was op toekomstige bedrijfsopvolging, zoals door appellante naar voren is gebracht, leidt niet tot een ander oordeel. Immers, zoals het College reeds eerder heeft overwogen in de uitspraak van 9 januari 2019 (ECLI:NL:CBB:2019:1) is voor de beoordeling of sprake is van een individuele en buitensporige last de situatie van de door de regulering getroffen melkveehouder zelf maatgevend en niet de positie van mogelijke opvolgers voor het bedrijf. Gelet op het voorgaande gaat de door appellante gemaakte vergelijking met de zaak die heeft geleid tot de genoemde uitspraak van 9 januari 2019 niet op. CBB 10-03-2020, ECLI:NL:CBB:2020:144&lt;/p&gt;&lt;p&gt;Het College stelt vast dat appellante op de peildatum niet beschikte over de vereiste omgevingsvergunning voor de uitbreiding van haar bedrijf, waarmee zij met het doen van haar investeringen is vooruitgelopen op de voor de uitbreiding benodigde omgevingsvergunning. Zoals het College eerder heeft overwogen in de uitspraak van 9 januari 2019 (ECLI:NL:CBB:2019:7) bestaat dan in beginsel geen aanleiding een individuele en buitensporige last aan te nemen. Dit uitgangspunt geldt ook wanneer dat voor appellante aanzienlijke financiële consequenties heeft. Hetgeen appellante heeft aangevoerd geeft geen aanleiding om van dit uitgangspunt af te wijken. Reeds in het licht hiervan komen aan het door appellant overgelegde rapport, dat uitgaat van een na de peildatum vergunde situatie, en de jaarverslagen niet de betekenis toe die zij daaraan gehecht wenst te zien. Gelet op het voorgaande gaat de door appellante gemaakte vergelijking met de zaak die heeft geleid tot de genoemde uitspraak van 9 januari 2019 niet op. Het College is aldus van oordeel dat de belangen die zijn gediend met het fosfaatrechtenstelsel (de bescherming van het milieu en de volksgezondheid en het voldoen aan de verplichtingen die voortvloeien uit de Nitraatrichtlijn) in dit geval dan ook zwaarder dienen te wegen dan de belangen van appellante. CBB 10-03-2020, ECLI:NL:CBB:2020:145&lt;/p&gt;&lt;p&gt;Op het moment van de aankoop van de nieuwe locatie had appellante zich er bewust van moeten zijn dat productiebeperkende maatregelen konden worden opgelegd en had zij een zekere mate van voorzichtigheid moeten betrachten. Geen sprake van een individuele en buitensporige last. CBB 10-03-2020, ECLI:NL:CBB:2020:149&lt;/p&gt;&lt;p&gt;En toch ook weer enkele gegronde beroepen:&lt;/p&gt;&lt;p&gt;Het beroep van appellant op art. 23, zesde lid, van de Msw slaagt niet. Het beroep op schending van art. 1 EP slaagt. Naar het oordeel van het College kan een causaal verband tussen de last en de invoering van het fosfaatrechtenstelsel worden aangenomen en is vast komen te staan dat appellant door het fosfaatrechtenstelsel fors is geraakt. In tegenstelling tot veel melkveehouders die hebben ingezet op groei van de veestapel na afschaffing van het melkquotum op 1 april 2015 en in aanloop daarnaartoe vanaf 2013 investeringen hebben gedaan, terwijl in 2013 al is gewaarschuwd voor productiebeperkende maatregelen, heeft appellant zijn plannen tot omschakeling en uitbreiding van de melkveehouderij nog onder het regiem van het melkquotum willen realiseren, zoals blijkt uit de investeringen in ligboxenstal, grond en melkquotum in 2010 en 2011. Appellant heeft aannemelijk gemaakt dat een langdurig en sluimerend gezondheidsprobleem hem verhinderde de uitbreiding volgens plan in 2012-2013 gerealiseerd te hebben. Gezien het moment van de investeringen, de oorzaak van de achterblijvende uitvoering van de plannen en mede in aanmerking genomen de omvang van de financiële last en de impact op de bedrijfsvoering, is het College van oordeel dat goede redenen aanwezig zijn om aan te nemen dat de last buitensporig is en dat de belangen van appellant zwaarder moeten wegen dan de belangen die zijn gediend met het fosfaatrechtenstelsel (de bescherming van het milieu en de volksgezondheid en het voldoen aan de verplichtingen die voortvloeien uit de Nitraatrichtlijn). CBB 03-03-2020, ECLI:NL:CBB:2020:123.&lt;/p&gt;&lt;p&gt;En nog een:&lt;/p&gt;&lt;p&gt;In geschil is het antwoord op de vraag of bij toepassing van de knelgevallenregeling (art. 23, zesde lid, van de Msw) het is toegestaan om voor het aantal melkkoeien een andere peildatum te hanteren dan voor het aantal stuks jongvee. Het College komt tot het oordeel dat die vraag bevestigend moet worden beantwoord. Het beroep wordt gegrond verklaard en het College voorziet zelf in de zaak. CBB 03-03-2020, ECLI:NL:CBB:2020:132&lt;/p&gt;&lt;p&gt;In het bestreden besluit is in verband met de tijdelijke arbeidsongeschiktheid van Majoor ten onrechte met de melkproductie van 2015 gerekend. Het in het verweerschrift subsidiair ingenomen standpunt, te weten dat gerekend moet worden met de melkproductie van de periode augustus 2013 tot en met juli 2014 dient voor juist te worden gehouden. Het moet immers gaan om een periode (waar dat kan van een jaar) die representatief is voor het bedrijf en aansluit bij de gestelde buitengewone omstandigheden. De verhoogde melkproductie in 2016 kan, anders dan appellante stelt, niet representatief worden geacht vanwege de werking van de door appellante genoemde invloeden van een verbeterde bedrijfsvoering, zoals fokkerij en een optimalisering van het rantsoen. Beroep gegrond. CBB 10-03-2020, ECLI:NL:CBB:2020:154&lt;/p&gt;&lt;p&gt;Het beroep van appellante op de knelgevallenregeling van art. 23, zesde lid, van de Msw is gegrond. Appellante heeft voldoende overtuigend bewezen dat sprake was van gezondheidsproblemen bij de betreffende stier. Verweerder heeft ten onrechte de knelgevallenregeling niet toegepast. Het College zal verweerder opdragen binnen zes weken een nieuw besluit op bezwaar te nemen met inachtneming van deze uitspraak. Verweerder dient daarbij een vergelijking te maken tussen de peildatum en de door appellante in zijn melding bijzondere omstandigheden opgegeven alternatieve peildatum van 16 juli 2012. CBB 10-033-2020, ECLI:NL:CBB:2020:148&lt;/p&gt;&lt;h2&gt;Rechtspersonen&lt;/h2&gt;&lt;h4&gt;Maatschap&lt;/h4&gt;&lt;p&gt;Geschil binnen samenwerkingsverband van melkveehouders. Dwaling. Hof Den Bosch 11-12-2020, ECLI:NL:GHSHE:2018:5191&lt;/p&gt;&lt;h2&gt;Fiscaal recht&lt;/h2&gt;&lt;h4&gt;WOZ&lt;/h4&gt;&lt;p&gt;Belanghebbende is eigenaar van de onroerende zaak, drie kadastrale percelen in [woonplaats] met daarop een woning, een kinderdagverblijf en agrarische opstallen. Het kinderdagverblijf met de agrarische opstallen worden geëxploiteerd door een V.O.F., waarvan belanghebbende en zijn echtgenote vennoot zijn. In geschil zijn de WOZ-beschikking, aanslag OZB-eigenaar en OZB-gebruiker. Het Hof corrigeert de objectafbakening. Het Hof oordeelt dat de WOZ-waarde van de bijgesneden onroerende zaak te hoog is, evenals de aanslag OZB eigenaar. De aanslag OZB gebruiker blijft in stand. Hof Den Bosch 24-01-2020, ECLI:NL:GHSHE:2020:235&lt;/p&gt;&lt;p&gt;Waardevaststelling rundveehouderij met woning, diverse bedrijfsopstallen, erf en (onder)grond. Hof Arnhem-Leeuwarden 25-02-2020, ECLI:NL:GHARL:2020:1515&lt;/p&gt;&lt;h4&gt;Onderneming&lt;/h4&gt;&lt;p&gt;Ondanks haar geringe gerechtigheid van 1% in een landbouwmaatschap drijft de vennootschap van belanghebbende een materiële onderneming. Bedrijfsopvolgingsfaciliteit van art. 4.17c van toepassing. Hof Arnhem-Leeuwarden, 03-03-2020, ECLI:NL:GHARL:2020:1833&lt;/p&gt;&lt;h4&gt;Winstbelasting&lt;/h4&gt;&lt;p&gt;A-G Niessen heeft conclusie genomen in een zaak over de vragen (i) hoe de waardedaling van de landbouwgrond die zal veranderen in natuurterrein, en de daarmee samenhangende – wettelijke vrijgestelde – subsidie in aanmerking moeten worden genomen bij het bepalen van de belastbare winst; en (ii) wat een zakelijke verdeling is van de aan de maatschap toegekende subsidie tussen de maten. Belanghebbende en zijn echtgenote exploiteren samen met hun zoon in maatschapsverband een melkveehouderij. Belanghebbende en zijn echtgenote hebben het gebruik en genot van een deel van de hun in eigendom toebehorende landbouwgronden ingebracht en rekenen deze grond tot hun buitenvennootschappelijk ondernemingsvermogen. Alle maten zijn gerechtigd tot 1/3 deel van de winst van de maatschap. Op 15 maart 2010 is op naam van de maatschap een subsidie aangevraagd voor de functieverandering van de gronden in natuurterrein. De subsidie van € 473.450 is aan de maatschap uitgekeerd. In de aangifte van belanghebbende is 1/3 deel van de subsidie in aanmerking genomen en is voor hetzelfde bedrag is een vrijstelling geclaimd. In hun aangiften hebben belanghebbende en zijn echtgenote de gronden afgewaardeerd met een bedrag van in totaal € 401.949. Het Hof is van oordeel dat het niet toe is gekomen aan de vraag of de vrijstelling (art. 3.13, lid 1, onderdeel g Wet IB 2001) van toepassing is omdat de subsidie in de fiscale winstberekening reeds is gecompenseerd door (of gesaldeerd met) de waardevermindering van de grond (m.a.w. de subsidie is niet vrijgesteld). De parlementaire geschiedenis geeft naar mening van de A-G onvoldoende aanknopingspunten om aan te nemen dat de waardevermindering van grond een niet-aftrekbare (vrijgestelde) last is. Bovendien is het naar zijn mening de vraag of werkelijke kosten kunnen worden uitgesloten van aftrek, omdat hiervoor een forfait is opgenomen. Ten slotte laat de A-G aan de hand van een voorbeeld zien dat de uitleg van de vrijstelling die het Hof voorstaat, de vrijstelling tot een dode letter maakt. Het eerste middel slaagt. Voorts heeft het Hof aan zijn oordeel dat de subsidie niet is verleend ter vergoeding van inkomensderving, de gevolgtrekking verbonden dat eventuele inkomensderving van de maatschap geen zakelijke grond kan vormen voor de vergoeding aan de zoon. Naar mening van de A-G kan deze gevolgtrekking zonder nadere redengeving niet als juist worden aanvaard. Het tweede middel slaagt en verwijzing moet volgen. Ten slotte komt de A-G tot de conclusie dat belanghebbendes beroep op het vertrouwensbeginsel niet slaagt. De conclusie strekt ertoe dat het beroep in cassatie van belanghebbende gegrond dient te worden verklaard. Parket HR 27-02-2020, ECLI:NL:PHR:2020:185. Zie ook ECLI:NL:PHR:2020:232&lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;Een verslag van de landbouwraad van januari 2020 vindt men in &lt;span class="italic"&gt;Kamerstukken II&lt;/span&gt; 2019/20, 21501-32, nr. 1227. Onderwerpen waren: de Green Deal, overgangsbepalingen GLB, dierenwelzijnslabel.&lt;/p&gt;&lt;h2&gt;Diversen&lt;/h2&gt;&lt;h4&gt;Bouw varkensstal&lt;/h4&gt;&lt;p&gt;Leidt aangepast ontwerp tot te hoge ammoniakemissie? Beroep op exoneratie in algemene voorwaarden. Hof Den Bosch 10-03-2020, ECLI:NL:GHSHE:2020:885&lt;/p&gt;</content><legacyfootnotes/><footnotes><footnote/></footnotes><auteurs/><published>2020-04-03 08:48:05</published><modified>2020-04-06 10:46:14</modified><editiondate>2020-04-03</editiondate><htmlpath>https://denhollander.info/artikel/16069</htmlpath></article>
</articles></edition>
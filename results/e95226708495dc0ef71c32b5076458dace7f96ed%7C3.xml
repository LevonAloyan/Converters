<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1990</searchword><id>7111</id><udhid>UDH:TvAR/7111</udhid><titel>'Wol ter Bakker / Het Waterschap 'De Stellingwerven',' (TvAR 1990/4358)</titel><searchwords><searchword>TvAR 6/1990</searchword><searchword>TvAR 1990/4358</searchword><searchword>UDH:TvAR/7111</searchword></searchwords><attachments><attachment><name>1990_nr 6_Rechtspraak_4358.pdf</name><extention>pdf</extention><url>https://denhollander.info/download/6719/ci</url></attachment></attachments><inleiding>Pachtwet, art. 1, 11, 12, 32&#13;
en 56&#13;
Tussenarrest: Uit de stukken en het overigens&#13;
ten processe door partijen aangevoerde&#13;
volgt, dat de tussen hen gesloten overeenkomst&#13;
moet worden aangemerkt als een&#13;
pachtovereenkomst.&#13;
Verpachter mag bewijzen: a) dat die&#13;
pachtovereenkomst telkens voor één jaar is&#13;
aangegaan; b) dat tussen partijen een pachtbeëindigingsovereenkomst&#13;
is gesloten.&#13;
Eindarrest: Verpachter is niet geslaagd in&#13;
de beide bewijsopdrachten. Het door verpachter&#13;
subsidiair nog aangevoerde is onvoldoende&#13;
om daaruit te kunnen concluderen,&#13;
dat de pachter zich aan wanprestatie&#13;
heeft schuldig gemaakt.&#13;
Volgt schriftelijke vastlegging en afwijzing&#13;
van het in reconventie primair en subsidiair&#13;
gevorderde. </inleiding><content>Pachtkamer Gerechtshof te Arnhem, arrest&#13;
d.d. 11 december 1989&#13;
(Mr. Mar is, mr. Spoor, mr. Kok, baron De&#13;
Weichs de Wenne en De Wolf)&#13;
Wol ter Bakker, wonende te Oldeholtpade,&#13;
gemeente Weststellingwerf, appellant, procureur:&#13;
mr. B.A.J.M. Peek,&#13;
tegen&#13;
Het Waterschap 'De Stellingwerven', gevestigd&#13;
te Wolvega, gemeente Weststellingwerf,&#13;
geïntimeerde, procureur: mr. P.J.H.&#13;
Nagel.&#13;
Het gerechtshof te Arnhem, pachtkamer;&#13;
Wederom gezien de stukken van het geding,&#13;
waaronder thans ook het in deze zaak&#13;
door het hof gewezen tussenarrest van 24&#13;
oktober 1988; Overwegende:&#13;
Het hof verwijst naar hetgeen in zijn voormeld&#13;
tussenarrest met betrekking tot het&#13;
verloop van de procedure in hoger beroep&#13;
en ten aanzien van de vaststaande feiten is&#13;
overwogen.&#13;
Ter uitvoering van dat tussenarrest heeft&#13;
op 9 januari 1989 een getuigenverhoor van&#13;
de zijde van geïntimeerde plaatsgevonden,&#13;
waarbij drie getuigen zijn gehoord. Dat getuigenverhoor&#13;
is voortgezet op 1 mei 1989,&#13;
op welke datum nog twee getuigen zijn gehoord,&#13;
waarna op laatstgenoemde datum&#13;
in contra-enquête twee getuigen zijn gehoord.&#13;
Van een en ander zijn processenverbaal&#13;
opgemaakt, die zich bij de stukken&#13;
bevinden en waarvan de inhoud als hier ingelast&#13;
moet worden beschouwd.&#13;
Partijen hebben vervolgens ieder nog een&#13;
conclusie na enquête en contra-enquête genomen,&#13;
waarna zij andermaal de stukken&#13;
aan het hof hebben overgelegd ter fine van&#13;
arrest.&#13;
Voortzetting van de behandeling van het&#13;
geschil in hoger beroep&#13;
1. Het hof neemt hier over en volhardt&#13;
bij hetgeen in zijn voormeld tussenarrest&#13;
onder 'De ontvankelijkheid van het hoger&#13;
beroep' en onder 'Behandeling van het ge&#13;
schil in hoger beroep' is overwogen en beslist.&#13;
2. De aan het waterschap gegeven bewijsopdracht&#13;
heeft allereerst betrekking op&#13;
zijn stellingen dat de tussen partijen gesloten&#13;
pachtovereenkomst telkens is aangegaan&#13;
voor de duur van één jaar.&#13;
Voorzover de gehoorde getuigen daaromtrent&#13;
een verklaring hebben afgelegd,&#13;
komt deze erop neer dat geen bepaalde termijn&#13;
is afgesproken dan wel dat de overeenkomst&#13;
is gesloten voor onbepaalde tijd.&#13;
Het waterschap is dan ook - zoals het ook&#13;
zelf reeds bij conclusie na enquête en&#13;
contra-enquête concludeert - in bedoeld&#13;
gedeelte van de bewijsopdracht niet geslaagd.&#13;
3. Het vorenstaande brengt mede, nu&#13;
overigens omtrent de essentialia van de tussen&#13;
partijen gesloten pachtovereenkomst&#13;
geen verschil van mening meer bestaat, dat&#13;
de vordering van Bakker tot schriftelijke&#13;
vastlegging van de gestelde pachtovereenkomst&#13;
moet worden toegewezen; daarbij&#13;
zal het hof, gelet op het bepaalde in artikel&#13;
12, lid 1, der Pachtwet, wat betreft de duur&#13;
uitgaan van zes jaar.&#13;
4. Het waterschap is tevens in de gelegenheid&#13;
gesteld tot het bewijzen van feiten en&#13;
omstandigheden waaruit kan volgen dat&#13;
tussen partijen een overeenkomst is gesloten&#13;
tot beëindiging van meerbedoelde&#13;
pachtovereenkomst per 28 mei 1986.&#13;
5. Slechts één getuige, te weten J.&#13;
Oosterhof, heeft verklaard dat tegenover&#13;
hem op 28 mei 1986 door Bakker is gezegd:&#13;
'Kappen met de hele handel, de schapen&#13;
gaan weg en we willen niets meer met de&#13;
dijk te maken hebben'. De getuigen T. Tol&#13;
man, Z. Oosterhof-Jonkers en W. Jongma&#13;
(deze laatste bovendien zeer indirect) kunnen&#13;
alleen verklaren van J. Oosterhof te&#13;
hebben vernomen dat Bakker voornoemde&#13;
bewoordingen zou hebben gebruikt.&#13;
Tegenover een en ander staan de verklaringen&#13;
van Bakker zelve, dat hij alleen&#13;
heeft gezegd te zullen stoppen met de beweiding&#13;
van het gepachte met schapen en&#13;
het die verklaring ondersteunende getuigenis&#13;
van zijn echtgenote en zijn broer.&#13;
6. Vorenbedoelde verklaringen tegen el&#13;
kaar afwegend, komt het hof tot de conclusie&#13;
dat het waterschap ook in het tweede&#13;
deel van de hem gegeven bewijsopdracht&#13;
niet is geslaagd.&#13;
Immers, in feite is er maar één verklaring&#13;
die in de richting van een beëindiging van&#13;
de pachtovereenkomst door Bakker wijst&#13;
en deze wordt door de andere deelnemer&#13;
aan het betreffende telefoongesprek (Bakker)&#13;
bestreden, welke bestrijding wordt ondersteund&#13;
door zijn echtgenote, de enige&#13;
die - zij het uiteraard aan slechts één zijde&#13;
- dat telefoongesprek heeft gehoord. De&#13;
overige verklaringen hebben slechts geringe&#13;
waarde en zijn, alle relevante omstandigheden&#13;
mede in aanmerking genomen, onvoldoende&#13;
om tot een door het waterschap geleverd&#13;
zijn van het opgedragen bewijs te&#13;
kunnen concluderen.&#13;
7. Het vorenstaande klemt temeer, nu de&#13;
lezing van Bakker, dat hij alleen wilde&#13;
stoppen met de beweiding met schapen,&#13;
goed aansluit bij hetgeen in de voorgaande&#13;
periode was gebeurd. Er was immers sprake&#13;
van moeilijkheden in verband met het&#13;
feit dat een derde recht van overpad over&#13;
de gepachte dijk had en bezwaar maakte tegen de - voor de beweiding met schapen&#13;
noodzakelijke - aanwezigheid van hekken&#13;
dwars op die dijk. De daardoor ontstane&#13;
problemen waren al enige tijd voorwerp&#13;
van discussie tussen partijen en het waterschap&#13;
trachtte tot een oplossing te komen.&#13;
Blijkens de in eerste aanleg in het geding&#13;
gebrachte brief van 23 mei 1986 vond het&#13;
die oplossing door het - kennelijk al bestaande&#13;
- verbod om hekken te plaatsen te&#13;
handhaven; genoemde brief strekt er toe&#13;
dat Bakker overigens het gebruik van de&#13;
dijk desgewenst kon voortzetten.&#13;
8. Van belang is voorts dat de bewoordingen&#13;
die Bakker volgens de getuige J.&#13;
Oosterhof heeft gebruikt, niet meer zijn&#13;
dan een eenzijdige mededeling dat hij het&#13;
gebruik van het gepachte zou willen beëindigen&#13;
en niet al een tussen partijen gesloten&#13;
pachtbeëindigingsovereenkomst. Van een&#13;
- bevoegdelijk gedane - aanvaarding van&#13;
het in de pretense mededeling besloten&#13;
voorstel c.q. aanbod tot pachtbeëindiging&#13;
is niets gesteld of gebleken, laat staan van&#13;
de vereiste goedkeuring daarvan door het&#13;
bevoegde orgaan van het waterschap.&#13;
9. Aan een en ander kan niet afdoen, dat&#13;
de getuige T. Tolman nog heeft verklaard&#13;
dat Bakker op 14 juni 1986 bij hem is komen&#13;
vragen om toestemming tot het nog&#13;
één keer maaien van de dijk in geschil.&#13;
Bakker heeft dit ontkend (zulks overigens&#13;
in afwijking van zijn verklaring ter zitting&#13;
van de pachtkamer van het kantongerecht&#13;
te Heerenveen van 15 december 1987) en&#13;
gezegd dat hij in verband met het feit dat&#13;
eigenlijk nog steeds sprake was van een onduidelijke&#13;
situatie, naar Tolman is gegaan&#13;
om hem mede te delen dat hij de dijk wilde&#13;
gaan maaien.&#13;
Te dezen staat dus alleen vast dat Bakker&#13;
op genoemde datum naar Tolman is gegaan&#13;
om over de dijk te spreken. Deze enkele&#13;
omstandigheid is echter - ook wanneer&#13;
ervan zou moeten worden uitgegaan&#13;
dat gemelde activiteit van Bakker in zeker&#13;
opzicht niet goed aansluit bij zijn stelling&#13;
dat de pachtovereenkomst nog gewoon&#13;
voortduurde - niet voldoende dm daaruit&#13;
af te kunnen leiden dat tussen partijen een&#13;
pachtbeëindigingsovereenkomst was gesloten.&#13;
10. Uit het vorenoverwogene volgt, dat&#13;
het door het waterschap in reconventie primair&#13;
gevorderde van de hand moet worden&#13;
gewezen.&#13;
11. In reconventie heeft het waterschap&#13;
subsidiair gevorderd, dat de tussen partijen&#13;
bestaande pachtovereenkomst zal worden&#13;
ontbonden op grond van wanprestatie,&#13;
hierin bestaande dat Bakker onbevoegd het&#13;
gepachte aan zijn broer Sjouke Bakker&#13;
heeft onderverpacht, althans onbevoegd&#13;
die broer het medegebruik van het gepachte&#13;
heeft gegeven, alsmede in het samen met&#13;
die broer aan alle volmachten van het waterschap&#13;
schrijven van een brief vol onwaarheden&#13;
en verdraaiingen.&#13;
Bakker heeft daarop geantwoord dat&#13;
zijn broer Sjouke hem alleen maar behulpzaam&#13;
was bij de exploitatie van het gepachte,&#13;
terwijl zijns inziens de gewraakte brief&#13;
niet is aan te merken als wanprestatie.&#13;
12. Naar het oordeel van het hof kan het&#13;
door Bakker aan de volmachten van het&#13;
waterschap verzenden van de door partijen&#13;
bedoelde brief - het al dan niet juist zijn&#13;
van de inhoud daarvan geheel in het midden&#13;
gelaten - niet worden aangemerkt als&#13;
wanprestatie in de tussen partijen bestaan&#13;
de pachtovereenkomst.&#13;
Voor het overige volgt uit het ter zake&#13;
door het waterschap aangevoerde niet, althans&#13;
onvoldoende dat Bakker zich aan de&#13;
gestelde wanprestatie heeft schuldig gemaakt.&#13;
Het door het waterschap gedane&#13;
bewijsaanbod is - voorzover het al geacht&#13;
mag worden ook op dit onderdeel van de&#13;
stellingen van het waterschap betrekking te&#13;
hebben - te vaag en het hof gaat daaraan&#13;
dan ook voorbij.&#13;
Het door het waterschap in reconventie&#13;
subsidiair gevorderde moet derhalve eveneens&#13;
worden afgewezen.&#13;
Slotsom&#13;
Het vonnis, waarvan beroep, kan niet in&#13;
stand blijven; de conventionele vordering&#13;
moet alsnog worden toegewezen en het in&#13;
reconventie primair en subsidiair gevorderde&#13;
moet van de hand worden gewezen.&#13;
Het waterschap zal als de in het ongelijk&#13;
gestelde partij worden veroordeeld in de&#13;
proceskosten van beide instanties.&#13;
Rechtdoende in hoger beroep:&#13;
in conventie en in reconventie:&#13;
Vernietigt het door de pachtkamer van het kantongerecht te Heerenveen tussen&#13;
partijen gewezen vonnis van 19 januari&#13;
1988, waarvan beroep, en opnieuw&#13;
rechtdoende:&#13;
in conventie:&#13;
Legt schriftelijk vast een pachtovereenkomst&#13;
tussen geïntimeerde als verpachter&#13;
en appellant als pachter met betrekking tot&#13;
een gedeelte polderdijk, kadastraal bekend&#13;
gemeente Wolvega, sectie G, nummers&#13;
1312 ged. en 1095 ged., totaal groot ongeveer&#13;
0.90 ha, aangegaan voor de duur van&#13;
zes jaar, ingaande 1 mei 1983, en tegen een&#13;
pachtprijs van ƒ 175,- in totaal per jaar, in&#13;
twee gelijke termijnen bij vooruitbetaling&#13;
te voldoen, een en ander onverminderd het&#13;
bepaalde in artikel 9, lid 1, der Pachtwet en&#13;
de mogelijke toepassing van artikel 9, lid 2,&#13;
van die wet.&#13;
in reconventie:&#13;
Wijst af het primair en subsidiair gevorderde.&#13;
in conventie en in reconventie:&#13;
Veroordeelt geïntimeerde in de kosten van&#13;
deze procedure in beide instanties, aan&#13;
de zijde van appellant tot heden begroot&#13;
voor de eerste aanleg op ƒ 1000,- (éénduizend&#13;
gulden) en voor het hoger beroep op&#13;
ƒ 3369,- (drieduizend driehonderd en negenenzestig&#13;
gulden), waarvan:&#13;
a) ƒ 150,- (éénhonderd en vijftig gulden) te&#13;
voldoen aan appellant;&#13;
b) ƒ 3219,- (drieduizend tweehonderd en&#13;
negentien gulden) te voldoen aan de griffier&#13;
van dit hof door overmaking daarvan op&#13;
postrekening 935462 ten name van de ge&#13;
rechten in het arrondissement Arnhem.&#13;
Pachtkamer Gerechtshof te Arnhem, 24&#13;
oktober 1988&#13;
(Mr. Maris, mr. Goossen, mr. Kok, baron&#13;
De Weichs de Wenne en De Wolf)&#13;
In de zaak van:&#13;
Wolter Bakker, wonende te Oldenholtpade,&#13;
gemeente Weststellingwerf, appellant,&#13;
procureur: mr. B.A.J.M. Peek,&#13;
tegen&#13;
Het Waterschap 'De Stellingwerven', gevestigd&#13;
te Wolvega, gemeente Weststellingwerf,&#13;
geïntimeerde, procureur: mr. P.J.H.&#13;
Nagel.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
twee door de pachtkamer van het&#13;
kantongerecht te Heerenveen tussen partijen&#13;
gewezen tussenvonnissen van 15 september&#13;
1987 en 1 december 1987, alsmede het&#13;
door die pachtkamer tussen partijen gewezen&#13;
eindvonnis van 19 januari 1988, welke&#13;
vonnissen alle in fotocopie aan dit arrest&#13;
zijn gehecht;&#13;
Overwegende:&#13;
Appellant, in eerste aanleg eiser in conventie&#13;
en gedaagde in reconventie, - hierna&#13;
ook te noemen: Bakker - is bij exploit van&#13;
15 februari 1988 van voormeld eindvonnis&#13;
in hoger beroep gekomen, met gelijktijdige&#13;
dagvaarding van geïntimeerde, in eerste&#13;
aanleg gedaagde in conventie en eiser in reconventie,&#13;
- hierna ook te noemen: het&#13;
Waterschap - voor dit hof; bij exploit van&#13;
17 februari 1988 heeft appellant geïntimeerde&#13;
opgeroepen ter terechtzitting van&#13;
het hof van 14 maart 1988 in plaats van 7&#13;
maart 1988 zoals in voormeld exploit van&#13;
15 februari 1988 stond vermeld.&#13;
Bij memorie van grieven zijn na te melden&#13;
grieven aangevoerd en is geconcludeerd&#13;
dat het hof de tussen partijen gewezen&#13;
vonnissen van 15 september 1987,&#13;
1 december 1987 en 19 januari 1988 zal&#13;
vernietigen en, opnieuw rechtdoende, alsnog&#13;
bij arrest voor zoveel mogelijk uitvoerbaar&#13;
bij voorraad, de vordering van&#13;
Bakker tot schriftelijke vastlegging van&#13;
de pachtovereenkomst met het Waterschap&#13;
zal toewijzen en het Waterschap zal veroordelen&#13;
in de kosten van beide instanties.&#13;
Bij memorie van antwoord is verweer gevoerd&#13;
met conclusie het bestreden vonnis&#13;
c.q. de bestreden vonnissen te bekrachtigen&#13;
met veroordeling van Bakker in de kosten&#13;
van beide instanties.&#13;
Nadat Bakker nog een akte tot rectificatie&#13;
had genomen, hebben partijen de stukken&#13;
aan het hof overgelegd voor het wijzen&#13;
van arrest.&#13;
De grieven&#13;
De grieven luiden als volgt: Grief I&#13;
Ten onrechte heeft de pachtkamer van&#13;
het kantongerecht bij tussenvonnis d.d. 15&#13;
september 1987 Bakker bevolen om aan de&#13;
pachtkamer over te leggen 'alle zodanige&#13;
justificatoire bescheiden vanaf 1983, waaruit&#13;
het economisch oogmerk van zijn gebruik&#13;
van het land zou zijn af te leiden'.&#13;
Grief II&#13;
Ten onrechte overwoog de pachtkamer&#13;
bij eindvonnis d.d. 19 januari 1988: 'Hoewel&#13;
daartoe ter zitting gelegenheid bestond,&#13;
heeft Bakker niets nader gesteld, waaruit&#13;
zou zijn af te leiden, dat hij het land in gebruik&#13;
heeft genomen uit een economisch&#13;
oogmerk en dat het land hem ook daartoe&#13;
in gebruik was verstrekt'.&#13;
Grief III&#13;
Ten onrechte overwoog meergenoemde&#13;
pachtkamer bij eindvonnis d.d. 19 januari&#13;
1988 ook nog: 'Uit de inlichtingen van&#13;
Bakker is niet gebleken, dat het land hem&#13;
door het Waterschap in gebruik is gegeven&#13;
om hetzij daarop schapen te (gaan) houden&#13;
dan wel anderszins ter uitoefening van de&#13;
landbouw'.&#13;
De ontvankelijkheid van het hoger beroep&#13;
(1) Het Waterschap voert allereerst aan,&#13;
dat het niet conform (het bepaalde in) de&#13;
artikelen 343 juncto 126 van het Wetboek&#13;
van Burgerlijke Rechtsvordering is gedagvaard&#13;
maar dat hem in het exploit van 15&#13;
februari 1988 een rechtsdag is aangezegd en&#13;
dat het vervolgens bij herstelexploit van 17&#13;
februari 1988 is opgeroepen te verschijnen;&#13;
dit niet, althans niet op de juiste wijze in&#13;
acht nemen van de desbetreffende vormvoorschriften&#13;
betekent, aldus het Waterschap,&#13;
dat de dagvaarding nietig is en dat&#13;
Bakker niet in zijn hoger beroep kan worden&#13;
ontvangen.&#13;
Het hof kan het Waterschap in die redenering&#13;
evenwel niet volgen, zulks reeds&#13;
hierom niet omdat het Waterschap op de&#13;
dagvaarding in hoger beroep is verschenen&#13;
en door het gebrek in het exploit - het ontbreken&#13;
van het woord 'gedagvaard' - niet&#13;
in zijn verdediging is geschaad.&#13;
(2) Voorts stelt het Waterschap* dat de&#13;
eerste - tegen het tussenvonnis van 15 september&#13;
1987 gerichte - grief van Bakker&#13;
zonder meer kan worden gepasseerd, nu hij&#13;
slechts heeft aangezegd van het eindvonnis&#13;
van 19 januari 1988 in hoger beroep te komen&#13;
en bij exploit ook slechts vernietiging&#13;
van dat eindvonnis vorderde.&#13;
Ook dit betoog faalt. In een slechts tegen&#13;
een eindvonnis ingesteld hoger beroep kunnen&#13;
ook grieven tegen overwegingen uit&#13;
aan dat eindvonnis vooraf gegane tussenvonnissen&#13;
worden aangevoerd indien dat&#13;
overwegingen betreft die mede de eindbeslissing&#13;
hebben gedragen en daarvan is in&#13;
casu sprake.&#13;
De vaststaande feiten Als enerzijds gesteld&#13;
en anderzijds niet dan wel onvoldoende&#13;
weersproken staat ten processe het&#13;
navolgende vast:&#13;
- het Waterschap heeft met ingang van&#13;
mei 1983 aan Bakker in gebruik gegeven&#13;
een gedeelte Polderdijk te Weststelling&#13;
werf, kadastraal bekend gemeente Wolvega,&#13;
sectie G, nrs. 1312 ged. en 1095 ged.,&#13;
ter grootte van ongeveer 0.90 ha, zulks te&#13;
gen een vergoeding van ƒ 175,- in totaal per&#13;
jaar, te voldoen bij vooruitbetaling in twee&#13;
halfjaarlijkse termijnen;&#13;
- Bakker heeft voornoemde oppervlak&#13;
te gebruikt voor het daarop weiden van&#13;
schapen alsmede het maaien en hooien van&#13;
het grasgewas; hij heeft de overeengekomen&#13;
vergoeding betaald en heeft alle voor&#13;
komende onderhoud aan het betreffende&#13;
gedeelte Polderdijk gedaan;&#13;
- aan genoemd gebruik is in 1986 een&#13;
einde gekomen toen het Waterschap aan&#13;
Bakker dat gebruik verder ontzegde;&#13;
- Bakker is als kraanmachinist in loon&#13;
dienst bij het Waterschap.&#13;
Behandeling van het geschil in hoger beroep&#13;
(1) Bakker stelt dat te dezen sprake is van&#13;
een tussen partijen aangegane mondelinge&#13;
pachtovereenkomst voor onbepaalde duur&#13;
en hij vordert schriftelijke vastlegging daarvan.&#13;
(2) Het Waterschap voert aan dat geen&#13;
sprake is van pacht, maar van een gebruik&#13;
voor hobby-doeleinden, dat bovendien op&#13;
28 mei 1986 door opzegging van de zijde&#13;
van Bakker is geëindigd. In prima heeft het&#13;
Waterschap in reconventie vastlegging van&#13;
de beëindigingsovereenkomst gevorderd en&#13;
subsidiair ontbinding van de overeenkomst&#13;
op grond van wanprestatie van de zijde van&#13;
Bakker. (3) Ingevolge het bepaalde in artikel 1,&#13;
lid 1 sub d, der Pachtwet is een pachtovereenkomst:&#13;
elke overeenkomst, in welke&#13;
vorm en onder welke benaming ook aangegaan,&#13;
waarbij de ene partij zich verbindt&#13;
aan de andere partij tegen voldoening van&#13;
een tegenprestatie een hoeve of los land in&#13;
gebruik te verstrekken ter uitoefening van&#13;
de landbouw. Landbouw dient daarbij te&#13;
worden aangemerkt als elke tak van bodemcultuur&#13;
(bosbouw in de meeste gevallen&#13;
daarvan uitgezonderd), die strekt tot het&#13;
uit economisch oogmerk verkrijgen van&#13;
vruchten.&#13;
In de onderhavige zaak heeft de pachtkamer&#13;
van het kantongerecht in haar tussenvonnis&#13;
terecht overwogen dat zodanig economisch&#13;
oogmerk in beginsel moet worden&#13;
aangenomen wanneer land - zoals in dit&#13;
geval 0.90 ha dij knelling - in gebruik&#13;
is/wordt verstrekt om daarvan (al dan niet&#13;
bedrijfsmatig) de vruchten te trekken. Een&#13;
dij knelling pleegt te worden gebruikt voor&#13;
hooiwinning en voor het houden van schapen.&#13;
Ten onrechte evenwel heeft de pachtkamer&#13;
geoordeeld, dat Bakker moet aantonen,&#13;
dat in casu sprake is van vruchttrekking.&#13;
Zowel voor als tijdens de onderhavige&#13;
procedure spreekt het Waterschap zelve&#13;
met betrekking tot de tussen partijen gesloten&#13;
overeenkomst over pacht. Het hof verwijst&#13;
te dezen naar de door het Waterschap&#13;
aan Bakker verzonden brief van 23 mei&#13;
1986 (onderwerp: pacht kade; ...het gebruik&#13;
van de door u gepachte kade ...; ...&#13;
vrijstelling van het betalen van pacht) en&#13;
naar de notulen van de besloten vergadering&#13;
van volmachten van 31 oktober 1986&#13;
(...gescheiden gehouden de pacht en het&#13;
feit dat Wout Bakker werknemer van het&#13;
Waterschap is...) alsmede naar het procesverbaal&#13;
van de comparitie van partijen van&#13;
15 december 1987 voor wat betreft het bij&#13;
die gelegenheid door de voorzitter van het&#13;
Waterschap naar voren gebrachte (... de&#13;
pacht zou beëindigen; ... hij de pacht had&#13;
opgezegd; ... hij de pacht had opgezegd.)&#13;
Vorenstaande omstandigheid, deze bezien&#13;
in samenhang met wat te dezer zake&#13;
tussen partijen vaststaat en met hetgeen&#13;
Bakker overigens nog - onvoldoende&#13;
weersproken - ten aanzien van de exploitatie&#13;
van het gedeelte polderdijk heeft aangevoerd,&#13;
moet naar het oordeel van het hof&#13;
leiden tot de conclusie dat de tussen partijen&#13;
gesloten overeenkomst een pachtovereenkomst&#13;
is. De door Bakker aangevoerde&#13;
grieven zijn derhalve alle gegrond.&#13;
(4) Aangezien het Waterschap in hoger&#13;
beroep niet een behoorlijk gespecificeerd&#13;
aanbod tot het leveren van bewijs tegen de&#13;
in de vorige rechtsoverweging besproken&#13;
strekking van de overeenkomst heeft gedaan,&#13;
zal het niet tot tegenbewijs worden&#13;
toegelaten.&#13;
(5) Het Waterschap heeft voorts aangevoerd,&#13;
dat het onderhavige gedeelte polder&#13;
dijk elk jaar voor de duur van één jaar aan&#13;
Bakker in gebruik is gegeven. Aangezien&#13;
degene die zich beroept op een kortere duur&#13;
van een pachtovereenkomst dan de wettelijke&#13;
duur, die kortere duur moet bewijzen,&#13;
zal het hof het Waterschap conform zijn&#13;
desbetreffend aanbod in de gelegenheid&#13;
stellen dat bewijs te leveren. De stelling van&#13;
het Waterschap dat de bijzondere doeleinden&#13;
van het Waterschap de achtergrond&#13;
voor de kortere duur vormen is niet een genoegzame&#13;
aanwijzing dat de overeenkomst&#13;
voor een jaar is gesloten, ook niet in samenhang&#13;
met de omstandigheid, dat het in&#13;
het kader van een ruilverkaveling niet zeker&#13;
is, of het eigenaar van de grond in geschil&#13;
blijft.&#13;
(6) Het Waterschap heeft voorwaardelijk&#13;
in reconventie gevorderd de (kennelijk is&#13;
bedoeld: schriftelijke) vastlegging van een&#13;
tussen partijen gesloten overeenkomst tot&#13;
beëindiging van de onderhavige pachtover&#13;
eenkomst per 28 mei 1986 en, gelet op de&#13;
ontkenning daarvan door Bakker, ook van&#13;
die overeenkomst bewijs aangeboden.&#13;
Om proces-economische redenen zal het&#13;
hof het Waterschap reeds thans in de gelegenheid&#13;
stellen om ook dat bewijs te leveren.&#13;
Rechtdoende in hoger beroep:&#13;
Alvorens verder te beslissen:&#13;
Laat het Waterschap toe en beveelt het&#13;
voorzoveel nodig, door alle middelen rechtens,&#13;
speciaal door getuigen te bewijzen feiten&#13;
en omstandigheden waaruit kan volgen&#13;
dat:&#13;
a) de tussen partijen gesloten pachtovereenkomst&#13;
met betrekking tot een gedeelte&#13;
polderdijk te Weststellingwerf, kadastraal bekend gemeente Wolvega sectie G, nrs.&#13;
1312 ged. en 1095 ged., totaal groot ongeveer&#13;
0.90 ha, in 1983 en volgende jaren telkens&#13;
is aangegaan voor de duur van één&#13;
jaar;&#13;
b) tussen partijen een overeenkomst is&#13;
gesloten tot beëindiging van de sub a bedoelde&#13;
pachtovereenkomst per 28 mei 1986.&#13;
Bepaalt dat, voorzover het Waterschap&#13;
dat bewijs door middel van getuigen wil leveren,&#13;
het verhoor van die getuigen zal&#13;
plaats vinden door mr. Kok, raadsheer in&#13;
dit hof en baron de Weichs de Wenne, raad&#13;
in de pachtkamer van dit hof, die daartoe&#13;
op maandag 9 januari 1989 te 14.00 uur zitting&#13;
zullen houden in een der zalen van het&#13;
Paleis van Justitie te Arnhem, Walburgstraat&#13;
2.&#13;
Houdt iedere verdere beslissing aan.</content><legacyfootnotes/><footnotes><footnote/></footnotes><auteurs>Mr. Mar is, mr. Spoor, mr. Kok, baron De&#13;
Weichs de Wenne en De Wolf</auteurs><published>1990-06-01 00:00:00</published><modified>1990-06-01 00:00:00</modified><editiondate>1990-06-01</editiondate><htmlpath>https://denhollander.info/artikel/7111</htmlpath></article>
</articles></edition>
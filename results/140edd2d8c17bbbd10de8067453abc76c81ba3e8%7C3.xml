<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2008</searchword><id>7599</id><udhid>UDH:TvAR/7599</udhid><titel>Dortmont/Dortmont (TvAR 2008/5485)</titel><searchwords><searchword>TvAR 12/2008</searchword><searchword>TvAR 2008/5485</searchword><searchword>UDH:TvAR/7599</searchword></searchwords><attachments><attachment><name>TAR2008_12Rechtspraak_5485.pdf</name><extention>pdf</extention><url>https://denhollander.info/download/7081/ci</url></attachment></attachments><inleiding>1. Het verloop van het geding&#13;
1.1. Voor het verloop van het geding tot aan het arrest van&#13;
13 mei 2008 (hierna: het tussenarrest) verwijst het&#13;
hof naar dat arrest.&#13;
1.2. Vervolgens hebben partijen het debat voortgezet, eerst&#13;
verpachters bij akte en vervolgens pachter bij antwoordakte.&#13;
1.3. Ten slotte hebben partijen andermaal de stukken voor&#13;
het wijzen van arrest aan het hof overgelegd.&#13;
2. Voortgezette beoordeling van het geschil in hoger&#13;
beroep&#13;
2.1. Bij het tussenarrest heeft het hof verpachters in de gelegenheid&#13;
gesteld om zich uit te laten over de in&#13;
rechtsoverweging 4.8 sub a bedoelde omstandigheid en het mede naar aanleiding van die omstandigheid&#13;
voorshands gegeven oordeel.</inleiding><content>2.2. Hetgeen verpachters bij hun akte aanvoeren, is voor&#13;
het hof geen aanleiding om terug te komen op het&#13;
zijn bij het tussenarrest voorshands gegeven oordeel.&#13;
Het hof leest in de nadere stellingen van verpachters&#13;
geen inhoudelijke reactie op hetgeen het hof in&#13;
rechtsoverweging 4.8 sub a van het tussenarrest heeft&#13;
aangenomen, namelijk dat de notaris van de inhoud&#13;
van de daar bedoelde resolutie hoogstwaarschijnlijk&#13;
op de hoogte was en evenmin op hetgeen het hof vervolgens&#13;
sub b-f heeft overwogen. Het hof beschouwt&#13;
het in dit verband als onbegrijpelijk dat verpachters&#13;
onder 7 van hun akte suggereren dat het hof zonder&#13;
meer afgaat op de stelling van pachter dat de notaris&#13;
bij het redigeren van de akte rekening heeft gehouden&#13;
met de resolutie van de staatssecretaris. Het hof heeft&#13;
zich immers juist beroepen op argumenten die passen&#13;
in een uitleg naar objectieve maatstaven van bedoelde&#13;
akte.&#13;
2.3. Voor zover verpachters zich beroepen op uitlatingen&#13;
van Van Dortmont-Van den Bosch, geldt dat daaraan&#13;
reeds daarom voorbij moet worden gegaan, omdat&#13;
verpachters daarvan geen bewijs hebben aangeboden.&#13;
2.4. Anders dan verpachters aanvoeren kan uit de enkele&#13;
omstandigheid dat pachter met Van Dortmont-Van&#13;
den Bosch de in het tussenarrest onder 3.7 bedoelde&#13;
overeenkomst is aangegaan, niet worden afgeleid dat&#13;
aan het begrip agrarische waarde de door hen voorgestane&#13;
uitleg moet worden gegeven en/of dat het door&#13;
het hof voorshands gegeven oordeel onjuist is.&#13;
2.5. Verpachters hebben zich er nog op beroepen dat de&#13;
pachtovereenkomst van 29 december 1969 wat betreft&#13;
het gepachte moet worden beschouwd als de&#13;
laatste wil van hun ouders en stellen zich op het&#13;
standpunt dat in verband daarmee de uitlegmaatstaf&#13;
van art. 4:46 Burgerlijk Wetboek van toepassing is.&#13;
Ook in zoverre moet hun standpunt worden verworpen.&#13;
In de eerste plaats zien verpachters er ten onrechte&#13;
aan voorbij dat het begrip ‘uiterste wilsbeschikking’,&#13;
zoals dat in art. 4:46 Burgerlijk Wetboek voorkomt,&#13;
in art. 4:42 van hetzelfde wetboek wordt gedefinieerd&#13;
als een eenzijdige rechtshandeling, zodat de&#13;
pachtovereenkomst niet onder die definitie valt. In de&#13;
tweede plaats is – uitgaande van de uitlegmaatstaf van&#13;
genoemd art. 4:46 – niet begrijpelijk hoe de regel dat&#13;
daden en verklaringen van de erflater buiten de uiterste&#13;
wil in beginsel buiten beschouwing blijven, mee&#13;
zou kunnen brengen dat een resolutie van de Staatssecretaris&#13;
van Financiën geen rol zou kunnen spelen.&#13;
2.6. Voor het overige wijst het hof naar de in het tussenarrest&#13;
gegeven motivering.&#13;
2.7. De slotsom is dat de grieven alle falen, zodat het bestreden&#13;
vonnis dient te worden bekrachtigd. Het hof&#13;
zal verpachters, als de in het ongelijk gestelde partij,&#13;
veroordelen in de kosten van het hoger beroep. Conform&#13;
hetgeen pachter heeft gevraagd, zal het hof de&#13;
veroordeling in de proceskosten uitvoerbaar bij voorraad&#13;
verklaren. Daarmee geeft het hof geen oordeel&#13;
over de vatbaarheid van dit arrest voor cassatie in ver-band met het vervallen van art. 134 Pachtwet per 1&#13;
september 2007 en de inwerkingtreding van onder&#13;
meer art. 1019q Wetboek van Burgerlijke Rechtsvordering&#13;
met ingang van dezelfde datum.&#13;
3. Beslissing&#13;
Het hof, recht doende in hoger beroep:&#13;
bekrachtigt de vonnissen van de pachtkamer van de rechtbank&#13;
Breda, sector kanton, locatie Breda, van 2 november&#13;
2005, 1 maart 2006, 26 april 2006 en 13 december 2006;&#13;
veroordeelt verpachters in de kosten van het hoger beroep,&#13;
tot aan deze uitspraak aan de zijde van pachter begroot op&#13;
€ 3.262,- voor salaris overeenkomstig het liquidatietarief&#13;
en op € 248,- voor griffierecht en verklaart dit arrest in zoverre&#13;
uitvoerbaar bij voorraad.</content><legacyfootnotes/><footnotes><footnote/></footnotes><auteurs/><published>2008-12-01 00:00:00</published><modified>2008-12-01 00:00:00</modified><editiondate>2008-12-01</editiondate><htmlpath>https://denhollander.info/artikel/7599</htmlpath></article>
</articles></edition>
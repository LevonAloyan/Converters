<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2009</searchword><id>7885</id><udhid>UDH:TvAR/7885</udhid><titel>NB: Mest</titel><searchwords><searchword>TvAR 12/2009</searchword><searchword>UDH:TvAR/7885</searchword></searchwords><attachments><attachment/></attachments><inleiding>Op 8 mei 2009 is aan de Tweede Kamer een wetsvoorstel aangeboden tot wijziging van de Meststoffenwet (differentiatie fosfaatbruiksnorm): Kamerstukken II 2008/09, 31 945, nr. 1-4, Koninklijke boodschap, Voorstel van wet, Memorie van Toelichting, Advies en nader rapport. Het wetvoorstel strekt ertoe de Meststoffenwet in overeenstemming te brengen met de afspraken met de Europese Commissie, zoals deze voor de periode 2010 tot en met 2013 zijn vastgelegd in het vierde actieprogramma Nitraatrichtlijn. Het onderhavige wetsvoorstel voorziet daarin door:&lt;br /&gt;&#13;
- de in artikel 11 lid 3 Meststoffenwet opgenomen mogelijkheid tot aanscherping van de fosfaatgebruiksnormen voor het bereiken van evenwichtsbemesting in 2015 mede te baseren op de fosfaattoestand van de bodem;&lt;br /&gt;&#13;
- de in artikel 11 lid 2 en 3 Meststoffenwet voor de jaren 2006 tot en met 2008 opgenomen fosfaatgebruiksnormen te actualiseren volgens de in het vierde actieprogramma voor fosfaatneutrale gronden opgenomen normen en door de mogelijkheid op te nemen deze te differentiëren al naar gelang de in de bodem aanwezige hoeveelheid fosfaat; &lt;br /&gt;&#13;
- een basis op te nemen om de stikstofgebruiksnormen te differentiëren naar gewasopbrengst en om de zogenoemde stikstofwerkingscoëfficiënt mede te differentiëren naar grondsoort en toegepaste landbouwpraktijk;&lt;br /&gt;&#13;
- een basis op te nemen om de voor fosfaatneutrale gronden vast te stellen fosfaatgebruiksnormen voor de jaren 2014 en volgende te differentiëren naar gewasopbrengst en om de gebruiksnorm voor dierlijke meststoffen bij of krachtens algemene maatregel van bestuur te verlagen indien dit noodzakelijk zou blijken te zijn voor het behalen van de doelstellingen van de Nitraatrichtlijn vanaf 1 januari 2014. &lt;br /&gt;&#13;
Verder voorziet het wetsvoorstel in de mogelijkheid om de kosten die samenhangen met de krachtens de Nitraatrichtlijn voorgeschreven monitoring van derogatiebedrijven, bij die bedrijven in rekening te brengen. Het is van groot belang dat het wetsvoorstel uiterlijk op 1 januari 2010 kracht van wet heeft gekregen, nu de minister de Europese Commissie mede op grond van het vierde actieprogramma om derogatie heeft verzocht voor de periode 2010-2013. Voorwaarde voor instemming met dit verzoek is in elk geval dat het vierde actieprogramma uiterlijk op 1 januari 2010 verankerd is in de wet. </inleiding><content/><legacyfootnotes/><footnotes><footnote/></footnotes><auteurs>W.Bruil</auteurs><published>2009-12-01 00:00:00</published><modified>2009-12-01 00:00:00</modified><editiondate>2009-12-01</editiondate><htmlpath>https://denhollander.info/artikel/7885</htmlpath></article>
</articles></edition>
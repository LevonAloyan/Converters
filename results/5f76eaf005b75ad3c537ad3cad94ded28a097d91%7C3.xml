<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1989</searchword><id>7236</id><udhid>UDH:TvAR/7236</udhid><titel>'De Gemeente W. / ruilverkaveling 'Oude Graaf'' (TvAR 1989/4226)</titel><searchwords><searchword>TvAR 4/1989</searchword><searchword>TvAR 1989/4226</searchword><searchword>UDH:TvAR/7236</searchword></searchwords><attachments><attachment><name>1989_nr 4_Rechtspraak_4226.pdf</name><extention>pdf</extention><url>https://denhollander.info/download/6819/ci</url></attachment></attachments><inleiding>Landinrichtingswet,&#13;
art. 133 en 196&#13;
Bezwaar tegen het niet toedelen van watervoerende&#13;
bermstoten aan het waterschap.&#13;
De bermsloten zijn, als onderdeel van de&#13;
wegen, ingevolge art. 133 door G. S. toegewezen&#13;
aan de gemeente. De bermsloten maken&#13;
geen onderdeel uit van het plan van&#13;
toedeling. Het bezwaar van de gemeente tegen&#13;
het plan van toedeling wordt niet-ontvankelijk&#13;
verklaard. </inleiding><content>Rechtbank Roermond, 14 juli 1988&#13;
De Gemeente W., reclamante tegen het&#13;
plan van toedeling in de ruilverkaveling&#13;
'Oude Graaf';&#13;
Het bezwaar van reclamante de gemeente&#13;
Weert.&#13;
Dit kan als volgt worden samengevat:&#13;
Het bezwaar met betrekking tot de leidingstraten&#13;
is, na behandeling ter zitting&#13;
van 17 juni 1988, ingetrokken.&#13;
Het bezwaar met betrekking tot de waterlossingen&#13;
is gehandhaafd.&#13;
De gemeente is van mening dat een aantal&#13;
aan haar toegedeelde bermsloten een&#13;
bredere functie hebben dan alleen die van&#13;
bermsloot.&#13;
Deze sloten zorgen ook voor de waterafvoer&#13;
van aanliggende kavels.&#13;
De gemeente krijgt een verplichting opgelegd&#13;
die eigenlijk bij het Waterschap ligt;&#13;
beheer en onderhoud horen bij het Waterschap&#13;
thuis.&#13;
Omdat het plan van wegen en waterlopen&#13;
onduidelijk was wat betreft deze bermsloten,&#13;
was het niet mogelijk op de geëigende&#13;
wijze tegen dit plan bezwaar te maken.&#13;
Op het moment dat het ontwerpplan ter&#13;
inzage kwam, kon de gemeente niet beoordelen&#13;
of de hierop niet meer opgenomen&#13;
lossingen een watervoerende functie zouden&#13;
behouden c.q. noodzakelijk zijn voor&#13;
de waterkwantiteitsbeheersing. Ze mocht&#13;
er van uitgaan dat de Landinrichtingscommissie&#13;
haar plan hierop had beoordeeld,&#13;
doch in gesprekken met de Landinrichtingscommissie&#13;
werd toegegeven dat ook de&#13;
commissie daar toen geen zicht op had. Het&#13;
gaat hier duidelijk om waterlopen met een&#13;
watervoerende functie die eigenlijk op het&#13;
plan van wegen en waterlopen thuishoren.&#13;
Naar de mening van het gemeentebestuur&#13;
kan vorenstaande kwestie wel middels het&#13;
plan van toedeling worden opgelost; bedoelde&#13;
lossingen staan immers nog steeds&#13;
op de legger van lossingen en het beheer en&#13;
onderhoud is aldaar opgedragen aan het&#13;
Waterschap 'Midden-Limburg'.&#13;
Als bij het plan van toedeling bedoelde&#13;
lossingen als afzonderlijke kavels worden&#13;
aangegeven en in eigendom aan het Waterschap&#13;
worden toegedeeld (zoals lossingen&#13;
die wel op het plan van wegen en waterlopen&#13;
staan ook in afzonderlijke kavels aan&#13;
het Waterschap 'Midden-Limburg' worden&#13;
toegewezen) dan is daarmede via de legger&#13;
ook het beheer en onderhoud geregeld. In&#13;
art. 132 Landinrichtingswet (art. 79, lid 10&#13;
ruilverkavelingswet) is ten aanzien van wegen&#13;
bepaald dat ze aan het openbaar verkeer&#13;
zijn onttrokken door het enkele feit&#13;
van niet-opname in het begrenzingenplan.&#13;
Een soortgelijke bepaling ten aanzien van&#13;
waterlossingen ontbreekt en dus blijft de&#13;
legger van lossingen van kracht. Hieraan&#13;
doet het bepaalde in art. 136 Landinrichtingswet&#13;
(art. 80 lid 3 ruilverkavelingswet)&#13;
niet af. Aldaar is bepaald, dat beheer en&#13;
onderhoud van openbare wegen, waterlopen,&#13;
dijken en kaden overgaan door het enkele&#13;
feit van de aanwijzing in het begrenzingenplan;&#13;
deze waterlossingen zijn echter&#13;
(abusievelijk) niet opgenomen en dus niet&#13;
aangewezen in het begrenzingenplan.&#13;
In verband met het vorenstaande wordt&#13;
verzocht het plan van toedeling zodanig te&#13;
wijzigen dat bedoelde waterlossingen als&#13;
afzonderlijke kavels in eigendom aan het&#13;
Waterschap 'Midden-Limburg' worden&#13;
toegewezen.&#13;
Hierdoor wordt voorkomen dat de gemeente&#13;
wordt belast met een taak van het&#13;
Waterschap; het gaat om plusminus 10 km waterlossingen, waarvan het&#13;
onderhoud jaarlijks een bedrag vergt&#13;
van plusminus ƒ 30 000,- waar&#13;
tegenover geen inkomsten staan voor&#13;
de gemeente in het kader van&#13;
zogenaamde Waterschapslasten.&#13;
Het is juist dat kavels 15506 en 15187&#13;
inderdaad in het plan van wegen en&#13;
waterlopen opgenomen zijn.&#13;
Tussen de gemeente Weert en het&#13;
Waterschap bestaat geen enkel verschil&#13;
van mening over de kavelnummers die&#13;
in het plan van wegen en waterlopen&#13;
zijn opgenomen.&#13;
De gemeente Weert conformeert zich&#13;
geheel aan de desbetreffende opgave&#13;
van het Waterschap.&#13;
Nu het Waterschap akkoord gaat&#13;
met toedeling van kavel 22406 is het&#13;
bezwaar ten aanzien van dit kavel&#13;
opgelost.&#13;
Het standpunt van de bij het bezwaar&#13;
betrokken belanghebbende het&#13;
Waterschap 'Midden-Limburg'. Dit&#13;
kan als volgt worden samengevat:&#13;
Indien het Waterschap al akkoord&#13;
zou gaan met toedeling van de&#13;
lossingen, dan worden die daarmee&#13;
nog niet openbaar.&#13;
Gedeputeerde Staten beslissen of een&#13;
lossing openbaar is en het onderhoud&#13;
naar het Waterschap gaat.&#13;
Het plan van wegen en waterlopen&#13;
ligt al vast.&#13;
Het Waterschap is niet bereid om&#13;
onderhoud en beheer van de door de&#13;
gemeente Weert bedoelde bermsloten,&#13;
over te nemen. Overigens kan beheer&#13;
en onderhoud los staan van de&#13;
eigendom.&#13;
Wel is het Waterschap bereid de niet&#13;
in het plan van wegen en waterlopen&#13;
opgenomen kavel 22406 ter breedte&#13;
van de lossing toebedeeld te krijgen,&#13;
dit onder verwijzing naar het procesverbaal&#13;
van de zitting van de rechtercommissaris&#13;
d.d. 30 mei 1988 pagina&#13;
3, welk proces-verbaal ter zitting van&#13;
17 juni 1988 met betrekking tot de verklaring&#13;
van de heer Hermans, eerste&#13;
regel, is aangevuld met de woorden&#13;
'indien nodig'.&#13;
Kavels 15506 en 15187 zijn wel&#13;
opgenomen in het plan van wegen en&#13;
waterlopen.&#13;
Het Waterschap conformeert zich&#13;
volledig aan het plan van wegen en&#13;
waterlopen.&#13;
Het standpunt van de Centrale Landinrichtingscommissie&#13;
en de Landinrichtingscommissie.&#13;
De Landinrichtingscommissie heeft&#13;
zich aangesloten bij het standpunt van&#13;
de Centrale Landinrichtingscommissie.&#13;
Dit kan als volgt worden&#13;
samengevat:&#13;
Bij besluit van 1 april 1986 heeft&#13;
Gedeputeerde Staten van Limburg het&#13;
begrenzingenplan voor de&#13;
ruilverkaveling 'Oude Graaf'&#13;
vastgesteld (art. 131 lid 3 Landinrichtingswet)&#13;
Tevens is hierbij de&#13;
eigendom, beheer en onderhoud van&#13;
de openbare wegen en van de&#13;
waterlopen toegewezen (art. 133 lid 1&#13;
Landinrichtingswet).&#13;
Beroep hiertoe staat open bij de&#13;
Kroon, binnen één maand na de&#13;
kennisgeving (art. 138 lid 4).&#13;
Nu reclamante de gemeente Weert&#13;
geen beroep heeft ingediend, staat de&#13;
toewijzing vast.&#13;
Het plan van toedeling omvat de&#13;
gronden die niet ingevolge de art. 133 en&#13;
137 zijn toegewezen (art. 196 lid 2b&#13;
Landinrichtingswet).&#13;
Het bezwaar van reclamante de&#13;
gemeente Weert is niet-ontvankelijk,&#13;
daar bermsloten als onderdeel van de&#13;
in het begrenzingenplan toegewezen&#13;
wegen geen onderdeel uitmaken van&#13;
het plan van toedeling.&#13;
Het oordeel van de rechtbank&#13;
Het bezwaar van de gemeente richt&#13;
zich tegen de toewijzing in eigendom&#13;
aan haar van een aantal bij in het plan&#13;
van wegen en waterlopen aan de&#13;
gemeente toegewezen wegen&#13;
behorende bermsloten.&#13;
Om welke bermsloten het hier gaat&#13;
is geen punt van discussie: de&#13;
gemeente conformeert zich te dien&#13;
aanzien aan de opgave van het&#13;
Waterschap. Door bezwaar te maken&#13;
tegen het plan van toedeling tracht de&#13;
gemeente Weert te bewerkstelligen dat&#13;
deze bermsloten welke haar als gevolg&#13;
van het plan van wegen en waterlopen&#13;
in eigendom zijn toegewezen, alsnog in&#13;
eigendom 'overgaan' naar - in casu -&#13;
het Waterschap. De Landinrichtingswet&#13;
kent een werkwijze als de&#13;
gemeente hier voor ogen staat echter&#13;
niet.&#13;
Het door de commissie ingenomen&#13;
standpunt is juist en voor wat zijn&#13;
feitelijke grondslag betreft door de&#13;
gemeente niet betwist. De rechtbank&#13;
onderschrijft derhalve het standpunt&#13;
van de commissie. De gemeente zal dan ook niet-ontvankelijk&#13;
dienen te worden verklaard.&#13;
De kosten van het geding.&#13;
In de omstandigheden van het geding vindt&#13;
de rechtbank termen om de kosten geheel&#13;
te compenseren zo dat iedere partij de hare&#13;
draagt.</content><legacyfootnotes/><footnotes><footnote/></footnotes><auteurs/><published>1989-04-01 00:00:00</published><modified>1989-04-01 00:00:00</modified><editiondate>1989-04-01</editiondate><htmlpath>https://denhollander.info/artikel/7236</htmlpath></article>
</articles></edition>
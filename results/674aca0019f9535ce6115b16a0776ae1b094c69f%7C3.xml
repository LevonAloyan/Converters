<edition><articles><article><jaar>1988</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/1988</searchword><id>6282</id><udhid>UDH:TvAR/6282</udhid><titel>Enige juridische ontwikkelingen in en rond de EG-Marktordening voor Groenten en Fruit</titel><searchwords><searchword>TvAR 9/1988</searchword><searchword>UDH:TvAR/6282</searchword></searchwords><attachments><attachment><name>1988_nr 9_Artikel_Hooijer.pdf</name><extention>pdf</extention><url>https://denhollander.info/download/6076/ci</url></attachment></attachments><inleiding>Ter zake van de gemeenschappelijke marktordening voor groenten en fruit' heeft&#13;
zich de afgelopen paar jaar een drietal juridische ontwikkelingen voorgedaan dat&#13;
niet alleen voor deze sector, maar ook voor de overige landbouwsectoren van belang&#13;
is. Het betreft:&#13;
1. de in 1983 gecreëerde mogelijkheid van 'extension des régles' in de marktordening&#13;
voor groenten en fruit;&#13;
2. de verhouding tussen EG- en nationale kwaliteitseisen voor produkten vallend&#13;
onder dezelfde marktordening;&#13;
3. de toepassing van het kartelrecht (Verordening 26) in de landbouwsector.&#13;
1. EXTENSION DES RÈGLES&#13;
Uitbreiding van de regels - in Frankrijk ontstaan en daarom veelal aangeduid als&#13;
'extension des régles' (hierna: EDR) - kan het beste omschreven worden als algemeen&#13;
verbindend verklaring. Het gaat om kwaliteits- en verhandelingsregels van telersverenigingen&#13;
welke de overheid algemeen verbindend kan verklaren. Hierbij&#13;
handelt het onder andere om voorschriften betreffende oogstinformatie, zaadkeuze,&#13;
afzet (bijv. minimumkwaliteit, verpakkings- en sorteringsvoorschriften). Volgens de&#13;
in 1983 aangenomen regeling2 kan een vereniging van telers in groente of fruit,&#13;
wanneer zij voldoende representatief is, de Lid-Staat verzoeken door haar gehanteerde&#13;
regels te mogen 'uitbreiden', dat wil zeggen ook op niet-aangesloten telers van&#13;
de betreffende produkten in een bepaalde regio te mogen toepassen.&#13;
Achtergrond&#13;
EDR maakte deel uit van een pakket wijzigingen van de marktordening voor groenten&#13;
en fruit. Dit pakket waarin ook wijzigingen ten aanzien van de steun voor oprichting&#13;
van telersverenigingen, de overheidsinterventie en het referentieprijsstelsel&#13;
waren opgenomen, kwam op instigatie van Frankrijk tot stand met het oog op de&#13;
naderende toetreding van Spanje en Portugal. De verordening zou ook pas in werking treden zodra de Gemeenschap ten overstaan van de twee kandidaat Lid-Staten&#13;
haar verklaring over de toetredingsonderhandelingen in de sector groenten en fruit&#13;
had afgelegd. Doel van de EDR is de positie van telersverenigingen te versterken en&#13;
daarmee een grotere mate van marktstabiliteit te bereiken. </inleiding><content>Telersverenigingen&#13;
Telersverenigingen worden door Verordening 1035/72 bekleed met bevoegdheden&#13;
om de communautaire instrumenten toe te passen. Tal van telersverenigingen gaan&#13;
verder: zij ontwikkelen een eigen kwaliteits- en commercialisatiebeleid. Benadrukt&#13;
dient te worden dat telersverenigingen op privaatrechtelijke basis georganiseerd zijn;&#13;
het zijn verenigingen waartoe de leden vrijwillig toetreden. Zij onderwerpen zich aan&#13;
overeengekomen regels en nemen daartoe financiële verplichtingen op zich. Een probleem&#13;
dat zich hierbij voordoet, is dat sommige producenten zich niet aan willen&#13;
sluiten. Het bezwaar daarvan voor een telersvereniging die het leeuwendeel van een&#13;
produktie bestrijkt, is dat de niet-leden wel mee-profiteren van bijvoorbeeld het gevoerde&#13;
promotiebeleid en dat zij de met veel kosten ontwikkelde nieuwe kwaliteitsen&#13;
commercialisatietechnieken relatief goedkoop kunnen imiteren. Bovendien loopt&#13;
de telersvereniging het risico van ledenverlies wanneer een kostenverschil en met name&#13;
een verschil in gerealiseerde opbrengsten ontstaat tussen leden en niet-leden.&#13;
Door EDR is het mogelijk ook de vaak kleine groep niet aangesloten producenten&#13;
aan de regels van de telersvereniging te onderwerpen, waardoor alle producenten in&#13;
een gelijke concurrentiepositie komen wat per saldo in een versteviging van de gezamenlijke&#13;
positie resulteert.&#13;
Essentieel is dat de Lid-Staten de Commissie dienen te informeren wanneer zij&#13;
voornemens zijn regels verplicht te stellen voor alle telers in een bepaalde regio. Bij&#13;
een aantal voorschriften is mededeling aan de Commissie voldoende om ze te kunnen&#13;
'uitbreiden' tot alle telers. Indien het echter commercialisatieregels betreft, dient&#13;
de Commissie daar eerst (binnen 45 dagen) haar goedkeuring aan te hechten.&#13;
Onduidelijk is wat er gebeurt wanneer de Commissie in gebreke blijft binnen 45&#13;
dagen een beslissing te nemen.&#13;
De Commissie is bevoegd te beslissen dat de regels niet verplicht mogen worden&#13;
gesteld (in geval van commercialisatieregels) dan wel de uitbreiding te vernietigen in&#13;
de volgende gevallen3:&#13;
a. Indien door deze uitbreiding de mededinging in een aanzienlijk deel van de ge&#13;
meenschappelijke markt wordt uitgesloten, het vrije handelsverkeer wordt belemmerd,&#13;
of de doeleinden van art. 39 van het Verdrag in het gedrang komen;&#13;
b. Indien zij op grond van art. 2 van Verordening nr. 26/62 constateert dat art. 85,&#13;
lid 1 van het Verdrag van toepassing is op de overeenkomst, het besluit of de handelwijze waarvan de uitbreiding is meegedeeld of tot uitbreiding waarvan is&#13;
besloten.&#13;
EG Verordening 26/624 verleent bij art. 2 lid 1 een bijzondere status aan groeperingen&#13;
van landbouwondernemers. Weliswaar valt de landbouwsector in principe&#13;
onder het mededingingsregime van art. 85 EG-Verdrag, maar de verordening gaat&#13;
uit van een vermoeden dat afspraken tussen landbouwcoöperaties conform het EGrecht&#13;
zijn. Het is aan de Commissie het tegendeel aan te tonen. De vraag is of wanneer&#13;
door middel van EDR dergelijke afspraken algemeen verbindend worden en&#13;
een soort publiekrechtelijke status krijgen, deze voorkeursbehandeling voortgezet&#13;
wordt.&#13;
Indien vastgesteld is dat een afspraak tussen coöperaties strijdig is met art. 85,&#13;
is uitbreiding van een dergelijke regeling tot alle telers in een betrokken regio of Lid-&#13;
Staat, uiteraard niet mogelijk. Hoe ligt het ingeval een afspraak tussen coöperaties&#13;
is vrijgesteld krachtens Verordening 26 en vervolgens, enige tijd later, wordt aangemeld&#13;
voor toepassing van EDR? Blijft het speciale regime van Verordening 26 dan&#13;
van kracht? In dat geval is mijns inziens verdedigbaar dat de uitzondering van Verordening&#13;
26 van kracht blijft. Dit zou ten eerste recht blijven doen aan de coöperatieve&#13;
totstandkoming van de (uitgebreide) besluiten. Bovendien blijkt uit de overwegingen&#13;
van Verordening 26 zelf dat het mededingingsregime aangepast moet blijven&#13;
aan de ontwikkelingen van het gemeenschappelijk landbouwbeleid. Voorts lijken de&#13;
bovengeciteerde toetsingsgronden bij toepassing van EDR sterk op die uit Verordening&#13;
26. De werking van Verordening 26 wordt nader behandeld sub 3.&#13;
2. VERHOUDING NATIONALE NORMEN - EG-MARKTORDENING&#13;
De EG-regeling voor EDR heeft haar voorloper gehad in Frankrijk. Dit land kent&#13;
reeds sedert 1962 een wet5 waarin EDR is geregeld. De Franse regeling vormde op&#13;
vele punten de blauwdruk voor de in 1983 tot stand gekomen EG-regeling.&#13;
De Franse wet werd in 1966 door middel van twee besluiten toegepast op alle producenten&#13;
van bloemkool, artisjokken en primeuraardappelen voor de regio Bretagne.&#13;
De betreffende organisatie van telers was de CERAFEL.6 De regels welke aldus&#13;
van privaatrechtelijke- een publiekrechtelijke status verkregen, betroffen met name&#13;
voorschriften ten aanzien van een jaarlijkse opgave van het beplante areaal, respectering&#13;
van voorschriften voor maat, sortering, gewicht en presentatie, de verplichting&#13;
de gehele produktie ten openbare verkoop aan te bieden op markten aangesloten&#13;
bij de CERAFEL, en financiële verplichtingen betreffende interventie en&#13;
publiciteit. Le Campion-arrest&#13;
Een van de telers welke door de 'extension des régles' onder de door de CERAFEL&#13;
gestelde regels viel was de heer le Campion. Deze teler van bloemkool weigerde zich&#13;
aan een aantal verplichtingen voortvloeiende uit de Franse Ministeriële Besluiten te&#13;
onderwerpen. CERAFEL daagde hem twee maal voor de rechter van Saint Brieuc&#13;
om de verschuldigde heffingen betaald te krijgen. De eerste keer (met betrekking tot&#13;
de heffingen over 1979 en 1980) betaalde de heer le Campion uiteindelijk. De tweede&#13;
keer (met betrekking tot de heffingen over 1981 en 1982) voerde de heer le Campion&#13;
een Europeesrechtelijk verweer. De (Franse) EDR zou afbreuk doen aan de principes&#13;
van art. 39 EG-Verdrag alsmede aan de voorschriften van de gemeenschappelijke&#13;
marktordening. Bovendien zouden de regels, bij afwezigheid van uitdrukkelijke&#13;
instemming van de Europese Commissie, strijdig zijn met het principe van een 'open&#13;
markt' als voorzien in art. 85 van het EG-Verdrag.&#13;
Het Tribunal de Grande Instance van Saint-Brieuc besloot vervolgens een prejudiciële&#13;
vraag aan het Hof te Luxemburg te stellen om te weten in hoeverre een uitzondering&#13;
gemaakt kan worden op de mededingingsregels van art. 85 wanneer een organisatie&#13;
als de CERAFEL door middel van EDR het geheel van producenten in een&#13;
land of een regio onderwerpt aan regels aangenomen door haar leden. Het Tribunaal&#13;
zelf overweegt daarbij dat de tussenkomst van de CERAFEL onbetwist een effect&#13;
op de concurrentie heeft ingeval financiële bijdragen gevorderd worden van de&#13;
producenten in een land of streek.&#13;
Over invloed op de interstatelijke handel wordt door de nationale rechter niet gerept.&#13;
Extension des régles&#13;
Omdat de feiten in geding vóór de datum van inwerkingtreding van de communautaire&#13;
EDR liggen, toetste het Hof derhalve de Franse figuur van EDR aan het toenmalige&#13;
gemeenschapsrecht.&#13;
Dat de EG-regeling voor EDR in veel opzichten gelijk is aan de Franse EDR,&#13;
maakte deze vraag interessant. De vraag is hoe de uitspraak was uitgevallen indien&#13;
de Bretonse telersvereniging niet van de Franse nationale EDR, maar van de communautaire&#13;
regeling had geprofiteerd. Het Hof heeft deze vraag vermeden door het&#13;
voorgelegde probleem te behandelen vanuit de verhouding tussen communautaire en&#13;
nationale competenties. De uitspraak blijft daarmee belangrijk omdat hij duidelijkheid&#13;
geeft over nationaal te voeren kwaliteitsbeleid. De vraag naar de verhouding&#13;
met art. 85 blijft evenwel open. Uitspraak Hof7&#13;
Het Hof analyseert de gemeenschappelijke marktordening 1035/72, en aanknopend&#13;
bij zijn arrest van 1983 in de zaal 'Apple and Pear Development Council8, constateert&#13;
hij dat deze marktordening op uitputtende wijze een stelsel van kwaliteitsnormen&#13;
in het leven heeft geroepen. Deze normen zijn door middel van communautaire&#13;
procedures tot stand gekomen. Produkten uit deze sector kunnen derhalve niet anders&#13;
ter verkoop worden aangeboden, of op andere wijze worden verhandeld, dan&#13;
wanneer zij voldoen aan deze normen, behoudens uitzonderingen voorzien in de&#13;
marktordening (Ov. 15).&#13;
Het Hof acht het in strijd met dit uitputtende karakter indien door telersverenigingen&#13;
zelf vastgestelde kwaliteitsnormen voor produkten die onder de marktordening&#13;
vallen van overheidswege verplicht worden gesteld voor alle (dus ook niet-aangesloten)&#13;
producenten (Ov. 16). Evenmin is toelaatbaar de verplichting voor nietleden&#13;
hun gehele produktie op de markten van de telersvereniging af te zetten of zich&#13;
te onderwerpen aan de door de telersvereniging uitgevoerde interventie, en daar financieel&#13;
aan bij te dragen (Ov. 17-18). Slechts acceptabel is een verplichting jaarlijks&#13;
gegevens te verstrekken over het beplante areaal. Dit is niet strijdig met de marktordening,&#13;
omdat deze geen bepaling op dat punt kent. Bovendien kunnen dit soort&#13;
gegevens tot voordeel van alle producenten in een regio strekken.&#13;
Het Hof stelt ten slotte dat het niet meer nodig is, gezien het gegeven antwoord,&#13;
zich over de verenigbaarheid van de Franse EDR met art. 85 te buigen.&#13;
Opmerkingen&#13;
Dit arrest geeft een duidelijke uitspraak over de competentie-afbakening tussen&#13;
communautaire en nationale autoriteiten. In het 'Charmasson'-arrest9 werd al&#13;
vastgesteld dat een nationale marktorganisatie na de overgangsperiode de totstandkoming&#13;
van een gemeenschappelijk landbouwbeleid dient te vergemakkelijken en ingeval&#13;
zo'n beleid ontbreekt, gehouden is zich aan te passen aan de regels voor de totstandkoming&#13;
van de gemeenschappelijke markt.&#13;
In een aantal arresten daarna werden nationale (kwaliteits-) regelingen getoetst,&#13;
waarbij de verenigbaarheid met de gemeenschappelijke marktordeningen en de artikelen&#13;
30-34 EEG-Verdrag ter discussie stond.&#13;
Wezenlijk is in hoeverre de gemeenschappelijke marktordening bedoeld heeft een&#13;
compleet stelsel aan kwaliteitsregels te geven. Het 'Jongeneer-arrest10 had de gemeenschappelijke&#13;
marktverordening voor Kaas tot onderwerp. Deze bevatte geen&#13;
specifieke kwaliteitsvoorschriften voor kaas. Uit het stilzwijgen van de marktordening leidde het Hof af dat de Lid-Staten bevoegd&#13;
waren aan kaasproducenten kwaliteits voor schriften op te leggen. Met andere&#13;
woorden, zolang er nog gaten in de kaasmarktordening zitten, zijn de Lid-Staten bevoegd&#13;
deze te vullen met nationale maatregelen.&#13;
Deze bevoegdheid wordt echter wel op andere wijze begrensd: de maatregelen mogen&#13;
niet in strijd zijn met doel en strekking van de gemeenschappelijke marktordening,&#13;
waaronder begrepen het verbod van art. 30 EEG-Verdrag.&#13;
Ook ter zake van de marktordening voor slachtpluimvee11 kwam de vraag naar&#13;
de verenigbaarheid van nationale kwaliteitsvoorschriften met de communautaire regeling&#13;
aan de orde. Hier deed zich het probleem voor dat de marktordening uitdrukkelijk&#13;
had voorzien in het laten vaststellen van kwaliteits- èn commercialisatie voorschriften&#13;
door de Raad. De Raad was echter in gebreke gebleven. In een dergelijke&#13;
situatie mag een Lid-Staat voor de nationale produktie kwaliteitsvoorschriften uitvaardigen.&#13;
Behalve dat de nationale kwaliteitsnormen niet in strijd mogen zijn met&#13;
de beginselen van de marktordening en de vrije invoer, werd tevens duidelijk dat het&#13;
uitvaardigen van de voorschriften niet voortvloeit uit een nationale bevoegdheid&#13;
maar uit de verplichting ex art. 5 EEG-Verdrag maatregelen te treffen om de nakoming&#13;
van de uit het Verdrag voortvloeiende verplichtingen te verzekeren.&#13;
Het 'Apple and Pear Development Council'-arrest is drie jaar voor de uitspraak&#13;
tussen de heer le Campion en de CERAFEL gewezen en speelt eveneens in de groente-&#13;
en fruitsector. De Apple and Pear Development Council (APDC) is een door de&#13;
Britse regering ingestelde organisatie ten behoeve van de fruitteeltproducenten. Alle&#13;
Britse fruittelers (vanaf twee hectaren) zijn verplicht lid en betalen een aan de beteelde&#13;
oppervlakte gerelateerde heffing. De APDC verricht tal van activiteiten. Ten aanzien&#13;
van het vaststellen van kwaliteitsnormen voor fruit concludeerde het Hof dat&#13;
de APDC de leden mag aanbevelen haar kwaliteitsnormen na te leven, maar dat&#13;
iedere dwang uit den boze is omdat de tot de marktordening van groenten en fruit&#13;
behorende kwaliteitsnormen een uitputtende regeling vormen.&#13;
Deze uitspraak doet de vraag rijzen of hetgeen het Hof en de Commissie als 'uitputtend'&#13;
betitelen ook inderdaad uitputtend is. Zoals Bronkhorst12 terecht stelde:&#13;
'te menen dat een marktordening compleet is, is één ding, deze vervolgens te moeten&#13;
toepassen zonder nationale maatregelen, is nog iets anders.' Inderdaad geeft de gemeenschapswetgever&#13;
soms regels die per Lid-Staat anders kunnen uitwerken en nationale&#13;
'bewerking' nodig hebben. Bovendien is de praktijk creatief in het vinden&#13;
van nieuwe kwaliteitsnormen en vooral commercialisatietechnieken.&#13;
De gebruikte term 'uitputtendheid'13 is daarom eigenlijk verwachting-scheppend,&#13;
namelijk dat de normen voortdurend up-to-date blijven. De Gemeenschap stelt hiermee&#13;
een uitdaging aan zichzelf.&#13;
Een andere vraag is wat exact met 'kwaliteitsregels' bedoeld wordt. In het boven besproken arrest betreffende de pluimveesector werd bijvoorbeeld een duidelijk onderscheid&#13;
gemaakt tussen kwaliteitsregels en commercialisatieregels. Was in de&#13;
groente- en fruitsector dit onderscheid nog mogelijk? Dit te meer omdat vanuit&#13;
marktoogpunt bij de EG-commercialisatieregels voor een aantal produkten in meerdere&#13;
of mindere mate niet van absolute uitputtendheid gesproken kan worden.&#13;
Na de uitspraak in 'le Campion' kreeg het Hof nogmaals over dezelfde problematiek&#13;
te oordelen.14 Het betrof een Belgische regeling die uitsluitend voor de nationale&#13;
produktie extra verplichtingen oplegde betreffende vermelding op de emballage van&#13;
netto gewicht en het verpakte aantal produkten. De EG-marktordening schrijft dit&#13;
slechts aan een paar produkten voor, terwijl de Belgische reglementering hem ook&#13;
voor andere produkten verplicht stelde. De rechtvaardiging luidde, analoog aan de&#13;
boven behandelde arresten 'JongeneeF en 'Slachtpluimvee', dat nu de EG nog geen&#13;
regels had uitgevaardigd er nog een klein stukje nationale competentie resteerde.&#13;
Het Hof trekt de lijn van het APDC en het le Campion arrest door: uit het uitputtend&#13;
karakter van de EG-kwaliteitsnormen blijkt dat België verpakkingeisen die&#13;
slechts voor enige groenten in de marktordening zijn voorzien niet verplicht mag&#13;
stellen voor andere produkten. Immers zelfs als deze extra kwaliteitseisen slechts de&#13;
nationale produkten betreffen, wordt toch het gemeenschappelijke en uniforme karakter&#13;
van de kwaliteitsnormen in gevaar gebracht.&#13;
Dit betekent dat de nationale overheid, waaronder begrepen alle (semi-) publiekrechtelijke&#13;
organen15, iedere bevoegdheid mist om in de groente- en fruitsector op&#13;
enigerlei wijze af te wijken van de EG-regelingen, tenzij deze zulks expliciet toestaan.&#13;
Het doet derhalve niet ter zake of de nationale regels al dan niet in overeenstemming&#13;
zijn met doel en strekking van de gemeenschappelijke marktordening,&#13;
noch of zij slechts voor de nationale produktie gelden en geen importbelemmerend&#13;
effect hebben. De enige mogelijkheid die rest is dat middels EDR normen van telersverenigingen&#13;
over de nationale produktie worden uitgebreid. Dit staat echter onder&#13;
toezicht van de Commissie, die ervoor zal waken dat de communautaire regels niet&#13;
worden doorkruist.&#13;
3. KARTELRECHT IN DE LANDBOUW&#13;
Het EG-Verdrag bepaalt in art. 42 dat de mededingingsregels slechts van toepassing&#13;
zijn op de produktie en handel in landbouwprodukten in zoverre de Raad van Ministers&#13;
zulks bepaalt. De Raad nam hiertoe in 1962 Verordening nr. 2616 aan. Art.&#13;
1 van Verordening 26 legt als uitgangspunt vast dat de art. 85 tot en met 90 van het&#13;
Verdrag van toepassing zijn voor alle in art. 85 en 86 van het Verdrag bedoelde overeenkomsten,&#13;
besluiten en gedragingen betrekking hebbende op de voortbrenging van of de handel in (landbouw)produkten genoemd in bijlage II van het Verdrag.17&#13;
Art. 2 lid 1 van verordening 26/62 zondert echter een aantal categorieën mogelijke&#13;
mededingingsbeperkingen in de landbouwsector van het zgn. kartelverbod van art.&#13;
85 uit.&#13;
Over de uitleg en reikwijdte van deze uitzonderingen bestaan verschillende opvattingen,&#13;
wat met name terug te voeren is op een niet al te gelukkige redactie van art.&#13;
2 lid 1 verordening 26/62. Art. 2 lid 1 luidt:&#13;
'Artikel 85, lid 1, van het Verdrag is niet van toepassing op de in het voorgaande artikel&#13;
bedoelde overeenkomsten, besluiten en gedragingen die een wezenlijk bestanddeel&#13;
uitmaken van een nationale marktorganisatie of die vereist zijn voor de verwezenlijking&#13;
van de in artikel 39 van het Verdrag omschreven doelstellingen. Het is in het&#13;
bijzonder niet van toepassing op de overeenkomsten, besluiten en gedragingen van&#13;
landbouwondernemers, verenigingen van landbouwondernemers of verenigingen&#13;
van deze verenigingen binnen één Lid-Staat, voor zover deze zonder de verplichting&#13;
in te houden een bepaalde prijs toe te passen, betrekking hebben op de voortbrenging&#13;
of de verkoop van landbouwprodukten of het gebruik van gemeenschappelijke&#13;
installaties voor het opslaan, behandelen of verwerken van landbouwprodukten,&#13;
tenzij de Commissie vaststelt dat de mededinging zodoende wordt uitgesloten of dat&#13;
de doeleinden van artikel 39 van het Verdrag in gevaar worden gebracht.'&#13;
In dit artikel zijn de volgende overeenkomsten (en besluiten en gedragingen) te onderscheiden:&#13;
A. overeenkomsten die een wezenlijk deel uitmaken van een nationale marktorganisatie;&#13;
B. overeenkomsten die vereist zijn voor de verwezenlijking van de in art. 39 van het&#13;
Verdrag omschreven doelstellingen;&#13;
C. overeenkomsten als bedoeld in de tweede volzin.&#13;
A. Overeenkomsten een wezenlijk deel uitmakend van een nationale marktorganisatie.&#13;
Het merendeel van de nationale marktorganisaties is inmiddels door EG-marktorganisaties&#13;
vervangen.&#13;
De Commissie kwam echter op 18 december 1987 tot een beschikking18 voor een&#13;
Franse nationale marktorganisatie (de CERAFEL) voor primeur aardappelen. Dit is&#13;
dezelfde organisatie wiers regels ten aanzien van andere produkten dan primeuraardappelen niet door de Franse regering algemeen verbindend mochten worden&#13;
gesteld wegens strijd met de gemeenschappelijke marktordening. Deze beschikking&#13;
is de eerste waarbij een nationale marktorganisatie op basis van Verordening 26&#13;
wordt vrijgesteld van het kartelverbod. Tot dusverre was de Commissie (in de hieronder&#13;
te behandelen gevallen) altijd tot het oordeel gekomen dat om uiteenlopende&#13;
redenen de uitzonderingen van Verordening 26 niet van toepassing waren.&#13;
Primeuraardappelen vallen niét onder een EG-marktverordening zodat er ruimte&#13;
is voor een nationale marktordening.&#13;
Nationale Marktordening&#13;
Het begrip 'nationale marktordening' is niet in Verordening 26 gedefinieerd. De beschikking&#13;
van de Commissie leidt uit de art. 43 lid 3 en 45 lid 1 EG-Verdrag af dat&#13;
als een gemeenschappelijke marktordening in de plaats komt van een nationale&#13;
marktordening, deze voor het betrokken produkt gelijkwaardige waarborgen dient&#13;
te bieden inzake de werkgelegenheid, de levensstandaard van de betrokken producenten,&#13;
de afzet van de produkten en waarborgen ten aanzien van het handelsverkeer&#13;
binnen de Gemeenschap.&#13;
De Commissie concludeert hieruit dat de oogmerken van de nationale marktordening,&#13;
op nationaal vlak, derhalve analoog zijn aan die welke de gemeenschappelijke&#13;
martkordening op communautair vlak nastreeft.&#13;
In het eerder genoemde 'Charmasson'-arrest omschreef het Hof een nationale organisatie&#13;
als een geheel van rechtsinstrumenten waarmee de marktregulering voor&#13;
de betrokken produkten onder toezicht van de overheid wordt gebracht teneinde&#13;
door opvoering van de produktiviteit en een optimaal gebruik van de produktiefactoren,&#13;
met name van de arbeidskrachten, de producenten een redelijke levensstandaard&#13;
te verzekeren, de markten te stabiliseren, de voorziening veilig te stellen en redelijke&#13;
prijzen aan verbruikers te verzekeren.&#13;
De Franse regeling behelsde een goedkeuring door de minister van Landbouw van&#13;
regels voor de organisatie van de produktie en afzet van primeuraardappelen, uitgevaardigd&#13;
door zeven economische comités. Deze comités, samengesteld uit erkende&#13;
producentengroeperingen, zijn eveneens goedgekeurd door de minister. De regels&#13;
welke de comités uitvaardigen betreffen een exclusieve leveringsplicht, oogstinformatie,&#13;
rooicontingenteringen, sorteringsregels, ophoud- en minimumprijzen, financiële&#13;
bijdragen (o.a. voor reclame) en het hanteren van een herkomstmerk.&#13;
Economische effecten&#13;
Betreffende de economische gevolgen van deze regels vermeldt de Commissie dat&#13;
hierdoor het gehele afzetbare aanbod van de producenten wordt geconcentreerd,&#13;
waartegenover de gehele vraag staat van de handelaren-expediteurs die tot deze&#13;
markten toegang hebben.&#13;
Er is een vrije prijsvorming, zij het dat een ophoud- en een minimum ondersteuningsprijs&#13;
zijn ingesteld. De ophoudprijs ligt aanmerkelijk onder de produktiekosten.&#13;
Begin juni wordt de minimum ondersteuningsprijs bepaald, die een plotselinge&#13;
val van de marktkoers beoogt te vermijden. Deze zakt trapsgewijs gedurende&#13;
het seizoen terug tot het niveau van de ophoudprijs. Produkten die niet het niveau van de ondernemingsprijs halen, worden van de markt teruggetrokken. Een vereveningsfonds&#13;
stelt de producenten schadeloos. De beschikking vermeldt niet hoe dit&#13;
fonds aan zijn middelen komt, maar aannemelijk is dat het is samengesteld uit bijdragen&#13;
van de aangesloten (groeperingen van) leden. In 1987 werd 1% van het aanbod&#13;
aldus definitief van de markt teruggetrokken.&#13;
De Franse produktie van primeuraardappelen bedraagt ruim 400 000 ton per jaar,&#13;
wat zo'n 13% van de totale produktie in de EG vertegenwoordigt. De produktie welke&#13;
de bovenvermelde economische comités controleren is zo'n 250 000 ton, derhalve&#13;
meer dan 60% van de Franse produktie.&#13;
Juridische beoordeling&#13;
In haar beschikking komt de Commissie tot de conclusie dat hier sprake is van een&#13;
nationale marktorganisatie. En wel omdat, ook al betreft het privaatrechtelijke organisaties&#13;
die feitelijk voor de marktregulering zorgen, de overheid door middel van&#13;
de goedkeuring door de minister van Landbouw, de controle hierover behoudt.&#13;
De Commissie meent voorts dat de Franse besluiten en overeenkomsten een wezenlijk&#13;
deel uitmaken van een nationale marktorganisatie, ook al kunnen zij in principe&#13;
vallen onder art. 85. Zij brengen echter de verwezenlijking van de hoofdbeginselen&#13;
van het Verdrag niet in gevaar, terwijl evenmin vervalsing van de mededinging&#13;
binnen de gemeenschappelijke markt dreigt.&#13;
Uit de beschikking blijkt mitsdien dat de Commissie een nationale marktorganisatie&#13;
toetst aan de hoofdbeginselen van het Verdrag in het bijzonder aan het Mededingingsbeleid.&#13;
Onduidelijk is wat bedoeld wordt met 'Hoofdbeginselen van het Verdrag'. Aan&#13;
te nemen valt dat de Commissie hier denkt aan de doeleinden van art. 39 zoals ook&#13;
in het Charmasson-arrest vermeld. Opvallender is dat ook expliciet wordt getoetst&#13;
of de Mededinging niet in gevaar komt.&#13;
Het is de vraag of dit in overeenstemming met Verordening 26 is. Noch uit art. 2&#13;
lid 1, noch uit de overwegingen blijkt dat een nationale marktorganisatie slechts toegelaten&#13;
is indien geen vervalsing van de mededinging dreigt. Het is eerder omgekeerd:&#13;
het mededingingsrecht mag alleen worden toegepast voor zover dit geen belemmering&#13;
vormt voor de werking van de nationale landbouworganisatie. Het is dus voldoende&#13;
dat een nationale organisatie voldoet aan de landbouwbeginselen van art. 39.&#13;
De toets van de Commissie leidt tot een onnodige verzwaring, al is haar toetsing&#13;
terughoudend. Zij constateert slechts dat de Franse regelgeving de mededinging, in&#13;
het bijzonder de prijsvorming, niet uitschakelt, noch tussen de deelnemende producenten&#13;
en producentengroeperingen, noch die met andere producenten uit de Gemeenschap.&#13;
Met andere woorden: er blijft een situatie van workable competition bestaan.&#13;
Inderdaad verhindert de Franse regeling geenszins dat producenten uit andere&#13;
Lid-Staten hun primeur aardappelen op de Franse markt aanbieden. Hierbij is volledige&#13;
prijsconcurrentie mogelijk: de buitenlandse aanbieders kunnen met hun prijzen&#13;
zakken beneden de 'ophoud- en ondersteuningsprijzen' en kunnen ook door middel&#13;
van een ander kwaliteitsbeleid concurreren, bijvoorbeeld door kleinere sorteringen&#13;
aan te bieden dan de Franse producenten onderling zijn overeengekomen. Hoewel concurrentie door buitenlandse aanbieders mogelijk is, met name door&#13;
hantering van het prijswapen, dient toch bedacht te worden dat de Franse producenten&#13;
gezamenlijk een sterke positie innemen door de uniformering van aanbod en de&#13;
zekerheid van een ophoudprijs met zelfs gedurende enige tijd een hogere ondersteuningsprijs.&#13;
Importeurs worden daardoor met 'blokvorming' geconfronteerd.&#13;
In het VCH-arrest19 is bepaald dat een ondernemingsafspraak die het gehele&#13;
grondgebied van een Lid-Staat bestrijkt, naar haar aard een versterking van de nationale&#13;
drempelvorming tot gevolg heeft, hetgeen de in het Verdrag beoogde economische&#13;
vervlechting doorkruist en de nationale produktie bescherming verschaft.&#13;
Het ware interessant geweest indien de Commissie - nu zij aan art. 85 toetst - zich&#13;
ook over dit punt had uitgelaten. Misschien meent zij dat het percentage van 60%&#13;
dat de CERAFEL bestreek te laag is om tot nationale drempelvorming te leiden.&#13;
B. Overeenkomsten die vereist zijn voor de verwezenlijking van de in art. 39 van&#13;
het Verdrag omschreven doelstellingen.&#13;
Het gemeenschappelijke landbouwbeleid kent vijf doeleinden: toename van de produktiviteit,&#13;
een redelijke levensstandaard voor de landbouwbevolking, marktstabilisering,&#13;
veilig stellen van de voorziening en redelijke prijzen voor de consumenten.&#13;
Volledige en gelijktijdige realisering van deze vijf doeleinden is vrijwel onmogelijk,&#13;
zodat steeds (door de Raad) een afweging dient plaats te vinden.20&#13;
Deze tweede uitzondering van Verordening 26 betreft overeenkomsten die nodig&#13;
zijn om de bovenomschreven doeleinden te verwezenlijken. Met andere woorden:&#13;
zouden dergelijke overeenkomsten alleen vanuit mededingingsrechtelijk oogpunt&#13;
bekeken en wellicht verboden worden, dan zou dit de verwezenlijking van de doeleinden&#13;
van art. 39 verder weg brengen. Voor die keuze gesteld, heeft de gemeenschapswetgever&#13;
de balans laten doorslaan ten faveure van de landbouwdoeleinden.&#13;
In de praktijk is gebleken dat de uitzondering niet gauw toepasselijk is. Zo oordeelde&#13;
het Hof in het Trubo'-arrest21 dat het voldoen aan een paar van de doelstellingen&#13;
van art. 39 niet voldoende is. Alle doelstellingen moeten zijn vervuld. Bovendien&#13;
blijkt uit het 'Frubo'- en het 'Suiker' arrest22 dat landbouwondernemingen&#13;
zelf moeten aantonen dat de overeenkomsten noodzakelijk zijn om de landbouwdoeleinden&#13;
te vervullen en daarom vrijstelling verdienen. Zelfs als dit aangetoond&#13;
is, acht de Commissie het blijkens de 'Frubo'-beschikking23 noodzakelijk dat de&#13;
overeenkomsten de enige wijze zijn om de doeleinden te realiseren. Uit deze beschikking&#13;
is bovendien af te leiden dat als de Raad een gemeenschappelijke marktordening&#13;
tot stand heeft gebracht, waarmee een aantal instrumenten zijn gegeven om de&#13;
landbouwdoeleinden te realiseren, het voor overeenkomsten die buiten die instrumenten vallen, uiterst moeilijk zal zijn te profiteren van de vrijstelling van Verordening&#13;
26.24&#13;
Tot dusverre is steeds tevergeefs beroep gedaan op deze uitzonderingsmogelijkheid.&#13;
25&#13;
C. Coöperatievrijstelling&#13;
De derde vrijstelling is zeer ruim qua aard van de afspraken die er onder kunnen&#13;
vallen, nl. afspraken betrekking hebbend op de voortbrenging of de verkoop van&#13;
landbouwprodukten of het gebruik van gemeenschappelijke installaties voor het opslaan,&#13;
behandelen of verwerken van landbouwprodukten.&#13;
De vrijstelling geldt echter alleen voor overeenkomsten tussen landbouwondernemers,&#13;
verenigingen van landbouwondernemers of verenigingen van deze verenigingen&#13;
binnen één Lid-Staat. Naar verluidt zouden er met name op aandrang van&#13;
Frankrijk op dit punt wijzigingen in voorbereiding zijn, waardoor ook overeenkomsten&#13;
van (verenigingen van) landbouwondernemers met handel of industrie onder&#13;
deze vrijstelling kunnen gaan vallen.&#13;
Tevens zijn er drie negatieve condities: de overeenkomsten mogen er niet toe verplichten&#13;
een bepaalde prijs toe te passen, zij mogen de mededinging niet uitsluiten&#13;
en zij mogen de doeleinden van art. 39 niet in gevaar brengen.&#13;
Achtergrond van de coöperatievrijstelling&#13;
De betekenis van deze zgn. coöperatievrijstelling is in de literatuur zeer omstreden.&#13;
26 Deze bepaling was aanvankelijk ook niet in de ontwerp-verordening van de&#13;
Commissie te vinden. Zij werd op verzoek van het Europese Parlement en sommige&#13;
nationale delegaties opgenomen om de coöperaties en de landbouwbonden, die de&#13;
nationale wetgevingen welwillend behandelden, te legaliseren.27&#13;
Mestmacker28 gaat nader in op de ratio van de speciale behandeling welke landbouwcoöperaties&#13;
in Verordening 26 krijgen. Een aantal factoren is hierbij van belang:&#13;
de landbouw kent een relatief kleinschalige bedrijfsvoering, waarbij het familiebedrijf&#13;
structuur bepalend is. De concurrentie op de landbouwmarkten is onvolkomen,&#13;
omdat enerzijds grote concurrentie in het aanbod kan bestaan, terwijl de&#13;
vraagzijde meer monopolistische of oligopolistische trekken vertoont. De Commissie&#13;
heeft in het stimuleren van landbouwcoöperaties een middel gezien de structurele&#13;
nadelen van de landbouw tegenover handel en industrie te verminderen. Zij meende echter dat het expliciet noemen van landbouwcoöperaties overbodig was omdat deze&#13;
al onder de eerste twee vrijstellingen van Verordening 26 konden vallen. Het is echter&#13;
met name Duitsland geweest dat er op aandrong landbouwcoöperaties bij voorbaat&#13;
vrij te stellen van het kartelverbod, evenals in art. 100 van het Gesetz gegen&#13;
Wettbewerbsbeschrankungen. De tekst van de coöperatievrijstelling in Verordening&#13;
26 is uiteindelijk vrijwel identiek aan die van art. 100 GwB. Deze achtergrond en&#13;
de redactie van de coöperatievrijstelling verklaren de interpretatieproblemen.&#13;
De tweede volzin van art. 1 lid 2: '... (dat art. 85)...in het bijzonder niet van toepassing&#13;
is op overeenkomsten (...) van landbouwondernemers (...)', lijkt 'prima facie'&#13;
er op te duiden dat deze uitzondering slechts een voorbeeld is van de eerst genoemde&#13;
uitzonderingen. Echter, niet alleen de geschiedenis, maar ook de woordkeuze&#13;
en niet verenigbare verschillen met de eerste twee uitzonderingen, wijzen toch&#13;
meer in de richting van een zelfstandige uitzondering. Immers, in de eerste zin is een&#13;
'kartel' toelaatbaar indien dit vereist is voor de verwezenlijking van de landbouwdoeleinden,&#13;
terwijl een overeenkomst tussen coöperaties toelaatbaar is tenzij de&#13;
Commissie vaststelt dat de doeleinden van art. 39 in gevaar worden gebracht. Deze&#13;
laatste frase duidt op een presumptie van verenigbaarheid met de landbouwdoeleinden&#13;
(waarvan de Commissie het tegendeel moet aantonen), terwijl de eerste uitzondering&#13;
juist positief bewijs daarvoor verlangt.&#13;
Een tweede verschil is dat binnen de coöperatievrijstelling géén verplichting tot&#13;
het toepassen van een bepaalde prijs is toegelaten, hetgeen in de eerste en tweede&#13;
vrijstelling wèl mogelijk is. Een derde onderscheid is dat slechts afspraken tussen&#13;
producentencoöperaties van het kartelverbod zijn vrijgesteld, terwijl in de eerste&#13;
twee uitzonderingen ook afspraken tussen producenten en handel toegelaten kunnen&#13;
zijn. Al deze aspecten leiden tot de conclusie dat deze coöperatievrijstelling niet als&#13;
een uitwerking van de tweede uitzondering gezien moet worden. In de literatuur is&#13;
verondersteld29 dat afspraken tussen landbouwcoöperaties geacht worden niet strijdig&#13;
te zijn met, althans vrijgesteld zijn van het kartelverbod, tenzij de Commissie anders&#13;
vaststelt. Hierbij ligt op de Commissie de taak positief bewijs te leveren dat de&#13;
mededinging wordt uitgesloten of dat de doeleinden van art. 39 in gevaar worden&#13;
gebracht.&#13;
Opstelling Europese Commissie&#13;
De Commissie is van oordeel dat aan de coöperatieve vrijstelling slechts toepassing&#13;
toekomt indien één van de eerste twee vrijstellingen vervuld is. Dit zou een cumulatie&#13;
betekenen: zowel aan vereisten uit de eerste als aan vereisten uit de tweede volzin&#13;
dient een overeenkomst tussen coöperaties te voldoen om vrijgesteld te worden van&#13;
art. 85(1). Deze redenering komt het eerst voor in de beschikking Milchförderungsfonds30&#13;
en vervolgens in de Meldoc-beschikking.31 Helemaal zeker van haar zaak&#13;
lijkt de Commissie niet. In beide beschikkingen wijdt zij nog een overweging aan de mogelijkheid dat er toch sprake zou zijn van een op zich zelf staande uitzondering&#13;
voor overeenkomsten tussen coöperaties. Omdat echter zowel bij Milchförderungsfonds&#13;
als bij Meldoc bedrijven waren aangesloten die niet aan het strenge criterium&#13;
konden voldoen een (vereniging van) landbouwondernemersverening(en) te zijn,&#13;
concludeerde de Commissie dat alleen daarom al de coöperatievrijstelling niet van&#13;
toepassing zou zijn.&#13;
Het Europese Hof heeft zich tot dusverre niet uitgesproken over de verhouding&#13;
tussen de eerste en de tweede volzin van art. 2 lid 1 Vo 26. De motivering dat de&#13;
coöperatievrijstelling afhangt van vervulling van een van de eerste twee voorwaarden,&#13;
ontleent de Commissie met name aan het 'Frubo'-arrest.&#13;
In het 'Frubo'-arrest noemt het Hof alleen de voorwaarden die in de eerste zin&#13;
(van art 2(1) Vo. 26) staan als condities voor de toepassing voor de uitzondering in&#13;
Verordening 26. Gezien de feiten en de formulering van de vragen in dit arrest is&#13;
dit geen argument om zelfstandigheid van de coöperatievrijstelling te verwerpen.&#13;
Immers, in de 'Frubo'-beschikking was als eerste punt reeds duidelijk gemaakt dat&#13;
de betreffende ondernemingen geen landbouwondernemingen (maar importeurs)&#13;
waren, zodat de coöperatievrijstelling buiten beeld bleef. Het Hof kon om andere&#13;
redenen de Commissie bijvallen dat de niet-toepasselijkheid van Verordening 26 boven&#13;
elke twijfel was verheven, zodat zij zich helemaal niet in de verhouding tussen&#13;
de verschillende vrijstellingen behoefde te verdiepen en kort deze grief kon afwijzen.&#13;
De reden dat de Commissie zich zo terughoudend opstelt ten opzichte van de coöperatievrijstelling,&#13;
laat zich slechts raden. Ten eerste kan men zich indenken dat, nu&#13;
het merendeel van de gemeenschappelijke marktordeningen een steeds verfijnder instrumentarium&#13;
heeft, de Commissie minder noodzaak ziet voor afspraken en overeenkomsten&#13;
tussen landbouwcoöperaties die met het huidige of beoogde beleid van&#13;
deze marktordeningen op gespannen voet zouden kunnen staan.&#13;
Een tweede is misschien dat ook de landbouwcoöperatie sedert 1962 sterk veranderd&#13;
is: van een samenwerkingsvorm die de individuele producent de gelegenheid&#13;
gaf tegen de krachten van met name handelszijde een tegenwicht te bieden, tot vaak&#13;
een grote onderneming. Meer duidelijkheid zou kunnen komen van een beschikking&#13;
inzake de VBA - thans de bloemenveiling met de grootste omzet ter wereld — die&#13;
de Commissie blijkens een mededeling32 om toepassing van Verordening 26 heeft&#13;
verzocht.&#13;
4. CONCLUSIES&#13;
1. Uit de arresten van het Hof blijkt dat geen enkele ruimte resteert voor nationale&#13;
overheden om voor de door de EG-marktordening voor groenten en fruit bestreken produkten, nationale regelgeving uit te vaardigen, tenzij de marktordening zulks expliciet&#13;
toestaat.&#13;
2. Ingeval een produkt niet onder een gemeenschappelijke marktordening valt,&#13;
heeft een Lid-Staat de mogelijkheid eigen regels vast te stellen, binnen de door het&#13;
Charmasson-arrest gegeven grenzen. Ook vrijstelling van het kartelverbod is mogelijk,&#13;
waarbij de Commissie - blijkens haar beschikking Primeuraardappelen - tevens&#13;
toetst of gewaarborgd is dat de mededinging binnen de Gemeenschap niet&#13;
wordt vervalst. Deze toetsing gaat verder dan volgens Verordening 26 nodig is.&#13;
Overigens valt de mededingingstoets door de Commissie op door een zekere terughoudendheid:&#13;
de prijsconcurrentie moet in stand blijven, maar aan drempelvorming&#13;
besteedt zij geen aandacht.&#13;
3. Door middel van 'extension des régies' is een Lid-Staat in staat door telersorganisaties&#13;
uitgevaardigde regels voor alle telers binnen haar grondgebied of binnen een&#13;
regio algemene werking te verlenen. Deze EDR is aan toetsing door de Europese&#13;
Commissie onderhevig, aan de hand van de volgende criteria: vrijheid van het handelsverkeer,&#13;
de doeleinden van art. 39 en het niet beperken van mededinging.&#13;
4. In het kartelrecht is in Verordening 26 de zogenaamde coöperatievrijstelling op&#13;
genomen, welke de Commissie blijkens haar beschikkingen zeer beperkt opvat. Deze&#13;
opvatting is door het EG-Hof nog niet getoetst en er zijn goede argumenten om vol&#13;
te houden dat het hier om een aparte, volwaardige uitzondering van het kartelverbod&#13;
gaat.&#13;
5. Het is een nog niet beantwoorde vraag hoever het EG-kartelrecht ingrijpt in&#13;
'Uitbreiding van de Regels'. Echter, gezien de economische realiteit dat middels&#13;
EDR een coöperatie slechts een kleine groep niet aangesloten telers aan haar beslui&#13;
ten kan onderwerpen, terwijl de totstandkoming van die besluiten op coöperatieve&#13;
wijze blijft geschieden, èn gezien de gekozen bewoordingen in de EDR-Verordening,&#13;
is verdedigbaar dat ook in geval van EDR de Commissie van een vermoeden van&#13;
verenigbaarheid met het kartelrecht moet uitgaan. </content><legacyfootnotes>1. Vo 1035/72, Pb LI 18/1.&#13;
2. Vo 3284/83, Pb L325/1, tot wijziging van Vo 1035/72; Vo 3285/83, Pb L 325/8, tot vaststelling van&#13;
algemene voorschriften inzake de uitbreiding van bepaalde door telersverenigingen voor groenten en fruit&#13;
vastgestelde regels. De EDR is een nieuw art. 15 ter van Vo 1035/72.&#13;
3. Art. 4 sub 15 ter punt 5 Vo 3284/83. Onder punt 4 is nog apart bepaald dat de EDR geen nadelige&#13;
gevolgen voor de handel binnen de Gemeenschap mag hebben.&#13;
4. Vo 26/62, Pb 993/62, gewijzigd Vo 49/62, Pb 1571/62.&#13;
5. Wet 62-933 van 8.8.62, la Loi Complémentaire a la Loi d'Orientation Agricole (Jorf du 10.8.62,&#13;
p. 7962).&#13;
6. Comité Economique Agricole Régional Fruits et Légumes de Bretagne, hierna te noemen: CERAFEL.&#13;
7. Arrest van 26 nov. '86, Association Comité Economique Régional Fruits et Légumes de Bretagne et&#13;
M.A. Le Campion, zaak 218/8S (nog niet gepubliceerd).&#13;
8. Lewis/Apple and Pear Development Council, (222/82), Jur. 1983, 4083.&#13;
9. Charmasson/Ministre de l'Economie et des Finances (48/74), Jur. 1974, 1383.&#13;
10. Jongeneel Kaas B.V./Nederlandse Staat en COZ (237/82), Jur. 1984, 483.&#13;
11. Pluimveeslachterij Midden Nederland B.V. en Pluimveeslachterij C. van Miert B.V. (47 en 48/83),&#13;
Jur. 1984, 1721.&#13;
12. SEW 1.1.87, p. 35.&#13;
13. Deze formulering is niet exclusief aan de marktordening voor groenten en fruit voorbehouden, cf.&#13;
bijv. de arresten betreffende de wijnsector. Prantl (16/83), Jur. 1984, 1299 en Ramel (89/84), Jur. 1985,&#13;
1385.&#13;
14. Arrest van 4.2.88, Commissie/Koninkrijk België, zaak 255/86 (nog niet gepubliceerd).&#13;
15. In Nederland: het Produktschap voor Groenten en Fruit.&#13;
16. cf. noot 4.&#13;
17. De verwijzing naar Bijlage II wordt strikt opgevat: blijkens Coöperatieve Stremsel- en Kleurselfabriek/&#13;
Commissie (61/80), Jur. 1981, 851, kunnen produkten die als hulpstof gebruikt worden bij de produktie&#13;
van onder bijlage II vallende produkten niet van de vrijstelling van Vo 26 profiteren en vallen der&#13;
halve onder het gewone mededingingsregime van art. 85(1). In dezelfde zin Bnic-arrest (136/86 van&#13;
3.12.87 - nog niet gepubliceerd).&#13;
18. Beschikking van de Commissie van 18/12/87 inzake primeuraardappelen, Pb (1988) L59/25.&#13;
19. Vereniging van Cementhandelaren/Commissie EG (8/72), Jur. XVIII, 977.&#13;
20. Beus/Hauptzollambt München - Landbergerstrasse (5/67), Jur. XIV, 119.&#13;
21. Nederlandse Vereniging voor de Fruit- en Groentenimporthandel e.a./Commissie (71/74), Jur. 1974,&#13;
563.&#13;
22. Suiker Unie e.a./Commissie EG (40/73), Jur. 1975, 1663.&#13;
23. Beschikking van de Commissie van 25.7.74 inzake Frubo, Pb EG (1975) L29/26. &#13;
24. Kartelrecht II, Europese Economische Gemeenschap, Van Gerven W., Marescau M., Struyk J.;&#13;
W.E.J. Tjeenk Willink-Zwolle, 1986, nr. 76 noot 39 (Milchförderungsfonds); Common Market Law of&#13;
Competition, Third Edition, Bellamy C, Child G.D.; Sweet &amp; Maxwell, 1987, p. 583.&#13;
25. Slechts in één geval gaf de Commissie een negatieve verklaring af, d.w.z. dat de Commissie verklaart&#13;
dat art. 85(1) niet van toepassing is, zodat aan ontheffing geen behoefte bestaat. Beschikking van de&#13;
Commissie van 7.12.79 inzake Rietsuikerleveringsovereenkomsten, Pb EG (1980) L39/64. 26. A.G. Warner op p. 587 in Nederlandse Vereniging voor de Fruit- en Groentenimporthandel&#13;
e.a./Commissie (71/74), Jur. 1974, 563.&#13;
27. A.G. Mayres, Suikerarresten, p. 2077 (cf. noot 23).&#13;
28. Mestmacker, E.J., Europaisches Wettbewerbsrecht, C.H. Beck'sche Verlagsbuchhandlung, München&#13;
1974, pp. 667-680. &#13;
29. O.a. Von der Groeben H., Von Boeckh H., Thiesing J., Ehlermann C.-D., Kommentar zutn EWGVertrag,&#13;
dritte Auflage, Nomos Verlaggesellschaft, p. 1374.&#13;
30. Beschikking van de Commissie 7.12.85 inzake Milchförderungsfonds, Pb EG (1985) L35/35.&#13;
31. Beschikking van de Commissie van 26 nov. '86 inzake Meldoc, EG Pb (1986) L348/50.&#13;
32. Commissie Bekendmaking van 30 juli '87, ex art. 19 lid 3, Vo 17/62 en art. 2 Vo 26/62, Pb EG (1987)&#13;
C203/4. Uit deze mededeling blijkt dat de Commissie op bepaalde punten bezwaren heeft tegen de aangemelde&#13;
overeenkomsten en voor het overige voornemens is een gunstig oordeel uit te spreken. Onduidelijk&#13;
is wat voor bezwaren tegen welk deel van de overeenkomsten de Commissie heeft. Dit maakt het voor&#13;
belanghebbende derden niet gemakkelijk opmerkingen te maken. Naar verluidt zou de Commissie eind&#13;
juli '88 een verbodsbeschikking (ex art. 85 (1) hebben genomen; de tekst hiervan is nog niet openbaar&#13;
gemaakt.&#13;
</legacyfootnotes><footnotes><footnote/></footnotes><auteurs>Mr. J.J. Hooijer</auteurs><published>1988-09-01 00:00:00</published><modified>1988-09-01 00:00:00</modified><editiondate>1988-09-01</editiondate><htmlpath>https://denhollander.info/artikel/6282</htmlpath></article>
</articles></edition>
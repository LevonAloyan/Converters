<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1989</searchword><id>7232</id><udhid>UDH:TvAR/7232</udhid><titel>'Franciscus Mathias van Sloun / tegen een beschikking van de grondkamer voor Limburg' (TvAR 1989/4222)</titel><searchwords><searchword>TvAR 3/1989</searchword><searchword>TvAR 1989/4222</searchword><searchword>UDH:TvAR/7232</searchword></searchwords><attachments><attachment><name>1989_nr 3_Rechtspraak_4222.pdf</name><extention>pdf</extention><url>https://denhollander.info/download/6815/ci</url></attachment></attachments><inleiding>Pachtwet, art. 9, 11, 12&#13;
Grondkamer resp. Centrale Grondkamer&#13;
zijn bij de beoordeling ingevolge art. 11, lid&#13;
3, van de Pachtwet van een door de pachtrechter&#13;
schriftelijk vastgelegde pachtovereenkomst&#13;
gehouden uit te gaan - en zich&#13;
te beperken tot - hetgeen in de desbetreffende&#13;
beslissing ter zake van de pachtverhouding&#13;
tussen partijen is vastgelegd. In&#13;
casu is sprake van bijzondere omstandigheden&#13;
als bedoeld in art. 12, lid 4, der&#13;
Pachtwet, doch niet van een bijzonder geval&#13;
als bedoeld in art. 9, lid 2, van die wet.</inleiding><content>Centrale Grondkamer 28 september 1988&#13;
De Centrale Grondkamer;&#13;
Gezien:&#13;
het op 10 november 1987 ter griffie ingekomen&#13;
beroepschrift van Franciscus Mathias&#13;
van Sloun, wonende te Brunssum,&#13;
Vroedschapstraat la, - hierna te noemen:&#13;
pachter - gemachtigde: Mr. Fr.J.M.&#13;
Spauwen, advocaat te Sittard, tegen een&#13;
beschikking van de grondkamer voor Limburg van 30 september 1987, in&#13;
afschrift aan partijen verzonden op 16 oktober&#13;
1987, waarbij de op 13 mei 1987 ter&#13;
goedkeuring ingekomen, bij vonnis van de&#13;
pachtkamer van het kantongerecht te Sittard&#13;
van 7 mei 1987 schriftelijk vastgelegde&#13;
pachtovereenkomst, aangegaan voor het&#13;
jaar 1985 tussen de besloten vennootschap&#13;
met beperkte aansprakelijkheid&#13;
Geertsema's Publiciteitsonderneming B.V.,&#13;
gevestigd te Born, Sittarderweg 5, - hierna&#13;
te noemen: verpachtster - gemachtigde:&#13;
Mr. F.L.M. Heuts, advocaat te Sittard, en&#13;
pachter met betrekking tot een perceel&#13;
landbouwgrond, kadastraal bekend gemeente&#13;
Born, sectie I, nr. 964, groot 5.17.30&#13;
ha, werd goedgekeurd met uitdrukkelijke&#13;
goedkeuring dat deze is aangegaan voor het&#13;
jaar 1985 en dat de pachtduur ingaat april&#13;
1985.&#13;
Mede gezien:&#13;
het op 25 november 1987 ter griffie ingekomen&#13;
verweerschrift van verpachtster.&#13;
Gelet op:&#13;
de behandeling van het hoger beroep ter zitting&#13;
van 16 mei 1988, waarbij aanwezig waren&#13;
pachter, vergezeld door zijn echtgenote&#13;
en bijgestaan door Mr. Fr.J.M. Spauwen,&#13;
advocaat te Sittard en namens verpachtster&#13;
Mr. F.L.M. Heuts, advocaat te Sittard.&#13;
Overweegt: De&#13;
stukken:&#13;
1. Pachter heeft de volgende bezwaren aangevoerd:&#13;
Grief I:&#13;
Ten onrechte bepaalt de grondkamer&#13;
c.q. keurt zij goed, dat de pachtovereenkomst&#13;
slechts voor 1 jaar geldt, terwijl ingevolge&#13;
de bepalingen van de Pachtwet:&#13;
a) de pachttermijn begint te lopen bij&#13;
aanvang van het pachtjaar volgende op dat&#13;
van inzending, derhalve in 1988;&#13;
b) de pachttermijn 6 jaar dient te zijn.&#13;
Grief II:&#13;
Ten onrechte bepaalt de grondkamer&#13;
c.q. keurt zij goed, dat de pachtovereenkomst&#13;
eerder ingaat dan 1988 en wel 1985,&#13;
met verzoek de beschikking, waarvan beroep,&#13;
te vernietigen en goedkeuring te onthouden&#13;
aan de door verpachtster ingediende&#13;
verzoeken, althans deze af te wijzen.&#13;
2. Verpachtster heeft het door pachter&#13;
gestelde gemotiveerd bestreden, met verzoek&#13;
de door pachter aangevoerde grieven&#13;
ongegrond te verklaren en de beschikking,&#13;
waarvan beroep, te bevestigen.&#13;
De mondelinge behandeling:&#13;
Ter zitting hebben de raadslieden van partijen&#13;
de wederzijdse standpunten nader toegelicht.&#13;
Mr. F.L.M. Heuts voornoemd&#13;
heeft, onder de toezegging dat hij terzake&#13;
nog stukken aan de Centrale Grondkamer&#13;
zal overleggen, nog medegedeeld dat het litigieuze&#13;
perceel in 1987 is verkocht aan de&#13;
Vereniging tot Behoud van Natuurmonumenten&#13;
in Nederland en dat in de desbetreffende&#13;
koopovereenkomst is bepaald dat&#13;
het perceel pachtvrij zal worden geleverd.&#13;
Mr. Fr.J.M. Spauwen voornoemd heeft dit&#13;
betwist en onder overlegging van stukken&#13;
gesteld dat pachter het litigieuze perceel&#13;
sinds 1984 onafgebroken in gebruik heeft&#13;
gehad, daarbij verwijzend naar de overgelegde&#13;
nota's van de in 1985, 1986 en 1987&#13;
voor rekening van pachter door een loonbedrijf&#13;
op dit perceel uitgevoerde werkzaamheden,&#13;
alsmede naar de overgelegde&#13;
gegevens van de landbouwtelling 1987 en&#13;
1988.&#13;
Het oordeel van de Centrale Grondkamer:&#13;
1. Na aanhouding van de behandeling van&#13;
de onderhavige zaak heeft de gemachtigde&#13;
van verpachtster bij brief van 8 september&#13;
1988 aan de Centrale Grondkamer medegedeeld&#13;
(samengevat), dat hij, anders dan hij&#13;
ter zitting heeft gesteld, geen schriftelijke&#13;
verklaring van betrokkenen kan overleggen&#13;
waaruit blijkt dat met betrekking tot het&#13;
onderhavige perceel door verpachtster een&#13;
koopovereenkomst c.q. een voorlopige&#13;
koopovereenkomst met de Vereniging tot&#13;
Behoud van Natuurmonumenten in Nederland&#13;
is gesloten.&#13;
2. De grondkamer, en in beroep de Centrale&#13;
Grondkamer, zijn bij de beoordeling&#13;
ingevolge artikel 11, lid 3, van de Pachtwet&#13;
van een door de pachtrechter schriftelijk&#13;
vastgelegde pachtovereenkomst gehouden&#13;
uit te gaan van - en zich te beperken tot&#13;
- hetgeen in de desbetreffende beslissing&#13;
van de pachtrechter terzake van de pachtverhouding&#13;
tussen partijen is vastgelegd.&#13;
3. Vaststaat dat verpachtster het litigieuze perceel in 1980 in verpachte toestand&#13;
heeft gekocht van de erven Van Sloun,&#13;
zulks met het oogmerk daarop een paardensportvoorziening&#13;
in combinatie met een&#13;
manege te realiseren, waartoe zij genoemd&#13;
perceel in 1982 pacht vrij heeft gemaakt.&#13;
Nadat haar bleek dat voornoemde plannen&#13;
niet realiseerbaar waren is zij in onderhandeling&#13;
getreden met de Vereniging tot Behoud&#13;
van Natuurmonumenten in Nederland&#13;
over een eventuele verkoop in pachtvrije&#13;
toestand. Tijdens de onderhandelingen&#13;
heeft zij op een daartoe strekkend verzoek&#13;
van F.M. van Sloun voornoemd perceel,&#13;
dat grensde aan reeds bij hem in gebruik&#13;
zijnd land, aan hem in 1984 en in&#13;
1985, telkens voor één jaar, in gebruik afgestaan,&#13;
hetgeen uiteindelijk heeft geleid&#13;
tot voormeld vonnis.&#13;
De Centrale Grondkamer is met de grondkamer&#13;
van oordeel dat de gegeven omstandigheden&#13;
moeten worden aangemerkt als&#13;
bijzondere omstandigheden, als bedoeld in&#13;
artikel 12, lid 4 van de Pachtwet, zodat, nu&#13;
de algemene belangen van de landbouw&#13;
daardoor niet worden geschaad, de overeengekomen&#13;
eenjarige duur van de pachtovereenkomst&#13;
kan worden goedgekeurd.&#13;
4. Anders dan de grondkamer is de Centrale&#13;
Grondkamer, mede gelet op de ter zitting&#13;
door verpachtster verschafte nadere&#13;
informatie, van oordeel dat in de gegeven&#13;
omstandigheden geen sprake is van een bijzonder&#13;
geval als bedoeld in artikel 9, lid 2&#13;
van de Pachtwet, nu niet is gebleken van&#13;
omstandigheden die het verzuim de onderhavige&#13;
pachtovereenkomst op schrift te&#13;
stellen en deze ter goedkeuring aan de&#13;
grondkamer te zenden kunnen verontschuldigen.&#13;
Het op laatstgenoemde wetsbepaling&#13;
gebaseerde verzoek van verpachtster moet&#13;
derhalve alsnog worden afgewezen. Dit&#13;
brengt mede, dat ingevolge artikel 9, lid 1,&#13;
van de Pachtwet de overeengekomen duur&#13;
van de pachtovereenkomst ingaat bij de&#13;
aanvang van het pachtjaar, volgende de op&#13;
dat waarin de pachtovereenkomst ter goedkeuring&#13;
is ingezonden, te weten april 1988.&#13;
De slotsom:&#13;
Grief I is ongegrond; Grief II is gegrond.&#13;
Beschikkende in hoger beroep: Vernietigt&#13;
de beschikking, waarvan beroep,&#13;
wat betreft de daarin vervatte toepassing&#13;
van artikel 9, lid 2, van de Pachtwet,&#13;
en dienaangaande opnieuw beschikkende:&#13;
Wijst het verzoek om toepassing van artikel&#13;
9, lid 2 van de Pachtwet alsnog af.&#13;
Bevestigt de beschikking, waarvan beroep,&#13;
voor het overige, zodat de overeengekomen&#13;
duur van de onderhavige pachtovereenkomst&#13;
ingaat april 1988.</content><legacyfootnotes/><footnotes><footnote/></footnotes><auteurs/><published>1989-03-01 00:00:00</published><modified>1989-03-01 00:00:00</modified><editiondate>1989-03-01</editiondate><htmlpath>https://denhollander.info/artikel/7232</htmlpath></article>
</articles></edition>
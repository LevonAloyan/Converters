<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>8/9</uitgave><aflevering>8</aflevering><searchword>TvAR 8/9/1995</searchword><id>5151</id><udhid>UDH:TvAR/5151</udhid><titel>Roos c.s. / Van Hootegem c.s. (TvAR 1995/4760)</titel><searchwords><searchword>TvAR 8/9/1995</searchword><searchword>TvAR 1995/4760</searchword><searchword>UDH:TvAR/5151</searchword></searchwords><attachments><attachment><name>1995_nr 89_Rechtspraak_4760.pdf</name><extention>pdf</extention><url>https://denhollander.info/download/5089/ci</url></attachment></attachments><inleiding>Pachtwet, art. 38&#13;
&#13;
Pachtovereenkomst naar billijkheid te verlengen?&#13;
Als enig bijzonder belang voor verpachters&#13;
bij niet-verlenging is gesteld, dat medeeigenares-verpachtster&#13;
(voor 114 gedeelte)&#13;
pachtvrij wil verkopen voor extra financiële&#13;
middelen i.v.m. haar invaliditeit. Hof: Dit&#13;
belang kan slechts de mééropbrengst bij&#13;
pachtvrije verkoop boven de (steeds mogelijke)&#13;
verpachte verkoop betreffen. In zoverre&#13;
geen bijzonder belang aannemelijk gemaakt.&#13;
Belang pachter weegt 't zwaarst: 6 jaar verlengd.</inleiding><content>Beschikking in de zaak van:&#13;
1. Henricus Adrianus Maria Roos, wonend te&#13;
Rijswijk,&#13;
2. Anna Francina Maria Roos, wonend te&#13;
Rijswijk,&#13;
3. Antonius Lambertus Maria Roos, wonend&#13;
te Schiedam, appellanten, procureur: mr.&#13;
J.M.J. Huver,&#13;
tegen&#13;
1. M.EM. van Hootegem-Govaert, wonend te&#13;
Kruiningen,&#13;
2. M.S.E.M. van Hootegem, wonend te Middelburg,&#13;
3. J.F.A.M. van Hootegem, wonend te Rotter&#13;
dam,&#13;
4. L.EJ.C. van Hootegem, wonend te Vlissingen,&#13;
5. M.EJV.E. Oomen-van Hootegem, wonend&#13;
te Den Heen,&#13;
6. A.E.M.C. van Hootegem, wonend te Krui&#13;
ningen, geïntimeerden, procureur: mr. B.&#13;
Peek.&#13;
Het geding in eerste aanleg&#13;
Het hof verwijst naar de in fotocopie aan deze&#13;
beschikking gehechte beschikking van de&#13;
pachtkamer van het kantongerecht te Middelburg&#13;
van 25 maart 1994, waarbij de na te noemen&#13;
pachtovereenkomst op verzoek van geïntimeerden&#13;
is verlengd met de wettelijke termijn&#13;
van zes jaar, tot 28 februari 1999.&#13;
Het geding in hoger beroep&#13;
Appellanten - verder ook te noemen Roos c.s.&#13;
- zijn bij beroepschrift, op 25 april 1994 ter&#13;
griffie van het hof binnengekomen, bij het hof&#13;
in hoger beroep gekomen van bovengenoemde&#13;
beschikking, met verzoek de bestreden beschikking&#13;
te vernietigen en Van Hootegem&#13;
c.s. in hun verzoek alsnog niet-ontvankelijk te&#13;
verklaren althans het verzoek van pachters af&#13;
te wijzen, alles kosten rechtens.&#13;
Geïntimeerde sub 6, A.E.M.C. van Hootegem&#13;
- verder ook te noemen Van Hootegem -&#13;
heeft bij verweerschrift, ten tijde van de na te&#13;
noemen mondelinge behandeling bij het hof&#13;
ingediend, daartegen verweer gevoerd, met&#13;
verzoek de door Roos c.s. tegen de beschikking&#13;
waarvan beroep aangevoerde grieven te&#13;
verwerpen en deze beschikking te bekrachtigen,&#13;
kosten rechtens.&#13;
Mondelinge behandeling ter raadkamer&#13;
van het hof heeft plaatsgevonden op 19 september&#13;
1994, waar aanwezig waren de appellanten&#13;
A.F.M, en A.L.M. Roos en een zoon&#13;
van de appellant H.A.M. Roos, bijgestaan&#13;
door mr. J.M. den Hollander, advocaat te Hellevoetsluis,&#13;
en geïntimeerde sub 6, A.E.M.C.&#13;
van Hootegem, bijgestaan door mr. A.J. van&#13;
Iwaarden, advocaat te Goes.&#13;
Ter mondelinge behandeling hebben partijen&#13;
en hun raadslieden hun standpunten toegelicht.&#13;
De grieven&#13;
Roos c.s. hebben als grieven tegen de beschikking&#13;
waarvan beroep aangevoerd:&#13;
Grief 1&#13;
Ten onrechte overweegt de pachtkamer zoals&#13;
zij heeft gedaan in rechtsoverweging 3.&#13;
Grief 2&#13;
Ten onrechte overweegt de pachtkamer zoals&#13;
zij heeft gedaan in rechtsoverweging 4.&#13;
Grief 3&#13;
Ten onrechte overweegt de pachtkamer zoals&#13;
zij heeft gedaan in rechtsoverweging 5.&#13;
De vaststaande feiten&#13;
Tussen E.A.K.E. van Hootegem als pachter&#13;
en mevrouw M.W.M. Roos-Rijk als verpachtster&#13;
is bij schriftelijke overeenkomst d.d. 25&#13;
maart 1957 een pachtovereenkomst gesloten&#13;
betreffende de percelen bouw- en weiland met&#13;
bijbehorende gebouwen, gelegen te Kruiningen&#13;
en Yerseke, gemeente Reimerswaal, kadastraal&#13;
bekend gemeente Kruiningen, Sectie&#13;
M, nummers 32, 33 en 227 en gemeente Yerseke,&#13;
Sectie E, nummers 137 en 360, ter&#13;
grootte van 14.95.84 ha.&#13;
A.E.M.C. van Hootegem is bij vonnis van&#13;
de pachtkamer van het kantongerecht te Middelburg&#13;
van 23 februari 1990 als medepachter&#13;
aangemerkt.&#13;
Na het overlijden van E.A.K.E. van Hootegem&#13;
heeft de pachtkamer van het kantongerecht&#13;
te Middelburg bij vonnis van 24&#13;
september 1993 de thans geïntimeerden sub 1&#13;
t/m 5 uit de pacht ontslagen en bepaald dat&#13;
geïntimeerde sub 6 A.E.M.C. van Hootegem&#13;
de pachtovereenkomst als enige pachter voor&#13;
het geheel mag voortzetten.&#13;
Appellanten zijn, als de erfgenamen van de&#13;
overleden verpachtster mevrouw M.W.M.&#13;
Roos-Rijk, haar als verpachters opgevolgd.&#13;
De op het gepachte staande gebouwen zijn&#13;
verbrand, zodat het gepachte thans slechts bestaat&#13;
uit los land.&#13;
De pachtovereenkomst eindigt, behoudens&#13;
verlenging, per 28 februari 1993.&#13;
Bij aangetekende brief van 30 januari 1992&#13;
hebben Roos c.s. de pachtovereenkomst opgezegd&#13;
omdat zij het gepachte, nadat het is vrijgekomen&#13;
van pacht, voor de vrije&#13;
marktwaarde willen verkopen, teneinde hun&#13;
levensomstandigheden te kunnen verbeteren.&#13;
Geïntimeerden hebben verlenging der&#13;
pachtovereenkomst verzocht. Dit verzoek&#13;
wordt thans uitsluitend ten aanzien van de&#13;
huidige pachter A.E.M.C. van Hotegem gehandhaafd.&#13;
Ter zitting van het hof is tevens komen&#13;
vast te staan dat H.A.M. Roos voor 1/2 ge&#13;
deelte is gerechtigd tot de eigendom van het&#13;
verpachte, en de beide andere appellanten ie&#13;
der voor 1/4 gedeelte. '&#13;
Ter mondelinge behandeling is, door de&#13;
wederpartij onbetwist, aan het hof verklaard:&#13;
door de mede-verpachtster A.F.M. Roos:&#13;
Ik ben 70 jaar oud. Mijn inkomsten bestaan&#13;
uit een AOW-uikering en een pensioentje,&#13;
in totaal ca f 28 000 per jaar bruto. In&#13;
verband met mijn invaliditeit heb ik extra kosten,&#13;
zoals in mijn processtukken aangegeven.&#13;
Ik zal binnenkort moeten verhuizen naar&#13;
een aanleunwoning, waaraan enige aanpassingen,&#13;
met name ook aan douche en toilet, nodig&#13;
zijn.&#13;
Ik kan geen leningen krijgen, omdat ik&#13;
daarvoor een te laag inkomen heb.&#13;
Mijn 1/4 aandeel in het verpachte brengt&#13;
na aftrek van kosten ieder jaar ca f 700 op.&#13;
door de pachter A.E.M.C. van Hootegem:&#13;
Van het gepachte is ca 13 ha bouwland en&#13;
ca 2 ha weiland.&#13;
Mijn bedrijf heeft in totaal ca 91 ha in gebruik&#13;
voor akkerbouw en ca 8 ha als weiland.&#13;
Ik heb 6 a 7 ha weiland van jaar tot jaar in&#13;
pacht. Dat is al sedert ca 16 jaar zo, steeds ongeveer&#13;
eenzelfde oppervlakte, krachtens een&#13;
indertijd door mijn vader gemaakte afspraak.&#13;
Waarschijnlijk worden daarover volgend jaar&#13;
vaste afspraken gemaakt.&#13;
Het gepachte bouwland is dus ca 15% van&#13;
mijn totale bouwland.&#13;
Mijn suikerquotum bedraagt ca 210 ton.&#13;
Als ik het gepachte kwijt zou raken, zou ik&#13;
mij misschien een kleinere ploeg aanschaffen&#13;
(3-schaars in plaats van 4-schaars) en een&#13;
kleine spuit, maar verder zou ik dezelfde machines&#13;
moeten blijven gebruiken.&#13;
Motivering van de beschikking waarvan beroep&#13;
De beschikking waarvan beroep is gegeven&#13;
uit de volgende overwegingen - zakelijk&#13;
weergegeven en voorzover in hoger beroep&#13;
van belang -:&#13;
In deze zaak zal naar billijkheid moeten&#13;
worden beslist. Omdat de huidige situatie in&#13;
de landbouw met zich meebrengt dat de vaste&#13;
kosten van een bedrijf als dat van pachter&#13;
over een zo groot mogelijk areaal gespreid&#13;
kunnen worden, zou verlies van het gepachte,&#13;
nog afgezien van het gemis van de opbrengst,&#13;
de bedrijfskosten van de pachter vrij aanzienlijk&#13;
doen stijgen.&#13;
Slechts één van de verpachters - voor een&#13;
vierde in de eigendom gerechtigd - verkeert&#13;
blijkbaar in een moeilijke financiële situatie.&#13;
In de onderhavige zaak zou verlies van het&#13;
gepachte voor de pachter vrij aanzienlijk financieel&#13;
nadeel betekenen. De belangen van&#13;
de pachter moeten prevaleren.&#13;
Beoordeling van het hoger beroep&#13;
Grief 1&#13;
1. Roos c.s. hebben de stellingen en mededelingen&#13;
van Van Hootegem met betrekking tot&#13;
zijn bedrijf slechts geheel in het algemeen en&#13;
ongemotiveerd betwist.&#13;
Het hof heeft geen reden aan de juistheid&#13;
van de opgaven van Van Hootegem, met&#13;
name ook die omtrent de grootte van zijn bedrijf,&#13;
te twijfelen.&#13;
Mede omdat het hier in wezen gaat om beoordeling&#13;
naar algemene maatstaven van de&#13;
bij verlies van het gepachte voor een bedrijf&#13;
als dat van Van Hootegem te verwachten gevolgen,&#13;
zonder dat daarbij sprake is van bijzondere,&#13;
specifiek op het bedrijf van Van&#13;
Hootegem betrekking hebbende omstandigheden&#13;
acht het hof de overlegging van meitellingen&#13;
en jaarstukken door Van Hootegem voor&#13;
deze beoordeling in dit geval niet noodzakelijk.&#13;
De grief treft geen doel.&#13;
Grief 2&#13;
2. Het hof stelt hier voorop, dat de pachtkamer&#13;
van het kantongerecht met deze overweging&#13;
kennelijk niet het oog heeft gehad op de&#13;
bedrijfskosten van het bedrijf als totaal, doch&#13;
op de bedrijfskosten per eenheid geëxploiteer&#13;
de grond of per eenheid produkt.&#13;
3. Het ligt voor de hand, dat de totale bedrijfskosten&#13;
in een bedrijf als dat van Van Hoote&#13;
gem in geval van verlies van het gepachte&#13;
dalen, doch dat de kosten per ha geëxploiteerd&#13;
land c.q. per eenheid produkt stijgen.&#13;
Voor de vraag in hoeverre dat het geval is,&#13;
geldt hetzelfde als is overwogen ten aanzien&#13;
van grief 1.&#13;
Ook deze (overigens in het geheel niet nader&#13;
onderbouwde) grief kan niet leiden tot&#13;
vernietiging van de beschikking waarvan beroep.&#13;
Grief 3&#13;
4. Tegen de (juiste) rechtsoverweging 2 van&#13;
de beschikking waarvan beroep - te weten dat&#13;
in deze zaak naar billijkheid moet worden be&#13;
slist, daar zich geen ander in de Pachtwet&#13;
neergelegd beoordelingscriterium voordoet -&#13;
is geen grief gericht.&#13;
5. Deze grief stelt aan de orde of de pachtkamer&#13;
van het kantongerecht de beoordeling&#13;
naar billijkheid, zoals bedoeld in art. 38&#13;
Pachtwet, juist heeft verricht.&#13;
6. Het hof is, mèt de pachtkamer van het kan&#13;
tongerecht, van oordeel dat ten deze het belang&#13;
van pachter bij niet-verliezen van het&#13;
gepachte zwaarder weegt dan het belang van&#13;
Roos c.s. bij het onverpacht kunnen verkopen&#13;
van het thans verpachte.&#13;
7. Als (enig) bijzonder belang voor Roos c.s.&#13;
bij niet-verlenging van de pacht is gesteld, en&#13;
aannemelijk gemaakt, dat A.F.M. Roos behoefte&#13;
heeft aan extra financiële middelen in&#13;
verband met haar invaliditeit.&#13;
8. Bij beoordeling daarvan dient bedacht te&#13;
worden, dat Roos c.s. de verpachte percelen te&#13;
allen tijde te gelde zullen kunnen maken tegen&#13;
Nr. 4760&#13;
de waarde in verpachte staat. Hun bijzonder&#13;
financieel belang bij pachtvrije verkoop kan&#13;
dus slechts betreffen het bedrag dat de percelen&#13;
meer opbrengen bij pachtvrije verkoop&#13;
dan bij verkoop in verpachte staat. Nu A.F.M.&#13;
Roos voor 1/4 gedeelte tot het verpachte gerechtigd&#13;
is, kan die meeropbrengst ook slechts&#13;
voor 1/4 gedeelte als bijzonder belang voor&#13;
haar gelden.&#13;
9. De door A.F.M. Roos concreet gestelde financiële&#13;
behoeften - met name: te verwachten&#13;
vervanging van auto, televisie, koelkast en&#13;
wasmachine, verhuis- en inrichtingskosten&#13;
enige aanpassingen in een woning, en aangepast&#13;
schoeisel -, zouden geheel of althans&#13;
grotendeels kunnen worden betaald uit haar&#13;
aandeel in de opbrengst van verkoop van de&#13;
percelen in verpachte staat.&#13;
10. Aldus beperkt het belang voor A.F.M.&#13;
Roos bij pachtvrije verkoop zich tot haar belang&#13;
bij de te verwachten rente-opbrengst van&#13;
haar aandeel in deze te verwachten meerwaar&#13;
de. Het hof acht niet aannemelijk gemaakt dat&#13;
dat belang voor A.F.M. Roos groter is dan&#13;
voor een ander in gelijke inkomenspositie.&#13;
De door Roos c.s. overgelegde budgetanalyse&#13;
verwijst in dit verband slechts naar een te&#13;
verwachten hogere huur voor een aanleunwoning,&#13;
zulks echter zonder aan te geven in hoeverre&#13;
die ten laste van A.F.M. Roos zal&#13;
komen, rekening houdend met huur- en eventuele&#13;
andere subsidiemogelijkheden.&#13;
11. Bijzondere belangen aan de zijde van de&#13;
beide andere appellanten zijn niet gesteld.&#13;
12. Daartegenover is aannemelijk dat Van&#13;
Hootegem als pachter een aanzienlijk financieel&#13;
belang heeft bij behoud van het gepachte,&#13;
dat - als ook rekening wordt gehouden met&#13;
hetgeen Van Hootegem van jaar tot jaar pacht&#13;
- ca 15% van zijn bedrijfsareaal uitmaakt, zo&#13;
wel wegens (kort gezegd) de uit het gepachte&#13;
te verwachten meeropbrengst als ook wegens&#13;
de dan te verwachten lagere bedrijfskosten&#13;
per eenheid produkt.&#13;
13. Naar het oordeel van het hof heeft de&#13;
pachtkamer van het kantongerecht terecht beslist,&#13;
dat het belang van de pachter in dit geval&#13;
het zwaarst weegt.&#13;
Ook grief 3 is derhalve vergeefs voorgesteld.&#13;
14. Tegen het feit dat de pachtkamer van het&#13;
kantongerecht niet heeft beslist over de proceskosten&#13;
in eerste instantie is geen grief aan&#13;
gevoerd zodat de beschikking a quo ook in&#13;
zoverre dient te worden bevestigd.&#13;
Roos c.s. dienen als de in het ongelijk gestelde partij te worden veroordeeld in de proceskosten&#13;
in hoger beroep.&#13;
Slotsom&#13;
Alle grieven zijn verworpen. De beschikking&#13;
waarvan beroep moet worden bevestigd. De&#13;
pachtovereenkomst is met recht met 6 jaren&#13;
verlengd.&#13;
Beslissing&#13;
Het hof, beschikkende in hoger beroep:&#13;
bevestigd de beschikking waarvan beroep;&#13;
veroordeelt Roos c.s. in de kosten van het&#13;
geding in hoger beroep, welke tot heden aan&#13;
de zijde van Van Hootegem worden begroot&#13;
op f 2800 aan procureurssalaris en f 420 aan&#13;
verschotten.</content><legacyfootnotes/><footnotes><footnote/></footnotes><auteurs/><published>1995-08-01 00:00:00</published><modified>1994-09-28 00:00:00</modified><editiondate>1995-08-01</editiondate><htmlpath>https://denhollander.info/artikel/5151</htmlpath></article>
</articles></edition>
<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1990</searchword><id>7068</id><udhid>UDH:TvAR/7068</udhid><titel>'R.J.J. Wiersma-Bischoff van Heemskerck / Hendrikus Johannes Maria Hermsen' (TvAR 1990/4316)</titel><searchwords><searchword>TvAR 2/1990</searchword><searchword>TvAR 1990/4316</searchword><searchword>UDH:TvAR/7068</searchword></searchwords><attachments><attachment><name>1990_nr 2_Rechtspraak_4316.pdf</name><extention>pdf</extention><url>https://denhollander.info/download/6678/ci</url></attachment></attachments><inleiding>Pachtwet, art. 36, 38, 39 en&#13;
art. 808 BW&#13;
De vruchtgebruikster is met uitsluiting van&#13;
de bloot-eigenaren de verpachtster.&#13;
Een alleen door de bloot-eigenaren gedane&#13;
opzegging van de pachtovereenkomst&#13;
mist het beoogde effect. Ten overvloede:&#13;
de kennisgeving kan evenmin als een&#13;
rechtsgeldige opzegging gelden nu zij was&#13;
gericht aan de reeds in 1974 overleden vorige&#13;
pachter en niet aan ieder van de huidige&#13;
pachters.&#13;
De tweede opzegging is wel goed. Het&#13;
verlengingsverzoek is weliswaar door&#13;
slechts één van de vier pachters ingediend,&#13;
maar mede namens de anderen; dat was&#13;
voor de verpachtster reeds aanstonds duidelijk&#13;
en zij wist ook wie de pachters zijn.&#13;
Scheuren van het land in casu niet een&#13;
omstandigheid, die aan verlenging van de&#13;
pachtovereenkomst in de weg staat. Afweging&#13;
naar billijkheid leidt tot verlenging. </inleiding><content>Pachtkamer gerechtshof te Arnhem, beschikking&#13;
d.d. 6 maart 1989&#13;
(Prof. mr. Heida, mrs. Kok, Houtman, ir.&#13;
Pape, ing. Meijering)&#13;
Het gerechtshof te Arnhem, pachtkamer;&#13;
Gezien het op 23 juni 1988 ter griffie van&#13;
het hof ingekomen beroepschrift van 1.&#13;
R.J.J. Wiersma-Bischoff van Heemskerck,&#13;
wonende te Maarn, 2.M.E. Krediet-&#13;
Bischoff van Heemskerck, wonende te Darien&#13;
(U.S.A.), 3. W.C. Bischoff van&#13;
Heemskerck, wonende te Muiden, 4. J.H.&#13;
Bischoff van Heemskerck, wonende te&#13;
Monroe (U.S.A.), 5. C.H. Bischoff van&#13;
Heemskerck-Smidt van Gelder, wonende te&#13;
Zeist, procureur: Mr. W.J.M, van Tongeren,&#13;
tegen een beschikking van de pachtkamer&#13;
van het kantongerecht te Arnhem van 8 juni&#13;
1988, waarbij de pachtovereenkomst&#13;
tussen appellanten als verpachters en 1.&#13;
Hendrikus Johannes Maria Hermsen, 2.&#13;
Hendrina Wilhelmina Hermsen-Gieling, 3.&#13;
Arnoldus Hendrikus Maria Hermsen, 4.&#13;
Wilhelmina Johanna van Mierlo-Hermsen,&#13;
5. Theodorus Wilhelmus Maria Hermsen,&#13;
allen wonende te Westervoort, als pachters, behoudens verlenging eindigend op&#13;
1 december 1989, betreffende een perceel&#13;
grond, kadastraal bekend gemeente Duiven,&#13;
sectie F, nrs. 185 en 187 ged., totaal&#13;
groot 3.10.70 ha, is verlengd met een&#13;
duur van zes jaren, eindigend 1 december&#13;
1995;&#13;
Mede gezien het op 18 juli 1988 ter griffie&#13;
van het hof ingekomen verweerschrift,&#13;
tevens inhoudend incidenteel hoger beroep,&#13;
van de pachters, procureur: Mr. D.C. de&#13;
Kempenaer;&#13;
Mede gezien de overige stukken, waaronder&#13;
een fotocopie van voormelde beschikking;&#13;
Gelet op de behandeling van het hoger&#13;
beroep ter zitting van het hof van 6 januari&#13;
1989, waarbij aanwezig waren Drs. G.A.&#13;
Wiersma, de echtgenoot van appellante sub&#13;
1, en appellante sub 5 in persoon, bijgestaan&#13;
door de procureur van appellanten,&#13;
alsmede geïntimeerde sub 1 in persoon,&#13;
bijgestaan door Mr. H.J. Schaatsbergen,&#13;
advocaat te Zwolle;&#13;
Overweegt:&#13;
De pachtkamer van het kantongerecht&#13;
heeft de pachters ontvankelijk geacht in het&#13;
door hen ingediende verzoek tot verlenging&#13;
van de onderhavige pachtovereenkomst en&#13;
heeft voormelde beschikking gegeven uit&#13;
overweging in hoofdzaak dat de verpachters&#13;
onvoldoende aannemelijk hebben gemaakt&#13;
dat de bedrijfsvoering van de pachters&#13;
niet is geweest zoals het een goed pachter&#13;
betaamt, alsmede dat bij afweging van&#13;
de belangen van partijen de belangen van&#13;
de pachters bij verlenging van de pachtovereenkomst&#13;
zwaarder wegen dan die van&#13;
de verpachters bij niet-ver leging daarvan,&#13;
weshalve die pachtovereenkomst met zes&#13;
jaar moet worden verlengd.&#13;
Appellanten hebben tegen deze beschikking&#13;
de volgende grieven aangevoerd:&#13;
I. Ten onrechte gaat de pachtkamer in&#13;
haar beschikking a quo ervan uit dat het&#13;
verzoek van Hermsen c.s. tijdig ingediend&#13;
is, in verband waarmee Hermsen c.s. ontvankelijk&#13;
zijn in hun verzoek;&#13;
II. Ten onrechte gaat de pachtkamer er&#13;
- ook - van uit dat Hermsen c.s. ontvangen&#13;
kunnen worden in hun verzoek en het&#13;
verzoek d.d. 25 januari 1988 aangemerkt&#13;
dient te worden als ingediend door alle erfgenamen;&#13;
III. Ten onrechte overweegt de pachtkamer&#13;
in haar beschikking a quo dat het verlengingsverzoek&#13;
van Hermsen c.s. toegewezen&#13;
zal (dient te) worden en wel een periode&#13;
van 6 jaren; met verzoek de beschikking,&#13;
waarvan beroep, te vernietigen en opnieuw&#13;
rechtdoende, Hermsen c.s. - alsnog - in&#13;
hun verzoek niet-ontvankelijk te verklaren,&#13;
althans hun verlengingsverzoek af te wijzen,&#13;
kosten rechtens. In het incidentele hoger&#13;
beroep hebben geïntimeerden de volgende&#13;
grief aangevoerd: Ten onrechte heeft&#13;
de pachtkamer van het kantongerecht appellanten&#13;
allen als verpachters aangemerkt,&#13;
althans geaccepteerd; met verzoek de beschikking,&#13;
waarvan beroep, te bevestigen.&#13;
De mondelinge behandeling&#13;
Ter zitting van het hof is niet of onvoldoende&#13;
weersproken verkklaard:&#13;
door H.J.M. Hermsen:&#13;
Mijn vader was eerst pachter in de onderhavige&#13;
pachtovereenkomst en toen hij op&#13;
18 december 1974 is overleden zijn wij, dat&#13;
wil zeggen moeder en de vier kinderen, hem&#13;
als pachters opgevolgd. Ik ben 38 jaar en&#13;
gehuwd; we hebben 1 kind; ik bezit het diploma&#13;
van de Middelbare Landbouwschool.&#13;
Mijn oudste broer is 40 jaar, ook gehuwd&#13;
en heeft drie kinderen; hij bezit het diploma&#13;
van de Lagere Technische School. Mijn&#13;
jongste broer is 34 jaar en nog ongehuwd;&#13;
hij heeft het diploma van de Lagere Landbouwschool.&#13;
Met zijn drieën hebben we&#13;
sinds 1 januari 1975 een vennootschap onder&#13;
firma en als zodanig exploiteren wij een&#13;
bedrijf, dat zich bezig houdt met grondverzet,&#13;
groenvoorziening en aannemerij, alsmede&#13;
landbouw; we hebben ongeveer 40&#13;
personen in vaste dienst. In ons landbouwbedrijf&#13;
hebben we thans ruim 30 ha land in&#13;
gebruik. Hiervan is ruim 19 ha eigendom;&#13;
deze oppervlakte bestaat uit grasland en&#13;
ligt nabij de ook ons eigendom zijnde bedrijfsgebouwen.&#13;
Daarnaast hebben we&#13;
ruim 11 ha, waaronder de grond in geschil,&#13;
in pacht; deze grond wordt als bouwland&#13;
gebruikt en ligt op een afstand van ongeveer&#13;
5 a 6 km van de bedrijfsgebouwen. Behalve&#13;
één paard hebben we geen vee en we&#13;
beschikken niet over een melkquotum; het gewas van ons grasland verkopen we op&#13;
stam. Op het bouwland verbouwen we suikerbieten,&#13;
maïs en granen. De bedrijfsgebouwen&#13;
bestaan uit een werkplaats/veestalling,&#13;
een paar denstal, een open veldschuur&#13;
en een ruimte voor hooiopslag. De&#13;
grond in geschil is ongeveer 20 jaar geleden&#13;
door onze vader ook al eens gescheurd en&#13;
toen meerdere jaren als bouwland geëxploiteerd;&#13;
in die periode hebben we die grond&#13;
ook gedraineerd. In 1983 hebben wij het&#13;
betreffende perceel opnieuw gescheurd omdat&#13;
de grasmat in een slechte conditie verkeerde&#13;
en sindsdien is het bouwland gebleven.&#13;
Voor dat scheuren hebben wij geen&#13;
toestemming gevraagd, maar we zijn, als&#13;
dat gevraagd wordt, bereid dit perceel weer&#13;
met gras in te zaaien. Van het landbouwgedeelte&#13;
van ons bedrijf wordt geen afzonderlijke&#13;
boekhouding bijgehouden en het had&#13;
daarom weinig zin om jaarrapporten van&#13;
ons bedrijf aan het hof toe te zenden. Ik&#13;
schat de netto-winst van ons landbouwbedrijf&#13;
op ongeveer ƒ 1000,- per ha per jaar.&#13;
We zijn als landbouwbedrijf ingeschreven&#13;
bij de districtsbureauhouder, maar ik heb&#13;
geen formulier van de meitellingen bij mij.&#13;
De pachtopzegging van 5 december 1986,&#13;
waarvan ik zie dat onze raadsman thans het&#13;
origineel aan uw hof overlegt, is nog aan&#13;
onze vader gericht; van de pachtopzegging&#13;
van 4 januari 1988 hebben moeder en alle&#13;
kinderen ieder een exemplaar ontvangen.&#13;
door C.H. Bischoff van Heemskerck-&#13;
Smidt van Gelder:&#13;
De appellanten sub 1 tot en met 4 zijn eigenaren&#13;
van de litigieuze grond en ik ben&#13;
vruchtgebruikster daarvan, een en ander&#13;
krachtens testament van de voormalige eigenares/&#13;
verpachtster. Ik ontvang de pachtprijs.&#13;
In 1985 heb ik voor het eerst geconstateerd&#13;
dat bedoeld perceel als bouwland&#13;
werd gebruikt, want ik zag dat er maïs&#13;
op stond. Ik heb toen nog gevraagd hoe dat&#13;
mogelijk was, maar er is niet gesommeerd&#13;
of dergelijke om de grond weer met gras in&#13;
te zaaien. We hebben ter zake overigens&#13;
geen schade geleden, maar hebben wel bezwaar&#13;
tegen deze handelwijze van de pachters.&#13;
Op het onderhoud van het land door&#13;
de pachters hebben we geen aanmerkingen.&#13;
Het is ons onbekend, dat de echtgenoot&#13;
respectievelijk vader van de huidige pachters&#13;
destijds de grond ook al eens heeft gescheurd&#13;
en gedurende enige tijd als bouwland&#13;
heeft gebruikt.&#13;
We hebben bezwaar tegen verlenging van&#13;
de onderhavige pachtovereenkomst omdat&#13;
we deze grond willen verkopen; er is reeds&#13;
een gegadigde. Mede omdat de pachters&#13;
niet genoeg willen betalen, zijn we niet bereid&#13;
het verpachte aan hen te verkopen.&#13;
Vervolgens hebben de raadslieden de&#13;
standpunten van partijen nog nader toegelicht.&#13;
Het oordeel van het hof&#13;
1. Naar uit de stukken en met name uit het&#13;
ter zitting van het hof verhandelde is gebleken,&#13;
is de appéflante sub 5 krachtens testament&#13;
van de oorspronkelijke eigenares/&#13;
verpachtster vruchtgebruikster van de&#13;
grond in geschil; dit zakelijk recht van&#13;
vruchtgebruik is aan haar gelegateerd, naar&#13;
zij verklaarde, zonder beperkingen of andere&#13;
bijzondere bepalingen. Mede gelet op&#13;
het bepaalde in de artikelen 808 en volgende&#13;
van het Burgerlijk Wetboek brengt het&#13;
vorenstaande mede dat zij, zulks met uitsluiting&#13;
van de overige appellanten, moet&#13;
worden aangemerkt als degene die de vorige&#13;
verpachtster als zodanig in de onderhavige&#13;
pachtovereenkomst is opgevolgd. De&#13;
in het incidenteel hoger beroep aangevoerde&#13;
grief is derhalve gegrond.&#13;
2. Uit het hiervoor overwogene volgt&#13;
voorts dat de eerste grief in het principaal&#13;
hoger beroep reeds hierom faalt. De pachtopzegging&#13;
van 5 december 1986 is immers,&#13;
wat daarvan overigens ook zij, slechts door&#13;
de appellanten sub 1 t/m 4 gedaan en niet&#13;
ook door de vruchtgebruikster, weshalve&#13;
geen sprake was van een kennisgeving als&#13;
bedoeld in artikel 36, lid 2, der Pachtwet.&#13;
De omstandigheid dat in de betreffende&#13;
brief ook staat vermeld 'Voorzover nodig&#13;
heeft deze mededeling ook te gelden als een&#13;
mededeling van de zijde van de vruchtgebruikster'&#13;
doet hieraan niet af, nu de vier&#13;
ondertekenaars van deze brief daarin met&#13;
zoveel woorden aangaven dat alleen zij de&#13;
verpachters zijn - hetgeen zij ten processe&#13;
uitdrukkelijk hebben staande gehouden -&#13;
en mede in verband daarmee uit de brief&#13;
niet, althans onvoldoende, blijkt dat zij tot&#13;
een opzegging van de pachtovereenkomst namens de vruchtgebruikster gemachtigd&#13;
waren.&#13;
Ten overvloede overweegt het hof, dat&#13;
genoemde kennisgeving evenmin als een&#13;
rechtsgeldige opzegging van de onderhavige&#13;
pachtovereenkomst kan gelden nu deze&#13;
was gericht aan de reeds in 1974 overleden&#13;
vorige pachter en niet aan ieder van de huidige&#13;
pachters. Het betoog van appellanten&#13;
dat de opzegging aan wijlen de vorige pachter&#13;
heeft te gelden als een opzegging aan al&#13;
zijn erfgenamen, nu de opzegging is gericht&#13;
aan het adres van die overleden pachter en&#13;
niet is gesteld of aannemelijk geworden dat&#13;
iemand van de erven onbekend met de opzegging&#13;
is gebleven, faalt - wat daarvan&#13;
overigens ook zij - reeds omdat, naar bij&#13;
de mondelinge behandeling van de zaak in&#13;
eerste aanleg reeds is gebleken, ook aan de&#13;
zijde van appellanten in elk geval al in 1985&#13;
bekend was dat de echtgenoot respectievelijk&#13;
vader van de huidige pachters was&#13;
overleden.&#13;
3. Het onderhavige pachtverlengingsverzoek&#13;
is door geïntimeerde sub 1 ingediend&#13;
'namens de erven van zijn overleden va&#13;
der' . Hieruit volgt dat het voor appellanten&#13;
reeds aanstonds duidelijk was dat het ver&#13;
zoek was ingediend namens alle erfgenamen&#13;
van de overleden pachter en zij wisten,&#13;
gelet op de omstandigheid dat de pachtopzegging&#13;
van 4 januari 1988 door hen aan alle&#13;
erfgenamen afzonderlijk was toegestuurd,&#13;
toen ook reeds wie die erfgenamen&#13;
zijn. Daar komt bij, dat bij de behandeling&#13;
van deze zaak in eerste aanleg een schriftelijk&#13;
stuk met de opgave van de personalia&#13;
van alle bedoelde erfgenamen alsmede een&#13;
door de geïntimeerden sub 2 t/m 5 ondertekende&#13;
volmacht aan de geïntimeerde sub 1&#13;
in het geding zijn gebracht. Gelet op een en&#13;
ander heeft de pachtkamer van het kanton&#13;
gerecht geïntimeerden terecht in hun verlengingsverzoek&#13;
ontvangen en de daartegen&#13;
gerichte grief van appellanten is ongegrond.&#13;
4. Met betrekking tot de exploitatie van&#13;
het verpachte door geïntimeerden hebben&#13;
appellanten geen klachten behoudens het&#13;
feit, dat eerstgenoemden in 1983 zonder de&#13;
daarvoor vereiste toestemming de grond&#13;
hebben gescheurd en sindsdien hebben gebruikt&#13;
als bouwland. Deze op zichzelf als&#13;
wanprestatie aan te merken handeling staat&#13;
evenwel in casu niet aan een verlenging van&#13;
de pachtovereenkomst in de weg, nu de&#13;
verpachtster blijkens haar eigen verklaring&#13;
hiervan reeds sinds 1985 op de hoogte is&#13;
doch toen en ook nog gedurende geruime&#13;
tijd daarna tegen die gedraging geen bezwaar&#13;
heeft gemaakt, terwijl zij daarvan&#13;
voorts geen nadeel heeft ondervonden, bij&#13;
een en ander mede in aanmerking genomen&#13;
dat de pachters zich bereid hebben verklaard&#13;
het gepachte desgewenst weer met&#13;
gras in te zaaien.&#13;
5. Appellanten stellen voorts een groot&#13;
financieel belang bij het niet verlengen van&#13;
de onderhavige pachtovereenkomst te hebben.&#13;
Zij voeren daartoe aan dat appellante&#13;
sub 5 medio 1989 een schuld van ƒ 130 000,-&#13;
moet aflossen. Daar staat, naar eveneens&#13;
door appellanten is gesteld, tegenover dat&#13;
appellante sub 5 van appellante sub 1 een&#13;
bedrag van ƒ 110 000,- en van appellant&#13;
sub 4 een bedrag van ƒ 50 000,- te vorderen&#13;
heeft. Al met al, aldus appellanten, is hun&#13;
financiële situatie dusdanig dat zij dringend&#13;
behoefte hebben aan de mogelijkheid&#13;
om de litigieuze grond vrij van pacht te&#13;
kunnen verkopen. Het hof wijst er hier allereerst&#13;
op dat alleen de belangen van de&#13;
partijen in een pachtovereenkomst te dezen&#13;
van belang zijn. In casu is, zoals hiervoor&#13;
al overwogen, alleen appellante sub 5 als&#13;
verpachtster aan te merken en daarom is,&#13;
met inachtneming van hetgeen hierna&#13;
wordt overwogen, alleen haar financiële&#13;
positie relevant.&#13;
De omstandigheid, dat de verpachter bij&#13;
niet-verlenging van de pachtovereenkomst&#13;
de mogelijkheid krijgt om het verpachte tegen&#13;
de onverpachte waarde, die hoger is&#13;
dan de waarde in verpachte toestand, te&#13;
verkopen, is in zijn algemeenheid geen omstandigheid&#13;
die ertoe kan leiden dat op&#13;
grond van de billijkheid - naar welke&#13;
maatstaf ook in casu moet worden beslist&#13;
- het verlengingsverzoek zou moeten worden&#13;
afgewezen. Alleen wanneer geproken&#13;
kan worden van zeer bijzondere omstandigheden&#13;
aan de zijde van de verpachter,&#13;
kan daarin, afhankelijk van hetgeen overigens&#13;
ten aanzien van de beide partijen van&#13;
belang is, aanleiding zijn gelegen voor een&#13;
ander oordeel. In dit geval is daarvan evenwel&#13;
geen sprake. Appellante sub 5 heeft weliswaar,&#13;
naar bij gebreke van voldoende betwisting ten processe moet worden aangenomen,&#13;
een grote financiële schuld, maar&#13;
daar staan vorderingen tot een nog groter&#13;
bedrag tegenover. Dit zo zijnde, is van haar&#13;
zijde onvoldoende aannemelijk gemaakt&#13;
dat gesproken kan worden van zeer bijzondere&#13;
omstandigheden als hiervoor bedoeld.&#13;
Een relevant belang van de verpachtster bij&#13;
het niet verlengen van de onderhavige&#13;
pachtovereenkomst ontbreekt dus.&#13;
6. Uit het door de pachters ten processe&#13;
aangevoerde volgt dat de geïntimeerden&#13;
sub 1, 3 en 5 belang hebben bij verlenging&#13;
van de litigieuze pachtovereenkomst. Ver&#13;
lies van het gepachte betekent, gelet op de&#13;
aard en omvang van hun bedrijf en de wij&#13;
ze van exploitatie van de daartoe behoren&#13;
de landbouwgrond, weliswaar niet dat de&#13;
grondslag van hun maatschappelijk be&#13;
staan zou worden aangetast, maar het in&#13;
komen van genoemde pachters wordt daar&#13;
door wel nadelig beïnvloed.&#13;
7. Nu aan de zijde van appellanten geen&#13;
relevant belang voor het niet verlengen van&#13;
de onderhavige pachtovereenkomst aanwe&#13;
zig is, terwijl geïntimeerden wel enig belang&#13;
hebben bij de verlenging daarvan, brengt&#13;
een beslissing naar billijkheid mede dat dit&#13;
laatste de doorslag geeft en de pachtover&#13;
eenkomst derhalve moet worden verlengd,&#13;
zulks, bij gebreke van tot verlenging met&#13;
een kortere termijn aanleiding gevende bij&#13;
zondere omstandigheden, met een periode&#13;
van zes jaar.&#13;
De slotsom&#13;
De beschikking, waarvan beroep, moet met&#13;
verbetering van gronden worden bevestigd.&#13;
Beschikkende in hoger beroep:&#13;
in het principaal hoger beroep:&#13;
Verklaart het hoger beroep ongegrond.&#13;
in het incidenteel hoger beroep:&#13;
Vernietigt de beschikking, waarvan beroep,&#13;
en opnieuw beschikkende:&#13;
Verlengt de tussen de appellante sub 5 als&#13;
verpachtster en geïntimeerden als pachters&#13;
bestaande pachtovereenkomst met betrekking&#13;
tot een perceel grond, kadastraal bekend&#13;
gemeente Duiven, sectie F, nrs. 185&#13;
en 187 ged., totaal groot 3.10.70 ha, met&#13;
zes jaren, eindigend 1 december 1995.</content><legacyfootnotes/><footnotes><footnote/></footnotes><auteurs>Prof. mr. Heida, mrs. Kok, Houtman, ir.&#13;
Pape, ing. Meijering</auteurs><published>1990-02-01 00:00:00</published><modified>1990-02-01 00:00:00</modified><editiondate>1990-02-01</editiondate><htmlpath>https://denhollander.info/artikel/7068</htmlpath></article>
</articles></edition>
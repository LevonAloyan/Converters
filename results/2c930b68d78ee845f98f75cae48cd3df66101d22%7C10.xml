<edition><articles><article><jaar>2021</jaar><naam>Tijdschrift voor Agrarisch Recht</naam><uitgave>9</uitgave><aflevering>8</aflevering><searchword>TvAR 9/2021</searchword><id>16877</id><udhid>UDH:TvAR/16877</udhid><titel>Wetgeving, literatuur en rechtspraak</titel><searchwords><searchword>TvAR 9/2021</searchword><searchword>UDH:TvAR/16877</searchword></searchwords><attachments><attachment><name>21848.pdf</name><extention>pdf</extention><url>https://denhollander.info/download/21848/ci</url></attachment></attachments><inleiding/><content>&lt;h2&gt;Pacht&lt;/h2&gt;&lt;h4&gt;Schadevergoeding&lt;/h4&gt;&lt;p&gt;Pachter vordert schadevergoeding van verpachters omdat zij in 2015 5.07 ha cultuurgrond aan een derde in gebruik hebben gegeven waarvan pachter stelt dat hij toen al de pachter was. Verpachters vorderen op hun beurt dat de per 1 januari 2016 gesloten pachtovereenkomst voor die 5.07 ha wordt ontbonden. Het hof oordeelt net als de pachtkamer in eerste aanleg dat er geen gronden zijn voor ontbinding. Omdat er ook in 2015 al een pachtverhouding bestond en de verpachters de pachter in dat jaar niet op het land hebben toegelaten, heeft pachter schade geleden. Het hof stelt die vast op een lager bedrag als de pachtkamer heeft gedaan omdat de pachtkamer is vergeten de niet-betaalde pacht in mindering te brengen. Hof Arnhem-Leeuwarden 27-07-2021, ECLI:NL:GHARL:2021:7145&lt;/p&gt;&lt;h4&gt;Opzegging&lt;/h4&gt;&lt;p&gt;Verpachter wil de pachtovereenkomst laten ontbinden of beëindigen. Het hof zal de pachtovereenkomst beëindigen omdat de belangen van de verpachter zwaarder wegen dan die van de pachter. Argumenten daarvoor zijn het gewenste eigen gebruik, de ligging van het gepachte in de eigendomspercelen en het relatief beperkte belang van de pachter. Hof Arnhem-Leeuwarden 27-07-2021, ECLI:NL:GHARL:2021:7169&lt;/p&gt;&lt;h2&gt;Zakelijke rechten&lt;/h2&gt;&lt;h4&gt;Erfdienstbaarheid&lt;/h4&gt;&lt;p&gt;Beroep op extinctieve verjaring. Toepasselijke maatstaf. Discussie over manipulatie van brief over aanvang gebruik van de erfdienstbaarheid, en daarmee van de verjaring. Hof Den Bosch 27-07-2021, ECLI:NL:GHSHE:2021:2353&lt;/p&gt;&lt;p&gt;Geschil over de erfgrens en het gebruik van de reed. Beroep op bevrijdende verjaring. Opheffing erfdienstbaarheid ex art. 5:78 BW. Beroep op 5:79 BW. Hof Arnhem-Leeuwarden 03-08-2021, ECLI:NL:GHARL:2021:7453&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Camping&lt;/h4&gt;&lt;p&gt;Uitbreiding van een boerderijcamping. Met het plan wordt het aantal toegestane kampeerplaatsen verhoogd van 15 naar 20 kampeerplaatsen. Het voornemen is om 2 vaste en 3 flexibele kampeerplaatsen te realiseren. Het plan wijzigt de bestemming van de gronden. Verder voorziet het plan in een parkeerterrein, 2 bedrijfswoningen, een recreatiewoning en natuur. [appellant] is eigenaar van 3 gezinswoningen en 2 vakantiewoningen op de aangrenzende percelen ten zuiden van het plangebied. Het betreft onder meer woningen in een deel van de hoeve, waarvan het andere deel tot de camping behoort. [appellant] woont in een woning op het aangrenzende perceel [locatie A]. Hij vreest dat het woon- en leefklimaat ter plaatse van zijn woningen en de natuurwaarden in de omgeving door het plan worden aangetast. Ter zitting hebben de raad en [partij] toegelicht dat in de berekening van 9 april 2021 in aanmerking is genomen dat in de referentiesituatie op basis van de op 9 december 2002 verleende milieuvergunning het houden van 5 paarden toegestaan was. Op grond van het verhandelde ter zitting is echter niet aannemelijk geworden dat in de op het perceel Cottessen 10c aanwezige paardenstal met paardenboxen ten tijde van de vaststelling van het plan nog meer dan 3 paarden aanwezig waren. Gelet daarop overweegt de Afdeling dat in de nieuwe AERIUS-berekening van 9 april 2021 ook niet is uitgegaan van de feitelijke, planologisch legale situatie ten tijde van de vaststelling van het plan als referentiesituatie voor de beoordeling van de vraag of het plan significante gevolgen kan hebben voor een Natura 2000-gebied.  ABRvS 04-08-2021, ECLI:NL:RVS:2021:1763&lt;/p&gt;&lt;h4&gt;Geiten&lt;/h4&gt;&lt;p&gt;Omgevingsvergunning beperkte milieutoets verleend voor het wijzigen van de legkippenhouderij in een melkgeitenhouderij. Vergunninghouder heeft op het perceel een agrarisch bedrijf en mag daar op grond van een milieuvergunning 70.600 legkippen houden. Op 24 november 2016 heeft hij een vergunning aangevraagd voor het houden van 1.600 melkgeiten en 400 opfokgeiten in plaats van de kippen. Bij het besluit van 2 februari 2017 heeft het college de gevraagde vergunning verleend. [appellant] woont in de omgeving van de inrichting van [vergunninghouder] en vreest voor gezondheidsklachten als gevolg van de geitenhouderij. De perceelgrens van [appellant] ligt op ongeveer 650 m afstand van de inrichting. [appellant] woont in de omgeving van de inrichting van [vergunninghouder] en vreest voor gezondheidsklachten als gevolg van de geitenhouderij. Hoger beroep ongegrond.  ABRvS 11-08-2021, ECLI:NL:RVS:2021:1788&lt;/p&gt;&lt;h4&gt;Kabels&lt;/h4&gt;&lt;p&gt;Bij besluit van 1 februari 2018 heeft de raad van de gemeente Borsele het bestemmingsplan ´Borsels Buiten, 150 kV Ellewoutsdijk, 2018´ vastgesteld. Het besluit van 1 februari 2018 bevat de regeling voor de nieuwe ondergrondse 150 kV-kabelverbinding tussen het 150 kV-station Goes de Poel en het 150 kV-station Westdorpe voor het gedeelte dat binnen de grenzen van de gemeente Borsele ligt. De nieuwe ondergrondse kabelverbinding is voorzien in of nabij de gronden van [appellant sub 1], [appellante sub 2], [appellant sub 3] en [appellante sub 4]. Zij kunnen zich niet met het plan verenigen vanwege gevolgen van deze nieuwe kabelverbinding voor hun woon- en leefklimaat en/of hun bedrijfsvoering. Beroepen deels gegrond.  ABRvS 18-08-2021, ECLI:NL:RVS:2021:1845. Zie ook  ABRvS 27-08-2021, ECLI:NL:RVS:2021:1928&lt;/p&gt;&lt;h2&gt;Landinrichting&lt;/h2&gt;&lt;h4&gt;Onderhoud&lt;/h4&gt;&lt;p&gt;Bij besluit van 20 februari 2019 heeft het algemeen bestuur van het Hoogheemraadschap De Stichtse Rijnlanden de ´Legger Oppervlaktewateren 2018´ vastgesteld. Het algemeen bestuur heeft in de Legger 2018 onderhoudsplichtigen aangewezen voor het onderhoud van oppervlaktewateren en daarin aanwezige kunstwerken. [wederpartij A en wederpartij B] zijn eigenaren van percelen die grenzen aan een primaire watergang. Dit is de Tweede Wetering die overgaat in de Achter Wetering. In art. 4, eerste lid, onder b, van de Legger 2018 en de bijbehorende leggerkaart zijn zij aangewezen als onderhoudsplichtigen voor gewoon onderhoud van een gedeelte van het natte profiel van de watergang. Zij zijn als aangelanden verantwoordelijk voor gewoon onderhoud van het gedeelte grenzend aan de waterkant tot een diepte van 0,4 m. Het algemeen bestuur betoogt dat de rechtbank ten onrechte heeft overwogen dat de aan [wederpartij A en wederpartij B] opgelegde onderhoudsplicht in strijd is met tijdens de ruilverkaveling gemaakte afspraken. In het begrenzingenplan voor de ruilverkaveling Lopikerwaard zijn eigendom, beheer en onderhoud van onroerende zaken toegewezen of geregeld. Niet in geschil is dat daarbij het onderhoud van de watergang bij het hoogheemraadschap is gelegd. Beroep gegrond.  ABRvS 25-08-2021, ECLI:NL:RVS:2021:1886&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;Stikstof&lt;/h4&gt;&lt;p&gt;Er is een Contourennota voor het Programma Stikstofreductie en Natuurverbetering. Deze nota bevat uitgangspunten, contouren en vervolgstappen richting ontwerpprogramma. Het is dus nog niet klaar. Het Programma is gebaseerd op de Wet stikstofreductie en natuurverbetering. (&lt;span class="italic"&gt;Kamerstukken II&lt;/span&gt; 2020/21, 35334, nr. 160). Over managementmaatregelen in de melkveehouderij gaat nr. 159: maatregel optimalisatie melkveevoerrantsoen, maatregel weidegang en maatregel mestverdunnen op zandgrond. Voor een voortgangsbrief zie: &lt;span class="italic"&gt;Kamerstukken I&lt;/span&gt; 2020/21, 35334, nr. AI. De onderwerpen: Programma Stikstofreductie en Natuurverbetering, bronmaatregelen, gebiedsgerichte aanpak, natuur, toestemmingverlening, stikstofregistratie. ´Stikstofeffecten van criteria ten behoeve van de Landelijke Beëindigingsregeling Veehouderijlocaties´ is de titel van een RIVM-rapport, dat ook naar de Tweede Kamer is gestuurd. (&lt;span class="italic"&gt;Kamerstukken II&lt;/span&gt; 2020/21, 35334, nr. 164). In een brief informeert de minister de kamer over de voorbereiding van twee maatregelen uit het pakket maatregelen van de structurele aanpak stikstof, namelijk de Landelijke beëindigingsregeling veehouderijen (Lbv) en de tweede tranche van de Maatregel Gerichte Opkoop (MGO). De Lbv is een generieke landelijke subsidieregeling, waarbij bedrijven vrijwillig tegen een vaste vergoeding een of meerdere bedrijfslocaties kunnen sluiten. De regeling is gericht op met rechten gereguleerde veehouderijbedrijven: melkvee, pluimvee en varkens. De MGO is een regeling gericht op het opkopen van de bedrijven die de grootste stikstofbelasting geven (piekbelasters). Voor de MGO komen naast melkvee, varkens- en pluimveebedrijven ook kalveren- en geitenhouderijen in aanmerking. Het Rijk verstrekt hiervoor een specifieke uitkering aan de provincies die hiermee gericht veehouderijbedrijven aan kunnen kopen tegen een marktconforme vergoeding. Het doel van beide regelingen is om de kwaliteit van natuurgebieden te vergroten door de stikstofuitstoot van veehouderijen terug te dringen en daarmee de stikstofdepositie op stikstofgevoelige en overbelaste Natura2000-gebieden blijvend te verminderen.&lt;/p&gt;&lt;h4&gt;Waterschade&lt;/h4&gt;&lt;p&gt;Landbouwer stelt Waterschap aansprakelijk voor verrotte aardappels op een landbouwperceel. De kantonrechter heeft vordering van de landbouwer afgewezen. Op de landbouwer rust de stelplicht en de bewijslast dat tijdens de aardappelteelt een verstopping of belemmering in de watergangen is geweest ten gevolge waarvan de waterafvoer van het landbouwperceel onvoldoende is geweest. Landbouwer heeft zijn stellingen ook in hoger beroep onvoldoende onderbouwd. Het hof bekrachtigt vonnis van de kantonrechter met veroordeling van de landbouwer in de proceskosten. Hof Arnhem-Leeuwarden 27-07-2021, ECLI:NL:GHARL:2021:7209.&lt;/p&gt;&lt;p&gt;Onrechtmatige daad van het waterschap? Door droogvallen watergang is er onvoldoende water voor beregening bij nachtvorst. Geen schending zorgplicht van het waterschap bij verdeling van het schaarse water en geen sprake van onvoldoende onderhoud. Inspanningsverplichting en geen resultaatsverplichting bij uitvoering taak als waterbeheerder. Vordering afgewezen. Rechtbank Gelderland 12-05-2021, ECLI:NL:RBGEL:2021:3732&lt;/p&gt;&lt;h4&gt;Jachtakte&lt;/h4&gt;&lt;p&gt;Bij controle bleek dat de kast waarin de munitie werd bewaard niet vast zat aan het pand zelf, niet via de muur en niet via de bodem. Volgens de korpschef blijkt hieruit dat [appellant] zijn munitie niet in een deugdelijke bergplaats bewaarde en daarmee een voorschrift van zijn jachtakte heeft geschonden. Daarom heeft hij besloten de jachtakte in te trekken. Het intrekken van de jachtakte, zonder eerst een waarschuwing te geven, acht de Afdeling niet evenredig. Daarbij weegt de Afdeling ook mee dat [appellant] al sinds 1985 in bezit is van een jachtakte en de korpschef niet heeft betwist dat er nooit eerder onregelmatigheden zijn geweest. Hoger beroep gegrond.  ABRvS 04-08-2021, ECLI:NL:RVS:2021:1749&lt;/p&gt;&lt;h4&gt;Beweiden en bemesten&lt;/h4&gt;&lt;p&gt;Afwijzing verzoek om handhavend op te treden tegen beweiden van vee en bemesten van gronden zonder toereikende vergunning op grond van de Wet natuurbescherming. Verweerder heeft niet aannemelijk gemaakt dat het bemesten van gronden en het beweiden van vee zoals dat nu plaatsvindt op het bedrijf van belanghebbende is uitgezonderd van de vergunningplicht. Ook heeft verweerder niet concreet beoordeeld welke gevolgen deze activiteiten hebben op omliggende Natura 2000-gebieden. Het beroep is gegrond. Rechtbank Overijssel 29-07-2021, ECLI:NL:RBOVE:2021:3077&lt;/p&gt;&lt;h4&gt;Water&lt;/h4&gt;&lt;p&gt;Bij besluit van 20 augustus 2018 heeft het college van dijkgraaf en hoogheemraden van het Hoogheemraadschap van Schieland en de Krimpenerwaard het verzoek van [appellant] om preventief handhavend op te treden tegen het college vanwege het voornemen om de waterscheiding op zijn gronden op te hogen zonder projectplan op grond van art. 5.4, eerste lid, van de Waterwet, afgewezen. [appellant] woont op het perceel [locatie A] in Zevenhuizen en is eigenaar van de [percelen] in Zevenhuizen. Deze percelen bevinden zich in de Nessepolder aan de westzijde van watergang de Vliet. Het college is voornemens onderhoudswerkzaamheden uit te voeren aan de waterscheiding die is gelegen aan de westzijde van de Vliet. Het college wenst de waterscheiding ter plaatse met 0,4 m op te hogen. [appellant] vreest voor schade aan zijn percelen door deze werkzaamheden en betoogt dat een projectplan nodig is omdat de constructie van de waterscheiding wijzigt. De rechter vindt van niet. ABRvS 25-08-2021, ECLI:NL:RVS:2021:1912. Zie ook, voor een watervergunning: ECLI:NL:RVS:2021:1901&lt;/p&gt;&lt;h4&gt;Faunaschade&lt;/h4&gt;&lt;p&gt;Bij besluit van 19 april 2019 heeft het college van gedeputeerde staten van Noord-Brabant een verzoek van [appellant] om een tegemoetkoming in schade die ganzen hebben toegebracht aan door hem gepachte gronden afgewezen. [appellant] exploiteert een melkveebedrijf en pacht hiervoor gronden van in totaal 120 hectare van de Staat der Nederlanden. [appellant] heeft het college bij formulier van 11 april 2019 verzocht hem tegemoet te komen in schade die ganzen hebben toegebracht aan de gronden die hij pacht. Het college heeft aan zijn besluitvorming het volgende ten grondslag gelegd. Het college kent geen tegemoetkoming in zogenoemde faunaschade toe als de schade is toegebracht aan gronden die in erfpacht of pacht zijn gegeven en waarvoor beperkingen in het landbouwkundig gebruik gelden of beperkingen ten aanzien van het bestrijden van schadeveroorzakende diersoorten. De Afdeling stelt vast dat op basis van de door [appellant] met de Staat gesloten pachtovereenkomst beperkingen gelden ten aanzien van het gebruik van de gepachte gronden. Ter zitting heeft [appellant] verklaard dat hij de opbrengst van deze gronden gebruikt als aanvulling op de opbrengst van andere gronden die hij beheert. Waar hij de andere gronden vijf keer per jaar maait, wat gangbaar is bij gronden die hiervoor bestemd zijn, maait hij de van de Staat gepachte gronden één à twee keer per jaar. Gelet hierop en gelet op de overeengekomen pachtprijs, die, zoals de rechtbank heeft overwogen, fors lager is dan de reguliere pachtprijs, heeft het college zich op het standpunt kunnen stellen dat het landbouwkundig gebruik van de gepachte gronden ondergeschikt is aan de natuurbestemming. Dat [appellant] de opbrengst van de gronden zelf rendabel acht, is op zichzelf onvoldoende om tot een andere conclusie te komen. De rechtbank heeft dan ook terecht geoordeeld dat het college art. 4.6 van de Beleidsregels natuurbescherming Noord-Brabant aan [appellant] heeft mogen tegenwerpen en het verzoek om een tegemoetkoming heeft mogen afwijzen.  ABRvS 01-09-2021, ECLI:NL:RVS:2021:1955&lt;/p&gt;&lt;h2&gt;Structuurbeleid&lt;/h2&gt;&lt;h4&gt;Omschakelprogramma&lt;/h4&gt;&lt;p&gt;In november 2020 is het Omschakelprogramma Duurzame Landbouw (voorheen: Omschakelfonds) aangekondigd (&lt;span class="italic"&gt;Kamerstuk&lt;/span&gt; 35334, nr. 126). Met dit programma wil men agrarische ondernemers stimuleren versneld om te schakelen naar een stikstofarmere, meer extensieve en meer duurzame bedrijfsvoering. Het Omschakelprogramma is één van de bronmaatregelen die vorig jaar zijn aangekondigd in het kader van de structurele aanpak stikstof (&lt;span class="italic"&gt;Kamerstuk&lt;/span&gt; 35 334, nr. 82). Er is nu een Pilot-Investeringsfonds Duurzame Landbouw, een Werkkapitaalregeling, een Subsidieregeling bedrijfsplannen en een Subsidieregeling demonstratiebedrijven. (&lt;span class="italic"&gt;Kamerstukken II&lt;/span&gt; 2020/21, 35334, nr. 163).&lt;/p&gt;&lt;h2&gt;Marktordening&lt;/h2&gt;&lt;h4&gt;Percelen&lt;/h4&gt;&lt;p&gt;Subsidiabele landbouwgrond. Luchtfoto’s en cyclomediabeelden. Kleur – structuur – afwijking omringende percelen – verruigd verstruikt. Foto’s van appellant onvoldoende voor twijfel. Ook uit die foto’s blijkt van verruiging en verstruiking, vanwege de aanwezigheid van bosschages en duidelijk zichtbare bruine plekken. Percelen behoren tot bedrijf wanneer landbouwer daarover kan beschikken. Begrazingsovereenkomst. Zekere autonomie m.b.t. begrazing van de percelen door de dieren, maar niet over het beheer van de percelen. CBB 27-07-2021, ECLI:NL:CBB:2021:773&lt;/p&gt;&lt;p&gt;Uitvoeringsregeling - subsidiabele oppervlakten – bomenrij – Handleiding percelen, landbouwgrond of niet volgens het GLB - permanente afrastering - geen aanleiding voor afsplitsing – niet aannemelijk dat landbouwkundig wordt gebruikt – bemaaien is niet voldoende – 2%marge. Teruggave financiële discipline 2020 over 2019 – verweerder was niet gehouden te wachten met nemen van het besluit. CBB 27-07-2021, ECLI:NL:CBB:2021:771&lt;/p&gt;&lt;p&gt;Aanvraag van appellante om uitbetaling van betalingsrechten (basisbetaling) en de vergroeningsbetaling voor het jaar 2019. Het beroep is ongegrond: verweerder heeft de subsidiabele oppervlakte van de in het geding zijnde percelen juist vastgesteld. Op grond van art. 19bis, eerste lid, van Verordening 640/2014 was verweerder daarbij gehouden aan appellante een korting op te leggen. CBB 27-07-2021, ECLI:NL:CBB:2021:790&lt;/p&gt;&lt;p&gt;Aanvraag van appellant om uitbetaling van betalingsrechten (basisbetaling) en de vergroeningsbetaling voor het jaar 2019. Het beroep is gegrond: verweerder heeft erkend dat de oppervlakte van perceel 15 onjuist is vastgesteld. Ten aanzien van de overige percelen die in het geding zijn heeft verweerder de (maximaal subsidiabele) oppervlakte juist vastgesteld. CBB 27-07-2021, ECLI:NL:CBB:2021:791&lt;/p&gt;&lt;p&gt;GLB; betalingsrechten uit Nationale reserve; geen subsidiabele landbouwgrond; verruiging en minder dan 50% grassen en andere kruidachtige voerdergewassen; in midden gelaten of sprake is van geldige gebruikstitel. CBB 10-08-2021, ECLI:NL:CBB:2021:810&lt;/p&gt;&lt;p&gt;Betalingsrechten 2015. Weigering verweerder om terug te komen op een eerder besluit, dat al vanwege de discussie over de zogenoemde N-percelen was herzien. Appellant heeft rapport ingebracht waarmee volgens hem het bewijs wordt geleverd dat een aantal door verweerder afgekeurde percelen tóch subsidiabel is. Geen nieuw gebleken feit of veranderde omstandigheid. Dit betekent dat het standpunt van verweerder dat appellant aan zijn verzoek geen nieuw gebleken feiten of veranderde omstandigheden ten grondslag heeft gelegd, juist is en dat dit de afwijzing van het verzoek om terug te komen van het eerdere besluit in beginsel kan dragen. Dat is slechts anders indien het besluit om niet terug te komen van dat eerdere besluit evident onredelijk is. Verweerder heeft zich terecht op het standpunt gesteld dat dit niet het geval is. Beroep ongegrond. CBB 31-08-2021, ECLI:NL:CBB:2021:842. &lt;/p&gt;&lt;p&gt;Appellant stelt beroep in tegen de herberekening van de uitbetaling van betalingsrechten over de jaren 2016 (zaak 20/333) en 2017 (zaak 20/1207). Bij die herberekening is de uitbetaling op een lager bedrag vastgesteld. Verweerder heeft namelijk één perceel niet meer in aanmerking genomen, omdat het perceel volgens verweerder feitelijk bij een derde in gebruik was. Die derde heeft aan het onderhavige geding deelgenomen. Zowel verweerder als de derde hebben met stukken onderbouwd dat het perceel feitelijk in 2016 en 2017 bij de derde in gebruik was. Het College constateert dat appellant in deze procedure stellingen naar voren heeft gebracht die ongeloofwaardig zijn en/of tegenstrijdig met andere door hem ingenomen stellingen. Voorts heeft appellant ter zitting geen afdoende verklaring of toelichting gegeven op door het College gestelde vragen. Dit leidt tot de conclusie dat niet aannemelijk is geworden dat appellant in 2016 en 2017 het feitelijk gebruik had van het betreffende perceel. Beroepen ongegrond. CBB 31-08-2021, ECLI:NL:CBB:2021:848&lt;/p&gt;&lt;p&gt;Zie ook: ECLI:NL:CBB:2021:841&lt;/p&gt;&lt;h4&gt;GLB&lt;/h4&gt;&lt;p&gt;Er is een speciaal verslag van de Europese Rekenkamer (ERK) te Luxemburg van 21 juni 2021 over «Het Gemeenschappelijk landbouwbeleid en het klimaat – Goed voor de helft van de klimaatuitgaven van de EU, maar emissies van landbouwbedrijven nemen niet af». De ERK concludeert in het rapport dat € 103 mld. van het totale GLB-budget voor 2014–2020 was toegewezen aan klimaatadaptatie en -mitigatie, maar niet heeft geleid heeft tot reductie van de emissies van broeikasgassen of nutriënten. Klimaatadaptatie en -mitigatie is in de genoemde periode weliswaar een GLB-doelstelling, maar lidstaten waren niet verplicht in het GLB streefdoelen voor de matiging van de klimaatverandering vast te stellen. De enige streefdoelen waarover de lidstaten verslag uitbrachten aan de Commissie waren de streefdoelen inzake steun voor plattelandsontwikkeling, waarbij gerapporteerd werd hoeveel middelen lidstaten wilden inzetten voor klimaatactie en hoeveel landbouw- of bosbouwarealen of vee zou worden bestreken met deze uitgaven. Op basis van de conclusies doet de ERK een drietal aanbevelingen aan de Europese Commissie. (&lt;span class="italic"&gt;Kamerstukken II&lt;/span&gt; 2020/21, 28625, nr. 295).&lt;/p&gt;&lt;h4&gt;Randvoorwaardenkorting&lt;/h4&gt;&lt;p&gt;Niet-emissiearm aanwenden van mest. Randvoorwaardenkorting van 20% over de voor het jaar 2018 aangevraagde rechtstreeks betalingen. Beroepsgrond dat sprake is van vaste mest faalt. Appellante heeft niet weersproken dat de door haar uitgereden mest in een giertank is gepompt en vervolgens vanuit de giertank over één van haar percelen is gesproeid. Daarmee staat voor het College vast dat de mest verpompbaar was en dat dus sprake was van het uitrijden van drijfmest. Dit betekent dat appellante deze dierlijke meststoffen had dienen aan te wenden op een wijze als neergelegd in bijlage I bij het Besluit. Appellante heeft niet één van de in bijlage I bij het Besluit vastgelegde wijzen van aanwending gevolgd en heeft dit opzettelijk gedaan. Beroep ongegrond. CBB 31-08-2021, ECLI:NL:CBB:2021:843&lt;/p&gt;&lt;h2&gt;Dieren&lt;/h2&gt;&lt;h4&gt;Diergezondheid&lt;/h4&gt;&lt;p&gt;In &lt;span class="italic"&gt;Kamerstukken II&lt;/span&gt; 2020/21, 28286, nr. 1207 komen een aantal onderwerpen aan de orde: de Europese diergezondheidsverordening, de aanpak van het tekort aan dierenartsen, de uitvoering van de roadmap Afrikaanse varkenspest, de audit van Wageningen Bioveterinary Research, preventieve vaccinatie tegen dierziekten en het Europese monitoringsprogramma op Sars-Cov-2 bij specifieke diersoorten.&lt;/p&gt;&lt;h4&gt;Antibiotica&lt;/h4&gt;&lt;p&gt;Het reduceren van het antibioticumgebruik op veehouderijbedrijven is een gezamenlijke verantwoordelijkheid van veehouder en dierenarts. In de periode 2009-2020 is inmiddels een reductie bereikt van 69%. De minister heeft veel waardering voor deze samenwerking en de behaalde resultaten in de afgelopen jaren. De verdere stand van zaken is te vinden in &lt;span class="italic"&gt;Kamerstukken II&lt;/span&gt; 2020/21, 29683, nr. 256.&lt;/p&gt;&lt;h4&gt;Runderen&lt;/h4&gt;&lt;p&gt;Verdachte heeft onvoldoende zorg gedragen voor het welzijn en de gezondheid van zijn runderen. Ziek of gewond lijkende runderen niet onmiddellijk en op passende wijze verzorgd; geen toereikende behuizing onder hygiënische omstandigheden; geen toereikende hoeveelheid gezond en voor de soort en de leeftijd geschikt voer toegediend op een wijze die past bij het ontwikkelingsstadium van het dier; geen toegang tot een toereikende hoeveelheid water van passende kwaliteit. Hof legt op een voorwaardelijke gevangenisstraf voor de duur van twee weken met een proeftijd van twee jaren. Hof Den Haag 26-07-2021, ECLI:NL:GHDHA:2021:1409&lt;/p&gt;&lt;p&gt;De rechtbank veroordeelt een 57-jarige melkveehouder tot een taakstraf van 120 uur en een voorwaardelijke stillegging van zijn bedrijf voor 6 maanden met een proeftijd van 3 jaar. De man zorgde onder andere niet voor drinkwater, geschikt voer en schone stallen voor zijn runderen. Rechtbank Overijssel 02-09-2021, ECLI:NL:RBOVE:2021:3420&lt;/p&gt;&lt;h4&gt;Vogelgriep&lt;/h4&gt;&lt;p&gt;Onrechtmatige overheidsdaad; vogelgriep; is ophokplicht van langer dan 12 weken onrechtmatig jegens houders van vrij uitloop-kippen? toetsing van algemeen verbindend voorschrift; aanleiding voor nadeelcompensatie? Beleidsregel in zin art. 4:84 Awb. Het hof wijst de vorderingen van [appellanten] af. De Staat heeft niet onrechtmatig gehandeld door de ophokplicht tot 19 april 2017 te handhaven. De Staat heeft ook niet onvoldoende informatie gegeven over de redenen waarom de ophokplicht werd ingesteld en gehandhaafd. De Staat hoeft ook geen financiële compensatie te bieden. Uitbraak van vogelgriep en een daarmee samenhangende ophokplicht zijn voorzienbaar en behoren tot het normale bedrijfsrisico van [appellanten] als houders van vrije-uitloopkippen. Hof Den Haag 08-06-2021, ECLI:NL:GHDHA:2021:1335&lt;/p&gt;&lt;p&gt;Op 24 augustus is vogelgriep vastgesteld bij verschillende eenden en zwanen op een houderij in Heeten. De dieren op de houderij zijn geruimd en in een straal van 3 en 10 kilometer rondom de besmette houderij zijn extra maatregelen getroffen zoals onder andere een vervoersverbod voor dieren en dierlijke producten. (Kamerstukken II, 2020/21, 28807, nr. 238)&lt;/p&gt;&lt;h2&gt;Planten&lt;/h2&gt;&lt;h4&gt;Wilde haver&lt;/h4&gt;&lt;p&gt;Afkeuring perceel Japanse haver wegens het aantreffen van wilde haver. Bevoegdheid NAK. &lt;/p&gt;&lt;p&gt;Keuringsrapport summier en niet ondertekend, wel ten grondslag leggen aan besluit. Beroep ongegrond. CBB 03-08-2021, ECLI:NL:CBB:2021:796&lt;/p&gt;&lt;h2&gt;Producten&lt;/h2&gt;&lt;h4&gt;Mestvervoer&lt;/h4&gt;&lt;p&gt;Wet dieren; bestuurlijke boetes; hoger beroep. Appellante heeft er niet op toegezien dat de pluimveemest tijdens het vervoer vergezeld ging van gezondheidscertificaten waarop de vereiste informatie stond. Daarnaast is appellante beboet voor het niet rechtstreeks vervoeren van onverwerkte mest naar het agrarisch bedrijf van bestemming. Geen schending van het ne bis in idem-beginsel. Het College ziet onvoldoende aanleiding om de boetes te matigen wegens een overschrijding van de beslistermijn uit art. 5:51, eerste lid, van de Awb. De nota, die verweerder desgevraagd heeft overgelegd, is niet van toepassing bij boetes op grond van de Wet dieren. Dat door een vergissing van de chauffeur de informatie op het gezondheidscertificaat niet overeenkwam met de lading, is evenmin een reden om de boete te matigen. Appellante is hiervoor ten volle verantwoordelijk. De boetes worden wel gematigd vanwege een overschrijding van de redelijke termijn als bedoeld in art. 6 van het EVRM. CBB 27-07-2021, ECLI:NL:CBB:2021:794&lt;/p&gt;&lt;h2&gt;Milieurecht&lt;/h2&gt;&lt;h4&gt;Fosfaatrechten&lt;/h4&gt;&lt;p&gt;Knelgevallenregeling en melding overdracht of beëindiging agrarisch bedrijf. Verweerder is bij de berekening van de gemiddelde melkproductie voor toepassing van de knelgevallenregeling terecht uitgegaan van de periode augustus 2013 tot en met juli 2014, nu appellante deze periode zelf heeft voorgesteld in haar bezwaar. Weliswaar zijn in deze periode de maanden van dierziekte inbegrepen, maar uit de cijfers blijkt niet dat dit heeft geleid tot een significante daling in de gemiddelde melkproductie. Dat volgens appellante alleen de maanden april tot en met juli 2014 representatief zouden zijn voor haar bedrijf, is niet voldoende onderbouwd. Verder heeft verweerder de melding overdracht of beëindiging agrarisch bedrijf terecht afgewezen, nu de melding te laat is ingediend. Het College kan appellante niet volgen in haar betoog dat de overdracht van de fosfaatrechten los stond van de bedrijfsovername en het verzoek alleen als een overdracht fosfaatrechten moest worden opgevat, nu dit niet blijkt uit de melding, nog daargelaten dat er op het moment van het nemen van het primair besluit 2 geen over te dragen fosfaatrechten waren. Beroep ongegrond. CBB 27-07-2021, ECLI:NL:CBB:2021:775&lt;/p&gt;&lt;p&gt;Tussen partijen is in geschil of drie dieren moeten worden aangemerkt als melkvee (diercategorie 100) of als weide- en zoogkoeien (categorie 120). Het betreft hier een kwalificatiekwestie. Het onderscheid tussen een melk- en kalfkoe of een weide- en zoogkoe is niet altijd makkelijk te maken en hangt mede af van de omstandigheden op het bedrijf. De bestemming die een dier op de peildatum had, is bepalend voor de vraag of het dier moet worden aangemerkt als melkvee en bijgevolg moet worden betrokken bij het vaststellen van het fosfaatrecht. Of die bestemming na de peildatum wijzigt, is niet relevant. Het College is van oordeel dat verweerder deze drie dieren, die appellante op de peildatum hield, terecht niet heeft aangemerkt als melkvee in de zin van de Msw, omdat niet is gebleken dat deze dieren op de peildatum werden gehouden voor de melkproductie of voor de fokkerij ten behoeve van de melkveehouderij. Toekenning schadevergoeding wegens overschrijding van de redelijke termijn als bedoeld in art. 6 van het Europees Verdrag tot bescherming van de rechten van de mens en de fundamentele vrijheden. CBB 27-07-2021, ECLI:NL:CBB:2021:779&lt;/p&gt;&lt;p&gt;In- en uitscharen. Derde-belanghebbende. Het College constateert dat partijen vóór 1 april 2018 met een formulier, dat ingevolge art. 23, zevende lid, van de Msw ter beschikking is gesteld door verweerder, hebben gemeld dat appellante 20 stuks jongvee heeft uitgeschaard die [X] heeft ingeschaard en dat wordt ingestemd met de verhoging van het fosfaatrecht van appellante met 426 kg, waarmee aan alle voorwaarden van art. 23, vijfde lid, van de Msw is voldaan. Dit betekent dat het fosfaatrecht van appellante wordt verhoogd met de resterende aan [X] toegekende (426 - 295 =) 131 kg fosfaatrecht en dat het fosfaatrecht van [X] dientengevolge met 131 kg wordt verlaagd. Dat [X] zijn instemming na 1 april 2018 eenzijdig heeft ingetrokken, omdat hij meent dat de opfokovereenkomst die hij met appellante heeft gesloten hem niet verplicht tot overdracht van het fosfaatrecht, maakt dat niet anders. Een geschil over de uitleg van die overeenkomst kunnen partijen aan de burgerlijke rechter voorleggen. Het College wijst het verzoek om schadevergoeding van appellante af. CBB 27-07-2021, ECLI:NL:CBB:2021:777&lt;/p&gt;&lt;p&gt;Verder ongegrond: ECLI:NL:CBB:2021:784; ECLI:NL:CBB:2021:783; ECLI:NL:CBB:2021:782; ECLI:NL:CBB:2021:789; &lt;/p&gt;&lt;p&gt;Verweerder heeft ten onrechte met toepassing van art. 4:6 Awb het verzoek van appellante om terug te komen van een eerder (onherroepelijk geworden) besluit afgewezen. Het College heeft in de uitspraak van 6 juli 2021 geoordeeld dat uit de uitspraken van 19 april 2019 (ECLI:NL:CBB:2019:139) en 25 juni 2019 (ECLI:NL:CBB:2019:244) volgt dat aan (art. 3 van) de Beleidsregel geen rechtsgeldigheid toekomt, omdat die in strijd is met de wet. Daaruit volgt dat met die uitspraken sprake is geweest van een wijziging van het recht. Aangezien die wijziging van invloed is op de vaststelling van het fosfaatrecht van appellante, is de wijziging daarmee ook relevant voor de beoordeling van het verzoek om terug te komen van de eerdere vaststelling van het fosfaatrecht. Verweerder heeft dit niet betrokken bij de beoordeling. Daarom is de afwijzing van het verzoek in strijd met art. 7:12, eerste lid, van de Awb. CBB 27-07-2021, ECLI:NL:CBB:2021:781&lt;/p&gt;&lt;p&gt;Verweerder heeft het verzoek van appellante om toepassing van de knelgevallenregeling als bedoeld in art. 23, zesde lid, van de Msw terecht afgewezen, nu niet wordt voldaan aan de 5%-drempel. Verder heeft appellante niet aannemelijk gemaakt dat op haar een individuele en buitensporige last rust. Appellante heeft in 2010 plannen gemaakt om de varkenstak van haar bedrijf te beëindigen en de melkveetak uit te breiden. De investeringen die appellante in dat verband is aangegaan – in januari 2015 is overgegaan tot de sloop van de oude varkenstallen en in maart 2015 is geïnvesteerd in de bouw van een nieuwe stal – kunnen, gelet op het tijdstip van het doen daarvan en het ontbreken van een bedrijfseconomische noodzaak of andere dwingende reden daartoe, niet navolgbaar worden geacht. De door appellante genoemde omstandigheden kunnen niet leiden tot een ander oordeel. Omdat verweerder erkent dat hij het fosfaatrecht in het bestreden besluit te laag heeft vastgesteld, is het beroep gegrond en voorziet het College zelf in de zaak. Het College stelt het fosfaatrecht van appellante vast op 11.747 kg. CBB 27-07-2021, ECLI:NL:CBB:2021:792&lt;/p&gt;&lt;p&gt;Vaststelling oppervlakte gronden. Verweerder heeft na schorsing van het onderzoek ter zitting aan de hand van luchtfoto’s aangetoond dat de hoeveelheid grond die appellante in reactie op de servicemelding bij hem heeft opgegeven inderdaad de juiste was en dat hij om die reden van de gecombineerde opgave 2015 mocht afwijken. Appellante heeft hiertegen niets ingebracht. Het College is dan ook van oordeel dat verweerder van de juiste hoeveelheid grond is uitgegaan. Grondgebondenheid. Appellante heeft in het jaar 2015 in verband met de Wvgm haar gronden onder aparte relatienummers opgegeven in de gecombineerde opgave 2015, omdat zij anders bij verlies van deze gronden de fosfaatruimte volledig moest compenseren met de aankoop van grond. Voor de vraag of de hier van belang zijnde 54,05 hectare als tot het bedrijf van appellante behorende landbouwgrond bij de vaststelling van de fosfaatruimte wordt aangemerkt, is bepalend of appellante op 15 mei 2015 de feitelijke beschikkingsmacht over deze gronden had. Het College is van oordeel dat appellante niet heeft aangetoond dat dit het geval was. Verweerder heeft de grond van […] en […] dan ook terecht buiten beschouwing gelaten bij het vaststellen van de fosfaatruimte van appellante. Dit betekent dat appellante niet grondgebonden is en verweerder terecht de generieke korting heeft toegepast. Appellante valt niet onder de uitzondering zoals genoemd in de nota van wijziging (additionele regels ten behoeve van de Wvgm) van 22 april 2016 (&lt;span class="italic"&gt;kamerstuk &lt;/span&gt;34 295 nr. 8). &lt;/p&gt;&lt;p&gt;Geen inbreuk op art. 1 EP aangenomen. Aangezien appellante er welbewust voor heeft gekozen om een deel van haar gronden onder de relatienummers van […] en […] op te geven met oog op de voorkoming van negatieve gevolgen die haar ten deel zouden (kunnen) vallen op grond van een andere regeling, kan in dit geval niet worden gesproken van een tijdelijke situatie die door bijvoorbeeld onvoorziene omstandigheden buiten haar macht lag (zie ook de uitspraak van 14 juli 2020, ECLI:NL:CBB:2020:455). Dat zij ten tijde van deze beslissing niet kon voorzien wat hiervan de consequenties zouden zijn op grond van het fosfaatrechtenstelsel maakt dat niet anders. De gevolgen van de keuze moeten voor haar eigen rekening blijven. Dat appellante bij de invoering van het fosfaatrechtenstelsel niet een andere peildatum dan 15 mei 2015 heeft kunnen kiezen voor de vaststelling van haar fosfaatruimte is evenmin aanleiding om een individuele en buitensporige last aan te nemen. Deze peildatum gold immers voor alle melkveehouders. CBB 03-08-2021, ECLI:NL:CBB:2021:803&lt;/p&gt;&lt;p&gt;Het betoog van appellant dat bij de vaststelling van zijn fosfaatrecht moet worden uitgegaan van een hogere fosfaatruimte door in ieder geval 4,25 ha grond extra mee te nemen in de berekening, slaagt niet. Het College is niet gebleken dat appellant de feitelijke beschikkingsmacht heeft over de 4,25 ha grond. Uit hetgeen door appellant overgelegd volgt niet dat appellant het teelt- en bemestingsplan voor de 4,25 ha grond kan afstemmen. Ook het ter zitting gedane beroep op het vertrouwensbeginsel onder verwijzing naar de gehanteerde perceelgegevens in het kader van de toewijzing van betalingsrechten slaagt niet. Dat appellant geen gewijzigde beschikking toekenning betalingsrechten heeft ontvangen maakt niet dat verweerder bij de vaststelling van de fosfaatruimte in deze procedure ook had moeten uitgaan van de gehanteerde perceelomvang in het kader van de toewijzing van betalingsrechten. Appellant heeft verder niet aannemelijk gemaakt dat het fosfaatrechtenstelsel een individuele en buitensporige last op hem legt. Op de peildatum van 2 juli 2015 had appellant niet de beschikking over de benodigde vergunningen. Daarmee is hij met het doen van zijn investeringen vooruitgelopen op het verkrijgen van de benodigde vergunningen. In beginsel bestaat dan geen ruimte om aan te nemen dat sprake is van schending van art. 1 van het EP. Het beroep is ongegrond. CBB 10-08-2021, ECLI:NL:CBB:2021:816.&lt;/p&gt;&lt;p&gt;Meer van hetzelfde: ECLI:NL:CBB:2021:818; ECLI:NL:CBB:2021:819; ECLI:NL:CBB:2021:815; &lt;/p&gt;&lt;p&gt;Anders: Het College heeft in de uitspraak van 6 juli 2021 (ECLI:NL:CBB:2021:707) geoordeeld dat uit de uitspraken van 19 april 2019 (ECLI:NL:CBB:2019:139) en 25 juni 2019 (ECLI:NL:CBB:2019:244) volgt dat aan (art. 3 van) de Beleidsregel fosfaatrechten jongvee (de Beleidsregel) geen rechtsgeldigheid toekomt, omdat die in strijd is met de wet. Daaruit volgt dat met die uitspraken sprake is geweest van een wijziging van het recht. Aangezien die wijziging van invloed is op de vaststelling van het fosfaatrecht van appellante, is de wijziging daarmee ook relevant voor de beoordeling van het verzoek om terug te komen van de eerdere vaststelling van het fosfaatrecht. Verweerder heeft dit niet betrokken bij de beoordeling. Daarom is de afwijzing van het verzoek in strijd met art. 7:12, eerste lid, van de Awb. Het College vernietigt het bestreden besluit en draagt verweerder op binnen zes weken een nieuw besluit te nemen op het bezwaar van appellante met inachtneming van deze uitspraak. Verweerder dient daarbij ook rekening te houden met hetgeen het College in de uitspraak van 6 juli 2021 (hiervoor aangehaald) heeft overwogen omtrent de inhoudelijke beoordeling van verzoeken om terug te komen van herzieningen van fosfaatrecht op grond van de Beleidsregel. Het College verklaart het beroep gegrond, vernietigt het bestreden besluit en draagt verweerder op binnen zes weken na verzending van deze uitspraak een nieuwe beslissing op bezwaar te nemen met inachtneming van deze uitspraak. CBB 10-08-2021, ECLI:NL:CBB:2021:817&lt;/p&gt;&lt;p&gt;Appellante exploiteert een kaasboerderij en is een 100% zelfzuivelaar. Appellante heeft plannen om de bedrijfsvoering te wijzigen en, onder andere, een melkveehouderij te gaan exploiteren. Appellantes fosfaatrecht is aanvankelijk vastgesteld op grond van art. 23, derde lid, van de Meststoffenwet en vervolgens herzien op grond van art. 74, vierde lid, van de Uitvoeringsregeling. Naar het oordeel van het College is geen sprake van onverbindendheid van art. 74, vierde lid, van de Uitvoeringsregeling wegens strijd met de Msw of het Uitvoeringsbesluit. Verweerder had moeten motiveren waarom de herziening van het fosfaatrecht volgens hem in dit geval niet in strijd is met het rechtszekerheidsbeginsel. Bij de toets aan het rechtszekerheidsbeginsel neemt het College in aanmerking dat verweerder aanvankelijk het op het bedrijf van appellante rustende fosfaatrecht wel heeft vastgesteld op basis van werkelijke melkproductiegegevens. Verweerder heeft uitdrukkelijk de gegevens van appellante over de melkproductie en de daaraan ten grondslag liggende bewijsstukken aanvaard en, zonder enig voorbehoud, op basis daarvan het fosfaatrecht vastgesteld. Gesteld noch gebleken is dat deze gegevens niet juist zijn. Verweerder heeft er bewust voor gekozen voorafgaand aan het vaststellen van fosfaatrechten bij het primaire besluit niet te controleren op de toepasselijkheid van art. 74, vierde lid, van de Uitvoeringsregeling. Verweerder beschikt, naar ter zitting is gebleken, niet over een register van deze bedrijven. Verweerder is er dan ook niet in geslaagd aannemelijk te maken dat art. 74, vierde lid, van de Uitvoeringsregeling daadwerkelijk is toegepast op alle bedrijven die onder de werkingssfeer van deze bepaling vallen. Omdat onvoldoende vaststaat dat sprake is van een consistente uitvoeringspraktijk, kan aan het gegeven dat het om een dwingendrechtelijke bepaling gaat niet de betekenis toekomen die verweerder er aan gehecht wil zien, te weten dat geen afwijking mogelijk is en herziening daarom noodzakelijk is om een fout in de uitvoering te corrigeren. Het College stelt vast dat het verlies van 2.488 kg aan fosfaatrechten ingrijpende gevolgen heeft voor appellante. Verweerder heeft de door appellante gestelde financiële gevolgen op zichzelf niet betwist. Ook heeft verweerder niet betwist dat de omschakelingsplannen van appellante, die zij heeft afgestemd op de haar aanvankelijk op basis van werkelijke productie toegekende fosfaatrechten, daardoor in wezen onmogelijk worden gemaakt. Hieruit volgt dat het rechtszekerheidsbeginsel in dit geval ertoe noopt art. 74, vierde lid, van de Uitvoeringsregeling buiten toepassing te laten. Het beroep is gegrond en het bestreden besluit wordt vernietigd wegens strijd met art. 7:12, eerste lid, van de Awb en het rechtszekerheidsbeginsel. Het College voorziet zelf in de zaak door het herzieningsbesluit te herroepen, zodat het primaire besluit herleeft. CBB 17-08-2021, ECLI:NL:CBB:2021:833&lt;/p&gt;&lt;p&gt;uit de I&amp;R-gegevens is niet gebleken dat de stierkalveren worden geboren op het bedrijf van appellant, maar grotendeels worden aangevoerd. Vervolgens zijn er 10 stierkalveren met een leeftijd van ongeveer één maand naar de slacht afgevoerd. De overige stierkalveren zijn op een leeftijd van 1 of 2 maanden afgevoerd naar vleesveebedrijven. Op de leeftijd van ongeveer 7 maanden zijn de dieren vervolgens aldaar geslacht. Verweerder heeft zich gemotiveerd op het standpunt gesteld dat geen van de dieren naar een melkveehouderij is gegaan. Het College is van oordeel dat verweerder hiermee in beginsel voldoende aannemelijk heeft gemaakt dat de dieren in geschil niet vallen onder diercategorie 101. CBB 17-08-2021, ECLI:NL:CBB:2021:832&lt;/p&gt;&lt;p&gt;Definitie melkvee. Diercategorie. Appellante exploiteert een veeverzamelcentrum. Het College is van oordeel dat verweerder de 259 dieren, die appellante op de peildatum hield, terecht niet heeft aangemerkt als melkvee in de zin van de Msw. Appellante heeft ter zitting erkend dat zij geen melkveebedrijf is en dat de betreffende koeien niet voor de melkproductie werden gehouden. Appellante heeft de betreffende dieren bovendien maar één of twee dagen op haar bedrijfslocatie gehad, dus evenmin is gebleken dat zij de dieren heeft gehouden voor de fokkerij. De 259 dieren waar het hier om gaat kunnen, gelet op het begrip melkvee zoals gedefinieerd in art. 1, eerste lid, aanhef en onderdeel kk, van de Msw, dan ook niet als melk- en kalfkoeien (diercategorie 100) worden aangemerkt. Verweerder heeft daarom terecht aangenomen dat deze koeien op de peildatum onder diercategorie 120 vielen en niet onder diercategorie 100 en heeft deze koeien terecht niet betrokken bij het vaststellen van het fosfaatrecht. Anders dan appellante betoogt kunnen dieren bij de overgang naar een nieuwe houder weldegelijk van kleur verschieten (tot een andere diercategorie gaan behoren) als het doel waarvoor de dieren worden gehouden bij de nieuwe houder anders is dan bij de voorgaande houder. CBB 24-08-2021, ECLI:NL:CBB:2021:836&lt;/p&gt;&lt;p&gt;Appellant exploiteert een melkveebedrijf nabij de grens met Duitsland en heeft in 2012 een melkveestal laten bouwen op Duits grondgebied. Het College is van oordeel dat in het herzieningsbesluit terecht geen fosfaatrechten zijn toegekend voor de melk- en kalfkoeien die op de peildatum in deze melkveestal werden gehouden. Van belang hiertoe is dat, a contrario geredeneerd, uit art. 1, tweede lid, van de Msw volgt dat een op Duits grondgebied gelegen onderdeel van een Nederlands bedrijf niet valt onder de definitie van bedrijf als bedoeld in art. 1, eerste lid, aanhef en onder i, van de Msw. Ook kan uit art. 1, eerste lid, aanhef en onder m, van de Msw worden afgeleid dat een melkveestal die in Duitsland is gelegen, niet valt onder die definitie. Van strijd met het vertrouwens- en rechtszekerheidsbeginsel is geen sprake. CBB 24-08-2021, ECLI:NL:CBB:2021:839&lt;/p&gt;&lt;h4&gt;Schadevergoeding fosfaatrechten&lt;/h4&gt;&lt;p&gt;Schadevergoeding op grond van art. 8:88 Awb en wegens overschrijding van de redelijke termijn. Het College wijst het verzoek van appellant om een (materiële) schadevergoeding op grond van art. 8:88 Awb toe, nu voldaan is aan de voorwaarden. Sprake is van een onrechtmatige besluitvorming die aan verweerder kan worden toegerekend. Verder heeft appellant voldoende aannemelijk gemaakt dat deze onrechtmatige besluitvorming heeft geleid tot schade (causaal verband). Meer concreet heeft appellant de bij de vervangingsbesluit toegekende fosfaatrecht pas op een later moment kunnen verkopen, waardoor hij schade heeft geleden van € 6.201,60. Verweerder heeft (de omvang van) de schade niet betwist. Het betoog van verweerder dat niet zou zijn voldaan aan het relativiteitsbeginsel, kan, gelet op eerdere jurisprudentie, niet slagen. Het verzoek om vergoeding van de immateriële schade wegens overschrijding van de redelijke termijn wijst het College af. Verweerder is in het vervangingsbesluit volledig tegemoetgekomen aan de bezwaren van appellant als gevolg waarvan een eind gekomen is aan appellant zijn spanning en frustratie. Op dat moment was de redelijke termijn nog niet overschreden. CBB 27-07-2021, ECLI:NL:CBB:2021:776.&lt;/p&gt;&lt;p&gt;Vordering gederfde winst. Door de onrechtmatige besluitvorming van verweerder heeft appellant zijn koopovereenkomst met een derde niet kunnen nakomen. Relativiteitsverweer slaagt niet. Gestelde schade en causaal verband voldoende aannemelijk gemaakt. Verzoek wordt toegewezen. CBB 27-07-2021, ECLI:NL:CBB:2021:786&lt;/p&gt;&lt;p&gt;Het besluit waarbij verweerder het fosfaatrecht van appellante lager heeft vastgesteld dan in het daaraan voorafgaande besluit is onrechtmatig. Verweerder heeft appellante ter zake van de door het onrechtmatige besluit in 2018 geleden schade reeds een schadevergoeding van € 14.335,19 toegekend. Appellante verzoekt het College in beroep verweerder (aanvullend) te veroordelen tot betaling van een schadevergoeding van € 15.941,88. Op grond van art. 8:89, tweede lid, van de Awb is voor de bevoegdheid van het College om van het verzoek om schadevergoeding kennis te nemen, de gevraagde vergoeding bepalend zoals deze aan de bestuursrechter is voorgelegd. Het College concludeert dat hij bevoegd is kennis te nemen van het verzoek om schadevergoeding. Het gedeelte van de gevraagde vergoeding dat naar aanleiding van het verzoek door het bestuursorgaan is toegekend, ligt niet ter beoordeling aan de bestuursrechter voor. De gevraagde vergoeding waarover het College een oordeel moet geven ligt onder de bevoegdheidsgrens van € 25.000,-. Appellante heeft niet aannemelijk gemaakt dat zij als gevolg van het onrechtmatige herzieningsbesluit ook in 2019 schade heeft geleden. Het verzoek om schadevergoeding wordt afgewezen. CBB 17-08-2021, ECLI:NL:CBB:2021:831&lt;/p&gt;&lt;p&gt;Beoordeling verzoek om schadevergoeding als bedoeld in art. 8:90 van de Awb. Het schadevergoedingsverzoek wordt afgewezen. Verzoekster heeft niet aannemelijk gemaakt dt zij daadwerkelijk schade heeft geleden als gevolg van het onjuiste primaire besluit. Er is door verzoekster geen enkel gegeven overgelegd waaruit de door verzoekster gestelde omstandigheden blijkt. Met betrekking tot de door verzoekster voorgestane berekening van de hoogte van de door haar gestelde schade op grond van de leaseprijs van fosfaatrechten, stelt het College vast dat ook dit een hypothetische berekening is, nu verzoekster in de periode na het primaire besluit geen fosfaatrechten heeft geleased. CBB 31-08-2021, ECLI:NL:CBB:2021:849&lt;/p&gt;&lt;h4&gt;Fosfaatrechten civiel&lt;/h4&gt;&lt;p&gt;Eind 2017 heeft geïntimeerde zijn fosfaatrechten verkocht aan appelante. De fosfaatrechten zijn in 2018 overgedragen. Komt de door de overheid toegepaste afroming van 10% van de fosfaatrechten in dit geval voor rekening van de koper of van de verkoper? Hof: Volgens de (ook op dit punt overigens weersproken) stellingen van [appellante] heeft zij [geïntimeerde] op donderdagmiddag 28 december 2017 de instructie verstrekt dat hij vóór maandag 1 januari 2018 zijn nieuwe onderneming moest inschrijven bij de KvK. [appellante] stelt dat zij [geïntimeerde] heeft geïnstrueerd om vóór die datum geen (melk)vee meer te houden en nieuwe landbouwactiviteiten onder een nieuw KvK-nummer (met een hieraan gekoppeld UBN- en BRS-nummer) op te starten wat volgens [appellante] nodig was om afroming van 10% van de fosfaatrechten door de overheid te voorkomen. [geïntimeerde] voert tot zijn verweer aan dat hij zijn nieuwe onderneming graag digitaal had ingeschreven, maar dat dit niet kon. [geïntimeerde] stelt dat hij voor inschrijving bij de KvK een afspraak heeft moeten maken en dat hij daarvoor naar Zwolle moest. Vóór 1 januari 2018 was dat niet meer mogelijk. De afspraak is op 16 januari 2018 geweest. Op de zitting in hoger beroep heeft [appellante] (in de persoon van haar bestuurder [naam1] ) verklaard dat wanneer [geïntimeerde] dat zegt, hij dat gelooft. Vanwege deze niet weersproken stelling van [geïntimeerde] komt het hof tot het oordeel dat [appellante] onvoldoende feiten heeft verstrekt waaruit blijkt dat inschrijving bij de KvK vóór 1 januari 2018 nog mogelijk was. Als [appellante] [geïntimeerde] al heeft geïnstrueerd om zich vóór 1 januari 2018 in te schrijven bij de KvK heeft zij hem een instructie gegeven, die hij onmogelijk kon nakomen. Van een (laat staan: toerekenbare) tekortkoming van [geïntimeerde] is daarom geen sprake. De vordering van [appellante] tot schadevergoeding is dan ook niet toewijsbaar. Hof Arnhem-Leeuwarden 27-07-2021, ECLI:NL:GHARL:2021:7213&lt;/p&gt;&lt;h4&gt;Vergunning&lt;/h4&gt;&lt;p&gt;Omgevingsvergunning verleend voor het bouwen van een vleesvarkensstal in strijd met het ter plaatse geldende bestemmingsplan en het veranderen en het in werking hebben van een inrichting op het perceel [locatie 1] in Leunen. [appellante sub 2] exploiteert een varkenshouderij op het perceel. Hij heeft een omgevingsvergunning aangevraagd voor een nieuw te bouwen vleesvarkensstal voor de huisvesting van 2.880 vleesvarkens voorzien van een biologische combiluchtwasser met 85% ammoniak- en geurreductie. Het totale aantal te houden dieren komt daarmee op 10.319. [appellant sub 1] en anderen wonen in de omgeving van het perceel. Zij vrezen dat hun woon- en leefklimaat wordt aangetast door het optreden van geurhinder als gevolg van verlening van de gevraagde vergunning. Hoger beroep ongegrond.  ABRvS 11-08-2021, ECLI:NL:RVS:2021:1800&lt;/p&gt;&lt;h2&gt;Bedrijven&lt;/h2&gt;&lt;h4&gt;RFC&lt;/h4&gt;&lt;p&gt;Besluit van zuivelcoöperatie over vaststelling individueel vergelijkingsvolume voor melkveehouderijbedrijf wordt niet vernietigd. Het is namelijk niet in strijd met de redelijkheid en billijkheid. Ook geen strijd met leveringsovereenkomst. Rechtbank Midden-Nederland 14-07-2021, ECLI:NL:RBMNE:2021:3113&lt;/p&gt;&lt;p&gt;Vernietigbaarheid besluit ex art. 2:15 lid 2 sub b BW. De rechtbank stelt voorop dat een besluit tot definitieve beëindiging van de melkinname van een lid van FrieslandCampina een ingrijpend besluit is. In feite wordt daarmee een einde gemaakt aan de contractuele relatie. Het lid moet vervolgens maar zien of, en zo ja aan wie, hij de melk van zijn koeien nog kan leveren. Door de mogelijk ingrijpende gevolgen, vergt een dergelijk besluit een zorgvuldige voorfase, waarin voldoende duidelijk wordt gewaarschuwd voor de gevolgen van een volgende opschorting van de melkinname. Die duidelijke communicatie heeft in dit geval ontbroken. FrieslandCampina heeft daarom niet in redelijkheid tot haar besluit kunnen komen om de melkinname bij een lid definitief te beëindigen. Dat besluit is dan ook vernietigbaar op grond van art. 2:15 lid 1 sub b BW. De rechtbank heeft het beroep van FrieslandCampina op het verstrijken van de vervaltermijn van 1 jaar na mededeling van het besluit (art. 2:15 lid 5 BW) afgewezen. Sinds het oorspronkelijke besluit is er weliswaar meer dan een jaar verstreken, maar volgens art. 8 lid 7 Reglement Commissie van Bezwaar had FrieslandCampina na de uitspraak van de Commissie van Bezwaar een definitief besluit moeten nemen over het bezwaar, en wel schriftelijk. Dat heeft FrieslandCampina niet gedaan, waardoor de vervaltermijn van art. 2:15 BW niet is gaan lopen. Rechtbank Midden-Nederland 30-06-2021, ECLI:NL:RBMNE:2021:2744&lt;/p&gt;&lt;h4&gt;Boete&lt;/h4&gt;&lt;p&gt;Beide partijen exploiteerden in 2014 een agrarisch bedrijf. Partij A heeft in 2015 over het kalenderjaar 2014 een bestuurlijke boete opgelegd gekregen op grond van overtreding van de Meststoffenwet. Volgens A is dit aan B te wijten en hij wil deze boete op hem verhalen op grond van wanprestatie dan wel onrechtmatige daad. Hof Arnhem-Leeuwarden 24-08-2021, ECLI:NL:GHARL:2021:8135&lt;/p&gt;&lt;h4&gt;Zonen&lt;/h4&gt;&lt;p&gt;Ouders hebben hun melkveebedrijf (inclusief hoeve en gronden) verkocht aan hun zonen en huren de woning die in medegebruik blijft door de broers. De overnamesom is omgezet in een gewone geldlening en een durfkapitaallening. De ouders hebben de zonen ook andere bedragen geleend. Moeten de zonen nog rente over de geldlening en de durfkapitaallening betalen? De zonen beroepen zich op verrekening met de huur en vaste lasten die hun ouders aan hen moeten betalen. Moet de ouders een voorschot op de schade worden toegekend die zij stellen te lijden als gevolg van het niet kunnen bewonen van de door hen van hun zonen gehuurde woning? Hof Arnhem-Leeuwarden 24-08-2021, ECLI:NL:GHARL:2021:8143&lt;/p&gt;&lt;h2&gt;Fiscaal recht&lt;/h2&gt;&lt;h4&gt;WOZ&lt;/h4&gt;&lt;p&gt;Waardevaststelling agrarisch object. De Rechtbank heeft geoordeeld dat de heffingsambtenaar de beschikte waarde van € 185.000 niet aannemelijk heeft gemaakt, dat de ondergrond, tuin en erf niet onder de cultuurgronduitzondering vallen en dat belanghebbende de door hem bepleite waarde van de opstallen (€ 45.000) evenmin aannemelijk heeft gemaakt. De Rechtbank heeft de waarde vervolgens in goede justitie vastgesteld op € 182.000. Het Hof is het daarmee eens. Hof Arnhem-Leeuwarden 20-07-2021, ECLI:NL:GHARL:2021:6898&lt;/p&gt;&lt;h2&gt;Buitenlands agrarisch recht&lt;/h2&gt;&lt;h4&gt;België&lt;/h4&gt;&lt;p&gt;Uit het Belgisch Tijdschrift voor Agrarisch Recht / Revue de Droit Rural zijn de volgende hoogtepunten te melden. Het derde nummer van 2019 (juli-september) bevat het nationale rapport van België voor commissie II van het CEDR-congres in Poznan (september 2019), geschreven door maar liefst drie Van Malleghems, Franz, Louise en Henry, getiteld ´Protection des terres cultivées: le droit de l’aménagement du territoire rural et le droit relatief aux cessions de biens agricole´. Het eerste hoofdstuk gaat over ruimtelijke plannen, het tweede over de Waalse Code voor de landbouw en hoofdstuk III over de op 1 januari 2020 in werking tredende nieuwe wet inzake de pacht (bail á ferme). De wettelijke duur van pachtovereenkomsten is aangepast, opzeggingsmogelijkheden zijn verruimd en ook het pachterfrecht kent veranderingen. Over de nieuwe pachtregeling gaat ook een uitgebreide bijdrage van Antoine Gregoire in het eerste nummer van 2021 (januari-maart). Deze auteur gaat met name in op het niet onproblematische overgangsrecht.&lt;/p&gt;&lt;p&gt;Nummer 1-2 van 2020 (januari-juni) bevat een artikel van Pierre-Yves Melotte over ontbossing ten behoeve van de landbouw (Le déboisement a des fins agricoles en zone forestière au plan de secteur). In beginsel is ontbossing voor de landbouw verboden (verschillende boeren zijn ook tot herbeplanting verplicht) maar onder strikte condities zijn er, in elk geval in Wallonië, toch nog mogelijkheden. Deze condities worden door de auteur besproken.&lt;/p&gt;&lt;p&gt;Volgens Janna Bauters (nummer 3, juli-september 2020) is Vlaanderen de absolute wereldtop voor het fokken en trainen van paarden. Dat staat in schril contrast met de enorme onzekerheid waarmee paardenhouders geconfronteerd worden in hun zoektocht naar een geschikte plaats om hun bedrijf uit te bouwen. Wel wordt aanvaard dat paardenfokkerijen, dekhengsthouderijen en paardenmelkerijen zuivere landbouwactiviteiten betreffen die thuishoren in agrarisch gebied. Maar er zijn veel meer soorten paardenhouderijen. Daar is voortdurend discussie over, ook in het parlement. Verduidelijking is hard nodig, volgens de auteur. Hetzelfde nummer bevat een aantal illustratieve rechterlijke uitspraken van de Raad voor Vergunningbetwistingen over paarden.&lt;/p&gt;&lt;p&gt;In nummer 4 van 2020 (oktober-december) schrijft Celestine Dermaut over ´Schadebedingen en overmacht bij aardappelcontracten; analyse van recente rechtspraak´. De rechtspraak is volop in evolutie, niet alleen door de talrijke beroepsprocedures die thans nog worden gevoerd, maar ook door de nieuwe bepalingen inzake onrechtmatige bedingen in handelsbetrekkingen en de richtlijn inzake oneerlijke handelspraktijken tussen ondernemingen in de landbouw- en voedselvoorzieningsketen.&lt;/p&gt;&lt;h4&gt;Duitsland&lt;/h4&gt;&lt;p&gt;Het jongste nummer (juli 2021) van &lt;span class="italic"&gt;Agrar- und Umweltrecht,&lt;/span&gt; uitgegeven door de Deutsche Gesellschaft für Agrarrecht bevat een artikel van Karl Friedrich Kohler over juridische en feitelijke problemen bij de erkenning van een arbeids- of dienstongeval of een beroepsziekte, in het bijzonder de ziekte van Lyme, door een tekenbeet. Dat is nog niet in een paar woorden te duiden. Over de schadevergoedingen volgens de Diergezondheidswet bij de Afrikaanse varkenspest schrijft Meyer-Ravenstein in nummer 6 van juni 2021. Gepleit wordt voor een landsbrede uniforme regeling voor procedures en schadeberekeningen. In dit nummer ook een bespreking van het proefschrift van Hanna Hollwitz – Ein wohlgeordnetes Agrarstruktuurverbesserungsgesetz im föderalen Deutschland (838 bladzijden), dat voor een belangrijk deel ook over het agrarisch grondverkeer gaat.&lt;/p&gt;&lt;p&gt;De Duitse Boerenbond heeft een toekomstschets gemaakt: ´Eine neue Partnerschafr für Ernährung und Landwirtschaft (5/2021). In vijf krachtige postulaten wordt deze toekomstvisie over de verhouding tussen landbouw, markt, politiek en maatschappij neergelegd. Naar aanleiding daarvan pleit José Martinez ervoor om als doel van de staat in de Grondwet op te nemen: ´die Sicherung der Grundlagen der menschlichen Ernährung´. Dat zou voor Nederland ook wel wat zijn: in onze Grondwet staat van alles, maar niet een ‘recht op voedsel’. In deze aflevering staat ook een artikel over het nieuwe Duitse wijnrecht (Philipp Bender) en een artikel van Konrad Asemissen over de implementatie van de Nitraatrichtlijn in de mestregelgeving in relatie tot het beginsel ‘de vervuiler betaalt’. Ook in Duitsland is veel discussie over de meetnetten en de wijze van meten.&lt;/p&gt;&lt;p&gt;Nummer 2021/4 is een themanummer over digitalisering in de landbouw, vooral over de bescherming van gegevens, met artikelen van Martinez en Wiebe en enkele toepasselijke rechterlijke uitspraken.&lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;Er is een schriftelijk overleg geweest over de landbouwraad van 19 juli 2021: &lt;span class="italic"&gt;Kamerstukken II&lt;/span&gt; 2020/21, 21501-32, nr. 1332. Een verslag van de vergadering van 19 juni 2021: nr. 1330.&lt;/p&gt;&lt;p&gt;Een verslag van de Landbouwraad van 19 juli 2021 is te vinden in &lt;span class="italic"&gt;Kamerstukken II&lt;/span&gt; 2020/21, 21501-32, nr. 1334. (voor de agenda zie nr. 1331; er is ook nog een commissiedebat geweest: nr. 1333). De nieuwe voorzitter is Slovenië. Wat betreft landbouw heeft Slovenië de volgende prioriteiten opgenomen in het werkprogramma:&lt;/p&gt;&lt;ul&gt;&lt;li class="streepjes"&gt;De afronding van de hervorming van het GLB;&lt;/li&gt;&lt;li class="streepjes"&gt;De ontwikkeling van plattelandsgebieden, met accent op digitalisering en modernisering, de rol van vrouwen en het verbeteren van de samenwerking tussen rurale en urbane gebieden;&lt;/li&gt;&lt;li class="streepjes"&gt;Het verbeteren van de positie van boer in de keten;&lt;/li&gt;&lt;li class="streepjes"&gt;Oorsprongsetikettering, in het bijzonder voor honing;&lt;/li&gt;&lt;li class="streepjes"&gt;Een eerste discussie over de EU-Bossenstrategie;&lt;/li&gt;&lt;li class="streepjes"&gt;De bestrijding van illegale bosbouw en houthandel;&lt;/li&gt;&lt;li class="streepjes"&gt;De mondiale aanpak duurzame voedselketens en –veiligheid, mede met het oog op de UN Food Systems Summit; en&lt;/li&gt;&lt;li class="streepjes"&gt;Het EU-Actieplan biologische landbouw.&lt;/li&gt;&lt;/ul&gt;&lt;h2&gt;Diversen&lt;/h2&gt;&lt;h4&gt;Conformiteit&lt;/h4&gt;&lt;p&gt;Agrarische bedrijfswoning, gebruik als woning. Plattelandswoning. Non-conformiteit? Uit de koopovereenkomst volgt niet dat [appellant] een positieve bestemming mochten verwachten. Omdat de woning is verkocht als ´woning in het buitengebied´ hadden [appellanten] rekening moeten houden met daaraan verbonden mogelijke beperkingen en hadden zij, zoals door [geïntimeerden 1 t/m 6] . terecht is aangevoerd, zelf onderzoek moeten doen naar de van toepassing zijnde voorschriften. Voor het overige hebben [appellanten] hun stelling dat zij geen verbouwingen mogen doen en daarom schade lijden onvoldoende onderbouwd. Hof Den Bosch 27-07-2021, ECLI:NL:GHSHE:2021:2349&lt;/p&gt;</content><legacyfootnotes/><footnotes><footnote/></footnotes><auteurs/><published>2021-10-15 13:50:05</published><modified>2021-10-18 11:41:27</modified><editiondate>2021-10-15</editiondate><htmlpath>https://denhollander.info/artikel/16877</htmlpath></article>
</articles></edition>
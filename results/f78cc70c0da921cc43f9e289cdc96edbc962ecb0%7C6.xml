<edition><articles><article><jaar>2019</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2019</searchword><id>15505</id><udhid>UDH:TvAR/15505</udhid><titel>Hoge Raad, 15 februari 2019,  ECLI:NL:HR:2019:228   (non-conformiteit) (TvAR 2019/5983)</titel><searchwords><searchword>TvAR 4/2019</searchword><searchword>TvAR 2019/5983</searchword><searchword>UDH:TvAR/15505</searchword></searchwords><attachments><attachment><name>20337.pdf</name><extention>pdf</extention><url>https://denhollander.info/download/20337/ci</url></attachment></attachments><inleiding/><content>&lt;p class="rechters"&gt;(mrs. E.J. Numann, A.M.J. van Buchem-Spapens, G. Snijders, T.H. Tanja-van den Broek en C.E. du Perron) &lt;/p&gt;&lt;p class="annotator"&gt;Met noot H.M. van Eerten&lt;/p&gt;&lt;h3&gt;Koopovereenkomst. Non-conformiteit.&lt;/h3&gt;&lt;p&gt;[Burgerlijk wetboek, art. 7:5 lid 1, art. 7:18 lid 2, art. 7:23 lid 1 BW]&lt;/p&gt;&lt;p&gt;Klachtplicht bij consumentenkoop slecht lopend dressuurpaard. Vraag wanneer kopers de non-conformiteit hebben ontdekt. &lt;/p&gt;&lt;p&gt;1. [eiser 1] ,&lt;/p&gt;&lt;p&gt;wonende te [woonplaats] , &lt;/p&gt;&lt;p&gt;2. [eiseres 2] ,&lt;/p&gt;&lt;p&gt;wonende te [woonplaats] , &lt;/p&gt;&lt;p&gt;EISERS tot cassatie,&lt;/p&gt;&lt;p&gt;advocaat: mr. M.J. van Basten Batenburg,&lt;/p&gt;&lt;p&gt;t e g e n&lt;/p&gt;&lt;p&gt;[verweerder] ,&lt;/p&gt;&lt;p&gt;wonende te [woonplaats] , &lt;/p&gt;&lt;p&gt;VERWEERDER in cassatie,&lt;/p&gt;&lt;p&gt;advocaat: mr. P. Kuipers.&lt;/p&gt;&lt;p&gt;Partijen zullen hierna ook worden aangeduid als [eiser 1] en [eiseres 2] , en gezamenlijk als [eisers] , respectievelijk [verweerder] .&lt;/p&gt;&lt;h3&gt;1 Het geding in feitelijke instanties&lt;/h3&gt;&lt;p&gt;Voor het verloop van het geding in feitelijke instanties verwijst de Hoge Raad naar: &lt;/p&gt;&lt;p&gt;a. de vonnissen in de zaak 2629218 CV EXPL 13-5897 van de kantonrechter te Zwolle van 13 mei 2014, 4 november 2014 en 29 december 2015;&lt;/p&gt;&lt;p&gt;b. de arresten in de zaak 200.185.091/01 van het gerechtshof Arnhem-Leeuwarden van 16 mei 2017 en &lt;/p&gt;&lt;p&gt;28 november 2017. &lt;/p&gt;&lt;p&gt;Het arrest van het hof van 28 november 2017 is aan dit arrest gehecht.&lt;/p&gt;&lt;h3&gt;2 Het geding in cassatie&lt;/h3&gt;&lt;p&gt;Tegen het arrest van het hof van 28 november 2017 hebben [eisers] beroep in cassatie ingesteld. &lt;/p&gt;&lt;p&gt;De procesinleiding is aan dit arrest gehecht en maakt daarvan deel uit.&lt;/p&gt;&lt;p&gt;[verweerder] heeft een verweerschrift tot verwerping ingediend.&lt;/p&gt;&lt;p&gt;De zaak is voor [verweerder] toegelicht door zijn advocaat.&lt;/p&gt;&lt;p&gt;De conclusie van de Advocaat-Generaal M.H. Wissink strekt tot verwerping van het cassatieberoep.&lt;/p&gt;&lt;p&gt;De advocaat van [eisers] heeft schriftelijk op die conclusie gereageerd.&lt;/p&gt;&lt;h3&gt;3 Beoordeling van het middel&lt;/h3&gt;&lt;p&gt;3.1 In cassatie kan van het volgende worden uitgegaan.&lt;/p&gt;&lt;p&gt;( i) Begin 2013 hebben [eisers] van [verweerder] voor een prijs van € 10.000,-- het paard “ [A] ” gekocht, een zesjarige ruin, opgeleid in de dressuur tot niveau M. [A] is tot het tijdstip van verkoop uitgekomen in wedstrijden en heeft daarbij wedstrijdpunten behaald. Voorafgaand aan de koop heeft [eiseres 2] zelf het paard bereden. [eisers] hebben het paard gekocht als geschikt en gezond dressuurpaard. &lt;/p&gt;&lt;p&gt;(ii) Op 5 februari 2013 is [A] volgens afspraak tussen partijen in opdracht van [eisers] gekeurd door een dierenarts verbonden aan de dierenkliniek te Emmeloord. Bij die keuring zijn geen veterinaire bezwaren tegen het gebruik van het paard als dressuurpaard vastgesteld. [A] is daarna op dezelfde dag aan [eisers] geleverd.&lt;/p&gt;&lt;p&gt;(iii) [A] is in de periode april 2013 tot en met juni 2013 in opdracht van [eisers] verschillende keren behandeld door een masseur/fysiotherapeut/kraker.&lt;/p&gt;&lt;p&gt;(iv) [eisers] hebben in de maand juli 2013 vastgesteld dat het paard bij de training zodanige problemen liet zien dat aanleiding bestond veterinaire expertise in te schakelen. &lt;/p&gt;&lt;p&gt;( v) Het paard is op 28 augustus 2013 onderzocht door de dierenarts drs. T. Sterk. Deze heeft van het onderzoek op 24 oktober 2013 een attest opgemaakt, waaruit onder meer blijkt:&lt;/p&gt;&lt;p&gt;“Klacht: Staken sinds juli; stoppen en omhoog komen. Lang laag rijden gaat redelijk, maar rechts moeilijk&lt;/p&gt;&lt;p&gt;Klinisch onderzoek:&lt;/p&gt;&lt;p&gt;(…)&lt;/p&gt;&lt;p&gt;Wervelkolom&lt;/p&gt;&lt;p&gt;- hals laag cervicaal beperkt beweeglijk&lt;/p&gt;&lt;p&gt;- rug lumbaal naar rechts beperkt&lt;/p&gt;&lt;p&gt;- bekken rechts beperkt beweeglijk&lt;/p&gt;&lt;p&gt;(…) &lt;/p&gt;&lt;p&gt;Beoordeling gastfoto’s wervelkolom:&lt;/p&gt;&lt;p&gt;hals:&lt;/p&gt;&lt;p&gt;(…) &lt;/p&gt;&lt;p&gt;- verdenking fragment thv facet gewricht C7 / T1&lt;/p&gt;&lt;p&gt;rug:&lt;/p&gt;&lt;p&gt;- vernauwde interspinaalruimte / kissing spine op 1 niveau regio T 15 geringe sclerosering”.&lt;/p&gt;&lt;p&gt;(vi) Bij e-mail van 2 september 2013 hebben [eisers] aan [verweerder] medegedeeld:&lt;/p&gt;&lt;p&gt;“Na een opstartperiode bleek dat [A] niet echt goed liep. Wij hebben een aantal zaken geprobeerd dit op te lossen met een masseur/kraker en het vernieuwen van het zadel. Helaas bleven de problemen aanwezig.&lt;/p&gt;&lt;p&gt;Derhalve hebben we toch besloten naar een dierenkliniek te gaan. Nu blijkt dat, na deze recente dierenartscontrole, er op de keuringsfoto’s van de aankoopkeuring een gebrek te zien is. Het gaat hierbij om een fragment in de hals, die voor ons, hadden wij dit geweten, reden had geweest niet tot aanschaf over te gaan.”&lt;/p&gt;&lt;p&gt;3.2.1 [eisers] hebben in deze procedure gevorderd [verweerder] te veroordelen tot terugbetaling van de koopsom van € 10.000,--, althans tot betaling van een redelijk geacht bedrag. Daarnaast hebben [eisers] gevorderd [verweerder] te veroordelen tot schadevergoeding ter zake van de stallings- en dierenartskosten. [verweerder] heeft als verweer onder meer aangevoerd dat [eisers] niet hebben voldaan aan de op hen rustende klachtplicht van art. 7:23 lid 1 BW. &lt;/p&gt;&lt;p&gt;De kantonrechter heeft de vorderingen van [eisers] afgewezen op de grond dat [eisers] niet binnen bekwame tijd hebben geklaagd over de gebreken van het paard.&lt;/p&gt;&lt;p&gt;3.2.2 Het hof heeft het vonnis van de kantonrechter bekrachtigd en heeft hiertoe, nadat het had vastgesteld dat in deze zaak sprake is van een consumentenkoop als bedoeld in art. 7:5 lid 1 BW, het volgende overwogen:&lt;/p&gt;&lt;p&gt;“4.9 De volgende vraag die moet worden beantwoord is of [eisers] binnen bekwame tijd na ontdekking van de gebreken aan [A] [verweerder] daarvan in kennis hebben gesteld.&lt;/p&gt;&lt;p&gt;Zoals hiervoor (…) is vastgesteld is [A] op 5 februari 2013 door [verweerder] aan [eisers] geleverd. [eiseres 2] , zo is ter comparitie van 9 oktober 2017 verder gebleken, is [A] meteen gaan berijden, waarbij zij in de loop van de tijd de moeilijkheidsgraad van de oefeningen geleidelijk heeft opgevoerd. &lt;/p&gt;&lt;p&gt;[A] is in de periode april 2013 tot en met juni 2013 in opdracht van [eisers] een aantal keren behandeld door een masseur/fysiotherapeut, omdat het paard “niet echt goed liep”, zoals blijkt uit de e-mail van [eisers] aan [verweerder] van 2 september 2013.&lt;/p&gt;&lt;p&gt;Ondanks deze behandelingen zijn de klachten niet verdwenen. Integendeel, in juli 2013 waren de klachten van dien aard dat veterinair onderzoek noodzakelijk werd geoordeeld door [eisers] Vervolgens heeft in opdracht van [eisers] op 28 augustus 2013 een onderzoek plaatsgevonden van [A] , waarbij drs. Sterk beperkingen heeft aangegeven die tot de conclusie zouden kunnen leiden dat het paard niet aan de koopovereenkomst beantwoordt. Op 2 september 2013 hebben [eisers] voor het eerst contact opgenomen met [verweerder] door hem een e-mail te sturen waarin mededeling wordt gedaan van een gebrek aan de hals, een ander gebrek overigens dan het gebrek dat volgens mededelingen van [eisers] bij de comparitie uiteindelijk de problemen in het functioneren van [A] veroorzaakte, de “kissing spine”.&lt;/p&gt;&lt;p&gt;4.10 Naar het oordeel van het hof hebben [eisers] , nadat zich in april 2013 de eerste klachten openbaarden, [verweerder] daarvan niet binnen bekwame tijd in kennis gesteld door eerst op 2 september 2013, vijf maanden later, daarover contact met hem op te nemen. Zeker nadat de klachten van [A] bleven aanhouden na de eerste behandelingen in april 2013 door een masseur/fysiotherapeut, hadden zij [verweerder] daarvan op de hoogte moeten brengen. Zoals ook de kantonrechter heeft overwogen, is het juist bij levende have, waarbij de wijze van voeding, stalling en gebruik van grote invloed kunnen zijn op de gezondheid van het dier, van belang dat de verkoper tijdig wordt geïnformeerd over de gezondheidsproblemen om de bewijspositie van de verkoper niet te schaden. Dat geldt temeer in het geval van een consumentenkoop waarbij op grond van artikel 7:18 lid 2 BW de verkoper is belast met het tegenbewijs tegen het vermoeden dat de zaak bij aflevering niet aan de overeenkomst heeft beantwoord, indien de afwijking zich binnen zes maanden na aflevering openbaart. Door de gebreken aan [A] niet tijdig te melden, hebben [eisers] [verweerder] de mogelijkheid onthouden in een vroegtijdig stadium het paard te (doen) onderzoeken en zich een oordeel te vormen over de aard en de omvang van de klachten en zo mogelijk preventieve, dan wel curatieve maatregelen te adviseren.&lt;/p&gt;&lt;p&gt;In dit geval geldt niet dat [eisers] eerst de uitkomsten van het onderzoek van drs. Sterk mochten afwachten. Zij hebben namelijk niet voldoende onderbouwd dat het onderzoek niet eerder had kunnen plaatsvinden dan op 28 augustus 2013, in het bijzonder gezien de omstandigheid dat de eerste klachten aan het paard zich al in april 2013 hadden geopenbaard. Overigens hebben [eisers] evenmin voldoende onderbouwd dat van hen redelijkerwijs niet gevergd kon worden [verweerder] mededeling te doen van de klachten in afwachting van het onderzoek.”&lt;/p&gt;&lt;p&gt;3.3.1 Onderdeel 1 van het middel klaagt dat het hof heeft miskend dat de rechter bij toepassing van art. 7:23 lid 1 BW een moment van ontdekking van de non-conformiteit moet vaststellen, op welk moment de “bekwame tijd” zoals genoemd in dat artikel gaat lopen. &lt;/p&gt;&lt;p&gt;Onderdeel 2 vervolgt dat voor zover het hof wel een moment van ontdekking heeft vastgesteld, namelijk april 2013, dat oordeel blijk geeft van een onjuiste rechtsopvatting, althans onbegrijpelijk is gelet op het betoog van [eisers] dat niet meteen duidelijk was dat sprake was van een gebrek van het paard en dat zij eerst na het onderzoek van dierenarts Sterk op 28 augustus 2013 beseften dat sprake was van een gebrek dat meebracht dat het paard niet beantwoordde aan de overeenkomst. &lt;/p&gt;&lt;p&gt;3.3.2 Vast staat dat in deze zaak sprake is van consumentenkoop. In dat geval gaat de termijn als bedoeld in art. 7:23 lid 1 BW lopen op het moment dat de consument heeft ontdekt dat hetgeen is afgeleverd niet aan de overeenkomst beantwoordt en niet al op het moment waarop de koper dit redelijkerwijs had behoren te ontdekken (zie art. 7:23 lid 1 BW, slotzin).&lt;/p&gt;&lt;p&gt;[eisers] hebben aangevoerd dat [A] weliswaar vanaf het begin niet goed functioneerde, maar dat zij geen aanleiding hadden te denken dat de problemen werden veroorzaakt door een gebrek dat non-conformiteit oplevert. Zij hebben gesteld dat zij de non-conformiteit pas hebben ontdekt na het onderzoek van dierenarts Sterk op 28 augustus 2013, waaruit bleek dat [A] al op het moment van aflevering gebreken had waardoor het paard niet aan de overeenkomst beantwoordde.&lt;/p&gt;&lt;p&gt;In het licht van deze stellingen geeft het oordeel van het hof dat [eisers] na de eerste behandelingen in april 2013 de klachten bij [verweerder] hadden moeten melden blijk van een onjuiste rechtsopvatting, dan wel is dat oordeel onvoldoende gemotiveerd. Dat oordeel geeft blijk van een onjuiste rechtsopvatting indien het hof heeft miskend dat de termijn van art. 7:23 lid 1 BW in geval van een consumentenkoop pas gaat lopen op het moment dat de koper de non-conformiteit heeft ontdekt en niet al indien de koper deze, vanwege het bestaan van klachten, redelijkerwijs had behoren te ontdekken. Dat oordeel is onvoldoende gemotiveerd indien het hof heeft aangenomen dat [eisers] na de behandeling in april 2013 op de hoogte waren van de door hen gestelde non-conformiteit. Het hof is in dat geval onvoldoende ingegaan op de stelling van [eisers] dat de door hen gestelde non-conformiteit hun pas duidelijk werd bij het onderzoek door dierenarts Sterk van de bij de aankoop gemaakte keuringsfoto’s. De klachten van de onderdelen treffen dus doel.&lt;/p&gt;&lt;p&gt;3.3.3 Na verwijzing dient te worden vastgesteld welk gebrek of welke gebreken [eisers] aan hun vordering ten grondslag hebben gelegd (vgl. HR 9 mei 2014, ECLI:NL:HR:2014:1077, rov. 3.3.4 (ABN AMRO/Botersloot)). Aan de hand hiervan dient beoordeeld te worden of het paard op het moment van levering niet aan de overeenkomst beantwoordde en of [eisers] [verweerder] hiervan binnen bekwame tijd na ontdekking kennis hebben gegeven. &lt;/p&gt;&lt;p&gt;3.4 De overige klachten van het middel behoeven geen behandeling.&lt;/p&gt;&lt;h3&gt;4 Beslissing&lt;/h3&gt;&lt;p&gt;De Hoge Raad:&lt;/p&gt;&lt;p&gt;vernietigt het arrest van het gerechtshof Arnhem-Leeuwarden van 28 november 2017;&lt;/p&gt;&lt;p&gt;verwijst het geding naar het gerechtshof ’s-Hertogenbosch ter verdere behandeling en beslissing;&lt;/p&gt;&lt;p&gt;veroordeelt [verweerder] in de kosten van het geding in cassatie, tot op deze uitspraak aan de zijde van [eisers] begroot op € 490,60 aan verschotten en € 2.600,-- voor salaris.&lt;/p&gt;&lt;h3&gt;Noot&lt;/h3&gt;&lt;p&gt;In deze casus gaat het om de vraag of de consument-koper van een paard ‘binnen bekwame tijd’ als bedoeld in art. 7: 23 BW bij de verkoper over een daaraan ontdekt gebrek heeft geklaagd. &lt;/p&gt;&lt;p&gt;In genoemd wetsartikel is - zowel in aanvulling alsook in afwijking van het algemene klachtplicht-artikel 6: 89 BW - bepaald dat o.m. in geval van consumentenkoop de ‘redelijke termijn’ gaat lopen vanaf het moment dat de koper het gebrek heeft ontdekt en dus niet vanaf het (mogelijk eerdere) moment waarop hij het gebrek ‘redelijkerwijs had behoren te ontdekken’. &lt;/p&gt;&lt;p&gt;Artikel 7: 23 BW heeft in belangrijke mate een Europeesrechtelijke achtergrond. In onder meer dit wetsartikel heeft de Nederlandse wetgever Richtlijn 1999/44 EG[1] geïmplementeerd, waarvan art. 5 lid 2 luidt: “&lt;span class="italic"&gt;De lidstaten kunnen bepalen dat de consument zijn rechten niet kan uitoefenen dan wanneer hij de verkoper binnen een termijn van twee maanden na de datum waarop hij het gebrek aan overeenstemming heeft vastgesteld, hiervan op de hoogte heeft gebracht.&lt;/span&gt;”&lt;/p&gt;&lt;p&gt;Voor een beschrijving van de casus wordt hierdoor verwezen naar het cassatiearrest.&lt;/p&gt;&lt;p&gt;Kantonrechter en Hof wezen de vordering van de koper af omdat deze met zijn email van 3 september 2013 de klachten te laat (niet ‘binnen bekwame tijd’) bij de verkoper zou hebben gemeld. Het Hof oordeelde - na te hebben vastgesteld dat het hier om een consumentenkoop ging als bedoeld in art. 7: 5 lid 1 BW - dat de koper de verkoper tenminste had dienen te informeren nadat de klachten, na de eerste behandeling door de masseur/fysiotherapeut in april 2013, bleven aanhouden. Een exacte aanduiding van het moment vanaf welke de klachttermijn gaat lopen benoemt het Hof dus niet.&lt;/p&gt;&lt;p&gt;Het Hof overweegt voorts dat de koper onvoldoende inzichtelijk heeft gemaakt waarom het veterinaire onderzoek d.d. 28 augustus 2013 niet eerder kon plaatsvinden alsmede waarom de koper de verkoper niet reeds ‘in afwachting van het onderzoek’ heeft kunnen informeren. &lt;/p&gt;&lt;p&gt;De conclusie van Advocaat Generaal mr M.H. Wissink strekt tot verwerping van het cassatieberoep. De overwegingen van het Hof hadden volgens de advocaat generaal voldoende basis in de door het Hof vastgestelde feiten. &lt;/p&gt;&lt;p&gt;In zijn arrest van 15 februari 2019 vernietigt de Hoge Raad - contrair aan de conclusie van zijn advocaat generaal - de beslissing van het Hof teneinde na verwijzing nader te beoordelen &lt;/p&gt;&lt;p&gt;- welke gebreken de koper aan zijn vordering ten grondslag had gelegd;&lt;/p&gt;&lt;p&gt;- of het paard op het moment van levering aan de overeenkomst beantwoordde;&lt;/p&gt;&lt;p&gt;- of koper zijn klachten binnen bekwame tijd na ontdekking bij de verkoper had gemeld.&lt;/p&gt;&lt;p&gt;Kernoverweging uit het cassatiearrest betreft rov. 3.3.2:&lt;/p&gt;&lt;p&gt;“&lt;span class="italic"&gt;[eisers] hebben aangevoerd dat [A] weliswaar vanaf het begin niet goed functioneerde, maar dat zij geen aanleiding hadden te denken dat de problemen werden veroorzaakt door een gebrek dat non-conformiteit oplevert. Zij hebben gesteld dat zij de non-conformiteit pas hebben ontdekt na het onderzoek van dierenarts Sterk op 28 augustus 2013, waaruit bleek dat [A] al op het moment van aflevering gebreken had waardoor het paard niet aan de overeenkomst beantwoordde. &lt;/span&gt;&lt;/p&gt;&lt;p&gt;In het licht van deze stellingen geeft het oordeel van het hof dat [eisers] na de eerste behandelingen in april 2013 de klachten bij [verweerder] hadden moeten melden blijk van een onjuiste rechtsopvatting, dan wel is dat oordeel onvoldoende gemotiveerd. &lt;/p&gt;&lt;p&gt;Dat oordeel geeft blijk van een onjuiste rechtsopvatting indien het hof heeft miskend dat de termijn van art. 7:23 lid 1 BW in geval van een consumentenkoop pas gaat lopen op het moment dat de koper de non-conformiteit heeft ontdekt en niet al indien de koper deze, vanwege het bestaan van klachten, redelijkerwijs had behoren te ontdekken. &lt;/p&gt;&lt;p&gt;&lt;span class="italic"&gt;Dat oordeel is onvoldoende gemotiveerd indien het hof heeft aangenomen dat [eisers] na de behandeling in april 2013 op de hoogte waren van de door hen gestelde non-conformiteit. Het hof is in dat geval onvoldoende ingegaan op de stelling van [eisers] dat de door hen gestelde non-conformiteit hun pas duidelijk werd bij het onderzoek door dierenarts Sterk van de bij de aankoop gemaakte keuringsfoto’s.&lt;/span&gt;” &lt;/p&gt;&lt;p&gt;De Hoge Raad en de advocaat generaal gaan uit van hetzelfde juridische beoordelingskader. De Hoge Raad is echter verder gegaan in de beoordeling van de begrijpelijkheid van de rechtsoverwegingen van het hof tegen de achtergrond van de in deze casus vastgestelde feiten dan dat de advocaat generaal in zijn conclusie voorstond. Dit verklaart waarom de Hoge Raad heeft beslist in afwijking van de conclusie van zijn advocaat generaal.&lt;/p&gt;&lt;p&gt;Het Hof heeft zijn oordeel dat de consument-koper te laat heeft geklaagd in de voorliggende casus met name gebaseerd op de overweging dat de koper niet inzichtelijk heeft gemaakt waarom hij het veterinaire onderzoek (i.c. van 28 augustus 2013) niet eerder heeft laten uitvoeren[2]. &lt;/p&gt;&lt;p&gt;Aan deze overweging kan de gedachte ten grondslag worden gelegd dat wanneer de koper het veterinaire onderzoek eerder had laten uitvoeren, hij het gebrek ook eerder zou hebben ontdekt.&lt;/p&gt;&lt;p&gt;Aldus beschouwd impliceert de rechtsoverweging van het Hof dat de consument-koper een onderzoeksplicht zou hebben. Men kan zich afvragen of dat niet indruist tegen het uitgangspunt dat in geval van consumentenkoop alleen de bij de koper aanwezige (subjectieve) wetenschap bepalend is voor het moment vanaf welke hij over een geleverde gebrekkige zaak dient te klagen en niet diens geobjectiveerde wetenschap.&lt;/p&gt;&lt;p&gt;De advocaat generaal heeft in voorgaande rechtsoverweging van het Hof geen aanleiding gezien om het arrest tot vernietiging voor te dragen. Hij plaatste het verwijt dat de consument-koper niet eerder het veterinaire onderzoek heeft laten uitvoeren in de context van de &lt;span class="italic"&gt;mate van waarschijnlijkheid&lt;/span&gt; waarmee reeds gemanifesteerde afwijkingen wijzen op de aanwezigheid van een niet-contractsconform gebrek:&lt;/p&gt;&lt;p&gt;“&lt;span class="italic"&gt;In rov. 4.10 ligt naar mijn mening besloten dat naar het oordeel van het hof [eisers] na de eerste behandelingen in april 2013 er met een voldoende mate van waarschijnlijkheid van uit moesten gaan dat de geleverde prestatie niet aan de overeenkomst beantwoordde. Anders gezegd, op dat moment waren er volgens het hof voldoende aanwijzingen om aan te nemen dat de bij [A] waargenomen klachten wezen op de mogelijkheid dat het paard een gebrek had dat [eisers] op grond van de koopovereenkomst niet behoefden te verwachten. Zo beschouwd, heeft het hof de bedoelde maatstaf toegepast.&lt;/span&gt;”&lt;/p&gt;&lt;p&gt;Precies op dit punt is de Hoge Raad naar mijn interpretatie contrair gegaan aan de conclusie van zijn advocaat generaal:&lt;/p&gt;&lt;p&gt;Voor zover het verwijt dat de koper niet eerder een veterinair onderzoek had geïnitieerd wijst in de richting van een onderzoeksplicht voor de consument-koper heeft het Hof miskent dat de klachtplicht voor een consument-koper pas ingaat op het moment van ontdekking van het gebrek en niet op een mogelijk eerder moment waarop de koper het gebrek redelijkerwijs had kunnen ontdekken.&lt;/p&gt;&lt;p&gt;Voor zover het Hof heeft bedoeld aan te geven dat het niet-contractsconforme gebrek reeds bij het uitblijven van enige verbeteringen in de gezondheidstoestand van het paard na de eerste behandeling in april 2013 zodanig waarschijnlijk was dat het de consument-koper daarom kan worden verweten dit toen niet aan de verkoper te hebben gemeld, had het Hof nader moeten motiveren waarop het de waarschijnlijkheid van de aanwezigheid van het gebrek baseerde. &lt;/p&gt;&lt;p&gt;De Hoge Raad instrueert het hof na verwijzing reeds dat het de waarschijnlijkheid van de aanwezigheid van het niet-contractsconforme gebrek moet beoordelen tegen de achtergrond van de criteria die hij hierover reeds heeft ontwikkeld in zijn arrest van 9 mei 2014 (ABN AMRO/Botersloot[3]). In dat arrest maakt de Hoge Raad de nuance dat een koper enerzijds niet altijd kan worden verweten de eerste aanwijzingen van enig gebrek niet direct bij de verkoper te hebben gemeld, doch dat anderzijds de situatie voorstelbaar is dat wanneer een gebrek later ernstiger of omvangrijker blijkt te zijn dan aanvankelijk gedacht, het de koper kan worden tegengeworpen de eerdere kentekenen van dat gebrek niet eerder bij de verkoper te hebben gemeld. De mate van waarschijnlijkheid waarin een aanvankelijk gedacht mineur gebrek naar de wetenschap van een redelijk handelend koper heeft geleid tot het uiteindelijke niet-contractsconforme gebrek is daarbij bepalend. &lt;/p&gt;&lt;p&gt;Rol dierenarts&lt;/p&gt;&lt;p&gt;Het valt op dat in deze zaak de tweede dierenarts in zijn verslag van 23 oktober 2013 het uiteindelijke zgn. niet-contractsconforme gebrek (kissing spine) heeft gediagnostiseerd op basis van de gastfoto’s die - zo volgt ook uit de tekst van het emailbericht van de koper d.d. 3 september 2013 - al bij de aankoopkeuring aanwezig waren. &lt;/p&gt;&lt;p&gt;Daarvan uitgaande rijst de vraag of de dierenarts die de aankoopkeuring heeft verricht verweten kan worden iets over het hoofd te hebben gezien. Diens handelen zal gerelateerd moeten worden aan de norm van wat van een redelijk handelend en bekwaam dierenarts onder gelijke omstandigheden aan interpretaties van beschikbare röntgenfoto’s mag worden verwacht[4].&lt;/p&gt;&lt;p&gt;Stel dat de in opdracht van de koper optredende dierenarts bij de aankoopkeuring het niet-contractsconforme gebrek verwijtbaar over het hoofd heeft gezien, kan de koper dan nog steeds tegenover de verkoper een beroep doen op zijn (subjectieve) onbekendheid met het betreffende gebrek? Of moet hij &lt;span class="italic"&gt;geacht&lt;/span&gt; worden met dat gebrek bekend te zijn geweest omdat de bij de dierenarts objectief aanwezig te veronderstellen wetenschap aan hem, de consument-koper, moet worden toegerekend?&lt;/p&gt;&lt;p&gt;In zijn arrest van 3 december 2013 heeft het gerechtshof Arnhem-Leeuwarden de bij een gevolmachtigde aanwezige wetenschap omtrent de aanwezigheid van een gebrek bij een paard (luchtzuigen/kribbebijten) toegerekend aan zijn principaal, een consument-koper[5]. &lt;/p&gt;&lt;p&gt;Pleitbaar lijkt mij daarom dat de wetenschap die bij een dierenarts, die een aankoopkeuring verricht, aanwezig is (of geacht moet worden te zijn) aan zijn opdrachtgever, de consument-koper, kan worden toegerekend. De consument-koper wordt dan in zoverre &lt;span class="italic"&gt;geacht&lt;/span&gt; met dat gebrek bekend te zijn, waarmee de klachttermijn ex art. 7:23 BW ook vanaf dat moment gaat lopen.&lt;/p&gt;&lt;p&gt;Naar mijn mening is toerekening van ‘fictieve wetenschap’ omtrent enig gebrek aan een consument-koper niet strijdig met de in art. 7: 23 BW geregelde ‘subjectieve wetenschap’. Wanneer een consument-koper geacht wordt met een gebrek bekend te zijn, betekent dit dat hij - niettegenstaande zijn eventueel subjectieve onbekendheid met dat gebrek - daarop tegenover de verkoper geen beroep kan doen. Tegenover het verlies van zijn vorderingsrecht op de verkoper, staat dan het mogelijke vorderingsrecht van de consument-koper op de dierenarts, door wiens fout immers in voorkomend geval de aan de koper toe te rekenen ‘fictieve wetenschap’ is ontstaan. &lt;/p&gt;&lt;p&gt;Voorgaand verweer is in de deze casus door de verkoper kennelijk niet gevoerd, zodat het voorgaande bij een theoretische beschouwing moet blijven.&lt;/p&gt;&lt;p&gt;H.M. van Eerten[6]&lt;/p&gt;</content><legacyfootnotes/><footnotes><footnote>1 Van het Europees Parlement en de Raad van 25&amp;nbsp;mei 1999 betreffende bepaalde aspecten van de verkoop van en de garanties voor consumptiegoederen (PB&amp;nbsp;L&amp;nbsp;171, p.&amp;nbsp;12).</footnote><footnote>2 Rov. 4.10, tweede alinea arrest gerechtshof Arnhem-Leeuwarden d.d. 28 november 2017 (ECLI:NL:GHARL:2017:10441).</footnote><footnote>3 ECLI:NL:HR:2014:1077.</footnote><footnote>4 Vgl. o.a. Hof ’s Hertogenbosch 15 september2015; ECLI:NL:GHSHE:2015:3580.</footnote><footnote>5 ECLI:NL:GHARL:2013:9228.</footnote><footnote>6 Marten van Eerten is advocaat te Zwolle.</footnote></footnotes><auteurs>H.M. van Eerten</auteurs><published>2019-04-26 12:33:15</published><modified>2019-04-29 13:55:04</modified><editiondate>2019-04-26</editiondate><htmlpath>https://denhollander.info/artikel/15505</htmlpath></article>
</articles></edition>
<edition><articles><article><jaar>2017</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2017</searchword><id>14080</id><udhid>UDH:TvAR/14080</udhid><titel>Wetgeving en literatuur</titel><searchwords><searchword>TvAR 2/2017</searchword><searchword>UDH:TvAR/14080</searchword></searchwords><attachments><attachment><name>18989.pdf</name><extention>pdf</extention><url>https://denhollander.info/download/18989/ci</url></attachment></attachments><inleiding/><content>&lt;h2&gt;Zakelijke rechten&lt;/h2&gt;&lt;h4&gt;Grondeigendom &lt;/h4&gt;&lt;p&gt;In het conceptwetsvoorstel Aanvullingswet grondeigendom, zoals dat eerder ter consultatie en toetsing is voorgelegd, was de toegang tot de bestuursrechter gewaarborgd, doordat de eigenaar beroep tegen de onteigeningsbeschikking kan instellen. Het initiatief om de rechter in te schakelen lag daarmee bij de eigenaar. Gezien alle andere waarborgen in het wetsvoorstel achtte de regering het niet waarschijnlijk dat in de praktijk een eigenaar zou worden onteigend zonder dat de bestuursrechter zich heeft uitgesproken over de onteigeningsbeschikking, bijvoorbeeld omdat de eigenaar niet tijdig beroep zou kunnen hebben instellen tegen de onteigeningsbeschikking. Uit de reacties en adviezen blijkt dat het op veel bezwaar stuit dat die mogelijkheid toch niet geheel is uitgesloten. Om iedere schijn van vermindering van de positie en rechtsbescherming van een eigenaar uit te sluiten, is men voornemens om de voorgestelde onteigeningsprocedure zo te versterken dat de bestuursrechter bij elke onteigening betrokken zal zijn. De rol om de bestuursrechter in te schakelen komt daarmee bij het bevoegd gezag te liggen. Hiermee wordt gewaarborgd dat het geheel uitgesloten is dat een eigenaar wordt onteigend zonder dat de bestuursrechter zich heeft uitgesproken over de onteigening (&lt;span class="italic"&gt;Kamerstukken II&lt;/span&gt; 2016/17, 33 118, nr. 84).&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;Wet natuurbescherming&lt;/h4&gt;&lt;p&gt;De Eerste Kamer had nog enkele vragen over de invoering van de wet. Deze zijn beantwoord in &lt;span class="italic"&gt;Kamerstukken I&lt;/span&gt; 2016/17, 33 348, AB.&lt;/p&gt;&lt;h2&gt;Structuurbeleid&lt;/h2&gt;&lt;h4&gt;Een eerlijke boterham&lt;/h4&gt;&lt;p&gt;De initiatiefnota van Geurts is besproken in de Tweede Kamer. Deze nota gaat over het versterken van de positie van de boeren in de voedselketen. Van Dam wil vooral afwachten wat er in Europa gebeurt, waar het onderwerp immers ook op de agenda staat (&lt;span class="italic"&gt;Kamerstukken II&lt;/span&gt; 2016/17, 34 004, nr. 28).&lt;/p&gt;&lt;h2&gt;Dieren&lt;/h2&gt;&lt;h4&gt;Welzijn&lt;/h4&gt;&lt;p&gt;De koetrainer (het gebruik van elektrische schokken om koeien te dwingen om niet te mesten en te urineren op de plek waar zij geacht worden te liggen) en het vriesbranden bij runderen waren de belangrijkste onderwerpen van een overleg in de Tweede Kamer (&lt;span class="italic"&gt;Kamerstukken II&lt;/span&gt; 2016/17, 28 286, nr. 902).&lt;/p&gt;&lt;h4&gt;Te houden dieren&lt;/h4&gt;&lt;p&gt;Het besluit van 30 januari 2017 (&lt;span class="italic"&gt;Stcrt&lt;/span&gt;. 2017, nr. 5558) strekt tot het vaststellen van een Positieflijst Zoogdiersoorten op basis van art. 2.2, eerste lid, van de Wet dieren. Art. 2.1 van de Regeling houders van dieren en de hierbij behorende bijlagen 1 en 2, inclusief de tabellen 1,2 en 3 zullen komen te vervallen. De hiermee vastgestelde Positieflijst Zoogdiersoorten geeft aan welke zoogdiersoorten zijn aangewezen om in Nederland te mogen worden gehouden. Het is een voorgenomen besluit, dus er kan nog gereageerd worden. Zie ook over deze lijst: &lt;span class="italic"&gt;Kamerstukken II&lt;/span&gt; 2016/17, 31 389, nr. 152.&lt;/p&gt;&lt;h2&gt;Producten&lt;/h2&gt;&lt;h4&gt;Voedsel&lt;/h4&gt;&lt;p&gt;De regering reageert op het rapport ‘Reis door de voedselketen’ en formuleert als doel: komen tot korte, betrouwbare ketens met transparantie voor producent en consument over herkomst, samenstelling, voedingswaarde en productiewijze van levensmiddelen. Er worden op dit moment zeer waardevolle stappen gezet, bijvoorbeeld inzake herkomstinformatie, merken en transparantie, aanscherping kwaliteitssystemen, gedragscode levensmiddelensector (&lt;span class="italic"&gt;Kamerstukken II&lt;/span&gt; 2016/17, 31 532, nr. 179).&lt;/p&gt;&lt;h2&gt;Milieurecht&lt;/h2&gt;&lt;h4&gt;Fosfaatrechten&lt;/h4&gt;&lt;p&gt;Het sectorakkoord over de vermindering van de fosfaatproductie kan niet (snel) algemeen verbindend worden verklaard, aldus de staatssecretaris. Daarom zijn alternatieven onderzocht. Zo is daarbij de mogelijkheid verkend het plan te borgen middels een ministeriële regeling op basis van de Landbouwwet. Daarmee kan het fosfaatreductieplan van ZuivelNL in een algemeen verplichtend voorschrift worden vervat (&lt;span class="italic"&gt;Kamerstukken II&lt;/span&gt; 2016/17, 34 532, nr. 98).&lt;/p&gt;&lt;h4&gt;GPS&lt;/h4&gt;&lt;p&gt;De vrijstelling van de AGR/GPS-verplichting voor de export van vaste, bewerkte mest, wordt geschrapt. Daarvoor in de plaats komt misschien een ander systeem: e-CMR (&lt;span class="italic"&gt;Kamerstukken II&lt;/span&gt; 2016/17, 33 037, nr. 187).&lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;Op de landbouwraad van januari 2017 staan de volgende onderwerpen nop de agenda: marktsituatie, prijsvolatiliteit. Ook is studie gedaan naar de cumulatieve effecten van handelsakkoorden op de landbouw. De onderzoekers concluderen dat handelsakkoorden de Europese landbouw in het algemeen veel kansen bieden, mede gezien de groeiende vraag naar voedsel buiten de EU en de verschuiving van multilaterale handelsbesprekingen naar bilaterale en regionale akkoorden. De regering is het daar mee eens. Dit is in het bijzonder relevant voor Nederland, als tweede landbouwexporteur ter wereld. De studie biedt – ondanks haar beperkingen – nuttige inzichten in de mogelijke gevolgen van verdere handelsliberalisering voor de Europese landbouwsector. Enerzijds laten de resultaten het grote exportpotentieel zien voor bijvoorbeeld Europese zuivel, alcoholische dranken en varkensvlees. Anderzijds toont de studie de kwetsbaarheid van specifieke landbouwsectoren op EU-niveau voor toename in import van bijvoorbeeld rundvlees, rijst, pluimveevlees en suiker. Het is van belang dat de voordelen van handelsakkoorden opwegen tegen de mogelijke nadelen. In Nederland zijn de sectoren die volgens de studie op EU-niveau winst hebben bij vrijere handel echter goed vertegenwoordigd, en de gevoelige sectoren in mindere mate (met uitzondering van de pluimveesector). De resultaten ondersteunen voorts de inzet van de Europese Commissie en het kabinet op het openen van markten voor Europese landbouwproducten met uiteraard aandacht voor de gevoelige sectoren en het waarborgen van de EU-standaarden. Gevoelige landbouwsectoren die mogelijk onevenredig groot nadeel ondervinden van handelsakkoorden kunnen bijvoorbeeld worden uitgesloten van tariefliberalisatie of beschermd worden via een quotum (&lt;span class="italic"&gt;Kamerstukken II&lt;/span&gt; 2016/17, 21 501-32, nr. 960).&lt;/p&gt;</content><legacyfootnotes/><footnotes><footnote/></footnotes><auteurs/><published>2017-03-02 15:13:12</published><modified>2017-04-11 12:02:22</modified><editiondate>2017-03-02</editiondate><htmlpath>https://denhollander.info/artikel/14080</htmlpath></article>
</articles></edition>
<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1992</searchword><id>5335</id><udhid>UDH:TvAR/5335</udhid><titel>Huirne Groot Zevert BV / Burgemeester en Wethouders van Odoorn (TvAR 1992/4542)</titel><searchwords><searchword>TvAR 6/1992</searchword><searchword>TvAR 1992/4542</searchword><searchword>UDH:TvAR/5335</searchword></searchwords><attachments><attachment><name>1992_nr 6_Rechtspraak_4542.pdf</name><extention>pdf</extention><url>https://denhollander.info/download/5333/ci</url></attachment></attachments><inleiding>Hinderwet, art. 6a&#13;
&#13;
Omwisseling diersoorten mogelijk binnen gelegaliseerde&#13;
hinderruimte; niet de feitelijke,&#13;
maar de vergunde situatie blijft het uitgangspunt.</inleiding><content>Uitspraak in het geschil tussen:&#13;
Huirne Groot Zevert BV te Exloërmond (appellante)&#13;
en&#13;
Burgemeester en Wethouders van Odoorn&#13;
(verweerders).&#13;
Bij beschikking van 2 december 1986, nummer&#13;
1986/1014, hebben verweerders appellante&#13;
een nieuwe, de gehele inrichting omvattende,&#13;
vergunning onder voorschriften als&#13;
bedoeld in artikel 6a van de Hinderwet geweigerd&#13;
voor een inrichting bestemd voor de&#13;
huisvesting van fok- en mestvarkens alsmede&#13;
voor de opslag van drijfmest en het bezigen&#13;
van 23 ventilatoren met een gezamenlijk vermogen&#13;
van 8,3 KW op het perceel Noorderdiep&#13;
121 te 2e Exloërmond, kadastraal bekend&#13;
gemeente Odoorn, sectie N, nummer 264.&#13;
De beschikking van verweerders van 2 december&#13;
1986 is aan deze uitspraak gehecht.&#13;
Tegen deze beschikking heeft appellante&#13;
beroep ingesteld bij de Kroon. Het beroepschrift&#13;
is aan deze uitspraak gehecht.&#13;
Desgevraagd hebben verweerders een verweerschrift&#13;
ingediend.&#13;
Desgevraagd heeft de Directeur-Generaal&#13;
voor de Milieuhygiëne een ambtsbericht ingediend.&#13;
Het geschil is op 23 maart 1990 behandeld&#13;
in een openbare vergadering van een Enkelvoudige&#13;
Kamer van de Afdeling voor de geschillen&#13;
van bestuur van de Raad van State,&#13;
waarin appellante, vertegenwoordigd door G.&#13;
Hidding, W.F. Huirne en M. Groot Zevert, en&#13;
verweerders, vertegenwoordigd door H. Post,&#13;
hun standpunten hebben toegelicht.&#13;
In rechte&#13;
Het geschil is aanhangig gemaakt door een&#13;
beroep op de Kroon. Inmiddels is de Tijdelijke&#13;
wet Kroongeschillen in werking getreden.&#13;
Ingevolge art. 1, eerste lid, van deze wet is de&#13;
Afdeling, voornoemd, met de beslissing van&#13;
het geschil belast.&#13;
Verweerders hebben bij hun bestreden beschikking&#13;
appellante geweigerd een nieuwe,&#13;
de gehele inrichting omvattende, vergunning&#13;
als bedoeld in art. 6a van de Hinderwet te verlenen&#13;
voor haar fok- en mestvarkensbedrijf&#13;
aan het Noorderdiep 121 te 2e Exloërmond,&#13;
gemeente Odoorn.&#13;
Blijkens de stukken is voor de inrichting in&#13;
1974 een oprichtingsvergunning verleend.&#13;
Appellante heeft na aankoop van het bedrijf&#13;
in 1986 een revisievergunning aangevraagd&#13;
ten behoeve van de wijziging en&#13;
modernisering van de inrichting.&#13;
De voorgenomen modernisering van het&#13;
bedrijf heeft onder meer betrekking op de&#13;
bouw van twee nieuwe stallen met mestkelders,&#13;
een wijziging van het veebestand, de uitbreiding&#13;
van het bedrijfsoppervlak en een&#13;
verandering in de bedrijfsvoering.&#13;
Ingevolge art. 6a, eerste lid, van de Hinderwet&#13;
kan, wanneer een vergunning wordt verzocht&#13;
of zou moeten worden verzocht voor de&#13;
uitbreiding of wijziging van een inrichting ten&#13;
opzichte waarvan reeds een of meer vergunningen&#13;
werden verleend, het gemeentebestuur&#13;
toestaan of verlangen, dat door de betrokkene&#13;
een verzoek wordt ingediend voor een nieuwe,&#13;
de gehele inrichting omvattende vergunning.&#13;
Gelet hierop konden verweerders, in aanmerking&#13;
genomen de aard van de wijziging -&#13;
anders dan appellante meent - verlangen dat&#13;
een revisievergunning werd aangevraagd.&#13;
Ingevolge art. 13 kan de vergunning slechts&#13;
worden geweigerd in het belang van het voorkomen&#13;
of beperken van gevaar, schade of hinder&#13;
buiten de inrichting.&#13;
Ingevolge art. 17, eerste lid, aanhef, worden&#13;
aan de vergunning voorschriften verbonden&#13;
die nodig zijn in het belang van het&#13;
voorkomen of beperken van gevaar, schade of&#13;
hinder buiten de inrichting.&#13;
Voor de beoordeling van de mate van gevaar,&#13;
schade of hinder welke van de in geding&#13;
zijnde inrichting is te duchten, hebben verweerders&#13;
zich onder meer geconformeerd aan&#13;
normen en inzichten zoals die zijn vervat in&#13;
de brochure Veehouderij en Hinderwet.&#13;
Het beleid van verweerders om deze normen&#13;
als uitgangspunt te hanteren bij de beoordeling&#13;
van aanvragen om vergunning voor&#13;
inrichtingen als de onderwerpelijke, komt de&#13;
Afdeling juist voor. Verweerders hebben de&#13;
gevraagde vergunning geweigerd, omdat de&#13;
inrichting niet voldoet aan de in deze brochure&#13;
gestelde afstandsnormen en de te duchten&#13;
stankhinder niet door het stellen van voorschriften&#13;
in voldoende mate kan worden beperkt.&#13;
Appellante heeft in beroep als voornaamste&#13;
bezwaar aangevoerd dat door de modernisering&#13;
van het bedrijf de milieubelasting zal verminderen.&#13;
Hierbij wijst appellante op de voorgenomen&#13;
wijziging van het veebestand, waardoor&#13;
het aantal mestvarkeneenheden ten opzichte&#13;
van de situatie bij overname van het bedrijf&#13;
zal afnemen.&#13;
Voorts stelt appellante dat verweerders&#13;
geen rekening hebben gehouden met een aantal&#13;
door haar te treffen voorzieningen, ten einde&#13;
de hinder vanwege de inrichting te&#13;
beperken.&#13;
De vergunningaanvraag heeft, gelet op de&#13;
bijbehorende tekeningen, betrekking op het&#13;
houden van 550 mestvarkens en 287 fokvarkens&#13;
inclusief 800 biggen, hetgeen volgens de&#13;
omrekeningstabel van de brochure Veehouderij&#13;
en Hinderwet neerkomt op 741 mestvarkeneenheden.&#13;
In de oprichtingsvergunning van 1974 zijn&#13;
geen voorschriften gesteld omtrent het maximaal&#13;
aantal te houden dieren.&#13;
Uit de stukken blijkt evenwel dat de inrichting&#13;
waarvoor deze vergunning werd verleend&#13;
een capaciteit heeft van 550 mestvarkens en&#13;
100 fokzeugen, hetgeen overeenkomt met 616&#13;
mestvarkeneenheden. De aanvraag om een revisievergunning&#13;
ziet derhalve op een uitbreiding&#13;
van de veebezetting met 125 mest&#13;
varkeneenheden.&#13;
Appellante heeft weliswaar gesteld dat ten&#13;
tijde van de overname van het bedrijf een groter&#13;
aantal dieren in de inrichting aanwezig&#13;
was, doch blijkens de stukken was de inrichting&#13;
destijds niet in overeenstemming met de&#13;
vergunning van 1974 in werking.&#13;
Bij de beantwoording van de vraag of sprake&#13;
is van een uitbreiding van de inrichting in&#13;
de zin van de brochure Veehouderij en Hinderwet,&#13;
moet naar het oordeel van de Afdeling&#13;
dan ook de situatie waarvoor in 1974 vergunning&#13;
is verleend als uitgangspunt worden genomen.&#13;
Voorts blijkt uit de stukken dat de inrichting&#13;
is gesitueerd buiten de bebouwde kom, in de&#13;
nabijheid van een aantal - in lintbebouwing gesitueerde&#13;
- burgerwoningen van derden.&#13;
De ter voorkoming van met name stankhinder&#13;
minimaal aan te houden afstand tussen&#13;
de inrichting en omliggende woonbebouwing&#13;
bedraagt volgens de afstandstabel in de brochure&#13;
Veehouderij en Hinderwet circa 170&#13;
meter.&#13;
De dichtstbijzijnde woning is op circa 70&#13;
meter van de inrichting gelegen terwijl de&#13;
nieuw te bouwen stal op circa 90 meter van&#13;
die woning is geprojecteerd, zodat aan deze&#13;
eis niet is voldaan.&#13;
Nu de vanwege de uitbreiding van de inrichting&#13;
te duchten stankhinder niet door het&#13;
stellen van voorschriften in voldoende mate&#13;
kan worden beperkt, hebben verweerders zich&#13;
terecht op het standpunt gesteld dat de gevraagde&#13;
vergunning moest worden geweigerd.&#13;
Hetgeen appellante verder in beroep heeft&#13;
aangevoerd kan hieraan niet afdoen.&#13;
Op grond van het vorenstaande komt de&#13;
Afdeling tot het oordeel dat het beroep moet&#13;
worden verworpen.&#13;
Uitspraak&#13;
De Afdeling voor de geschillen van bestuur&#13;
van de Raad van State;&#13;
Gezien de Tijdelijke wet Kroongeschillen,&#13;
de Wet op de Raad van State, de Hinderwet&#13;
en de Wet algemene bepalingen milieuhygiëne;&#13;
Recht doende in naam der Koningin:&#13;
verwerpt het beroep.&#13;
Uitgesproken in het openbaar, overeenkomstig&#13;
art. 100, eerste lid, van de Wet op de&#13;
Raad van State.</content><legacyfootnotes/><footnotes><footnote/></footnotes><auteurs/><published>1992-06-01 00:00:00</published><modified>1990-09-10 00:00:00</modified><editiondate>1992-06-01</editiondate><htmlpath>https://denhollander.info/artikel/5335</htmlpath></article>
</articles></edition>
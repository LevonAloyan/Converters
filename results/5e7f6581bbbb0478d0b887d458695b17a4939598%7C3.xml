<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1992</searchword><id>5381</id><udhid>UDH:TvAR/5381</udhid><titel>reclamante tegen de lijst der geldelijke regelingen in de ruilverkaveling 'HetBildt' (TvAR 1992/4561)</titel><searchwords><searchword>TvAR 7/8/1992</searchword><searchword>TvAR 1992/4561</searchword><searchword>UDH:TvAR/5381</searchword></searchwords><attachments><attachment><name>1992_nr 78_Rechtspraak_4561.pdf</name><extention>pdf</extention><url>https://denhollander.info/download/5379/ci</url></attachment></attachments><inleiding>Landinrichtingswet, art. 214&#13;
&#13;
De Landinrichtingscommissie (LC) is te beschouwen&#13;
als een belanghebbende in de zin&#13;
van art. 214, zodat het ervoor gehouden moet&#13;
worden dat zij gerechtigd is om een bezwaar&#13;
in te dienen tegen de lijst der geldelijke regelingen&#13;
(Igr), wanneer zij van mening is dat&#13;
deze correctie behoeft. Het feit dat de LC zelf&#13;
de Igr heeft opgesteld en als eerste instantie&#13;
ook het door haar ingediende bezwaarschrift&#13;
behandelt, doet hieraan niet af. Immers er is&#13;
geen sprake van een bezwaar dat eigenmachtig&#13;
door de indiener kan worden afgedaan,&#13;
wanneer geen overeenstemming met de belanghebbenden&#13;
kan worden bereikt, omdat de&#13;
LC in dat geval verplicht is om de zaak naar&#13;
de rechter-commissaris te verwijzen, welke op&#13;
zijn beurt de zaak, indien geen overeenstemming&#13;
kan worden bereikt, weer naar de rechtbank&#13;
verwijst. Op deze manier is een behoorlijke&#13;
rechtsgang verzekerd. De in art. 214&#13;
voorziene bezwaarschriften-procedure, is een&#13;
bijzondere procedure waarop de normale&#13;
regels van rechtsvordering niet van toepassing&#13;
zijn, zodat voor het instellen van een eis in&#13;
reconventie geen plaats is.</inleiding><content>De Landinrichtingscommissie, reclamante tegen&#13;
de lijst der geldelijke regelingen in de&#13;
ruilverkaveling 'HetBildt';&#13;
Rechtsoverwegingen&#13;
1. Het standpunt van de Lic&#13;
De Lic is van oordeel dat de LGR met betrekking&#13;
tot Bruins dient te worden aangepast, nu&#13;
op deze lijst abusievelijk voor diens huisperceel&#13;
geen bedrag voor ontsluiting gebouwen&#13;
is opgenomen, terwijl hiervoor volgens de&#13;
normen van het proces-verbaal van aanwijzingen&#13;
een bedrag van ƒ 5000 had moeten worden&#13;
berekend. De Lic wijst er op dat de&#13;
woning van Bruins de helft vormt van een&#13;
twee-onder-één-kap-woning en dat de buurman&#13;
van Bruins op de LGR wel is aangeslagen&#13;
voor ƒ 5000. De Lic is van mening dat&#13;
deze fout in het belang van de gezamenlijke&#13;
belanghebbenden in de ruilverkaveling hersteld&#13;
behoort te worden en dat anders ook&#13;
geen recht wordt gedaan aan de bedoelingen&#13;
van het proces-verbaal van aanwijzingen. De&#13;
Lic is van oordeel gerechtigd te zijn tot het indienen&#13;
van een bezwaar tegen de door haarzelf&#13;
opgestelde LGR, omdat dit voor haar de&#13;
enige manier is om de LGR alsnog te doen&#13;
corrigeren.&#13;
2. Het standpunt van de belanghebbende&#13;
Bruins&#13;
Bruins stelt primair dat het bezwaar van de&#13;
Lic niet-ontvankelijk dient te worden verklaard,&#13;
omdat de Lic niet door het indienen&#13;
van haar bezwaar misbruik maakt van het procesrecht,&#13;
aangezien zij een rechtsmiddel heeft&#13;
aangewend dat niet voor haar is bedoeld, althans&#13;
voor een ander doel dan waarvoor het is&#13;
gegeven, heeft gebruikt. Bruins voert daartoe&#13;
aan dat de bezwaarschriftprocedure van art.&#13;
214.e.v. Landinrichtingswet niet voor de Lic&#13;
is bedoeld, omdat alleen al uit de bewoordingen&#13;
van de wet valt af te leiden dat de wetgever&#13;
nimmer de bedoeling heeft gehad dat de&#13;
Lic een bezwaar bij zichzelf kan indienen om&#13;
dit vervolgens zelf te behandelen. De Lic kan&#13;
volgens Bruins ook niet als belanghebbende&#13;
in de zin van art. 214 Landinrichtingswet worden&#13;
aangemerkt, nu uit de toelichting op de&#13;
Ruilverkavelingswet 1954, welke de voorganger was van de Landinrichtingswet, blijkt dat&#13;
onder belanghebbenden diegenen moeten&#13;
worden verstaan die op de lijst van rechthebbenden&#13;
staan vermeld, dan wel, daar niet op&#13;
staande, beweren enig recht te hebben. Ook&#13;
verwijst Bruins naar de memorie van toelichting&#13;
op de Landinrichtingswet, waarin wordt&#13;
vermeld dat de Lic niet als orgaan van de gezamenlijke&#13;
rechthebbenden kan worden beschouwd,&#13;
waaruit Bruins afleidt dat de Lic&#13;
ook niet in een geval als het onderhavige kan&#13;
optreden als eiseres voor zichzelf of de gezamenlijke&#13;
belanghebbenden. Ook stelt Bruins&#13;
dat de Lic geen belang heeft bij de onderhavige&#13;
procedure. Bruins acht de Lic om deze redenen&#13;
niet-ontvankelijk.&#13;
Subsidiair stelt Bruins dat door het indienen&#13;
van dit bezwaar de Lic dan wel haar voorzitter&#13;
of secretaris onrechtmatig jegens hem&#13;
heeft gehandeld, nu aan Bruins geen afschrift&#13;
van het bezwaarschrift is toegezonden en dit&#13;
bezwaarschrift niet duidelijk is en niet deugdelijk&#13;
is gemotiveerd, terwijl een petitum ontbreekt.&#13;
Ook stelt Bruins dat sprake is van&#13;
'détournement de procedure/pouvoir', omdat&#13;
art. 214 Landinrichtingswet niet bedoeld is&#13;
om fouten van de Lic of haar voorzitter of secretaris&#13;
te herstellen. Ten slotte meent Bruins&#13;
dat hij, door opname voor hem op de LGR&#13;
van een post van ƒ 0,- erop mocht vertrouwen&#13;
niets te hoeven te betalen. Wijzigingen&#13;
van de LGR op dit punt, door hem alsnog&#13;
voor een bepaald bedrag aan te slaan, is volgens&#13;
Bruins in strijd met het zorgvuldigheidsbeginsel,&#13;
het vertrouwensbeginsel en het&#13;
rechtszekerheidsbeginsel. Op grond hiervan&#13;
dient het bezwaar te worden afgewezen.&#13;
In reconventie vordert Bruins van de Lic, dan&#13;
wel haar voorzitter of secretaris, een vergoeding&#13;
van de door hem als gevolg van het onrechtmatig&#13;
handelen van de Lic jegens hem&#13;
geleden schade, welke hij begroot op ƒ 2992&#13;
aan materiële schade en op ƒ 4508 aan immateriële&#13;
schade.&#13;
3. Het standpunt van de CLC&#13;
De CLC concludeert op de in de pleitnotitie&#13;
aangegeven gronden tot toewijzing van het&#13;
bezwaar.&#13;
4. Beoordeling van het bezwaar&#13;
4.1. De rechtbank overweegt allereerst dat in&#13;
de Landinrichtingswet geen definitie wordt&#13;
gegeven van het begrip 'belanghebbenden',&#13;
zoals voorkomend in art. 214 van deze wet, in&#13;
tegenstelling tot het begrip 'rechthebbenden'&#13;
dat wel wordt omschreven. Naar het oordeel&#13;
van de rechtbank zijn deze beide begrippen&#13;
niet aan elkaar gelijk te stellen en ziet het begrip&#13;
'belanghebbenden' op een ruimere kring&#13;
van personen, dan het begrip 'rechthebbenden'.&#13;
Voorts overweegt de rechtbank dat de&#13;
Lic een centrale rol is toebedeeld bij de voorbereiding&#13;
en de uitvoering van de ruilverkaveling&#13;
en uit dien hoofde mede dient toe te zien&#13;
op de juiste toepassing en uitvoering van het&#13;
proces-verbaal van aanwijzingen. Gelet op&#13;
deze positie is de Lic te beschouwen als een&#13;
belanghebbende in de zin van art. 214 Landinrichtingswet,&#13;
zodat het ervoor gehouden&#13;
moet worden dat zij gerechtigd is om een bezwaar&#13;
in te dienen tegen de LGR, wanneer zij&#13;
van oordeel is dat deze correctie behoeft.&#13;
Hiermede is tevens het belang van de gezamenlijke&#13;
belanghebbenden gemoeid, waarvoor&#13;
de Lic in een dergelijk geval kan&#13;
optreden.&#13;
Daar komt bij dat na het ter visie leggen&#13;
van de LGR fouten alleen door middel van&#13;
een bezwaarschriftprocedure hersteld kunnen&#13;
worden en fouten als de onderhavige, wanneer&#13;
daartegen geen bezwaar wordt gemaakt&#13;
door een belanghebbende/rechthebbende in de&#13;
visie van Bruins niet hersteld zouden kunnen&#13;
worden. Dit kan geenszins de bedoeling van&#13;
de wetgever zijn geweest. Het feit dat de Lic&#13;
zelf de LGR heeft opgesteld en als eerste instantie&#13;
ook het door haar ingediende bezwaar&#13;
behandelt, doet hieraan niet af. Immers, er is&#13;
geen sprake van een bezwaar dat eigenmachtig&#13;
door de indiener kan worden afgedaan,&#13;
wanneer geen overeenstemming met de belanghebbenden&#13;
kan worden bereikt, omdat de&#13;
Lic in dat geval verplicht is om de zaak naar&#13;
de rechter-commissaris te verwijzen, welke op&#13;
zijn beurt de zaak, indien geen overeenstemming&#13;
kan worden bereikt, weer naar de rechtbank&#13;
verwijst. Op deze manier is een&#13;
behoorlijke rechtsgang verzekerd.&#13;
Gelet op deze zelfstandige bevoegdheid&#13;
van de Lic om als belanghebbende een bezwaar&#13;
tegen de LGR in te dienen, is niet relevant&#13;
dat deze instantie niet beschouwd kan&#13;
worden als een orgaan der gezamenlijke&#13;
rechthebbenden, zoals Bruins heeft betoogd.&#13;
Om al deze redenen dient het primaire verweer&#13;
van Bruins te worden verworpen.&#13;
4.2. Het subsidiaire verweer van Bruins dat&#13;
het bezwaarschrift niet in afschrift aan hem is&#13;
toegezonden, verwerpt de rechtbank, omdat&#13;
door Bruins niet is betwist dat hij door de Lic&#13;
behoorlijk is opgeroepen en de mogelijkheid&#13;
heeft gehad zijn standpunt naar voren te brengen.&#13;
Nu het bezwaarschrift van de Lic duidelijk&#13;
maakt dat per abuis voor Bruins geen&#13;
bedrag van ƒ 5000 op de LGR is opgevoerd,&#13;
voldoet dit aan de daaraan te stellen eisen.&#13;
Bruins kon hierdoor en door de latere toelichting&#13;
van de Lic weten wat de reden van het&#13;
bezwaar van de Lic was. Overigens stelt de&#13;
Landinrichtingswet geen eisen aan de inhoud&#13;
van een bezwaarschrift. Voorts overweegt de&#13;
rechtbank dat art. 214 Landinrichtingswet aan&#13;
iedere belanghebbende de mogelijkheid geeft&#13;
om een bezwaar tegen de LGR in te dienen&#13;
zonder daarbij enige beperking op te leggen&#13;
met betrekking tot de gronden van een dergelijk&#13;
bezwaar. Onder die omstandigheid kan er&#13;
derhalve geen sprake zijn van 'détournement&#13;
de procedure/pouvoir'. Ten slotte is de rechtbank&#13;
van oordeel dat de LGR juist ter visie&#13;
wordt gelegd met het oog op eventuele bezwaren&#13;
daartegen van belanghebbenden, hetgeen&#13;
ook de mogelijkheid opent dat de LGR&#13;
als gevolg van het honoreren van bezwaren&#13;
nog wordt gewijzigd. De LGR wordt dan ook&#13;
pas definitief, indien geen bezwaren daartegen&#13;
zijn ingediend, dan wel, nadat ingediende bezwaren&#13;
in onderlinge overeenstemming zijn&#13;
opgelost, dan wel, nadat de rechtbank daarover&#13;
heeft beslist. Tot dat moment kunnen&#13;
derhalve geen rechten aan de LGR worden&#13;
ontleend en kan ook geen sprake zijn van een&#13;
inbreuk op de door Bruins aangehaalde beginselen,&#13;
wanneer ten gevolge van het honoreren&#13;
van een bezwaar bepaalde posten nog worden&#13;
gewijzigd. De rechtbank verwerpt op grond&#13;
van deze overwegingen ook het subsidiaire&#13;
verweer van Bruins en zal derhalve het bezwaar&#13;
van de Lic gegrond verklaren en de&#13;
LGR overeenkomstig dit bezwaar wijzigen,&#13;
nu Bruins verder geen verweer heeft gevoerd&#13;
tegen de wijze van berekenen door de Lic van&#13;
deze post.&#13;
4.3. De in art. 214 Landinrichtingswet&#13;
voorziene bezwaarschrift-procedure, is een&#13;
bijzondere procedure waarop de normale regels&#13;
van rechtsvordering niet van toepassing&#13;
zijn, zodat voor het instellen van een eis in reconventie&#13;
geen plaats is. Om die reden zal de&#13;
rechtbank Bruins in zijn eis in reconventie&#13;
niet-ontvankelijk verklaren, (enz.)</content><legacyfootnotes/><footnotes><footnote/></footnotes><auteurs/><published>1992-07-01 00:00:00</published><modified>1991-07-22 00:00:00</modified><editiondate>1992-07-01</editiondate><htmlpath>https://denhollander.info/artikel/5381</htmlpath></article>
</articles></edition>
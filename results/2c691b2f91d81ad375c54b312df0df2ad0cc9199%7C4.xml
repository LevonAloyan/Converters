<edition><articles><article><jaar>2017</jaar><naam>Tijdschrift voor Agrarisch Recht</naam><uitgave>12</uitgave><aflevering>11</aflevering><searchword>TvAR 12/2017</searchword><id>14715</id><udhid>UDH:TvAR/14715</udhid><titel>Wetgeving literatuur jurisprudentie</titel><searchwords><searchword>TvAR 12/2017</searchword><searchword>UDH:TvAR/14715</searchword></searchwords><attachments><attachment><name>19555.pdf</name><extention>pdf</extention><url>https://denhollander.info/download/19555/ci</url></attachment></attachments><inleiding/><content>&lt;h2&gt;Pacht﻿&lt;/h2&gt;&lt;h4&gt;Ontbinding&lt;/h4&gt;&lt;p&gt;Ontbinding wegens niet-persoonlijk gebruik. Indeplaatsstelling kleinzoon. Pachter (79 jaar oud) heeft het gebruik van de gronden, zo al niet juridisch, in ieder geval feitelijk afgestaan en voldoet niet meer aan het uit art. 7:347 BW voortvloeiende vereiste van persoonlijk gebruik voldoet. De omstandigheid dat een vordering tot indeplaatsstelling van zijn kleinzoon voorligt, kan meewegen bij de vraag of de tekortkoming wegens zijn bijzondere aard of geringe betekenis de ontbinding met haar gevolgen rechtvaardigt. Kleinzoon (20 jaar oud) voldoet niet aan de vereisten (te lage opleiding en te geringe ervaring). De gestelde andere bijzondere omstandigheden bevinden zich in onderhavig geval uitsluitend in het domein van de pachter en brengen deze niet mee dat verpachter genoegen moet nemen met een voortzetting door de pachter, die niet meer de persoonlijk gebruiker is van de pachtgronden, dan wel zich een nieuwe pachter moet laten opdringen die onvoldoende gekwalificeerd is. Hof Arnhem-Leeuwarden 24-10-2017, ECLI:NL:GHARL:2017:9485&lt;/p&gt;&lt;h4&gt;Overeenkomst&lt;/h4&gt;&lt;p&gt;Pachtovereenkomst met demente vrouw. Gedaagde was bekend met de vergeetachtigheid en geestelijke verwarring bij [vrouw] . Hij was zich ervan bewust, althans had dat moeten en kunnen zijn, dat [vrouw] zich afhankelijk van hem voelde ten aanzien van haar bedrijfsvoering en de exploitatie van het perceel. Dit had hem ervan moeten weerhouden om zonder ruggenspraak met haar accountant en/of financieel adviseur een pachtovereenkomst met haar aan te gaan. Nu hij de totstandkoming van de pachtovereenkomst desondanks actief heeft bewerkstelligd, heeft hij gehandeld in strijd met hetgeen van hem mocht worden verwacht. Door [gedaagde] zijn geen aanvullende feiten of omstandigheden aangevoerd die zijn handelswijze op dit punt zouden kunnen doen rechtvaardigen. Vernietiging wegens misbruik van omstandigheden. Rechtbank Gelderland 15-11-2017, ECLI:NL:RBGEL:2017:6028&lt;/p&gt;&lt;h2&gt;Zakelijke rechten&lt;/h2&gt;&lt;h4&gt;Erfpacht&lt;/h4&gt;&lt;p&gt;Geschil tussen ondererfpachters en Staatsbosbeheer over de waardering van het bloot eigendom van percelen op Vlieland door Staatsbosbeheer als grondeigenaar in het kader van een koopaanbod. Toetsing van het koopaanbod van Staatsbosbeheer aan de algemene beginselen van behoorlijk bestuur en de redelijkheid en billijkheid. Afwijzing vordering.&amp;nbsp;Rechtbank Noord-Nederland, 08-11-2017, ECLI:NL:RBNNE:2017:4224&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Weigering planwijzing&lt;/h4&gt;&lt;p&gt;De Afdeling stelt voorop dat uit de Structuurvisie noch uit de desbetreffende wijzigingsvoorwaarden volgt dat ontwikkelingen uitsluitend mogen plaatsvinden indien sprake is van verbetering van de milieukwaliteit. Wel volgt uit de Structuurvisie en de desbetreffende wijzigingsvoorwaarden dat geen sprake mag zijn van een verslechtering van de milieukwaliteit. In de toelichting van het ontwerpplan staat in paragraaf 5.1.4 dat de vigerende vergunning van het bedrijf een ammoniakemissie toelaat van 4.683 kg. Na de uitbreiding van het bedrijf stijgt de emissie naar 6.260 kg. Dit betekent een toename met 1.577 kg. Deze toename wordt gesaldeerd met de afname van ammoniakemissie van 3.722 kg als gevolg van de intrekking van vergunningen van bedrijven op acht locaties. Daardoor neemt de ammoniakdepositie op de omliggende Natura 2000-gebieden niet toe maar af. De Afdeling stelt vast dat dit salderen in overeenstemming is met hetgeen in de Structuurvisie IV&amp;G staat. Voor zover de raad erop heeft gewezen dat de afname van ammoniakemissie niet in de directe omgeving van het plangebied plaatsvindt, overweegt de Afdeling dat - anders dan de raad stelt - in de Structuurvisie niet staat dat een ontwikkeling op perceelsniveau dient te leiden tot behoud dan wel verbetering van de milieukwaliteit. Deze opvatting rijmt ook niet met de vermelding in de Structuurvisie IV&amp;G dat bij een ontwikkeling van een intensieve veehouderij in geval van toename van stikstofdepositie vereist is dat wordt gesaldeerd met emissies van andere bedrijven. De raad heeft zijn standpunt dat sprake is van een verslechtering van de milieukwaliteit onvoldoende gemotiveerd. ABRvS 08-11-2017, ECLI:NL:RVS:2017:3000&lt;/p&gt;&lt;h4&gt;Bouwvergunning&lt;/h4&gt;&lt;p&gt;Omgevingsvergunning voor de activiteiten ‘bouwen’ en ‘beperkte milieutoets (OBM)’ voor een biologische legkippenhouderij in een waterwingebied en grondwaterbeschermingsgebied (art. 2.1, eerst lid, onder a en i, Wabo). Verweerder heeft de omgevingsvergunning ten onrechte geweigerd wegens strijd met art. 2.6.1.1 van de Omgevingsverordening van de provincie Gelderland. Dit artikel betreft geen regel als bedoeld in art. 4.1, derde lid, van de Wro, maar een instructieregel voor de gemeenteraad als bedoeld in art. 4.1, eerste lid, Wro. Het niet implementeren van deze instructieregel maakt – anders dan de toelichting bij de omgevingsverordening stelt - niet dat deze instructieregel rechtstreekse werking heeft. Verweerder heeft de aanvraag daarom ten onrechte op grond van art. 2.10, eerste lid, onder c, Wabo aan dit artikel getoetst. Verweerder heeft zich gelet op de ligging in een waterwingebied op het standpunt kunnen stellen dat een milieueffectrapportage (mer) is vereist. Verweerder heeft echter ten onrechte aanvrager niet in de gelegenheid gesteld om de aanvraag met een mer aan te vullen. Rechtbank Gelderland 07-11-2017, ECLI:NL:RBGEL:2017:5760&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;NB-wetvergunning&lt;/h4&gt;&lt;p&gt;Het betoog van [appellanten] strekt ertoe dat de activiteiten op de [locatie 1] en [locatie 2] zodanig met elkaar verbonden zijn dat deze één project vormen, waarvan de gezamenlijke gevolgen voor Natura 2000-gebieden dienen te worden beoordeeld. Uit het voorgaande volgt dat de twee bedrijven een overeenkomst hebben gesloten op basis waarvan vee van [appellant A] tijdelijk wordt gehouden door [appellant B]. Weliswaar volgt hieruit dat de twee bedrijven voor een deel organisatorisch met elkaar verbonden zijn, maar naar het oordeel van de Afdeling leidt dat er niet toe dat de activiteiten op de [locatie 1] en de activiteiten op de [locatie 2] als één project moeten worden gezien. Dat het vee van [appellant A] op de [locatie 2] jongvee betreft, dat, zoals [appellanten] ter zitting hebben gesteld, noodzakelijk is voor de continuïteit van zijn melkveehouderij, doet daar niet aan af. In dit verband is van belang dat de gekozen inrichting van de bedrijfsvoering op dit punt gelet op de ligging van de twee bedrijven naast elkaar, weliswaar gunstig is, maar dat niet aannemelijk is geworden dat het opfokken van het jongvee niet op andere wijze georganiseerd zou kunnen worden. Een overeenkomst tot het huisvesten en opfokken van jongvee had bijvoorbeeld met een ander bedrijf gesloten kunnen worden, zodat in het geval voor het bedrijf aan de [locatie 2] geen Nbw-vergunning wordt verleend voor de aangevraagde situatie, dat niet tot gevolg heeft dat het bedrijf van [appellant A] niet kan functioneren. Het college heeft zich dan ook terecht op het standpunt gesteld dat de aangevraagde activiteiten niet als één project kunnen worden aangemerkt, zodat de effecten van de activiteiten op het bedrijf van [appellant A] en de effecten van de activiteiten op het bedrijf van [appellant B] niet gezamenlijk maar afzonderlijk inzichtelijk dienen te worden gemaakt. Gelet op het voorgaande heeft het college de gevraagde vergunning terecht geweigerd. Het betoog faalt. ABRvS 08-11-2017, ECLI:NL:RVS:2017:3002&lt;/p&gt;&lt;h4&gt;NSW-Landgoed&lt;/h4&gt;&lt;p&gt;Bouw van een wooncomplex op een landgoed voldoet niet aan de criteria om dat deel onder de NSW te kunnen laten blijven. De staatssecretarissen hebben de verklaring (art. 3, achtste lid NSW) in redelijkheid mogen weigeren, nu het wooncomplex niet past bij de karakteristieke verschijningsvorm en derhalve inbreuk maakt op het natuurschoon. De staatssecretarissen hebben zich in redelijkheid op het standpunt mogen stellen dat het deel van het landgoed, waarop het wooncomplex is gebouwd, niet langer kan worden gerangschikt onder de Nsw en dat de secretarissen derhalve dit deel hebben mogen onttrekken aan de werking van die wet. Beroep ongegrond. ABRS 15-11-2017, ECLI:NL:RVS:2017:3128&lt;/p&gt;&lt;h4&gt;Beheerplan&lt;/h4&gt;&lt;p&gt;Beroep tegen beheerplan NB-wet. De maatregelen waartegen [appellante] ageert, zijn niet op grond van art. 19d, tweede lid, van de Nbw 1998 vrijgesteld van de vergunningplicht als bedoeld in het eerste lid van dat artikel. Daarmee is het beroep van [appellante] naar het oordeel van de Afdeling niet gericht tegen delen van het beheerplan waartegen beroep openstaat gelet op het bepaalde in art. 39, tweede lid, van de Nbw 1998. Onbevoegdheid. ABRvS 22-11-2017, ECLI:NL:RVS:2017:3198&lt;/p&gt;&lt;h4&gt;Subsidieregeling natuur- en landschapsbeheer Noord-Brabant 2016&lt;/h4&gt;&lt;p&gt;De tekst van art. 28, tweede lid, van de Verordening biedt ruimte voor het college om in art. 3.1 van de SNL voor een collectieve aanpak te kiezen waarbij alleen door verenigingen bestaande uit landbouwers en andere grondgebruikers van landbouwgrond subsidie kan worden aangevraagd. In het Plattelandsontwikkelingsprogramma voor Nederland dat is opgesteld voor de programmeringsperiode 2014-2020 (hierna: POP 3) heeft Nederland voor die collectieve benadering gekozen. De synergieën die voortvloeien uit verbintenissen die een groep landbouwers gezamenlijk aangaat hebben volgens punt 22 van de considerans van de Verordening een multiplicatoreffect op de milieu- en klimaatvoordelen. Bij beschikking C(2015) 836 van 13 februari 2015, gewijzigd bij beschikking C(2016) 53 van 7 januari 2016, heeft de Europese Commissie het door Nederland op grond van art. 10 van de Verordening ingediende POP 3 voor de periode 2014-2020 goedgekeurd. Gelet hierop heeft de rechtbank met juistheid geoordeeld dat geen aanleiding bestaat art. 3.1 van de SNL buiten toepassing te laten wegens strijd met art. 28, tweede lid, van de Verordening. ABRvS 29-11-2017, ECLI:NL:RVS:2017:3271&lt;/p&gt;&lt;h2&gt;Structuurbeleid&lt;/h2&gt;&lt;h4&gt;Asbest&lt;/h4&gt;&lt;p&gt;De subsidieregeling verwijderen asbestdaken blijkt zodanig populair te zijn dat het subsidieplafond al in oktober 2017 in zicht is gekomen. Gelet op de doelstellingen van de subsidieregeling om de verwijdering van asbestsanering in de eerstkomende jaren zoveel mogelijk te stimuleren, is het wenselijk dat zo lang mogelijk in 2017 nog subsidie kan worden verstrekt. Daarom is een deel van het budget dat voor de subsidieregeling beschikbaar is naar voren gehaald om al in 2017 beschikbaar te stellen. In april is het subsidieplafond van € 15.000.000,– mln. opgehoogd tot € 25.000.000,–. Dit besluit verhoogt het subsidieplafond voor het jaar 2017 met € 1.200.000,– tot € 26.200.000,–. (&lt;span class="italic"&gt;Stcrt.&lt;/span&gt; 2017, nr. 63031)&lt;/p&gt;&lt;h4&gt;Toekomst intensieve veehouderij&lt;/h4&gt;&lt;p&gt;De leden van de fracties van SP, GroenLinks en de Partij voor de Dieren in de Eerste Kamer hadden nog enkele vragen over de kabinetsreactie op het SER- rapport over dit onderwerp. De minister heeft daarop geantwoord. In die brief zijn onder meer gegevens te vinden over aantallen dieren en geslachte dieren. Zo zijn in Nederland in 2016 precies 607.277.200 vleeskuikens geslacht. (&lt;span class="italic"&gt;Kamerstukken I&lt;/span&gt; 2017/18, 28973, E)&lt;/p&gt;&lt;h4&gt;Jonge landbouwers&lt;/h4&gt;&lt;p&gt;Het College is met verweerder van oordeel dat niet is aangetoond dat zoon en dochter in de vijf jaar voorafgaand aan de indiening van de aanvraag blokkerende zeggenschap hadden. Verweerder heeft dan ook terecht de aanvragen om toewijzing van betalingsrechten uit de Nationale reserve voor jonge landbouwers en de extra betaling voor jonge landbouwers voor 2015 afgewezen. CBB 21-11-2017, ECLI:NL:CBB:2017:369&lt;/p&gt;&lt;p&gt;Jonge landbouwer in vennootschap onder firma. Ter zitting heeft appellante een toelichting gegeven op de betekenis van art. 6, aanhef en tweede alinea, van de akte. Daarbij heeft zij erkend dat de bepaling mogelijk wat onhandig is geformuleerd, maar dat beoogd is te bewerkstelligen dat geen van de vennoten in zijn eentje belangrijke beslissingen kan nemen. Appellante heeft ter zitting daarvan voorbeelden uit haar bedrijfspraktijk gegeven. Hoewel moet worden vastgesteld dat de formulering van de akte niet direct aansluit op de bewoordingen van art. 5, eerste lid, aanhef en onder a, van de Beleidsregel, moet ook worden vastgesteld dat de strekking wel is om ook de jonge landbouwer blokkerende zeggenschap te geven ten aanzien van belangrijke beslissingen, wat, zoals hiervoor al overwogen, de achterliggende reden is van de grens van € 25.000,-. Het betoog van verweerder dat het bepaalde in art. 6, aanhef en tweede alinea, onder d, van de akte onvoldoende gespecificeerd is, omdat niet duidelijk is wanneer sprake is van een belangrijke handeling, volgt het College niet. Een groot deel van de ondernemingsbeslissingen met een financieel belang van meer dan € 25.000,-, waarop art. 5, eerste lid, aanhef en onder a, van de Beleidsregel ziet, zal al onder een van de categorieën genoemd in art. 6, aanhef en tweede alinea, onder a tot en met c, van de akte vallen. Aldus zal onderdeel d in de praktijk fungeren als restcategorie, die zal moeten worden geïnterpreteerd in het licht van de overige onderdelen. Het College is – alles in ogenschouw genomen – van oordeel dat de akte inhoudt dat de zoon blokkerende zeggenschap heeft als bedoeld in art. 5, eerste lid, aanhef en onder a, van de Beleidsregel. CBB 21-11-2017, ECLI:NL:CBB:2017:370&lt;/p&gt;&lt;h2&gt;Marktordening&lt;/h2&gt;&lt;h4&gt;Betalingen&lt;/h4&gt;&lt;p&gt;Appellante heeft eerst in de bezwaarfase en daarom te laat verzocht om een aanpassing van de aanvraag. Gelet op het moment waarop appellante het verzoek tot aanpassing van de aanvraag heeft ingediend kan verweerder dit verzoek alleen honoreren als sprake is van een kennelijke fout in de zin van art. 4 van de Uitvoeringsverordening (EU) nr. 809/2014 van de Commissie van 17 juli 2014 (Verordening 809/2014). Bij de beantwoording van de vraag of er sprake is van een kennelijke fout hanteert verweerder als uitgangspunt het werkdocument van de Europese Commissie (nr. AGR 49533/2002) (werkdocument). Op grond van dit werkdocument kan worden gesproken van een kennelijke fout, indien er een tegenstrijdigheid in de aanvraag zit die bij summier onderzoek van de aanvraag opvalt, die wijst op een vergissing en het redelijkerwijs is uitgesloten dat dit ten tijde van de opgave conform de bedoeling was. Dat appellante ervoor heeft gekozen om voor percelen 2 en 11 niet te verzoeken om uitbetaling van de basis- en vergroeningsbetaling, ondanks dat appellante heeft aangegeven dat zij in de veronderstelling verkeerde dat zij de percelen 2 en 11 wel voor uitbetaling had aangevinkt en dat dit ook haar bedoeling was, maakt volgens verweerder niet dat sprake is van een kennelijke fout. Beroep ongegrond. CBB 09-11-2017, ECLI:NL:CBB:2017:371&lt;/p&gt;&lt;h2&gt;Milieurecht&lt;/h2&gt;&lt;h4&gt;Veedichte gebieden&lt;/h4&gt;&lt;p&gt;Het Wetsontwerp Interimwet veedichte gebieden wordt ingetrokken door de regering. &lt;span class="italic"&gt;(Kamerstukken II&lt;/span&gt; 2017/18, 34700, nr. 50)&lt;/p&gt;&lt;h4&gt;Fosfaatreductieplan&lt;/h4&gt;&lt;p&gt;De Nederlandse staat heeft op 31 oktober 2017 in hoger beroep gelijk gekregen in een geschil met melkveehouders over fosfaatreductie. Het gerechtshof Den Haag heeft in kort geding uitspraak gedaan in het hoger beroep dat door de Staat was ingesteld tegen 6 vonnissen van de Haagse rechtbank van 4 mei 2017. In die vonnissen had de voorzieningenrechter de Regeling fosfaatreductieplan 2017 voor de eisers in die zaken buiten werking gesteld. De Regeling fosfaatreductieplan 2017 is op 1 maart 2017 in werking getreden. De Regeling houdt in dat melkveehouders het aantal melkkoeien op hun bedrijf moeten verminderen tot het peil van 2 juli 2015. Slagen de melkveehouders daar niet in, dan moeten zij een heffing betalen. Het uiteindelijke doel van de regeling is er voor te zorgen dat Nederland blijft binnen het geldende nationale mestplafond, zodat de door de Commissie van de EU verleende vrijstelling (‘de derogatie’) van de voor melkveehouders geldende fosfaatnorm behouden blijft. Door de derogatie mogen Nederlandse melkveehouders meer mest op hun land brengen dan boeren in andere EU-landen. De voorzieningenrechter had geoordeeld dat de Regeling voor de melkveehouders niet te voorzien was. Omdat zij voor 2 juli 2015 onomkeerbare investeringsverplichtingen waren aangegaan, worden zij naar het oordeel van de voorzieningenrechter door de Regeling onevenredig zwaar getroffen. De voorzieningenrechter achtte de Regeling daarom onmiskenbaar in strijd met art. 1 van het Eerste Protocol bij het EVRM, dat het recht op eigendom beschermt. Om die reden heeft de voorzieningenrechter de Regeling voor de melkveehouders buiten werking gesteld. Het Haagse gerechtshof heeft de vonnissen van de voorzieningenrechter vernietigd. Het hof is van oordeel dat voor melkveehouders te voorzien is geweest dat er na het afschaffen van de melkquota nadere maatregelen zouden moeten worden genomen om te voorkomen dat het nationale mestplafond zou worden overschreden. Naar het oordeel van het hof is dat ook in voldoende mate af te leiden uit uitlatingen die door de staatssecretaris in het parlement zijn gedaan. De melkveehouders mochten er daarom niet op vertrouwen dat hun bedrijven ongeremd zouden kunnen groeien. Het hof is verder van oordeel dat niet in algemene zin kan worden gezegd dat de Regeling tot onevenredige gevolgen leidt. Voor een antwoord op de vraag of de Regeling in individuele gevallen tot onevenredige gevolgen leidt, is beoordeling nodig van alle omstandigheden van het individuele geval. Het enkele feit dat er onomkeerbare investeringen zijn gedaan, is dus niet voldoende om te concluderen dat er van een onevenredige benadeling door de Regeling sprake is. Er zijn door de individuele melkveehouders onvoldoende gegevens in het geding gebracht waaruit moet worden afgeleid dat zij ieder voor zich onevenredig door de Regeling worden benadeeld. Het Haagse hof heeft geen uitzondering gemaakt voor biologische boeren, daar zij ook aan de nationale mestproductie bijdragen. De vraag of biologische melkveehouders toch een aparte positie verdienen, is een politieke vraag die niet door de rechter kan worden beantwoord. ECLI:NL:GHDHA:2017:3067;ECLI:NL:GHDHA:2017:3068;ECLI:NL:GHDHA:2017:3069; ECLI:NL:GHDHA:2017:3070;ECLI:NL:GHDHA:2017:3071;ECLI:NL:GHDHA:2017:3072.&lt;/p&gt;&lt;p&gt;Zie voorts de annotatie van Verbakel-Van Bommel in dit nummer.&lt;/p&gt;&lt;p&gt;Op grond van de Regeling fosfaatreductieplan 2017 wordt een percentage vastgesteld waarmee het doelstellingsaantal voor melkveehouders kan worden bepaald. Het doelstellingsaantal bepaalt of een heffing als bedoeld in art. 4 van de Regeling wordt opgelegd en hoe hoog deze heffing is. De Regeling kent vijf periodes van elk twee maanden, voor de eerste drie periodes is het verminderingspercentage in de Regeling opgenomen. Nadien is via een besluit ook het verminderingspercentage voor periode 4 vastgesteld (&lt;span class="italic"&gt;Stcrt.&lt;/span&gt; 2017, 49239). In de Kamerbrief van 15 september 2017 is reeds aangekondigd dat het verminderingspercentage voor periode 5, de maanden november en december, gelijk aan periode 3 en 4, 12% zou gaan bedragen (&lt;span class="italic"&gt;Kamerstukken II&lt;/span&gt; 2017/18, 33 037, nr. 223). Met het besluit in &lt;span class="italic"&gt;Stcrt&lt;/span&gt;. 2017, nr. 64891 wordt deze aankondiging geformaliseerd. &lt;/p&gt;&lt;p&gt;Aanspraak op fosfaatrechten op grond van de Regeling fosfaatreductieplan 2017. Partijen hebben een melkveehouderij geëxploiteerd in maatschapsverband. De maatschap is per 1 oktober 2017 ontbonden. Daarna zijn de maten A en B enerzijds en maat C anderzijds ieder voor zich verder gegaan met de exploitatie van een melkveebedrijf. Op 1 maart 2017 is de Regeling fosfaatreductieplan 2017 in werking getreden, waarin als peildatum voor de referentieaantallen runderen uitgedrukt in grootvee eenheden (GVE) 2 juli 2015 is genomen. De voormalige maten A en B hebben na de inwerkingtreding van de regeling alle GVE op hun naam gekregen, maat C geen enkele. C vordert thans medewerking van A en B aan overdracht van een derde deel van de GVE. Vordering toegewezen op grond de redelijkheid en billijkheid die de verhouding tussen de voormalige maten beheerst, mede aan de hand van uitleg van de maatschapsovereenkomst. Hof Arnhem-Leeuwarden 31-10-2017, ECLI: NL: GHARL: 2017: 9482&lt;/p&gt;&lt;h4&gt;Wet grondgebonden groei&lt;/h4&gt;&lt;p&gt;Deze wet treedt in werking per 1 januari 2018. (&lt;span class="italic"&gt;Stb&lt;/span&gt;. 2017, 417)&lt;/p&gt;&lt;h4&gt;Fosfaatrechten&lt;/h4&gt;&lt;p&gt;Het fosfaatrechtenstelsel is uitvoerig met de diensten van de Europese Commissie besproken. Naar aanleiding van de constructieve gesprekken die de afgelopen maanden hebben plaatsgevonden, is voldoende aannemelijk dat de Europese Commissie Nederland een derogatie zal kunnen verlenen voor de periode 2018–2021. Ook in het staatssteuntraject met de Europese Commissie zijn goede vorderingen gemaakt. De minister zal dan ook op korte termijn het inwerkingtredingsbesluit overleggen, conform art. III, derde lid, van de Wet van 29 mei 2017 tot wijziging van de Meststoffenwet in verband met de invoering van een stelsel van fosfaatrechten (&lt;span class="italic"&gt;Stb&lt;/span&gt;. 2017, nr. 229). Het definitieve besluit tot inwerkingtreding zal na afloop van deze procedure kunnen worden genomen. Ook de derogatie lijkt binnen. (&lt;span class="italic"&gt;Kamerstukken II&lt;/span&gt; 2017/18, 33037, nr. 228). Het nieuwe stelsel zal per 1 januari 2018 in werking treden, zo blijkt uit een ontwerp-besluit dat naar de Eerste Kamer is gestuurd (&lt;span class="italic"&gt;Kamerstukken I&lt;/span&gt; 2017/18, 33037, G)&lt;/p&gt;&lt;h4&gt;Mestfraude&lt;/h4&gt;&lt;p&gt;De minister is bekend met mestfraude. Er zijn al veel maatregelen genomen om dat te voorkomen. Als laatste maatregel is het sinds 1 oktober 2017 verplicht gesteld om vaste mest (dikke fractie) te laten bemonsteren door een onafhankelijke monsternemer. (&lt;span class="italic"&gt;Kamerstukken II&lt;/span&gt; 2017/18, 33037, nr. 229. Zie voorts nr. 230).&lt;/p&gt;&lt;h4&gt;Activiteitenbesluit&lt;/h4&gt;&lt;p&gt;Het besluit van 23 juni 2017 tot wijziging van het Activiteitenbesluit milieubeheer in verband met de vermindering van emissies van gewasbeschermingsmiddelen in de glastuinbouw en open teelten (Stb. 2017, 305) bevat wijzigingen in de algemene regels voor het gebruik van gewasbeschermingsmiddelen bij bepaalde agrarische toepassingen. De inwerkingtreding van het wijzigingsbesluit is uitgesteld tot het moment dat de onderliggende ministeriële regeling was genotificeerd aan de Europese Commissie. Deze notificatie heeft inmiddels plaatsgevonden en heeft niet geleid tot opmerkingen van de Europese Commissie of lidstaten (2017/0329/NL). De stand-still periode die samenhangt met de notificatie is geëindigd op 16 oktober 2017. Het besluit in Stb. 2017, 449 bepaalt dat alle onderdelen van het wijzigingsbesluit met ingang van 1 januari 2018 in werking treden, met uitzondering van onderdeel D, art. 3.64b. Dit laatst genoemde artikel treedt in werking de dag nadat dit besluit in het Staatsblad is gepubliceerd. De desbetreffende ministeriële regeling is gepubliceerd in &lt;span class="italic"&gt;Stcrt&lt;/span&gt;. 2017, nr. 60506. Zie over het gewasbeschermingsbeleid voorts &lt;span class="italic"&gt;Kamerstukken II&lt;/span&gt; 2017/18, 27858, nr. 410, waarin alweer een nieuwe wetswijziging wordt aangekondigd (verbod neonicotinoiden). &lt;/p&gt;&lt;h4&gt;Mestvergisting&lt;/h4&gt;&lt;p&gt;Verdachte heeft, toen er binnen haar bedrijf een mestvergistingsinstallatie overstroomde, nagelaten dit bij de bevoegde autoriteiten te melden. De uitstroom vanuit de mestvergister heeft dagen voortgeduurd waarbij er door verdachte volstrekt onvoldoende maatregelen zijn getroffen om te voorkomen dat hierdoor de bodem zou worden verontreinigd of aangetast. Tot slot heeft verdachte, samen met anderen, gehandeld in strijd met een voorlopige maatregel inhoudende een bevel van de officier van justitie om de uitstroom over het bedrijfsterrein en naastgelegen terrein tegen te gaan. &lt;/p&gt;&lt;p&gt;De rechtbank veroordeelt verdachte hiervoor tot een geldboete van veertigduizend euro. Rechtbank Oost-Brabant 28-11-2017, ECLI:NL:RBOBR:2017:6174&lt;/p&gt;&lt;h4&gt;Omgevingsvergunning&lt;/h4&gt;&lt;p&gt;Beroep tegen een omgevingsvergunning eerste fase als bedoeld in art. 2.1, eerste lid, onder e, van de Wet algemene bepalingen omgevingsrecht (Wabo) voor uitbreiding van een varkenshouderij. De rechtbank stelt vast dat uit het (eerste) StAB-advies blijkt dat de geurberekening die aan het bestreden besluit ten grondslag heeft gelegen, op onjuiste gegevens was gebaseerd en dat, wanneer rekening wordt gehouden met de juiste parameters, sprake is van een overschrijding van de geldende geurnorm. Uit het tweede StAB-advies blijkt dat de gevraagde omgevingsvergunning na saldering kan worden verleend. De rechtbank volgt eisers niet in hun betoog dat - fictief - van de situatie zou moeten worden uitgegaan alsof de regenkappen in de bestaande (vergunde) situatie niet aanwezig zouden zijn en al eerder zouden zijn verwijderd. De in art. 3, vierde lid, van de Wet geurhinder en veehouderij vervatte salderingsregeling gaat uit van de bestaande (vergunde) situatie en geeft, ook als achteraf zou moeten vastgesteld dat de situatie zonder regenkappen in overeenstemming zou zijn met de best beschikbare technieken, geen ruimte om op dit punt (anders dan bij het vaststellen van de nieuwe norm) van een fictieve situatie uit te gaan. Rechtbank Limburg 17-11-2017, ECLI:NL:RBLIM:2017:11185&lt;/p&gt;&lt;h4&gt;Gewasbescherming&lt;/h4&gt;&lt;p&gt;Wet gewasbeschermingsmiddelen en biociden. Bestuurlijke boete voor gebruik glyfosaat op dijktalud. Geen bewijs voor overtreding. CBB 06-10-2017, ECLI: NL:CBB:2017:389. In deze zaak dus ook geen randvoorwaardenkorting (ECLI:NL:CBB:2017:388). Zie ook CBB 06-10-2017, ECLI:NL:CBB:2017:386 (gebruik Sumicidin op pioenrozen; boete niet evenredig).&lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;De vaste commissie van de Tweede Kamer heeft overleg gevoerd met de minister over de Landbouwraad van 9 oktober 2017. Onderwerpen onder meer: de brede weersverzekering, glyfosaat, biologische landbouw en neonicotinoiden. &lt;span class="italic"&gt;Kamerstukken II&lt;/span&gt; 2017/18, 21501-32, nr. 1058. In nummer 1057 is een verslag van een schriftelijk overleg opgenomen, ditmaal over de Landbouwraad van november. Deze Landbouwraad van 6 november 2017 handelde onder meer over duurzaam gebruik van gewasbeschermingsmiddelen, internationale handel in landbouwproducten en duurzaam bodembeheer. Voor een verslag: &lt;span class="italic"&gt;Kamerstukken II&lt;/span&gt; 2017/19, 21501-32, nr. 1068. Zie voorts een overleg in de Tweede Kamer: nr. 1067.&lt;/p&gt;&lt;h2&gt;Diversen&lt;/h2&gt;&lt;h4&gt;Groen onderwijs&lt;/h4&gt;&lt;p&gt;Het landbouwonderwijs, dat tot nu toe altijd onder het ministerie van Landbouw (c.q. Economische Zaken viel, verhuist naar het Ministerie van Onderwijs, Cultuur en Wetenschap. (&lt;span class="italic"&gt;Stcrt.&lt;/span&gt; 2017, nr. 62726). Het instellingsbesluit voor het Ministerie van Landbouw, Natuur en Voedselkwaliteit is te vinden in &lt;span class="italic"&gt;Stcrt.&lt;/span&gt; 2017, nr. 62723.&lt;/p&gt;&lt;h4&gt;Mestlevering&lt;/h4&gt;&lt;p&gt;Art. 7:23 BW. Meststoffenwet. Uitvoeringsregel Meststoffenwet. Beroep op 7:23 BW wordt gehonoreerd, omdat de analyses van de geleverde mest voor de mestlevering bij eiser bekend hadden kunnen zijn. Vordering wordt afgewezen. Rechtbank Overijssel 25-10-2017, ECLI:NL:RBOVE:2017:4204&lt;/p&gt;</content><legacyfootnotes/><footnotes><footnote/></footnotes><auteurs/><published>2018-01-10 17:49:13</published><modified>2018-01-11 14:25:25</modified><editiondate>2018-01-10</editiondate><htmlpath>https://denhollander.info/artikel/14715</htmlpath></article>
</articles></edition>
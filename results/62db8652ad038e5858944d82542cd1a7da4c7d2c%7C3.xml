<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1995</searchword><id>5006</id><udhid>UDH:TvAR/5006</udhid><titel>Van Oorschot / CSM Suiker BV (TvAR 1995/4745)</titel><searchwords><searchword>TvAR 3/1995</searchword><searchword>TvAR 1995/4745</searchword><searchword>UDH:TvAR/5006</searchword></searchwords><attachments><attachment><name>1995_nr 3_Rechtspraak_4745.pdf</name><extention>pdf</extention><url>https://denhollander.info/download/4946/ci</url></attachment></attachments><inleiding>Suikersysteem 1992, art. 18, 20&#13;
&#13;
Suikerbietenquotum wordt naar rato van het overgedragen areaal akkerbouw grond naar de opvolgende teler overgeschreven. Het op het bedrijf rustende quotum heeft zich 'verdund' doordat het betrokken perceel voor suikerbietenteelt is gebruikt.&#13;
</inleiding><content>Vonnis in de zaak van:&#13;
G.J.J. van Oorschot, wonende te Made, ver-zoeker; gemachtigde Mr. A.W.L. Suijker&#13;
tegen&#13;
de besloten vennootschap CSM Suiker BV, gevestigd te Amsterdam, mede kantoorhou-dende te Breda, verweerster.&#13;
Verloop van de procedure&#13;
1. Bij brief d.d. 8 mei 1992 is verzoeker bij de Arbitragecommissie in beroep gekomen van een jegens hem door verweerster genomen beslissing d.d. 27 april 1992. Bij brief d.d. 25 mei 1992 heeft verzoeker de gronden waarop dit beroep berust vervolgens aangevuld. Bij beide brieven waren in totaal 8 bijlagen ge-voegd.&#13;
2. Verweerster heeft op 10 juni 1992 schriftelijk verweer gevoerd.&#13;
3. Op 19 juni 1992 heeft te Utrecht voor de Arbitragecommissie een mondelinge behan- deling van het geschil plaatsgevonden, waar bij aan de zijde van verzoeker aanwezig waren verzoeker, zijn gemachtigde, zijn echt- genote en zijn vader. Namens verweerster wa- ren aanwezig mevrouw Mr. W. Dekker en de heer Goldhoorn.&#13;
4. De inhoud van bovenbedoelde stukken moet als hier herhaald en ingelast worden be schouwd.&#13;
5. De zaak is in staat van wijzen gekomen en het vonnis is bepaald op heden.&#13;
Ten aanzien van de feiten&#13;
1. Als enerzijds gesteld en anderzijds niet of onvoldoende gemotiveerd betwist staat tussen partijen het volgende vast:&#13;
1.1. Bij schrijven d.d. 21 februari 1992 heeft verweerster aan verzoeker bericht dat de heer P. Flipsen te Hooge Zwaluwe aanspraak had gemaakt op een gedeelte van zijn suiker- bietenquotum. Aangezien verweerster het door Flipsen voormeld ingenomen standpunt juist achtte, berichtte zij voorts dat zij een hoeveelheid van 15 248 kg suikerreferentie van verzoeker naar Flipsen zou overboeken.&#13;
1.2. Bedoelde overboeking vormt de inzet van het onderhavige geschil. Verzoeker heeft de Arbitragecommissie verzocht verweerster te veroordelen haar beslissing ter zake te her zien in die zin dat aan Flipsen voormeld geen suikerreferentie ten laste van verzoeker over geboekt zal worden.&#13;
1.3. Aan de (voorgenomen) overboeking ligt ten grondslag dat Flipsen eigenaar is ge worden van een perceel akkerbouwgrond ter grootte van 9.07.20 ha. Tot 22 december 1991 werd het betrokken perceel door de vader van&#13;
verzoeker gepacht van de heer A.W. Vos te Zeist, die het op 27 december 1991 aan Flip-sen heeft verkocht.&#13;
1.4. Verzoeker is in 1984 met zijn vader een maatschap aangegaan, welke maatschap per 1 januari 1989 is ontbonden. Het onderha- vige perceel is tijdens het bestaan van de maatschap als weiland in gebruik geweest. In 1987 heeft de vader van verzoeker bietenquo- tum toegewezen gekregen. Dit rustte op dat moment op 7,5 ha bouwland, welke ten tijde van de ontbinding van de maatschap aan ver zoeker zijn overgedragen. Sindsdien stond het suikerbietenquotum op naam van verzoeker.&#13;
1.5. Het perceel weiland is in 1988 ge- scheurd.&#13;
1.6. Ter zitting heeft verzoeker verklaard dat hij in de jaren 1988, 1990 en 1991 suiker bieten op het onderhavige perceel heeft ge- steld.&#13;
Ten aanzien van het recht&#13;
1. Uit de door partijen overgelegde stukken, alsmede uit hetgeen ter zitting door partijen naar voren is gebracht, maakt de Arbitrage-commissie op dat het onderhavige perceel weliswaar door diens vader van Vos werd ge-pacht, maar feitelijk door verzoeker, onder meer voor het telen van suikerbieten, werd gebruikt. Voorafgaand aan de beëindiging van de pachtovereenkomst per 22 december 1991 beschikte verzoeker op deze wijze over onder meer 12.24.20 ha akkerbouwgrond. Op deze grond rustte een suikerreferentie van in totaal 20 576 kg. Na beëindiging van de pachtover-eenkomst heeft verzoeker niet meer over het perceel kunnen beschikken.&#13;
2. Hoewel deze bepaling strikt genomen niet voor een situatie als de onderhavige is ge schreven (immers, niet verzoeker doch zijn vader was partij bij een pachtovereenkomst, waarvan beëindiging heeft plaatsgevonden) ligt het voor de hand het voorgelegde geschil te beslechten naar analogie van art. 20, 2e lid, van het Suikersysteem 1992. Verzoeker wei- gert mee te werken aan de totstandkoming van een overeenkomst als bedoeld in het eer- ste lid van art. 20, sub b, maar is bereid geble- ken de DBH-gegevens over het laatste teeltjaar over te leggen. Bijgevolg kan suiker bietenquotum naar rato van het overgedragen areaal akkerbouwgrond naar de opvolgende teler worden overgeschreven.&#13;
3. Hoewel naar de letter van art. 18, 6e lid, niet Flipsen maar Vos als opvolgende teler had moeten worden aangemerkt, kan de Arbitragecommissie zich vinden in de praktische opstelling van verweerster om het betrokken suikerbietenquotum naar Flipsen over te schrijven, nu Flipsen de grond naar de Arbi-tragecommissie moet begrijpen kort nadat het onderhavige perceel aan het bedrijf van ver-zoeker was onttrokken feitelijk en duurzaam in gebruik heeft genomen.&#13;
4. De door verweerster in het kader van de toepassing van art. 20, 2e lid, van het Suiker systeem 1992 gevolgde berekeningswijze is juist. Aangezien suikerbietenquotum naar rato van het overgedragen areaal akkerbouwgrond kan worden overgeschreven, behoorde inder- daad naar Flipsen te worden overgeboekt een hoeveelheid van (9.07.20 ha : 12.24.20 ha) x 20 576 kg = 15 248 kg suikerreferentie.&#13;
5. Gelet op een en ander dient het verzoek te worden afgewezen. Het feit dat met betrek- king tot het onderhavige perceel in het verle- den melkquotum is afgerekend, doet hier niet aan af. Bepalend in deze procedure is dat het perceel nadien voor de teelt van suikerbieten is gebruikt, zodat het op het bedrijf van ver zoeker rustende suikerbietenquotum zich als het ware over onder meer dit perceel heeft verdund. Verzoeker dient als de in het onge- lijk gestelde partij te worden veroordeeld in de kosten van de procedure.&#13;
6. Ten overvloede merkt de Arbitragecom missie nog op dat zij van oordeel is dat tegen de beslissing van verweerster d.d. 23 maart 1992 niet nog eens de mogelijkheid van be- zwaar als bedoeld in art. 32 van het Suiker systeem 1992 opengesteld had behoren te worden. De besluitvorming in deze zaak zou aanzienlijk sneller zijn verlopen indien reeds in deze beslissing was vermeld dat verzoeker bij de Arbitragecommissie in beroep had kun- nen komen op grond van het bepaalde in art. 33 van het Suikersysteem 1992.&#13;
Beslissing&#13;
Rechtdoende als goede mannen naar billijk-heid:&#13;
1. wijst het verzoek af;&#13;
2. veroordeelt verzoeker tot betaling van de arbitragekosten, in totaal begroot op een bedrag van f 3569,40.</content><legacyfootnotes/><footnotes><footnote/></footnotes><auteurs/><published>1995-03-01 00:00:00</published><modified>1994-11-29 00:00:00</modified><editiondate>1995-03-01</editiondate><htmlpath>https://denhollander.info/artikel/5006</htmlpath></article>
</articles></edition>
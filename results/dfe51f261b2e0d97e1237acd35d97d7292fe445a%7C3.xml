<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1991</searchword><id>6785</id><udhid>UDH:TvAR/6785</udhid><titel>'De Stichting Leefbaarheid &amp; Milieu Helden e.o. / Burgemeester en Wethouders van Helden' (TvAR 1991/4457)</titel><searchwords><searchword>TvAR 3/1991</searchword><searchword>TvAR 1991/4457</searchword><searchword>UDH:TvAR/6785</searchword></searchwords><attachments><attachment><name>1991_nr 3_Rechtspraak_4457.pdf</name><extention>pdf</extention><url>https://denhollander.info/download/6510/ci</url></attachment></attachments><inleiding>Hinderwet, art. 2&#13;
Ten onrechte is bij de verlening van de oprichtingsvergunning voor een al lang bestaand&#13;
bedrijf alleen gekeken naar de extra&#13;
ammoniakemissie van de uitbreiding; het&#13;
gehele bedrijf moet rechtens als een nieuwe&#13;
situatie worden aangemerkt. </inleiding><content>Afd. geschillen van bestuur, 18 mei 1988&#13;
(Veldkamp)&#13;
Uitspraak in het geschil tussen:&#13;
De Stichting Leefbaarheid &amp; Milieu Helden&#13;
e.o. (appellante)&#13;
en&#13;
Burgemeester en Wethouders van Helden&#13;
(verweerders).&#13;
Bij beschikking van 15 december 1986,&#13;
nr. 50-23, hebben verweerders aan W.J. van&#13;
Zuilen te Helden een vergunning onder&#13;
voorschriften ingevolge de Hinderwet verleend&#13;
voor het oprichten en in werking hebben&#13;
van een rundvee- en varkenshouderij op&#13;
het perceel Bovensbos 1, kadastraal bekend&#13;
gemeente Helden, sectie D, nr. 5034.&#13;
Overzicht van het geschil&#13;
Verweerders hebben hun evenvermelde beschikking,&#13;
voor zover te dezen van belang,&#13;
doen steunen op de volgende overwegingen:&#13;
dat het hier een reeds tientallen jaren bestaande&#13;
inrichting betreft, waarvoor niet eerder&#13;
een vergunning ingevolge de Hinderwet&#13;
is verleend;&#13;
dat thans in de inrichting de navolgende&#13;
aantallen en diersoorten worden gehouden:&#13;
90 melkkoeien, 30 stuks jongvee, 10 opfokzeugen,&#13;
120 zeugen en circa 300 biggen;&#13;
dat volgens de thans voorliggende aanvraag&#13;
in de inrichting zullen worden gehouden:&#13;
90 melkkoeien, 30 stuks jongvee en&#13;
345 opfokzeugen;&#13;
dat naar aanleiding van de ontwerp-beschikking&#13;
de volgende bezwaren worden&#13;
aangevoerd:&#13;
juridisch gezien dient de aanvraag te&#13;
worden beoordeeld als ware het een nieuw te&#13;
vestigen bedrijf, omdat in de aanvraag vermeld&#13;
is, dat het gaat om het oprichten en in&#13;
werking hebben;&#13;
de aanvraag is derhalve ten onrechte behandeld&#13;
als een wijziging van een bestaand&#13;
bedrijf;&#13;
derhalve zijn reclamanten het niet eens&#13;
met de overweging, dat het slechts gaat om&#13;
een toename van de NH3-emissie met 215 kg&#13;
per jaar;&#13;
dat geen overwegingen zijn gewijd aan de&#13;
landschappelijke waarde en het cumulatief&#13;
effect ten opzichte van het onderwerpelijke&#13;
grote bosgebied;&#13;
dat wij ten aanzien van vorenvermelde&#13;
bezwaren het volgende overwegen:&#13;
dat een vergunning is aangevraagd voor&#13;
het oprichten en in werking hebben van een&#13;
rundvee- en varkenshouderij, omdat voor de&#13;
inrichting niet eerder een vergunning ingevolge&#13;
de Hinderwet is aangevraagd casu quo&#13;
verleend;&#13;
dat het echter in feite gaat om een reeds&#13;
sedert 1972/1975 ter plaatse gevestigd bedrijf,&#13;
zodat de praktische beoordeling van de&#13;
aanvraag uiteraard slechts kan geschieden in&#13;
vergelijking tot die bestaande situatie;&#13;
dat ook de toename van de NH3-emissie&#13;
derhalve dient te worden beoordeeld in relatie&#13;
tot de bestaande situatie;&#13;
dat er geen sprake kan zijn van aantasting&#13;
van landschappelijke waarden, nu het in casu&#13;
betreft een wijziging binnen de bestaande&#13;
bedrijfsgebouwen;&#13;
dat er ook geen sprake kan zijn van een&#13;
cumulatief effect, nu in de verre omtrek van&#13;
de inrichting geen andere soortgelijke bedrijven&#13;
zijn gelegen;&#13;
dat, gezien het vorenstaande, niet valt in te&#13;
zien, welke belangrijke aanvullende informatie&#13;
reclamanten nog zouden kunnen verstrekken,&#13;
welke een doorslaggevende invloed&#13;
zou kunnen zijn op de te nemen&#13;
beslissing.&#13;
Appellante heeft tegen deze beschikking bij&#13;
schrijven van 13 januari 1987 beroep ingesteld&#13;
bij de Afdeling voor de geschillen van&#13;
bestuur van de Raad van State.&#13;
Appellante voert daarbij het volgende aan:&#13;
dat zij van oordeel is, dat de aanvraag&#13;
juridisch gezien moet worden beoordeeld als&#13;
ware het een nieuw te vestigen bedrijf; zo&#13;
staat het haars inziens in de aanvraag en&#13;
minstens is het juridisch zo te verstaan.&#13;
Derhalve is de aanvraag ten onrechte behandeld&#13;
als ware het een wijziging.&#13;
Derhalve is het haars inziens evenzeer ten&#13;
onrechte dat louter de toename van de NH3-&#13;
emissie (215 kg per jaar) in aanmerking is&#13;
genomen in plaats van 3.765 kg per jaar;&#13;
dat het bedrijf midden in een bosgebied is gelegen en dat de directeur Landelijke gebieden&#13;
en kwaliteitszorg evenzeer zijn vrees&#13;
voor gevaar, schade of hinder voor de belendende&#13;
bossen heeft neergeschreven in zijn&#13;
brief van 10 juli 1986 aan burgemeester en&#13;
wethouders van Helden;&#13;
dat uit een persbericht van burgemeester&#13;
en wethouders van Helden eveneens blijkt&#13;
dat het casu een zeer kwetsbaar gebied betreft;&#13;
want daarin staat dat het kamperen bij&#13;
de boer aldaar niet vergund kan worden&#13;
wegens juist die kwetsbaarheid.&#13;
Appellante verzoekt dan ook de vergunning&#13;
alsnog te weigeren.&#13;
Desgevraagd hebben verweerders een&#13;
verweerschrift ingediend.&#13;
Desgevraagd heeft de Directeur-Generaal&#13;
voor de MilieuhygiÃ«ne een ambtsbericht ingediend.&#13;
Het geschil is op 29 april 1988 behandeld&#13;
in een openbare vergadering van de Afdeling&#13;
voor de geschillen van bestuur, waarin&#13;
appellante bij monde van W. v.d. Kerkhof&#13;
haar standpunt nader heeft uiteengezet.&#13;
In rechte&#13;
Het onderwerpelijke geschil is aanhangig&#13;
gemaakt door een beroep op de Kroon. Inmiddels&#13;
is de Tijdelijke wet Kroongeschillen&#13;
in werking getreden.&#13;
Ingevolge art. 1, eerste lid, van deze wet is de&#13;
Afdeling, voornoemd, met de beslissing van&#13;
het geschil belast.&#13;
Verweerders hebben bij hun bestreden beschikking&#13;
een vergunning ingevolge de Hinderwet&#13;
verleend voor het oprichten en in&#13;
werking hebben van een rundvee- en&#13;
varkenshouderij. Zij hebben daarbij overwogen,&#13;
dat de praktische beoordeling van de&#13;
aanvraag slechts kan geschieden in vergelijking&#13;
tot de bestaande situatie.&#13;
De appellante is daarentegen van mening,&#13;
dat de aanvraag moet worden gezien als ware&#13;
het een nieuw te vestigen bedrijf.&#13;
Blijkens de stukken is de inrichting sedert&#13;
1972 ter plaatse gevestigd, maar is voor de&#13;
inrichting niet eerder een vergunning ingevolge&#13;
de Hinderwet aangevraagd en verleend.&#13;
Bij het bepalen van de mate van&#13;
gevaar, schade of hinder, welke de inrichting&#13;
daarbuiten veroorzaakt, en het beantwoorden&#13;
van de vraag of het mogelijk is&#13;
gevaar, schade of hinder van de inrichting&#13;
door het stellen van voorschriften in voldoende&#13;
mate te beperken, dient dan ook de&#13;
gehele inrichting in beschouwing te worden&#13;
genomen.&#13;
De Afdeling is van oordeel, dat verweerders&#13;
in zoverre een onjuiste toepassing hebben&#13;
gegeven aan art. 2 van de Hinderwet in&#13;
relatie tot art. 13 van deze wet.&#13;
De beschikking moet dan ook worden vernietigd&#13;
op de grond, genoemd in art. 2, eerste&#13;
lid, onder a, van de Tijdelijke wet Kroongeschillen.</content><legacyfootnotes/><footnotes><footnote/></footnotes><auteurs>Veldkamp</auteurs><published>1991-03-01 00:00:00</published><modified>1991-03-01 00:00:00</modified><editiondate>1991-03-01</editiondate><htmlpath>https://denhollander.info/artikel/6785</htmlpath></article>
</articles></edition>
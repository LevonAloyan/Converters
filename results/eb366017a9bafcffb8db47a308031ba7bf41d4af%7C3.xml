<edition><articles><article><jaar>2015</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2015</searchword><id>12317</id><udhid>UDH:TvAR/12317</udhid><titel>Wetgeving en literatuur</titel><searchwords><searchword>TvAR 6/2015</searchword><searchword>UDH:TvAR/12317</searchword></searchwords><attachments><attachment><name>17454.pdf</name><extention>pdf</extention><url>https://denhollander.info/download/17454/ci</url></attachment></attachments><inleiding/><content>&lt;h2&gt;Pacht&lt;/h2&gt;&lt;h4&gt;Pachtnormen&lt;/h4&gt;&lt;p&gt;De nieuwe pachtnormen zijn te vinden in &lt;span class="italic"&gt;Kamerstukken II&lt;/span&gt; 2014/15, 27 924, nr. 64. Het hoogste veranderpercentage is + 25 (in drie gebieden), het laagste +9 (Zuid-Limburg). Het veranderpercentage voor tuinland in Westelijk Holland is + 31. &lt;/p&gt;&lt;h4&gt;Boek&lt;/h4&gt;&lt;p&gt;Er is een nieuwe druk verschenen van D.L Rodrigues Lopes – &lt;span class="italic"&gt;Pacht &lt;/span&gt;(zevende druk, Wolters Kluwer, 670 blz.). Het is in ieder geval het dikste (actuele) boek over pacht. Het boek is ook online te raadplegen, aldus een trotse schrijver in het voorwoord. Er is een nieuw hoofdstuk opgenomen met daarin de zgn. quasipacht.&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;Vogel- en Habitatrichtlijn&lt;/h4&gt;&lt;p&gt;Deze richtlijnen worden momenteel door Europa aan de Fittnees Check onderworpen. Het gaat dan om een samenhangende evaluatie gericht op het beoordelen van de doelmatigheid van de VHR en of de regelgeving proportioneel is ten opzichte van de doelen. De inzet van ons kabinet daarbij is: het gaat om het versterken van de natuur met de samenleving in plaats van het beschermen van de natuur tegen de samenleving. (&lt;span class="italic"&gt;Kamerstukken II&lt;/span&gt; 2014/15, 33 576, nr. 43).&lt;/p&gt;&lt;h4&gt;Wet natuurbescherming&lt;/h4&gt;&lt;p&gt;Er is een derde nota van wijziging naar de Tweede Kamer gestuurd, met enkele technische aanpassingen in het wetsvoorstel (&lt;span class="italic"&gt;Kamerstukken II&lt;/span&gt; 2014/15, 33 348, nr. 19).&lt;/p&gt;&lt;h4&gt;PAS&lt;/h4&gt;&lt;p&gt;Ook de Eerste Kamer heeft nog overlegd over de Programmatische Aanpak Stikstof (PAS). Een verslag is te vinden in &lt;span class="italic"&gt;Kamerstukken I&lt;/span&gt; 2014/15, 33 669, L. Er zijn nog steeds twijfels of het wel zal werken. Een beschrijving van de PAS is te vinden in &lt;span class="italic"&gt;BR&lt;/span&gt; 2015/48, p. 315 e.v. van de hand van D. Sietses en A. Drahmann onder de titel ‘De programmatische aanpakstikstof: komt de PAS van pas? De auteurs laten zich niet uit over de juridische houdbaarheid van de PAS.&lt;/p&gt;&lt;h2&gt;Dieren&lt;/h2&gt;&lt;h4&gt;Diergezondheid&lt;/h4&gt;&lt;p&gt;De bestrijding van besmettelijke dierziekten valt nu onder het ‘Convenant financiering bestrijding besmettelijk dierziekten 2015-2019’ als opvolger van het Diergezondheidsfonds. (&lt;span class="italic"&gt;Kamerstukken II&lt;/span&gt; 2014/15, 29 683, nr. 198). Het convenant is geplaatst in &lt;span class="italic"&gt;Stcrt&lt;/span&gt;. 27 mei 2015, nr. 13794. &lt;/p&gt;&lt;h2&gt;Planten&lt;/h2&gt;&lt;h4&gt;Gewasbescherming&lt;/h4&gt;&lt;p&gt;Uit een brief van de staatssecretaris aan de Tweede Kamer (&lt;span class="italic"&gt;Kamerstukken II&lt;/span&gt; 2014/15, 27 858, nr. 309) blijkt onder meer dat het teeltverbod voor plantgoed op percelen die besmet zijn met het stengelaaltje komt te vervallen. Telers zijn voortaan zelf verantwoordelijk; zij kunnen wel een register met besmette percelen raadplegen bij de Bloembollenkeuringsdienst. &lt;/p&gt;&lt;p&gt;Er blijken nog steeds verschillen te zijn tussen de EU-lidstaten voor wat betreft de toelating van middelen (&lt;span class="italic"&gt;Kamerstukken II&lt;/span&gt; 2014/15, 27 858, nr. 310), ondanks dat al een grote harmoniseringsslag heeft plaatsgevonden door vervanging van een oudere Richtlijn door Verordening 1107/2009. De inzet van de regering is om de verschillen zo snel mogelijk zo klein mogelijk te maken. &lt;/p&gt;&lt;p&gt;Er loopt een onderzoek naar de gezondheidsrisico’s voor omwonenden bij het gebruik van gewasbeschermingsmiddelen, een zgn. blootstellingsonderzoek. Nagegaan is of vooruitlopend daarop alvast teeltvrije zones in te voeren. Juridisch blijkt dat niet mogelijk te zijn (&lt;span class="italic"&gt;Kamerstukken II&lt;/span&gt; 2014/15, 27 858, nr. 311).&lt;/p&gt;&lt;h2&gt;Milieurecht&lt;/h2&gt;&lt;h4&gt;Asbest&lt;/h4&gt;&lt;p&gt;Over het ontwerp-Asbestverwijderingsbesluit, dat in maart 2015 aan de Tweede kamer is voorgelegd, heeft een schriftelijk overleg plaatsgevonden (&lt;span class="italic"&gt;Kamerstukken II&lt;/span&gt; 2014/15, 25 834, nr. 98). Het is de bedoeling om asbesthoudende daken per 2024 te verbieden. Dat gaat naar schatting 882 miljoen kosten. Er komt wel een subsidie voor.&lt;/p&gt;&lt;h4&gt;Mest en muizen&lt;/h4&gt;&lt;p&gt;In &lt;span class="italic"&gt;Stcrt.&lt;/span&gt; 27 mei 2015, nr. 14549 is opgenomen een wijziging van de Uitvoeringsregeling Meststoffenwet in verband met aanpassing van derogatievoorwaarden voor bedrijven die getroffen zijn door muizenschade. Een ontwerp-wijzigingsbesluit is naar de Staten-Generaal gestuurd (&lt;span class="italic"&gt;Kamerstukken II&lt;/span&gt; 2014/15, 33 037, nr. 154), met het oog op het vernietigen van de graszode in geval van schade en het zaaien van aaltjesbeheersende gewassen in plaats van grondontsmetting.&lt;/p&gt;&lt;h4&gt;Verantwoorde groei &lt;/h4&gt;&lt;p&gt;Op basis van de Nitraatrichtlijn, het vijfde Actieprogramma en de derogatiebeschikking van de Europese Commissie is Nederland gehouden aan een nationaal plafond voor de fosfaatproductie van 172,9 mln. kg (het niveau van 2002). Het CBS heeft in een tweede prognose aangegeven dat wij in 2014 op 172,3 mln. kg. zaten. Dat is een toename van 6,7 mln. ten opzichte van 2013, die vrijwel geheel voor rekening van de melkveehouderij komt, waardoor het sectorplafond ook wordt overschreden. Er moet dus iets gebeuren. De regering bereidt wettelijk ingrijpen voor, waarbij de fosfaatproductie in de melkveehouderij wordt begrensd. Drie opties liggen voor: een systeem van dierrechten, fosfaatrechten per bedrijf, of een begrenzing van de melkproductie per bedrijf. (&lt;span class="italic"&gt;Kamerstukken II&lt;/span&gt; 2014/15, 33 979, nr. 96). &lt;/p&gt;&lt;h2&gt;Marktordening&lt;/h2&gt;&lt;h4&gt;Aanvragen&lt;/h4&gt;&lt;p&gt;Enkele regelingen zijn gewijzigd met het oog op uitstel van de termijn voor opgaven, steunaanvragen en betalingsaanvragen (&lt;span class="italic"&gt;Stcrt&lt;/span&gt;. 12 juni 2015, nr. 16150).&lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Biologische landbouw&lt;/h4&gt;&lt;p&gt;In de informele Landbouw- en Visserijraad begin juni 2015 in Riga is gesproken over de biologische landbouw aan de hand van een notitie van de Letten ‘Biologische productie: duurzaamheid, groei en consumentenbehoeften voor en na 2020’. (&lt;span class="italic"&gt;Kamerstukken II&lt;/span&gt; 2014/15, 21 501-32, nr. 844). Op de landbouwraad in juni staat dit ook weer op de agenda, evenals plant- en diergezondheidspakket, de genetisch gemodificeerde organismen, herkomstetikettering (nr. 845).&lt;/p&gt;</content><legacyfootnotes/><footnotes><footnote/></footnotes><auteurs/><published>2015-07-07 17:04:39</published><modified>2015-07-07 17:04:39</modified><editiondate>2015-07-07</editiondate><htmlpath>https://denhollander.info/artikel/12317</htmlpath></article>
</articles></edition>
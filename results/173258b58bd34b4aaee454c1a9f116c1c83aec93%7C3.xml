<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2006</searchword><id>4058</id><udhid>UDH:TvAR/4058</udhid><titel>Kuiper / Veld (TvAR 2006/5348)</titel><searchwords><searchword>TvAR 6/2006</searchword><searchword>TvAR 2006/5348</searchword><searchword>UDH:TvAR/4058</searchword></searchwords><attachments><attachment><name>2006_nr 6_Rechtspraak_5348.pdf</name><extention>pdf</extention><url>https://denhollander.info/download/4017/ci</url></attachment></attachments><inleiding>[Pachtwet art. 25, 55; BW art. 6:265]&#13;
&#13;
Tussenarrest: In verband met beroep op&#13;
einde pachtovereenkomst door niet reageren&#13;
op aangetekende brieven houdende pachtopzegging&#13;
wordt verzocht pachtovereenkomst&#13;
met stempels grondkamer in het&#13;
geding te brengen. Wat betreft vordering tot&#13;
betaling achterstallige pacht en waterschapslasten&#13;
wordt verpachtster gevraagd&#13;
een berekening met bewijsstukken over te&#13;
leggen alsmede toe te lichten waarom niet&#13;
betaling op een boedelrekening wordt verlangd.&#13;
Vordering tot ontbinding in verband&#13;
met niet nakomen verplichting tot persoonlijk&#13;
gebruik kon worden ingesteld zonder&#13;
medewerking van overige verpachters, nu&#13;
deze strekt tot het geldend maken van een&#13;
belang dat als belang ten behoeve van de&#13;
gemeenschap moet worden aangemerkt.&#13;
Overige erfgenamen zijn echter partij bij de&#13;
pachtovereenkomst en gevraagde beslissing&#13;
heeft ten aanzien van allen werking, hetgeen&#13;
meebrengt dat die overige erfgenamen in&#13;
het geding hadden moeten worden betrokken.&#13;
E.e.a. leidt tot niet-ontvankelijkheid.&#13;
Eindarrest: Uit eerdere beschikking hof,&#13;
waarnaar verpachtster verwijst, volgt dat&#13;
pachtovereenkomst tijdig ter toetsing is&#13;
ingezonden. Hof gaat juistheid hiervan uit,&#13;
nu uit wederzijdse stellingen niet anders&#13;
volgt. Hiervan uitgaande is opzegging tijdig&#13;
geschied. Iedere deelgenoot is bevoegd tot&#13;
uitbrengen kennisgeving van art. 36, lid 2&#13;
Pw. Ontvangst is niet betwist. Nu geen&#13;
verlengingsverzoek is ingediend, eindigt de&#13;
pacht. Vordering tot ter beschikking stelling&#13;
aan gezamenlijke deelgenoten toewijsbaar.&#13;
Die tot ontruiming op straffe van een&#13;
dwangsom echter niet, nu echtgenote&#13;
medegerechtigd is en de mogelijkheid&#13;
bestaat dat tussen deelgenoten een&#13;
gebruiksregeling wordt getroffen waaruit&#13;
voortgezet gebruik voortvloeit. Wat betreft&#13;
vordering tot betaling moet het, gezien de&#13;
gegeven toelichting, ervoor worden&#13;
gehouden dat niet een gemeenschapsbelang,&#13;
maar een eigen belang aan de&#13;
vordering ten grondslag is gelegd. Dit leidt&#13;
tot niet-ontvankelijkheid. Ten overvloede:&#13;
ook onvoldoende gegevens overgelegd.</inleiding><content>ARREST VAN 31 AUGUSTUS 2004 IN&#13;
DE ZAAK VAN:&#13;
Lammigje Kuiper, wonende te Nijeberkoop,&#13;
appellante,&#13;
procureur: mr. J.M. Bosnak,&#13;
tegen&#13;
Arend Veld, wonende te Nijeveen,&#13;
geïntimeerde,&#13;
procureur: mr. F.J. Boom.&#13;
1 De procedure in eerste aanleg&#13;
De pachtkamer van de rechtbank te Assen,&#13;
sector kanton, locatie Meppel heeft op 8 januari&#13;
2004 een vonnis gewezen tussen appellante&#13;
(verder te noemen: Kuiper) als eiseres en geïntimeerde&#13;
(verder noemen: Veld) als gedaagde.&#13;
Van dat vonnis is een afschrift aan dit arrest&#13;
gehecht. Naar dat vonnis wordt verwezen&#13;
voor de procesgang in eerste aanleg alsmede&#13;
de in die instantie genomen beslissing en de&#13;
gronden daarvoor.&#13;
2 De procedure in hoger beroep&#13;
2.1 Bij exploot van 5 februari 2004 is Kuiper&#13;
onder wijziging van haar eis, aanvoering van&#13;
zes grieven met toelichting en het aanbieden&#13;
van bewijs in hoger beroep gekomen van het&#13;
onder 1 bedoelde vonnis met dagvaarding van&#13;
Veld voor dit hof, een en ander met conclusie&#13;
dat het hof, onder veroordeling van Veld in de&#13;
kosten van beide instanties, de volgende vorderingen&#13;
van Kuiper zal toewijzen:&#13;
I tot veroordeling van Veld om aan Kuiper&#13;
tegen behoorlijk bewijs van kwijting te betalen&#13;
een bedrag van € 13.393,– ter zake van&#13;
achterstallige pacht en pachtomslag over de&#13;
periode 1992 tot 23 september 2000, vermeerderd&#13;
met de wettelijke rente over dit bedrag&#13;
vanaf de dag der verschuldigdheid tot de dag&#13;
der algehele voldoening;&#13;
II tot verklaring voor recht dat de pachtovereenkomst&#13;
tussen Veld en Kuiper als medeverpachtster&#13;
van rechtswege is geëindigd per&#13;
23 september 2000, althans op 23 september&#13;
2006;&#13;
III tot veroordeling van Veld om de door hem&#13;
krachtens (het hof leest:) voormelde pachtovereenkomst&#13;
gebruikte percelen land uiterlijk&#13;
op de laatste dag van de pachtovereenkomst,&#13;
met al het zijn en de zijnen, te verlaten&#13;
en geheel ontruimd te houden en ter beschikking&#13;
te stellen van Kuiper, althans de gezamenlijke&#13;
deelgenoten Kuiper met machtiging van&#13;
Kuiper om, indien Veld met de ontruiming in&#13;
gebreke mocht blijven, deze zelf te doen&#13;
bewerkstelligen, desnoods met behulp van de&#13;
sterke arm en justitie op kosten van Veld,&#13;
tevens op verbeurte van een dwangsom van&#13;
€ 2.500,– per dag, een dagdeel daaronder&#13;
begrepen, dat Veld in gebreke blijft aan deze&#13;
veroordeling te voldoen;&#13;
IV voor het geval de onder III bedoelde verklaring&#13;
voor recht niet mocht worden toegewezen,&#13;
tot ontbinding van de pachtovereenkomst&#13;
op een zo kort mogelijke termijn met&#13;
veroordeling van Veld conform het gestelde&#13;
onder (het hof leest:) III.&#13;
2.2 Ter rolle van 24 februari 2004 heeft Kuiper&#13;
van grieven gediend overeenkomstig de appèldagvaarding.&#13;
2.3 Ter rolle van 24 februari 2004 is Kuiper&#13;
akte verleend van het overleggen van enige&#13;
producties.&#13;
2.4 Veld heeft bij memorie van antwoord verweer&#13;
gevoerd en heeft geconcludeerd dat het&#13;
hof Kuiper in haar vorderingen niet-ontvankelijk&#13;
zal verklaren, althans haar deze zal ontzeggen,&#13;
met veroordeling van Kuiper in de&#13;
kosten van het geding in (het hof leest:) hoger&#13;
beroep.&#13;
2.5 Hierna hebben partijen de stukken aan het&#13;
hof overgelegd voor het wijzen van arrest.&#13;
3 De grieven&#13;
Deze luiden:&#13;
Ten onrechte heeft de pachtkamer overwogen&#13;
dat zij geen verklaring voor recht kan verlenen&#13;
dat de pachtovereenkomst per 23 september&#13;
2000 is geëindigd, nu Kuiper meer dan&#13;
drie jaar na die opzegging van de pacht pas&#13;
enige actie richting Veld onderneemt.&#13;
II Ten onrechte oordeelt de pachtkamer dat&#13;
uit artikel 15 van de pachtovereenkomst volgt&#13;
dat partijen hebben uitgesloten dat ook een&#13;
enkele deelgenoot van de onverdeelde nalatenschap&#13;
kan worden betaald.&#13;
III Ten onrechte oordeelt de pachtkamer dat&#13;
een vordering tot ontbinding van de pachtovereenkomst&#13;
dient uit te gaan van de rechtverkrijgenden&#13;
en niet van een deelgenoot in&#13;
persoon.&#13;
IV Ten onrechte oordeelt de pachtkamer dat&#13;
Kuiper voor haar zelf optreedt, dus niet&#13;
namens de boedel.&#13;
V Ten onrechte oordeelt de pachtkamer dat&#13;
voor zover de verklaring voor recht inzake het&#13;
einde van de pachtovereenkomst grondt op&#13;
een verhuizing naar elders van Veld, dat deze&#13;
grondslag geen doel kan treffen, omdat de&#13;
dagvaarding enkel spreekt over verpacht land&#13;
en niet over een verpachte behuizing.&#13;
VI Ten onrechte wordt Kuiper in de kosten&#13;
van de procedure veroordeeld.&#13;
4 De vaststaande feiten&#13;
4.1 Tussen partijen staat als van de ene zijde&#13;
gesteld en van de andere zijde is erkend dan&#13;
wel niet of onvoldoende is betwist en mede&#13;
op grond van de in zoverre niet betwiste&#13;
inhoud van overgelegde producties, het navolgende&#13;
vast.&#13;
4.2 Tussen Veld als pachter en Anne Kuiper&#13;
als verpachter is op 23 september 1982 een&#13;
pachtovereenkomst op schrift gesteld. Deze&#13;
overeenkomst is op 13 december 1982 goedgekeurd&#13;
door de grondkamer voor Drenthe.&#13;
4.3 Anne Kuiper is inmiddels overleden. De&#13;
huidige verpachters, onder wie Kuiper en de&#13;
echtgenote van Veld, zijn diens gezamenlijke&#13;
erfgenamen.&#13;
4.4 De pachtovereenkomst heeft thans nog&#13;
betrekking op 4 ha los land.&#13;
4.5 Kuiper heeft een aangetekende brief&#13;
gedagtekend 6 december 1999 aan Veld ge-&#13;
zonden met daarin de mededeling dat zij geen&#13;
verlenging van de pachtovereenkomst wenst&#13;
na het einde van de lopende pachttermijn op&#13;
23 september 2000.&#13;
4.6 Kuiper heeft bij aangetekende brief van&#13;
23 september 2003 aan Veld medegedeeld&#13;
geen verlenging van de pachtovereenkomst te&#13;
wensen na het einde van de lopende pachttermijn&#13;
op 23 september 2006. Veld heeft&#13;
hierop geen verzoek tot verlenging van de&#13;
pachtovereenkomst ingediend.&#13;
5 Beoordeling van het geschil in&#13;
hoger beroep&#13;
5.1 Kuiper heeft zich erop beroepen dat de&#13;
pachtovereenkomst is geëindigd dan wel zal&#13;
eindigen in verband met de onder 4.5 en 4.6&#13;
bedoelde aangetekende brieven. Alvorens op&#13;
dit punt verder te beslissen wenst het hof kennis&#13;
te nemen van de onder 4.2 bedoelde pachtovereenkomst&#13;
met de zich daarop bevindende&#13;
stempels waaruit blijkt op welk moment die&#13;
overeenkomst ter toetsing bij de grondkamer&#13;
is binnengekomen. Kuiper wordt verzocht&#13;
een afschrift van die overeenkomst bij akte in&#13;
het geding te brengen.&#13;
5.2 Kuiper vordert tevens betaling van achterstallige&#13;
pacht en waterschapslasten. Zij&#13;
wordt verzocht bij de onder 5.1 bedoelde akte&#13;
een reactie te geven op het verweer van Veld&#13;
dat zij geen betaling aan de boedel, doch betaling&#13;
aan zichzelf vordert, waarmee zij alleen&#13;
haar eigen belang en niet het belang van de&#13;
gemeenschap aan haar vordering ten grondslag&#13;
zou leggen. Zij dient daarbij in ieder geval&#13;
aan te geven waarom zij niet betaling op een&#13;
boedelrekening vordert.&#13;
5.3 Wat betreft de vordering tot betaling van&#13;
de pachtprijs en waterschapslasten overweegt&#13;
het hof voorts, er uit oogpunt van proceseconomie&#13;
vooralsnog van uitgaande dat Kuiper&#13;
in haar vordering ter zake kan worden&#13;
ontvangen, het volgende. Uit de beschikking&#13;
van de Centrale Grondkamer in samenhang&#13;
met de vaststaande feiten lijkt te volgen dat de&#13;
pachtovereenkomst tot 1 november 1997 betrekking&#13;
had op een hoeve van 26.41.02 ha en&#13;
na die datum betrekking had op 4.22.78 ha los&#13;
land te Ruinerwold, kadastraal bekend&#13;
gemeente Ruinerwold, sectie E, nr. 1679 en&#13;
sectie F, nr. 2254. De Centrale Grondkamer&#13;
heeft de pachtwaarde van de hoeve bepaald op&#13;
ƒ 19.715,– per jaar ingaande 23 september 1995.&#13;
De pachtwaarde van de 4.22.78 ha is daarbij&#13;
bepaald op ƒ 2.959,– (met aftrek wegens vooruitbetaling&#13;
van ƒ 17,75). Het komt het hof&#13;
voorshands voor, dat uit die beschikking in&#13;
samenhang met latere verhogingen van rechtswege&#13;
(en het schrappen van de mogelijkheid&#13;
van aftrek wegens vooruitbetaling) de volgende&#13;
pachtprijzen voortvloeien:&#13;
– vanaf 23 september 1996 tot 23 september&#13;
1997 (de korte duur tot 1 november 1997 is&#13;
verder buiten beschouwing gelaten) voor de&#13;
hoeve ƒ 22.625,86 (verhoging met ƒ 85,– per&#13;
ha voor het land en verhoging met 16,5%&#13;
voor de bedrijfsgebouwen);&#13;
– vanaf 23 september 1997 tot 23 september&#13;
1999 voor de 4.22.78 ha land ƒ 3.318,18 (als&#13;
het vorige jaar op grond van de verhoging met&#13;
ƒ 85,– per ha);&#13;
– vanaf 23 september 1999 tot 23 september&#13;
2002 voor de 4.22.78 ha land € 1.735,83 (c.q.&#13;
ƒ 3.825,26; verhoging met ƒ 120,– per ha);&#13;
– vanaf 23 september 2002 € 1.975,63 (verhoging&#13;
met € 56,72 per ha).&#13;
Deze berekening wijkt af van de door Kuiper&#13;
in het geding gebrachte berekening. Kuiper&#13;
zal in de gelegenheid worden gesteld om zich&#13;
bij de eerderbedoelde akte gemotiveerd uit te&#13;
laten over de haars inziens verschuldigde&#13;
pacht en over de vraag of haar vorderingen&#13;
inderdaad betrekking hebben op de percelen&#13;
die hierboven zijn genoemd, nu zij dat niet&#13;
met zoveel woorden heeft aangegeven. Voorts&#13;
is het hof van oordeel dat ter zake van de door&#13;
Veld verschuldigde waterschapslasten en ruilverkavelingsrente&#13;
van Kuiper kan worden&#13;
gevergd dat zij bewijsstukken in het geding&#13;
brengt. Ook daartoe zal zij in de gelegenheid&#13;
worden gesteld. Veld zal bij zijn reactie op de&#13;
akte van Kuiper tevens kunnen ingaan op de&#13;
juistheid van de door Kuiper aangegeven&#13;
betalingen. Nu hij die tot nu toe niet heeft&#13;
betwist, gaat het hof er vooralsnog van uit dat&#13;
Kuiper ze juist heeft weergegeven.&#13;
5.4 Wat betreft de subsidiair gevorderde ontbinding&#13;
van de pachtovereenkomst is het hof&#13;
van oordeel dat Kuiper deze vordering zonder&#13;
medewerking van de overige erfgenamen&#13;
mocht instellen, nu die vordering strekt tot&#13;
het geldend maken van een belang dat als&#13;
belang ten behoeve van de gemeenschap moet&#13;
worden aangemerkt (het beëindigen van een&#13;
pachtovereenkomst met een pachter die zijn&#13;
verplichting tot persoonlijk gebruik niet zou&#13;
nakomen). Nu de overige erfgenamen echter&#13;
met Kuiper partij bij de pachtovereenkomst&#13;
zijn en een beslissing wordt gevraagd die ten&#13;
aanzien van alle partijen werking heeft, had&#13;
Kuiper die overige erfgenamen in het geding&#13;
moeten betrekken. Nu zij dat niet heeft&#13;
gedaan, dient zij – indien deze subsidiair ingestelde&#13;
vordering aan de orde zou komen – in&#13;
deze vordering niet-ontvankelijk te worden&#13;
verklaard.&#13;
5.5 Voor zover grief V verband houdt met de&#13;
vordering tot ontbinding faalt deze grief op&#13;
grond van hetgeen onder 5.4 is overwogen.&#13;
Voor zover Kuiper met die grief wil betogen&#13;
dat de pachtovereenkomst anderszins is&#13;
geëindigd omdat Veld naar elders is verhuisd&#13;
en geen landbouwkundig belang bij de grond&#13;
heeft, faalt de grief eveneens omdat niet van&#13;
een beëindigingsovereenkomst is gebleken en&#13;
geen andere beëindigingsgrond is gesteld. Een&#13;
mogelijk einde van de pachtovereenkomst in&#13;
verband met de onder 5.1 bedoelde aangetekende&#13;
brieven van Kuiper wordt niet veroorzaakt&#13;
door de in grief V genoemde omstandigheden&#13;
(doch door de werking van die aangetekende&#13;
brieven) en speelt in dit verband geen rol.&#13;
5.5 De slotsom luidt, dat Kuiper zich bij akte&#13;
dient uit te laten over een aantal in dit arrest&#13;
genoemde punten. Veld zal in de gelegenheid&#13;
worden gesteld om op de akte van Kuiper te&#13;
reageren. Iedere verdere beslissing zal worden&#13;
aangehouden.&#13;
6 De beslissing&#13;
Het hof, rechtdoende in hoger beroep,&#13;
verwijst de zaak naar de rolzitting van 28 september&#13;
2004 voor het nemen van een akte aan&#13;
de zijde van Kuiper in verband met de rechtsoverwegingen&#13;
5.1, 5.2 en 5.3 van dit arrest;&#13;
houdt iedere verdere beslissing aan.&#13;
ARREST VAN 29 MAART 2005&#13;
1 Voortzetting van de procedure in&#13;
hoger beroep&#13;
1.1 Ter uitvoering van het tussenarrest van dit&#13;
hof van 31 augustus 2004 heeft Kuiper een&#13;
akte houdende uitlatingen en producties genomen,&#13;
waarop Veld bij akte ter rolle heeft&#13;
gereageerd.&#13;
1.2 Hierna hebben partijen wederom de stukken&#13;
aan het hof overgelegd voor het wijzen&#13;
van arrest.&#13;
2 Voortzetting van de beoordeling&#13;
van het geschil in hoger beroep&#13;
2.1 Het hof verwijst naar zijn tussenarrest van&#13;
31 augustus 2004 en volhardt bij hetgeen in&#13;
dat arrest is overwogen en beslist.&#13;
2.2 In het onder 1.2 bedoelde tussenarrest&#13;
heeft het hof in de eerste plaats aan Kuiper&#13;
verzocht een afschrift van de pachtovereenkomst&#13;
bij akte in het geding te brengen. Kuiper&#13;
heeft in haar akte aangegeven dat zij die&#13;
pachtovereenkomst niet voorhanden heeft,&#13;
maar heeft gewezen op de beschikking van dit&#13;
hof van 11 november 1997 (rekestnummer P&#13;
234-97), waar onder de vaststaande feiten is&#13;
opgenomen dat de pachtovereenkomst binnen&#13;
twee maanden na haar aangaan ter toetsing&#13;
naar de grondkamer is gezonden en behoudens&#13;
verlenging eindigt op 22 september 1994.&#13;
Veld heeft aangevoerd dat die procedure is&#13;
geëindigd in een schikking, zodat de vaststelling&#13;
“niet meer actueel” is en deze kwestie nu&#13;
“ten gronde” dient te worden uitgezocht.&#13;
Veld heeft echter niet zelf een kopie van de&#13;
overeenkomst in het geding gebracht. Gelet&#13;
hierop gaat het hof ervan uit, dat ook Veld&#13;
niet meer over een afschrift beschikt. Het hof&#13;
ziet dan geen aanleiding om een ander uitgangspunt&#13;
te kiezen dan in de beschikking&#13;
van 1997 is gekozen.&#13;
2.3 Uitgaande van de juistheid van de beschikking&#13;
eindigde de looptijd van de termijn,&#13;
waarmee de pachtovereenkomst kennelijk na&#13;
22 september 1994 is verlengd, op 22 september&#13;
2000. De kennisgeving van niet verdere&#13;
verlenging bij brief van 6 december 1999 (productie&#13;
bij conclusie van eis) is dan minder dan&#13;
één jaar voor het einde van de lopende termijn&#13;
gedaan en heeft mitsdien geen werking gehad,&#13;
zodat verlenging van rechtswege met een termijn&#13;
van zes jaren tot 22 september 2006 heeft&#13;
plaatsgevonden. Bij akte van 24 februari 2004&#13;
heeft Kuiper een nieuwe kennisgeving van&#13;
niet verdere verlenging, gedateerd 23 september&#13;
2003, in het geding gebracht. Uit de bij die&#13;
kennisgeving gevoegde stukken van TPG post&#13;
blijkt dat de brief door Veld in ontvangst is&#13;
genomen. Veld heeft de ontvangst ook niet&#13;
betwist. Uit hetgeen wederzijds in verband&#13;
met deze brief wordt aangevoerd volgt voorts,&#13;
dat Veld geen verlengingsverzoek heeft ingediend.&#13;
Nu iedere deelgenoot bevoegd is tot&#13;
het uitbrengen van de in art. 36, lid 2, van de&#13;
Pachtwet bedoelde kennisgeving, is door de&#13;
kennisgeving van Kuiper verlenging van&#13;
rechtswege verhinderd. Het niet indienen van&#13;
een verlengingsverzoek heeft dan ten gevolge&#13;
dat de pacht op 22 september 2006 eindigt.&#13;
Het gevorderde sub II is mitsdien in zoverre&#13;
toewijsbaar.&#13;
2.4 In het verlengde van hetgeen onder 2.3 is&#13;
overwogen is het gevorderde sub III eveneens&#13;
toewijsbaar, met dien verstande dat Veld het&#13;
gepachte ter beschikking (niet van Kuiper,&#13;
maar) van de gezamenlijke deelgenoten zal&#13;
moeten stellen. (Nog) niet staat echter vast dat&#13;
hij daartoe het pachtobject zal dienen te ontruimen,&#13;
aangezien zijn echtgenote daarvan&#13;
medegerechtigde is. Tussen de deelgenoten zal&#13;
moeten worden uitgemaakt wie na 22 september&#13;
2006 gerechtigd is tot het gebruik van het&#13;
voormalige pachtobject in afwachting van de&#13;
verdeling. Niet kan worden uitgesloten dat&#13;
uiteindelijk (de echtgenote van) Veld door de&#13;
gezamenlijke deelgenoten of door de rechter&#13;
als gebruik(st)er in het kader van een gebruiksregeling&#13;
wordt aangewezen. Het hof zal&#13;
daarom de gevraagde machtiging tot ontruiming&#13;
door (alleen) Kuiper afwijzen en datzelfde&#13;
doen met de gevraagde veroordeling tot&#13;
ontruiming op straffe van een dwangsom.&#13;
2.5 In het eerder genoemde tussenarrest heeft&#13;
het hof Kuiper in de tweede plaats verzocht&#13;
een reactie te geven op het verweer van Veld&#13;
dat zij geen betaling aan de boedel, doch betaling&#13;
aan zichzelf vordert, waarmee zij alleen&#13;
haar eigen belang en niet het belang van de&#13;
gemeenschap aan haar vordering ten grondslag&#13;
zou leggen. Volgens het tussenarrest diende&#13;
zij daarbij in ieder geval aan te geven waarom&#13;
zij niet betaling op een boedelrekening&#13;
vordert. Kuiper heeft in haar akte aangegeven&#13;
dat zij “minder risico loopt met kosten achter&#13;
te blijven” door zelf de betaling te vorderen.&#13;
Zij vermeldt dat zij de ontvangsten zal doorbetalen&#13;
aan de boedel en geeft aan dat Veld&#13;
ook rechtstreeks aan de boedel kan betalen.&#13;
Dat laatste heeft zij evenwel niet gevorderd&#13;
(eventueel via eiswijziging). Haar stelling dat&#13;
zij door aan zichzelf te laten betalen minder&#13;
risico zou lopen “met kosten achter te blijven”&#13;
is onbegrijpelijk, nu het een boedelvordering&#13;
betreft en de eventuele kosten waarop&#13;
zij doelt – door haar overigens niet nader aangeduid&#13;
– voor rekening van de boedel zouden&#13;
komen. Gelet op de onduidelijkheid die Kuiper&#13;
heeft laten bestaan moet het ervoor worden&#13;
gehouden dat zij bij het vorderen van betaling&#13;
aan zichzelf niet zozeer een gemeenschapsbelang,&#13;
maar vooral een eigen belang aan haar&#13;
vordering ten grondslag heeft gelegd, zodat&#13;
niet kan worden gezegd dat zij de rechterlijke&#13;
uitspraak “ten behoeve van de gemeenschap”&#13;
nastreeft waartoe art. 3:171 BW iedere deelgenoot&#13;
zelfstandig bevoegd maakt. Dit leidt&#13;
tot niet-ontvankelijkheid (vgl. HR 27 oktober&#13;
1995, NJ 1998, 191 en HR 5 maart 1999, NJ&#13;
1999, 383). De toezegging van Kuiper om de&#13;
ontvangsten te zullen doorbetalen aan de boedel&#13;
doet er niet aan af, dat zij tot het zelfstandig&#13;
instellen van een vordering in deze vorm&#13;
niet bevoegd is. Bovendien geeft het verweer&#13;
van Veld ook aanleiding tot twijfel over het&#13;
antwoord op de vraag op welke wijze aan de&#13;
boedel zou moeten worden doorbetaald.&#13;
2.6 Ten overvloede overweegt het hof in dit&#13;
verband dat Kuiper niet heeft voldaan aan&#13;
datgene waartoe zij op grond van rechtoverweging&#13;
5.3 van het tussenarrest gehouden&#13;
moet worden geacht. Zij is niet ingegaan op&#13;
de afwijkingen die haar eigen berekening vertoont&#13;
ten opzichte van die van het hof en&#13;
heeft geen bewijsstukken van de beweerdelijk&#13;
door Veld verschuldigde waterschapslasten&#13;
overgelegd. Aldus heeft zij, hoewel daartoe in&#13;
de gelegenheid gesteld, haar vordering onvoldoende&#13;
onderbouwd.&#13;
2.7 Het hoger beroep leidt op het punt van&#13;
het einde van de pacht tot een andere beslissing&#13;
dan die in eerste aanleg. Nu Kuiper in die&#13;
instantie echter alleen een verklaring voor&#13;
recht had gevraagd dat de pacht was geëindigd&#13;
per 23 september 2000, is haar vordering door&#13;
de pachtkamer in eerste aanleg terecht afgewezen.&#13;
Zij is dus terecht in de kosten van die&#13;
instantie veroordeeld. Grief VI faalt dus.&#13;
2.8 De slotsom luidt, dat het hof de door Kui-&#13;
per gevraagde verklaring voor recht omtrent&#13;
het einde van de pacht per 23 september 2006&#13;
zal geven en ook de vorderingen sub III en IV&#13;
zal toewijzen als in het dictum te bepalen. In&#13;
zoverre zal het vonnis waarvan beroep worden&#13;
vernietigd. Voor het overige zal dat vonnis&#13;
worden bekrachtigd.&#13;
2.9 In hoger beroep zijn beide partijen op&#13;
punten in het (on)gelijk gesteld. De uitkomst&#13;
geeft aanleiding de kosten van deze instantie&#13;
te compenseren in dier voege dat iedere partij&#13;
haar eigen kosten draagt.&#13;
3 De beslissing&#13;
Het hof, recht doende in hoger beroep,&#13;
vernietigt het tussen partijen gewezen vonnis&#13;
van de pachtkamer van de rechtbank Assen,&#13;
sector kanton, locatie Meppel, van 8 januari&#13;
2004, voor zover daarin onder “1” de gevraagde&#13;
verklaring voor recht is afgewezen en de in&#13;
eerste aanleg ingestelde vordering sub III is&#13;
afgewezen en, in zoverre opnieuw rechtdoende:&#13;
verklaart voor recht dat de pachtovereenkomst&#13;
tussen Veld en Kuiper als medeverpachtster&#13;
van rechtswege zal eindigen per 23 september&#13;
2006;&#13;
veroordeelt Veld om de door hem krachtens&#13;
voormelde pachtovereenkomst gebruikte percelen&#13;
uiterlijk op 23 september 2006 ter beschikking&#13;
van de gezamenlijke deelgenoten&#13;
Kuiper te stellen;&#13;
wijst af hetgeen in dit verband meer of anders&#13;
is gevorderd;&#13;
bekrachtigt het bestreden vonnis voor het&#13;
overige;&#13;
compenseert de kosten van het hoger beroep&#13;
in dier voege dat iedere partij haar eigen kosten&#13;
draagt.</content><legacyfootnotes/><footnotes><footnote/></footnotes><auteurs/><published>2006-06-01 00:00:00</published><modified>2006-06-01 00:00:00</modified><editiondate>2006-06-01</editiondate><htmlpath>https://denhollander.info/artikel/4058</htmlpath></article>
</articles></edition>
<edition><articles><article><jaar>2012</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2012</searchword><id>10239</id><udhid>UDH:TvAR/10239</udhid><titel>Rechtspraak 5710. Korting SAN-subsidie (TvAR 2012/5710)</titel><searchwords><searchword>TvAR 11/2012</searchword><searchword>TvAR 2012/5710</searchword><searchword>UDH:TvAR/10239</searchword></searchwords><attachments><attachment><name>TvAR2012_11_07_5710.pdf</name><extention>pdf</extention><url>https://denhollander.info/download/8819/ci</url></attachment></attachments><inleiding>Een door een loonwerker opzettelijk gepleegde overtre­ding (niet emissiearm uitrijden) mag niet zonder meer lei­den tot het toerekenen van opzet aan de landbouwer. In het kader van de bedrijfstoeslagregeling was de opgelegde kor­ting verlaagd. In het kader van de SAN (door GS) niet. Dat betekent dat de lidstaat Nederland aan bepalingen van Ver­ordeningen van de Europese Unie met eenzelfde inhoud bij toepassing van deze bepalingen op eenzelfde feitencomplex verschillende betekenis toekent. Een inhoudelijke motivering ten betoge dat het college zich met recht niet bij het nader door de staatssecretaris gemotiveerd ingenomen standpunt over de betekenis die in dit geval toekomt aan de bepalingen opgenomen in Verordeningen van de Europese Unie aan­sluit, is niet gegeven. &#13;
</inleiding><content>Procesverloop &#13;
Bij besluit van 29 juli 2010 heeft het college de aan [appel­lant] voor agrarisch natuurbeheer verleende subsidie lager vastgesteld. &#13;
Bij besluit van 27 april 2011 heeft het het door [appellant] daartegen gemaakte bezwaar ongegrond verklaard. &#13;
Bij uitspraak van 11 oktober 2011 heeft de rechtbank het door [appellant] daartegen ingestelde beroep ongegrond ver­klaard. Deze uitspraak is aangehecht. &#13;
Tegen deze uitspraak heeft [appellant] hoger beroep inge­steld. &#13;
Het college heeft een verweerschrift ingediend. &#13;
[appellant] heeft een nader stuk overgelegd. &#13;
De Afdeling heeft de zaak ter zitting behandeld op 26 juni 2012, waar [een van de appellanten] in persoon en het colle­ge, vertegenwoordigd door mr. C. Haazen, werkzaam bij de Dienst Regelingen van het ministerie van Economische Za­ken, Landbouw en Innovatie, zijn verschenen. &#13;
Overwegingen &#13;
1. Ingevolge artikel 51, eerste lid, van Verordening 1698/2005 van 20 september 2005 van de Raad van 20 sep­tember 2005 inzake steun voor plattelandsontwikkeling uit het Europees Landbouwfonds voor Plattelandsontwikkeling (ELFPO), zoals gewijzigd bij Verordening 74/2009 van de Raad van 19 januari 2009 (hierna: Verordening 1698/2005), wordt het totaalbedrag van de betalingen die aan de begun­stigde voor dat kalenderjaar zijn of moeten worden toege­kend, verlaagd of geannuleerd overeenkomstig de volgens lid 4 vastgestelde gedetailleerde bepalingen, indien de voor­geschreven beheerseisen of de goede landbouw- en milieu­condities op enigerlei tijdstip in een bepaald kalenderjaar (hierna: het “betrokken kalenderjaar” genoemd) niet wor­den nageleefd en de niet-naleving het gevolg is van een han­delen of nalaten dat rechtstreeks kan worden toegeschreven aan de begunstigde die de steunaanvraag, als bedoeld in ar­tikel 36, onder a, I tot en met V, en onder b, I, IV en V, in het betrokken kalenderjaar heeft ingediend. &#13;
Ingevolge het vierde lid, aanhef en onder b, worden de ge­detailleerde bepalingen voor de verlagingen en uitsluitingen vastgesteld volgens de in artikel 90, lid 2, bedoelde proce­dure. Daarbij wordt rekening gehouden met de ernst, de om­vang, het permanente karakter en de herhaling van de niet-naleving, alsook met de volgende criteria: in het geval van opzettelijke niet-naleving bedraagt het verlagingspercentage in principe ten minste 20% en kan het tot volledige uitslui­ting van één of meer steunregelingen gaan en voor één of meer kalenderjaren gelden. &#13;
Ingevolge artikel 67, eerste lid, van de Verordening van Raad van 29 september 2003 tot vaststelling van gemeen­schappelijke voorschriften voor regelingen inzake recht­streekse steunverlening in het kader van het gemeenschap­pelijk landbouwbeleid en tot vaststelling van bepaalde steunregelingen voor landbouwers geldt, onverminderd ar­tikel 71 dat, indien de geconstateerde niet-naleving door de landbouwer met opzet is begaan, de korting die moet wor­den toegepast op het totale bedrag, als bedoeld in artikel 66, lid 1, eerste alinea, in de regel 20 % van dat totale bedrag beloopt. Het betaalorgaan kan evenwel op basis van de be­oordeling die de bevoegde controleautoriteit overeenkom­stig artikel 48, lid 1, onder c), in het controleverslag heeft gegeven, besluiten om dat percentage te verlagen tot niet minder dan 15 % of, in voorkomend geval, dat percentage te verhogen, waarbij het betaalorgaan tot 100 % van dat totale bedrag kan gaan. &#13;
Ingevolge artikel 43, eerste lid, aanhef en onder h, van de Subsidieregeling agrarisch natuurbeheer Zuid-Holland (hier­na: SAN), zoals deze bepaling ten tijde van belang luidde, is de subsidieontvanger verplicht aan de geldende nationale en Europese minimumnormen op het gebied van milieu, die­renwelzijn en hygiëne te voldoen, hetgeen betekent dat hij op het tijdstip zijn bedrijf uitoefent met inachtneming van de bij of krachtens de Flora- en faunawet, de Wet milieube­heer, de Wet verontreiniging oppervlaktewater, de Wet bo­dembescherming, de Meststoffenwet, de Bestrijdingsmidde­lenwet 1962, de Gezondheid- en welzijnswet voor dieren, de Kaderwet Diervoeders en de Plantenziektewet geldende nor­men. &#13;
Ingevolge artikel 5, eerste lid, van het Besluit gebruik mest­stoffen, dat tot implementatie van Richtlijn 91/676/EEG strekt, is het verboden dierlijke meststoffen op grasland of bouwland te gebruiken, tenzij deze emissiearm worden aan­gewend. &#13;
Volgens artikel 2, eerste lid, van de Beleidsregels normen­kader randvoorwaarden Gemeenschappelijk Landbouwbe­leid (hierna: de Beleidsregels), wordt, indien in strijd wordt gehandeld met de verplichtingen, bedoeld in artikel 3 van de &#13;
Regeling GLB-inkomenssteun 2006, de inkomenssteun, be­houdens overmacht en het bepaalde in het derde lid, gekort met een percentage dat afhankelijk is van: &#13;
- de beoordeling van een niet-naleving, &#13;
- het aantal niet-nalevingen, en &#13;
- het beleidsterrein waartoe de overtreden randvoorwaarden behoren. &#13;
Ingevolge het tweede lid gebeurt de beoordeling van een niet-naleving gebeurt aan de hand van vier criteria: &#13;
a. herhaling; &#13;
b. omvang; &#13;
c. ernst; &#13;
d. permanent karakter. &#13;
Ingevolge het vierde lid zijn de randvoorwaarden per beleid­sterrein opgenomen in de bijlage. &#13;
Volgens artikel 8, eerste lid, zoals deze bepaling ten tij­de van belang luidde, bedraagt de korting voor opzettelijke niet-naleving van een eis of norm in de regel 20 %. &#13;
Ingevolge het tweede lid gebeurt de beoordeling van opzet in ieder geval aan de hand van de volgende criteria: &#13;
a. in de omschrijving van de betrokken randvoorwaarde wordt een rechtstreeks verband met de opzettelijkheid van de niet-naleving gelegd; &#13;
b. de mate van complexiteit van de betreffende randvoor­waarde; &#13;
c. de vraag of er sprake is van langdurig bestendig beleid; &#13;
d. de vraag of er sprake is van een actieve handeling, dan wel bewust nalaten van een handeling; &#13;
e. de omstandigheid dat de landbouwer reeds eerder op de hoogte is gesteld van onvolkomenheden in de naleving ten aanzien van de betreffende randvoorwaarde; &#13;
f. de mate waarin de randvoorwaarde niet wordt nageleefd. &#13;
Onder punt 4.8 van de bijlage is als “randvoorwaarde” ver­meld dat de dierlijke mest emissiearm moet worden aange­wend. &#13;
2. In verband met de aan [appellant] verleende inkomens­steun en subsidie voor agrarisch natuurbeheer is op 21 fe­bruari 2009 door de Algemene Inspectiedienst van het mi­nisterie van Economische Zaken, Landbouw en Innovatie (voorheen: het ministerie van Landbouw, Natuur en Voed­selkwaliteit; hierna: de AID) een controle op de naleving van de randvoorwaarden van het gemeenschappelijk land­bouwbeleid, zoals weergegeven in de Beleidsregels, bij hem gehouden. Daarbij is geconstateerd dat bij het uitrijden van mest artikel 5, eerste lid, van het Besluit gebruik meststoffen niet is nageleefd, omdat dierlijke meststoffen niet op emis­siearme wijze werden uitgereden. Het desbetreffende per­ceel grasland werd op dat moment in opdracht van [appel­lant] door een loonwerker bemest. &#13;
De gedraging van de loonwerker, het niet-emissiearm uitrij­den van de mest, is aan [appellant] toegerekend. Het college heeft de subsidie lager vastgesteld, uitgaande van een kor­tingspercentage van 20% wegens opzettelijke niet-naleving. Aan het besluit van 27 april 2011 is ten grondslag gelegd dat de van toepassing zijnde regelgeving reeds jarenlang onver­anderd is, zodat sprake is van langdurig bestendig beleid in de zin van artikel 8, tweede lid, aanhef en onder c, van de Beleidsregels. &#13;
3. [appellant] betoogt dat de rechtbank heeft miskend dat hem geen opzettelijke niet-naleving mocht worden aangere­kend, nu hij de opdrachten tot uitvoering van de werkzaam­heden die hij aan de loonwerker heeft gegeven in overeen­stemming waren met de regelgeving. De staatssecretaris van Economische Zaken, Landbouw en Innovatie heeft ter zake van hetzelfde feitencomplex de niet-naleving van de regel­geving door [appellant] aangemerkt als nalatige niet-nale­ving. &#13;
3.1. Uit een door [appellant] overgelegd besluit van de staatssecretaris van 14 december 2011 blijkt dat deze het be­zwaar van [appellant] tegen de hem opgelegde korting van de GLB-inkomenssteun alsnog gedeeltelijk gegrond heeft verklaard, omdat uit de uitspraak van het College van Be­roep voor het bedrijfsleven van 9 november 2011 in zaak 10/276 (LJN: BU4769) volgt dat een door een loonwerker opzettelijk gepleegde overtreding niet zonder meer mag lei­den tot het toerekenen van opzet aan de landbouwer. Omdat [appellant] volgens het AID-rapport opdracht heeft gegeven voor het volgens de regels uitrijden van meststoffen, kan [appellant] volgens de staatssecretaris geen opzettelijke niet-naleving worden verweten, wel nalatige niet-naleving. &#13;
Aan de door de staatssecretaris opgelegde korting ligt het­zelfde rapport van de AID van de op 21 februari 2009 en de­zelfde daarin geconstateerde gedraging ten grondslag. De staatssecretaris en het college hanteren beide de Beleidsre­gels bij de uitoefening van de hun toekomende bevoegdheid om inkomenssteun, onderscheidenlijk subsidie voor agra­risch natuurbeheer te verlenen in het kader van het gemeen­schappelijk landbouwbeleid. Deze bevoegdheden vloei­en voort uit bepalingen van Verordeningen van de Europese Unie die vrijwel gelijkluidend zijn en voor zover hier van belang, inhoudelijk hetzelfde inhouden. &#13;
Ondanks het besluit van de staatssecretaris van 14 decem­ber 2011 blijft het college, zo is ter zitting gebleken, bij zijn eigen besluit. Dat betekent dat de lidstaat Nederland aan bepalingen van Verordeningen van de Europese Unie met eenzelfde inhoud bij toepassing van deze bepalingen op een­zelfde feitencomplex verschillende betekenis toekent. Een inhoudelijke motivering ten betoge dat het college zich met recht niet bij het nader door de staatssecretaris gemotiveerd ingenomen standpunt over de betekenis die in dit geval toe­komt aan de bepalingen opgenomen in Verordeningen van de Europese Unie aansluit, is niet gegeven. Onder deze om­standigheden komt het bestreden besluit wegens strijd met het vereiste van een dragende motivering voor vernietiging in aanmerking. &#13;
4. Het hoger beroep is gegrond. De aangevallen uitspraak dient te worden vernietigd. Doende hetgeen de rechtbank zou behoren te doen, zal de Afdeling het tegen het besluit van 27 april 2011 ingestelde beroep gegrond verklaren. Dat besluit komt wegens strijd met artikel 7:12 van de Algemene wet bestuursrecht voor vernietiging in aanmerking. &#13;
5. Bij uitspraak van 25 juli 2012 in zaak nr. 201107869/1/ T1/A2 heeft de Afdeling prejudiciële vragen gesteld aan het Hof van Justitie van de Europese Unie. Het antwoord van het Hof op die vragen lijkt van belang te zijn voor de vraag of de weigering van subsidie in dit geval valt te rechtvaardi­gen. Voor het geval het college opnieuw subsidie zou willen weigeren, ligt het in de rede dat het het antwoord op de vra­gen afwacht, alvorens opnieuw op het bezwaar van [appel­lant] te beslissen. &#13;
6. Het college dient op na te melden wijze tot vergoeding van de proceskosten te worden veroordeeld. &#13;
Beslissing &#13;
De Afdeling bestuursrechtspraak van de Raad van State &#13;
Recht doende in naam der Koningin: &#13;
I. verklaart het hoger beroep gegrond; &#13;
II. vernietigt de uitspraak van de rechtbank ‘s-Gravenhage van 11 oktober 2011 in zaak nr. 11/4978; &#13;
III. verklaart het bij de rechtbank in die zaak ingestelde be­roep gegrond; &#13;
IV. vernietigt het besluit van het college van gedeputeerde staten van Zuid-Holland van 27 april 2011, kenmerk 466- 2874; &#13;
V. veroordeelt het college van gedeputeerde staten van Zuid- Holland tot vergoeding aan [appellanten] van de bij hen in verband met de behandeling van het bezwaar opgekomen proceskosten tot een bedrag van € 874,00 (zegge: achthon­derdvierenzeventig euro), geheel toe te rekenen aan door een derde beroepsmatig verleende rechtsbijstand; &#13;
VI. veroordeelt het college van gedeputeerde staten van Zuid-Holland tot vergoeding aan [appellanten] van de bij hen in verband met de behandeling van het beroep en het hoger beroep opgekomen proceskosten tot een bedrag van € 1311,00 (zegge: dertienhonderdelf euro), geheel toe te re­kenen aan door een derde beroepsmatig verleende rechtsbij­stand; &#13;
VII. gelast dat het college van gedeputeerde staten van Zuid- Holland aan [appellanten] het door hen betaalde griffierecht ten bedrage van € 227,00 (zegge: tweehonderdzevenentwin­tig euro) voor de behandeling van het beroep en het hoger beroep vergoedt. &#13;
Noot &#13;
Het college van gedeputeerde staten van Zuid-Holland (hierna: het college) had een aan een landbouwer ver­leende subsidie voor agrarisch natuurbeheer lager vastge­steld dan aanvankelijk verleend. Op basis van de toenmali­ge Subsidieregeling agrarisch natuurbeheer (hierna: SAN) is een subsidieontvanger verplicht aan de geldende natio­nale en Europese minimumnormen op het gebied van mili­eu, dierenwelzijn en hygiëne te voldoen. Een vergelijkbare systematiek kennen we in het kader van de bedrijfstoe­slagregeling. In de praktijk kennen we deze korting als de zogenoemde randvoorwaardenkorting, ook wel cross com­pliance genoemd. Als een subsidieontvanger niet voldoet aan de randvoorwaarden wordt de subsidie gekort. Voor­heen waren de bepalingen voor de verlagingen en uitslui­tingen van subsidie opgenomen in de Verordeningen EG nr. 1782/2003 en 796/2004 en de Regeling GLB inkomenssteun 2006. Indien de geconstateerde overtreding met opzet is be­gaan, bedraagt de korting in de regel 20%. In de toenmali­ge Beleidsregels normenkader randvoorwaarden Gemeen­schappelijk Landbouwbeleid werden (onder andere) criteria geformuleerd op basis waarvan een niet-naleving, inclusief opzet, werd beoordeeld. In casu werd de landbouwer ge­controleerd op naleving van de randvoorwaarden van het gemeenschappelijk landbouwbeleid. Hij ontving namelijk naast genoemde SAN-subsidie ook subsidie op basis van de bedrijfstoeslagregeling. De AID constateerde dat hij mest niet emissiearm had aangewend op zijn landbouwgrond. De landbouwer had destijds een professionele loonwerker inge­schakeld. Uit de uitspraak van het College van Beroep voor het Bedrijfsleven van 9 november 2011 (LJN BU4769) volgt dat een door een derde (loonwerker) opzettelijk gepleegde overtreding niet zonder meer mag leiden tot de conclusie dat sprake is van opzet aan de zijde van de boer. Voor deze uit­spraak werd aangenomen dat een overtreding begaan door een loonwerker volledig kon worden toegerekend aan de landbouwer. &#13;
In het onderhavige AID rapport was opgenomen dat de land­bouwer aan de loonwerker opdracht had gegeven om de mest aan te wenden volgens de regels voor het uitrijden van meststoffen. Reden voor de staatssecretaris van EL&amp;I om in het kader van de uitvoering van de bedrijfstoeslagregeling aan de betreffende landbouwer geen korting van 20% op te leggen, maar een korting van 3%. &#13;
Het college had (toch) een korting van 20% opgelegd ten aanzien van de SAN-subsidie. Deze korting was gebaseerd op hetzelfde AID-rapport als voornoemde korting van 3% opgelegd door de staatssecretaris. Een inhoudelijke motive­ring van de zijde van het college ontbrak. De Raad van Sta­te was van mening dat het besluit in aanmerking kwam voor vernietiging. &#13;
Momenteel zijn de bepalingen omtrent verlagingen en sanc­ties omtrent de bedrijfstoeslagregeling neergelegd in Veror­dening (EG) 73/2009, Verordening (EG) 1122/2009 en de Regeling GLB inkomenssteun 2006. De hierboven genoem­de Beleidsregels normenkader randvoorwaarden GLB zijn ingetrokken en met ingang van 1 april 2011 vervangen door de Beleidsregels Regeling GLB-inkomenssteun 2006. Inge­val van opzet bedraagt de korting in beginsel 20%. In voor­noemde beleidsregels is in artikel 5, eerstel id, bepaald aan de hand van welke criteria wordt beoordeeld of sprake is van opzet. In het tweede lid is een aantal overtredingen ge­formuleerd waarbij aanwezigheid van opzet wordt vermoed. Er zijn geen artikelen meer waarbij een overtreding stan­daard als opzet wordt gezien; dit was in het verleden wel het geval. Het College van Beroep voor het Bedrijfsleven heeft echter in haar uitspraak van 12 april 2012 (LJNBW3286) geoordeeld dat opzet bij een overtreding moet blijken uit de feiten uit het controlerapport. Beoordeling van de feiten en omstandigheden is en blijft derhalve noodzakelijk. &#13;
H.A. Verbakel-Van Bommel &#13;
</content><legacyfootnotes/><footnotes><footnote/></footnotes><auteurs>mrs. R.W.L. Loeb, K.J.M. Mortelmans, C.J. Borman</auteurs><published>2012-11-01 00:00:00</published><modified>2012-11-01 00:00:00</modified><editiondate>2012-11-01</editiondate><htmlpath>https://denhollander.info/artikel/10239</htmlpath></article>
</articles></edition>
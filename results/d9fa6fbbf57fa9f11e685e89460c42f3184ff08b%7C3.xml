<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2000</searchword><id>4742</id><udhid>UDH:TvAR/4742</udhid><titel>E. de H. / ruilverkaveling ‘Oostermeer’ (TvAR 2000/5000)</titel><searchwords><searchword>TvAR 2/2000</searchword><searchword>TvAR 2000/5000</searchword><searchword>UDH:TvAR/4742</searchword></searchwords><attachments><attachment><name>2000_nr 2_Rechtspraak_5000.pdf</name><extention>pdf</extention><url>https://denhollander.info/download/4684/ci</url></attachment></attachments><inleiding>[Landinrichtingswet art. 142 en 212]&#13;
&#13;
Reclamant stelt dat zijn inbreng een bouwkavel&#13;
bevat. Nu hij de desbetreffende grond&#13;
niet weer toegedeeld krijgt, wil hij ter&#13;
compensatie van de meerwaarde van die&#13;
grond een overbedeling.&#13;
De stelling van reclamant dat zijn inbreng&#13;
een aanzienlijke meerwaarde bevat hoort&#13;
niet thuis in de bezwarenbehandeling van&#13;
het plan van toedeling, maar bij een eventueel&#13;
door hem in te dienen bezwaar tegen de&#13;
lijst der geldelijke regelingen, welke in een&#13;
latere fase van de ruilverkaveling ter visie&#13;
zal worden gelegd. De door reclamant&#13;
gewenste overbedeling vindt geen steun in&#13;
de wet en zal derhalve niet kunnen worden&#13;
gehonoreerd.</inleiding><content>E. de H., reclamant,&#13;
tegen&#13;
het plan van toedeling in de ruilverkaveling&#13;
‘Oostermeer’.&#13;
Procesgang&#13;
(…)&#13;
Rechtsoverwegingen&#13;
Inbreng en toedeling&#13;
1. Inbreng en (gewijzigde) toedeling aan reclamant&#13;
blijken uit het proces-verbaal van&#13;
behandeling bij de Landinrichtingscommissie&#13;
en de kaartbijlagen bij de pleitnotities van de&#13;
vertegenwoordiger van de Centrale Landinrichtingscommissie.&#13;
Het bezwaar&#13;
2. De Haan heeft ter terechtzitting medegedeeld&#13;
dat hij thans akkoord kan gaan met toedeling&#13;
van zijn eigendomsinbreng aansluitend&#13;
aan zijn huiskavel buiten het blok, overeenkomstig&#13;
het voorstel van de Landinrichtingscommissie&#13;
en weergegeven op kaartbijlage 2&#13;
bij de pleitnotities van de vertegenwoordiger&#13;
van de Centrale Landinrichtingscommissie,&#13;
maar dat hij vanwege de meerwaarde van zijn&#13;
inbreng, die een bouwkavel oplevert voor de&#13;
aangrenzend gelegen pluimveehouderij, een&#13;
overbedeling van circa 2 hectare wenst ter&#13;
compensatie van deze meerwaarde.&#13;
Het standpunt van de Landinrichtingscommissie&#13;
3. De Landinrichtingscommissie voert aan dat&#13;
reclamant zich ten onrechte niet kan verenigen&#13;
met haar uitgangspunt dat toedeling&#13;
plaatsvindt op basis van de waarde, die bij de&#13;
eerste schatting aan de gronden van reclamant&#13;
is toegekend.&#13;
De inbreng van reclamant bestaat uit een perceel&#13;
eigendom (2.74.60 ha, netto inbrengwaarde&#13;
ƒ 76.504,–) en een perceel pacht (1.36.54&#13;
ha, netto inbrengwaarde ƒ 31.680,–). De toedeling&#13;
van reclamant, zoals deze ter visie is&#13;
gelegd, bestond uit één kavel in eigendom,&#13;
groot 4.00.65 ha (waarde ƒ 112.810,–). Het&#13;
bezwaarschrift van reclamant heeft geleid tot&#13;
een wijziging van de toedeling, waarbij het&#13;
ingebrachte pachtperceel ongewijzigd in pacht&#13;
werd toegedeeld en de eigendom aansluitend&#13;
aan de buiten het ruilverkavelingsblok gelegen&#13;
huiskavel werd toegedeeld (2.99.55 ha, waarde&#13;
ƒ 75.540,–).&#13;
Deze gewijzigde toedeling is geheel conform&#13;
de richtlijnen voor het plan van toedeling,&#13;
waar staat vermeld dat bij toedeling zal worden&#13;
gestreefd naar het toedelen van zoveel&#13;
mogelijk grond bij de bedrijfsgebouwen.&#13;
Ondanks het feit dat de huiskavel van reclamant&#13;
buiten het blok is gelegen is de toedeling&#13;
in eigendom voor reclamant, onder de gegeven&#13;
omstandigheden, optimaal te noemen.&#13;
Waar het bezwaar van reclamant is gericht op&#13;
het toedelen van extra grond in verband met&#13;
meerwaarde van inbreng, dient dit bezwaar te&#13;
worden afgewezen. Krachtens het bepaalde in&#13;
de artikelen 142 lid 2 en 144 lid 1 van de&#13;
Landinrichtingswet heeft iedere eigenaar recht&#13;
op een toedeling in waarde overeenkomende&#13;
met de waarde van de inbreng, met dien verstande&#13;
dat daarvan met niet meer dan 5% kan&#13;
worden afgeweken. De schattingswaarde van&#13;
inbreng en toedeling is bij de eerste schatting&#13;
vastgelegd en kan thans niet meer ter discussie&#13;
staan. In verband met het voorgaande kan&#13;
reclamant geen aanspraak maken op extra&#13;
grond. Rechthebbenden in het blok kunnen&#13;
geen aanspraken doen gelden op overbedeling.&#13;
Reclamant dient de door hem gestelde&#13;
meerwaarde van het door hem ingebrachte&#13;
perceel aan de orde te stellen bij de Lijst der&#13;
Geldelijke Regelingen.&#13;
Het standpunt van de Centrale&#13;
Landinrichtingscommissie&#13;
4. De Centrale Landinrichtingscommissie&#13;
concludeert op de in de pleitnotitie weergegeven&#13;
gronden tot afwijzing van het bezwaar.&#13;
Beoordeling van het bezwaar&#13;
5. Met de Landinrichtingscommissie is de&#13;
rechtbank van oordeel dat het bezwaar van&#13;
reclamant niet kan worden toegewezen. De&#13;
stelling van reclamant dat het door hem ingebrachte&#13;
eigendomsperceel als bouwperceel&#13;
een aanzienlijke meerwaarde bevat hoort niet&#13;
thuis in de bezwarenbehandeling van het plan&#13;
van toedeling, maar bij een eventueel door&#13;
hem in te dienen bezwaar tegen de Lijst der&#13;
Geldelijke Regelingen, welke in een latere fase&#13;
van deze ruilverkaveling ter visie zal worden&#13;
gelegd. De door reclamant gewenste overbedeling&#13;
vindt geen steun in de wet en zal derhalve&#13;
niet kunnen worden gehonoreerd.&#13;
(enz.)&#13;
Beslissing&#13;
De rechtbank:&#13;
wijst het bezwaar van reclamant De Haan af;&#13;
compenseert de kosten aldus, dat iedere partij&#13;
de eigen kosten draagt.</content><legacyfootnotes/><footnotes><footnote/></footnotes><auteurs/><published>2000-02-01 00:00:00</published><modified>1998-03-03 00:00:00</modified><editiondate>2000-02-01</editiondate><htmlpath>https://denhollander.info/artikel/4742</htmlpath></article>
</articles></edition>
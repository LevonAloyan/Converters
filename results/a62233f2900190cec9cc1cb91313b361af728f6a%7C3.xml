<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1990</searchword><id>7059</id><udhid>UDH:TvAR/7059</udhid><titel>'Cornelis Buijserd / 1. Klaas Adrianus van der Wal 2. Abraham van der Wal' (TvAR 1990/4307)</titel><searchwords><searchword>TvAR 1/1990</searchword><searchword>TvAR 1990/4307</searchword><searchword>UDH:TvAR/7059</searchword></searchwords><attachments><attachment><name>1990_nr 1_Rechtspraak_4307.pdf</name><extention>pdf</extention><url>https://denhollander.info/download/6669/ci</url></attachment></attachments><inleiding>Pachtwet, art. 49&#13;
De driejaar LLS die de zoon heeft doorlopen&#13;
vomt het minimum aan theoretische&#13;
scholing waarmee een beginnende landbouwer&#13;
zich bij de tegenwoordige ontwikkelingen&#13;
in de landbouw staande kan houden,&#13;
en het volgen van (bijscholings)cursussen&#13;
zal hoogst gewenst zijn om de op dit punt&#13;
bestaande tekorten aan te vullen. De zoon&#13;
heeft een volle dagtaak in loondienst en een gezin met twee jonge kinderen&#13;
en werkte daarnaast op zijn vaders bedrijf.&#13;
Dat wijst er op dat hij altijd rekening is&#13;
blijven houden met mogelijke bedrijfsopvolging,&#13;
en geeft het hof het vertrouwen&#13;
dat hij zich als zelfstandig landbouwer zal&#13;
kunnen handhaven. De eigenaren hebben&#13;
erkend geen klachten te hebben over pachters&#13;
bedrijfsvoering behalve haar extensiviteit,&#13;
maar zij hebben niet tegengesproken&#13;
de verklaring van pachters zoon dat dank&#13;
zij zijn advies om meer ruwvoer en krachtvoer&#13;
aan het melkvee te geven de melkproduktieper&#13;
koe de laatste jaren behoorlijk is&#13;
gestegen, waardoor de rundveestapel kon&#13;
worden ingekrompen.&#13;
Gevorderde indeplaatsstelling in hoger&#13;
beroep toegewezen.</inleiding><content>Pachtkamer gerechtshof te Arnhem, arrest&#13;
d.d. 17 april 1989&#13;
In de zaak van:&#13;
Cornelis Buijserd, wonende te Leerbroek,&#13;
gemeente Zederik, appellant, procureur:&#13;
mr. P.J.H. Nagel,&#13;
tegen&#13;
1. Klaas Adrianus van der Wal, wonende te&#13;
Meerkerk, gemeente Zederik, 2. Abraham&#13;
van der Wal, wonende te Leerbroek, gemeente&#13;
Zederik, geïntimeerden, procureur:&#13;
mr. J. van Dijkhuizen.&#13;
Het gerechtshof te Arnhem, pachtkamer;&#13;
Wederom gezien de stukken van het geding,&#13;
waaronder thans ook het in deze zaak&#13;
door het hof gewezen tussenarrest van 20&#13;
maart 1989;&#13;
Overwegende:&#13;
Het hof verwijst naar hetgeen in voormeld&#13;
tussenarrest met betrekking tot het verloop&#13;
van de procedure in hoger beroep is&#13;
overwogen.&#13;
Ter uitvoering van dat tussenarrest heeft&#13;
op 31 maart 1989 een verschijning van partijen&#13;
en de voorgestelde pachter plaats gehad,&#13;
waarbij zijn gehoord de voorgestelde&#13;
pachter Herbert Aart Johannes Buijserd en&#13;
de verpachter Abraham van der Wal, waarna&#13;
het woord is gevoerd door de raadsman&#13;
van appellant mr. J.H. van Vliet, advocaat&#13;
te Leeuwarden, en door die van geïntimeerden&#13;
mr. J. van Dijkhuizen, advocaat te&#13;
Arnhem. Van een en ander is procesverbaal&#13;
opgemaakt, dat zich thans bij de stukken&#13;
bevindt en waarvan de inhoud als hier ingelast&#13;
wordt beschouwd.&#13;
Vervolgens hebben partijen andermaal&#13;
de stukken aan het hof overgelegd voor het&#13;
wijzen van arrest.&#13;
Voortzetting van de behandeling van het&#13;
geding in hoger beroep:&#13;
1. Aan de door de pachtkamer van het kantongerecht&#13;
vastgestelde feiten, die niet zijn&#13;
bestreden en derhalve vaststaan, valt het&#13;
volgende toe te voegen.&#13;
De destijds van een zwager gepachte&#13;
grond, groot 6.08.00 ha, is inmiddels door&#13;
appellant gekocht en in eigendom verkregen,&#13;
zodat zijn bedrijf thans bestaat uit&#13;
11.67.00 ha los land in eigendom en de&#13;
van geïntimeerde gepachte hoeve, groot&#13;
11.08.52 ha. De veestapel in het bedrijf van&#13;
appellant bestaat, tengevolge van het afnemen&#13;
van zijn werkkracht, thans nog uit 15&#13;
melkkoeien. Er is geen jongvee meer.&#13;
Voorts heeft hij samen met de voorgestelde&#13;
opvolger een schapenbedrijf, omvattend&#13;
thans 65 fokooien en momenteel 70 van de&#13;
dit voorjaar verwachte ongeveer 100 lammeren.&#13;
Tegenover de daling van het aantal&#13;
melkkoeien van 30 tot 15 staat een stijging&#13;
van de melkgift per koe van ongeveer 4450&#13;
kg tot 7427 kg. Ten slotte heeft de voorgestelde&#13;
opvolger verklaard dat het bedrijf&#13;
van appellant een gemiddelde jaarwinst&#13;
van ongeveer / 45 000,- oplevert. Bij memorie&#13;
van grieven is door appellant in het&#13;
geding gebracht een financiële opzet van de&#13;
door zijn zoon voorgenomen exploitatie, die&#13;
bij ongeveer hetzelfde aantal melkkoeien&#13;
en 200 geheel voor zijn rekening gehouden&#13;
fokooien, met ƒ 150 000,- a l°7o geleend&#13;
geld en een jaarpacht van ƒ 11 600,-, uitkomt&#13;
op een netto jaarwinst van ƒ 73 675,-.&#13;
2. De pachtkamer van het kantongerecht&#13;
heeft haar oordeel, dat de door de pachter&#13;
voorgestelde opvolger onvoldoende waarborgen&#13;
biedt voor een behoorlijke bedrijfsvoering,&#13;
in de eerste plaats en in hoofdzaak&#13;
gegrond op het haars inziens bij deze bestaande&#13;
tekort aan agrarische kennis en ervaring,&#13;
in combinatie met de constatering&#13;
dat hij de pachtkamer geen duidelijk beeld&#13;
heeft kunnen verschaffen gedurende welke perioden hij zijn vader heeft geassisteerd en&#13;
welke werkzaamheden hij alstoen concreet&#13;
heeft verricht naast zijn volle dagtaak als&#13;
werknemer bij 'De Friesche Vlag', in het&#13;
bijzonder gedurende de laatste jaren waarin&#13;
hij in Hardegarijp, dus op geruime afstand&#13;
van de boerderij van zijn vader, heeft&#13;
gewoond en gewerkt in een niet-agrarisch&#13;
beroep.&#13;
Het hof is van oordeel dat de drie jaren&#13;
Lagere Landbouwschool, die de zoon van&#13;
appellant heeft doorlopen, niet meer dan&#13;
het minimum aan theoretische scholing&#13;
vormt waarmee een beginnende landbouwer&#13;
zich bij de tegenwoordige ontwikkelingen&#13;
in de landbouw staande kan houden,&#13;
en dat het volgen van (bij scholings)cursussen&#13;
hoogst gewenst zal zijn om de tekorten,&#13;
die op dit punt bestaan, aan te vullen.&#13;
Maar het hof heeft er begrip voor dat de&#13;
zoon, zolang hij niet de zekerheid had op te&#13;
kunnen volgen in het bedrijf van zijn vader,&#13;
hier niet aan toe is gekomen naast een&#13;
- doordat van het ouderlijk bedrijf slechts&#13;
één gezin kan leven, onvermijdelijke -&#13;
volle dagtaak in loondienst, de aandacht&#13;
die zijn gezin met twee jonge kinderen&#13;
vroeg, en het werk op het bedrijf van zijn&#13;
vader.&#13;
Wat in het bijzonder dit laatste betreft,&#13;
heeft het hof uit hetgeen de zoon ter zitting&#13;
onweersproken heeft verklaard de overtuiging&#13;
gekregen, dat hij naast zijn dagtaak&#13;
bij 'De Friesche Vlag' bij voortduring zijn&#13;
hier opgespaarde compensatie-uren en zijn&#13;
vakanties heeft besteed om zijn vader in&#13;
diens landbouwbedrijf te helpen.&#13;
Het feit dat hij dit sinds de vervulling&#13;
van zijn militaire dienstplicht zonder onderbreking&#13;
heeft gedaan, ook nadat hij om&#13;
zijn werk bij 'De Friese Vlag' niet te verliezen&#13;
naar Hardegarijp (Fr.) was verhuisd&#13;
nog gedurende gemiddeld ongeveer twintig&#13;
uren per week, en hij aldus nimmer het&#13;
contact met het (ouderlijk) landbouwbedrijf&#13;
heeft verloren, wijst er op dat hij altijd&#13;
rekening is blijven houden met de mogelijkheid&#13;
in dit bedrijf te zullen opvolgen.&#13;
Een en ander geeft het hof het vertrouwen&#13;
dat hij zich ook als zelfstandig landbouwer&#13;
zal kunnen handhaven.&#13;
3. Het bijkomende argument dat de&#13;
pachtkamer van het kantongerecht voor&#13;
haar oordeel ontleent aan het ontbreken&#13;
van een plan voor de financiering en juridische&#13;
vormgeving van de bedrijfsoverneming&#13;
door de zoon heeft aanzienlijk aan&#13;
gewicht verloren door de in hoger beroep&#13;
overgelegde exploitatie-opzet, die er terecht&#13;
van uit gaat dat de zoon zijn baan moet opzeggen&#13;
en met zijn gezin op de hoeve uitsluitend&#13;
van wat deze oplevert zal moeten&#13;
leven. De bestrijding van deze exploitatieopzet&#13;
door de tegenpartij is beperkt gebleven&#13;
tot detailpunten en de opzet komt het&#13;
hof in grote trekken verwezenlijkbaar&#13;
voor. Ook als bedoelde exploitatie-opzet&#13;
op enkele punten in negatieve zin zou moeten&#13;
worden bijgesteld, dan nog is sprake&#13;
van uitgangspunten, die een verantwoorde&#13;
bedrijfsovername mogelijk maken. Dat&#13;
geen verdere stappen tot verwezenlijking&#13;
van de voorgenomen bedrijfsovername&#13;
door appellant en zijn zoon zijn genomen,&#13;
is te begrijpen, nu het voortbestaan van appellants&#13;
bedrijf afhangt van de uitslag van&#13;
dit geding en van de gelijktijdig aanhangige&#13;
verlengingszaak tussen partijen.&#13;
Geïntimeerden hebben in hoger beroep&#13;
als enig wezenlijk nieuw gegeven ter staving&#13;
van hun bestrijding van de vordering aangedragen&#13;
dat huns inziens appellant meer&#13;
uit het gepachte had kunnen halen. Echter&#13;
hebben zij erkend geen klachten te hebben&#13;
over appellants bedrijfsvoering, en is door&#13;
hen niet weersproken de verklaring van appellants&#13;
zoon dat dankzij zijn advies om&#13;
meer ruwvoer en krachtvoer aan het melkvee&#13;
te geven de melkproduktie per koe de&#13;
laatste jaren behoorlijk is gestegen.&#13;
4. Het voorgaande brengt mee dat de&#13;
grieven I en II gegrond zijn en dat de pacht&#13;
kamer van het kantongerecht ten onrechte&#13;
heeft geoordeeld dat geïntimeerde er in zijn&#13;
geslaagd aannemelijk te maken - hetgeen&#13;
op hun weg lag - dat appellants zoon on&#13;
voldoende waarborgen biedt voor een be&#13;
hoorlijke bedrijfsvoering.&#13;
5. De billijkheid waarnaar moet worden&#13;
beslist, brengt bij een vordering tot indeplaatsstelling&#13;
mee dat deze moet worden&#13;
toegewezen tenzij de voorgestelde opvolger&#13;
voor de verpachters in redelijkheid onaanvaardbaar&#13;
is. Het dienaangaande door de&#13;
verpachters aangevoerd is, zoals hiervoor&#13;
overwogen, ongegrond en overigens is door&#13;
hen in dat opzicht niets, althans onvol&#13;
doende gesteld. De wel gestelde belangen van een opvolger&#13;
aan de zijde van de verpachters komen&#13;
in de onderhavige procedure niet aan de orde&#13;
en missen te dezen derhalve elke betekenis.&#13;
Het hof moet dan ook reeds daarom&#13;
voorbij gaan aan het op dit punt door geïntimeerden&#13;
nog gedane bewijsaanbod. Ook&#13;
grief III is gegrond.&#13;
Slotsom&#13;
Het vonnis, waarvan beroep, moet worden&#13;
vernietigd en de vordering moet alsnog&#13;
worden toegewezen, met veroordeling van&#13;
geïntimeerden in de proceskosten in beide&#13;
instanties.&#13;
Rechtdoende in hoger beroep:&#13;
Vernietigt het vonnis, waarvan beroep;&#13;
En opnieuw rechtdoende: Stelt Herbert&#13;
Aart Johannes Buijserd, wonende te&#13;
Hardegarijp, met ingang van heden als&#13;
pachter in de plaats van appellant in de ten&#13;
processe bedoelde tussen partijen&#13;
bestaande pachtovereenkomst met betrekking&#13;
tot de hoeve Récht van ter Leede 3 te&#13;
Leer broek, kadastraal bekend gemeente&#13;
Leerbroek, sectie C, nrs. 527, 474, 385,&#13;
386, 360 tot en met 368,352, 353,354,356,&#13;
357, 358, 338 tot en met 343 en 345, samen&#13;
groot 11.08.52 ha.&#13;
Veroordeelt geïntimeerden in de proceskosten&#13;
van beide instanties, tot heden aan&#13;
de zijde van appellant begroot op ƒ 525,-&#13;
(vijfhonderd en vijfentwintig gulden) in&#13;
eerste aanleg en voor het hoger beroep op&#13;
ƒ 380,65 (driehonderd tachtig gulden en&#13;
vijfenzestig cent) voor verschotten en op&#13;
ƒ 2 400,- (tweeduizend en vierhonderd gulden)&#13;
voor salaris van de procureur.&#13;
Pachtkamer gerechtshof te Arnhem, arrest&#13;
d.d. 20 maart 1989&#13;
In de zaak van:&#13;
Cornelis Buijserd, wonende te Leer broek,&#13;
gemeente Zederik, appellant, procureur:&#13;
mr. P.J.H. Nagel&#13;
tegen&#13;
1. Klaas Adrianus van der Wal, wonende te&#13;
Meerkerk, gemeente Zederik, 2. Abraham&#13;
van der Wal, wonende te Leer broek, gemeente&#13;
Zederik, geïntimeerden, procureur:&#13;
mr. J. van Dijkhuizen.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
het tussen partijen door de pachtkamer&#13;
van het kantongerecht te Gorinchem&#13;
gewezen vonnis van 12 oktober 1987, dat in&#13;
fotocopie aan dit arrest is gehecht;&#13;
Overwegende:&#13;
Appellant - Buijserd - is bij exploit van&#13;
12 november 1987 in hoger beroep gekomen&#13;
van voormeld vonnis, met gelijktijdige dagvaarding&#13;
van geïntimeerden voor dit hof.&#13;
Bij memorie van grieven zijn na te melden&#13;
grieven aangevoerd en is geconcludeerd,&#13;
dat vonnis te vernietigen en opnieuw&#13;
rechtdoende alsnog Herbert Aart Johannes&#13;
Buijserd, wonende te Hardegarijp in de gemeente&#13;
Tietjerksteradeel aan de Wester&#13;
om wei 29, als pachter in de plaats van appellant&#13;
te stellen ten aanzien van de pachtovereenkomst&#13;
met betrekking tot de boerderij&#13;
Recht van ter Leede 3 in Leerbroek&#13;
met 11.08.52 hectare land, met veroordeling&#13;
van geïntimeerden in de kosten van&#13;
beide instanties.&#13;
Bij memorie van antwoord is verweer gevoerd&#13;
met conclusie tot bekrachtiging van&#13;
het vonnis waarvan beroep, al of niet met&#13;
verbetering en/of aanvulling van gronden&#13;
en veroordeling van appellant in de proceskosten&#13;
van het hoger beroep.&#13;
Voorts hebben partijen ieder nog een akte&#13;
genomen, waarna zij de stukken aan het&#13;
hof hebben overgelegd voor het wijzen van&#13;
arrest.&#13;
De grieven&#13;
De grieven luiden als volgt:&#13;
Grief I&#13;
Ten onrechte overweegt de pachtkamer van&#13;
het kantongerecht te Gorinchem dat zij met&#13;
gedaagden van oordeel is dat de voorgestelde&#13;
pachter onvoldoende waarborgen biedt&#13;
voor een behoorlijke bedrijfsvoering.&#13;
Grief II&#13;
Ten onrechte overweegt de pachtkamer van&#13;
het kantongerecht te Gorinchem dat de bedrijfsovernameplannen&#13;
vaag en te weinig&#13;
omlijnd zijn.&#13;
Grief III&#13;
Ten onrechte overweegt de pachtkamer&#13;
nog ten overvloede dat wanneer een afweging&#13;
naar billijkheid gemaakt zou moeten&#13;
worden, deze in het voordeel van geïndmeerde uit zou vallen omdat dezen een&#13;
zoon/neef hebben die een geschikte kandidaat&#13;
zou zijn om het gepachte voor agrarische&#13;
doeleinden te exploiteren.&#13;
Behandeling van het geschil in hoger beroep&#13;
ïndeplaatsstelling geschiedt op de dag&#13;
waarop het desbetreffende vonnis in kracht&#13;
van gewijsde gaat, dus ingeval van hoger&#13;
beroep op de dag van het eindarrest van het&#13;
hof. Indien de pachtovereenkomst reeds is&#13;
geëindigd, kan indeplaatsstelling - ook in&#13;
appèl — niet meer worden uitgesproken.&#13;
Aangezien in deze zaak de pachtduur&#13;
eindigt 30 april 1989, en de verpachters,&#13;
naar moet worden aangenomen, wegens&#13;
's pachters leeftijd - hij is geboren 23 december&#13;
1919 — bezwaar maken tegen verlenging&#13;
van de pachtovereenkomst, zal het&#13;
daartoe strekkende verzoek moeten worden&#13;
afgewezen. Dit zou slechts anders zijn,&#13;
indien tijdig dus voor 30 april 1989 bij arrest&#13;
de indeplaatsstelling zou worden uitgesproken.&#13;
Alsdan zouden de rechten en&#13;
belangen van de indeplaatsgestelde pachter&#13;
bij de beslissing op dat verzoek in aanmerking&#13;
worden genomen.&#13;
Voor de beoordeling van de vordering&#13;
tot indeplaatsstelling zullen partijen en de&#13;
voorgestelde pachter, desgewenst vergezeld&#13;
van hun raadslieden worden uitgenodigd&#13;
om op korte termijn voor het hof te verschijnen,&#13;
teneinde inlichtingen te verschaffen.&#13;
Vervolgens zal het hof de gelegenheid&#13;
hebben tijdig eindarrest te wijzen.&#13;
Slotsom&#13;
Er zal worden beslist als volgt.&#13;
Rechtdoende in hoger beroep&#13;
Alvorens verder te beslissen:&#13;
Nodigt partijen en de voorgestelde pachter,&#13;
desgewenst vergezeld van hun raadslieden&#13;
uit te verschijnen voor de pachtkamer&#13;
van het hof, die daartoe zitting zal houden&#13;
op vrijdag 31 maart 1989 te 09.30 uur in&#13;
een der vertrekken van het Paleis van Justitie,&#13;
Walburgstraat 2 te Arnhem.&#13;
Vonnis van de pachtkamer van het kantongerecht&#13;
te Gorinchem d.d. 12 oktober 1987&#13;
In de zaak van:&#13;
Cornelis Buijserd, wonende te Leer broek,&#13;
gemeente Zederik, eiser bij het op 5 november&#13;
1986 ter griffie ingekomen verzoekschrift,&#13;
de daarop gegeven beschikking en&#13;
de door de griffier aan partijen gezonden&#13;
kennisgevingen, ter terechtzitting verschenen&#13;
bij deurwaarder J.Th. Smiesing te Gorinchem,&#13;
als gesubstitueerd gemachtigde&#13;
van mevr. mr. H.C. Vlasblom, verbonden&#13;
aan de Christelijke Boeren- en Tuindersbond&#13;
'West-Nederland' te Heemstede;&#13;
tegen&#13;
1. Klaas Adrianus van der Wal, wonende te&#13;
Meerkerk, gemeente Zederik, en 2. Abraham&#13;
van der Wal, wonende te Leerbroek,&#13;
gemeente Zederik, gedaagden bij het verzoekschrift,&#13;
de beschikking en kennisgevingen&#13;
als voormeld, ter terechtzitting verschenen&#13;
bij voornoemde deurwaarder, als gesubstitueerd&#13;
gemachtigde van mr. R. Vroege,&#13;
verbonden aan de Hollandsche Maatschappij&#13;
van Landbouw te 's-Gravenhage.&#13;
De kantonrechter heeft kennis genomen&#13;
van het door partijen gestelde en heeft de&#13;
stukken gezien.&#13;
Verloop van het geding&#13;
Het procesverloop wordt beschreven in de&#13;
aan dit vonnis gehechte fotokopie van de&#13;
door de griffier in deze zaak gevoerde procesadministratie;&#13;
de inhoud daarvan en de&#13;
daarin genoemde stukken, wordt als ingelast&#13;
beschouwd.&#13;
De tussen partijen vaststaande feiten: —&#13;
eiser, geboren op 23 december 1919, exploiteert&#13;
een veehoudersbedrijf van 22.75.52&#13;
ha, waarvan hij 11.08.52 ha heeft gepacht&#13;
van de gedaagden, met inbegrip van de&#13;
hoeve;&#13;
- de tussen eiser als pachter en gedaagden&#13;
als verpachter bestaande pachtovereenkomst&#13;
betreft de hofstede, bestaande uit&#13;
een bouwmanswoning met schuren (plaatstelijk&#13;
gekenmerkt Recht van ter Leede 3),&#13;
erf en boomgaard alsmede diverse percelen&#13;
wei- en bouwland, gelegen in de polder&#13;
Leer broek onder Leerbroek, kadastraal bekend&#13;
gemeente Leer broek, sectie C, nummers 527, 474, 385, 386, 360 t/m 368, 352&#13;
t/m 354, 356 t/m 358, 338 t/m 343 en 345,&#13;
tezamen groot 11.08.52 ha;&#13;
- na verlenging loopt de pachtovereenkomst&#13;
ten aanzien de landerijen tot 15 november&#13;
1987 en 1 december 1987, en met&#13;
betrekking tot de gebouwen tot 30 april&#13;
1988.&#13;
Het standpunt van eiser&#13;
Hij vordert dat zijn zoon Herbert Aart Johannes&#13;
Buijserd, geboren op 20 december&#13;
1953, thans wonende te Hardegarijp, als&#13;
pachter in zijn plaats wordt gesteld met betrekking&#13;
tot voormelde pachtovereenkomst,&#13;
kosten rechtens. Naar zijn oordeel biedt&#13;
zijn zoon voldoende waarborgen voor een&#13;
behoorlijke bedrijfsvoering.&#13;
Het verweer&#13;
Gedaagden betwisten de door eiser gestelde&#13;
kwaliteiten van zijn zoon. Bovendien is de&#13;
24 jarige zoon van de gedaagde sub 2 en&#13;
neef van de gedaagde sub 1 voorbestemd&#13;
het aan de beide gedaagden in eigendom&#13;
toebehorende gepachte voor agrarische&#13;
doeleinden in gebruik te nemen, nadat dat&#13;
vrij van pacht is gekomen.&#13;
Beoordeling van het geschil&#13;
Tussen partijen is niet meer in discussie dat&#13;
de beide gedaagden eigenaar zijn van het&#13;
door eiser gepachte. De door eiser voorgestelde&#13;
zoon heeft de pachtkamer te kennen&#13;
gegeven bereid te zijn in de plaats van&#13;
eiser als pachter te treden. Met gedaagden&#13;
is de pachtkamer van oordeel dat hij onvoldoende&#13;
waarborgen biedt voor een behoorlijke&#13;
bedrijfsvoering. Hij heeft de door&#13;
hem gevolgde opleiding aan de Lagere&#13;
Landbouwschool niet met een diploma afgerond.&#13;
Van een gedegen, na zijn schooltijd&#13;
opgedane agrarische praktijkervaring,&#13;
is onvoldoende gebleken. Toen hij ongeveer&#13;
16 jaar oud was, is hij melkrijder geworden.&#13;
Na zijn militaire diensttijd is hij in&#13;
dienst getreden als vorkheftruckchauffeur&#13;
bij 'De Friesche Vlag' te Vianen. Nadat hij&#13;
daar 9,5 jaar had gewerkt is hij op zijn&#13;
29ste jaar in Hardegarijp gaan werken als&#13;
(melk)tankautochauffeur. Hij heeft weliswaar&#13;
gesteld zijn vader te helpen op de&#13;
boerderij, doch desgevraagd heeft hij de&#13;
pachtkamer geen duidelijk beeld kunnen&#13;
verschaffen gedurende welke perioden hij&#13;
zijn vader heeft geassisteerd en welke werkzaamheden&#13;
hij alstoen concreet heeft verricht.&#13;
De laatste jaren heeft de zoon van&#13;
eiser op geruime afstand van de boerderij&#13;
van zijn vader gewoond en gewerkt in een&#13;
niet-agrarisch beroep. Hij heeft niet voldoende&#13;
duidelijk kunnen maken dat deze&#13;
factoren de verdere ontwikkeling van zijn&#13;
agrarische kennis en ervaring - waarover&#13;
hij gelet op zijn afkomst op bescheiden&#13;
schaal zal beschikken - niet in de weg hebben&#13;
gestaan.&#13;
Een bijkomend argument voor haar oordeel&#13;
ontleent de pachtkamer aan de vaagheid&#13;
waarmee de door eiser gestelde bedrijfsoverneming&#13;
door zijn zoon is omgeven.&#13;
Een plan over de financiering en juridische&#13;
vormgeving daarvan hebben eiser&#13;
noch zijn zoon kunnen presenteren, terwijl&#13;
de toekomstige bedrijfsopzet evenmin is&#13;
omlijnd. Een behoorlijke bedrijfsvoering&#13;
vraagt dat over deze onderwerpen concrete&#13;
haalbare plannen zijn uitgewerkt, zeker&#13;
wanneer de leeftijd van eiser in aanmerking&#13;
wordt genomen.&#13;
Op grond van de hiervoor gegeven overwegingen&#13;
moet de vordering van eiser worden&#13;
afgewezen.&#13;
Ten overvloede overweegt de pachtkamer&#13;
nog dat wanneer een afweging naar&#13;
billijkheid gemaakt zou moeten worden, er&#13;
alle kans bestaat dat die in het voordeel van&#13;
gedaagden zou uitvallen, omdat de zoon&#13;
van gedaagde sub 2, J.A. van der Wal,&#13;
naar het zich laat aanzien een geschikte&#13;
kandidaat is het gepachte voor agrarische&#13;
doeleinden te exploiteren.&#13;
Eiser wordt als de in het ongelijk gestelde&#13;
partij in de proceskosten verwezen.&#13;
Beslissing:&#13;
De pachtkamer, wijst af de vordering van&#13;
eiser, veroordeelt eiser in de op&#13;
gedaagde gevallen proceskosten, die tot&#13;
aan de dag der uitspraak zijn begroot op ƒ&#13;
523,- ter zake van gemachtigdensalaris.</content><legacyfootnotes/><footnotes><footnote/></footnotes><auteurs/><published>1990-01-01 00:00:00</published><modified>1990-01-01 00:00:00</modified><editiondate>1990-01-01</editiondate><htmlpath>https://denhollander.info/artikel/7059</htmlpath></article>
</articles></edition>
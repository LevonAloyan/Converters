<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1994</searchword><id>6036</id><udhid>UDH:TvAR/6036</udhid><titel>Voor- en nadelen van een koppeling Wet milieubeheer - Meststoffenwet op wetsniveau1</titel><searchwords><searchword>TvAR 2/1994</searchword><searchword>UDH:TvAR/6036</searchword></searchwords><attachments><attachment><name>1994_nr 2_Artikel_Woldendorp.pdf</name><extention>pdf</extention><url>https://denhollander.info/download/5845/ci</url></attachment></attachments><inleiding>1. INLEIDING&#13;
Sommige suggesties ter verbetering van wetgeving lijken zo vanzelfsprekend te moeten&#13;
worden opgevolgd, dat men verbaasd is als de voorgestelde wetgeving niet in procedure&#13;
wordt gebracht bij de eerste gelegenheid die zich voordoet. Zo is voorgesteld op wetsniveau&#13;
een koppeling aan te brengen tussen de Wet milieubeheer (verder: Wm) - de opvolger&#13;
van de Hinderwet (verder: HW) - en de Meststoffenwet (verder: MSW). 2 De&#13;
koppeling (verder: koppeling Wm-MSW) zou er op neer komen dat voor een veehouderij&#13;
geen vergunning krachtens de Wm mag worden verleend, die recht geeft op het houden&#13;
van een groter aantal dieren dan ten hoogste mag worden gehouden ingevolge de MSW.&#13;
De voor de hand liggende redenering is dat het niet efficiënt is om in het ene wettelijke&#13;
kader, de Wm, iets toe te staan en dat tegelijkertijd in een ander wettelijk kader, de MSW,&#13;
te verbieden, zeker niet als het in beide kaders om de milieu-aspecten van de veehouderij&#13;
gaat. Dit kan bovendien worden opgevat als een politiek en beleidsmatig gezien verkeerd&#13;
signaal, aangezien enerzijds voor het houden van extra dieren een vergunning ingevolge&#13;
de Wm wordt verleend, terwijl anderzijds met de MSW juist wordt beoogd de daardoor&#13;
veroorzaakte overproduktie van mest te voorkomen. Ook kan de vergunningverlening in&#13;
dit geval ongegronde verwachtingen bij de veehouder wekken en tot misplaatste onrust&#13;
bij omwonenden leiden, zoals hierna met een voorbeeld uit de jurisprudentie zal worden&#13;
geïllustreerd. Bij een koppeling als voorgesteld, bestaat voor alle betrokkenen aanstonds&#13;
duidelijkheid, aldus voorstanders van de koppeling. Voordeel van de koppeling zou tenslotte&#13;
nog kunnen zijn dat voor toezicht en handhaving in het kader van Wm en MSW gebruik&#13;
kan worden gemaakt van het instrumentarium van beide wetten, waarmee de&#13;
kansen op een doeltreffend optreden tegen het houden van te veel dieren worden vergroot.&#13;
Nu is in beide wettelijke kaders een verschillend bevoegd gezag daarmee belast,&#13;
waarbij deze instanties in beide kaders onafhankelijk van elkaar optreden. Vanuit de&#13;
Tweede Kamer is de regering hierover tijdens de behandeling van het wetsvoorstel Interimwet&#13;
ammoniak en veehouderij (verder: Iav) om een 'uitvoerige beschouwing' gevraagd. De reactie van de regering was in eerste instantie afhoudend. De uitvoerige beschouwing&#13;
kon in dit artikel echter helaas niet meer worden meegenomen. Zie p.s., pagina&#13;
66.&#13;
Ter illustratie van de vermeende wenselijkheid van een koppeling Wm-MSW volgt&#13;
een voorbeeld uit de jurisprudentie van de Afdeling rechtspraak van de Raad van State&#13;
(verder: ARRS).5 De uitspraak betreft een beschikking tot weigering van een HW-vergunning&#13;
voor een veehouderij. Hoewel de beschikking 'slechts' wegens een motiveringsgebrek&#13;
wordt vernietigd, lijkt de uitspraak de gemeente nog maar weinig ruimte te laten&#13;
om de vergunning te weigeren, tot schrik van de omwonenden. Uit het ambtsbericht blijkt&#13;
evenwel dat de vergunninghouder van een eventuele vergunning geen gebruik zal kunnen&#13;
maken 'in verband met de mestwetgeving'. Bedoeld wordt dat de betrokken veehouder&#13;
niet over een toereikend mestquotum ingevolge de MSW beschikt om de veehouderij in&#13;
werking te mogen hebben. In het ambtsbericht wordt voorts meer in het algemeen opgemerkt&#13;
dat het ingevolge de MSW aan een veehouder toegekende mestquotum geen rol&#13;
kan spelen bij een beslissing in het kader van de HW.&#13;
De veehouder krijgt in dit voorbeeld in beroep uitzicht op een vergunning, waarvan hij&#13;
echter geen gebruik zal kunnen maken, aangezien hij onvoldoende mestproduktierechten&#13;
bezit. Zou de vergunning inderdaad worden verleend of reeds in eerste instantie zijn verleend,&#13;
dan zouden omwonenden daartegen beroep kunnen instellen. In het vervolg van dit&#13;
artikel zal blijken dat zij zich niet kunnen veroorloven een kans om zich tegen verlening&#13;
van de vergunning te verzetten, onbenut te laten, er op vertrouwende dat de MSW intussen&#13;
'voor redding zorgt'.&#13;
In dit artikel zal de voorgestelde wettelijke koppeling Wm-MSW worden besproken.&#13;
Ofschoon naar mijn mening de koppeling alleen al om de in de paragrafen 4.1-4.3 aangegeven&#13;
redenen dient te worden afgewezen, en dit artikel op zichzelf met die conclusie zou&#13;
kunnen worden afgesloten, is ervoor gekozen de koppeling in een wat breder perspectief&#13;
te plaatsen. De indeling van het artikel is als volgt:&#13;
- paragraaf 2: De voorgestelde koppeling;&#13;
- paragraaf 3: Doelstelling van Wm en MSW;&#13;
- paragraaf 4: Kanttekeningen bij de voorgestelde koppeling;&#13;
- paragraaf 5: Ter vergelijking: de koppeling MS W-Pachtwet en MSW-Wet op de ruim&#13;
telijke ordening;&#13;
- paragraaf 6: Conclusies.&#13;
Op artikel 33 MSW, dat eveneens betrekking heeft op de verhouding Wm-MSW, zal&#13;
slechts terloops worden ingegaan. Hierin is bepaald dat de MSW niet van toepassing is&#13;
ten aanzien van meststoffen voor zover daaromtrent de Wm van toepassing is. Deze bepaling&#13;
houdt in dat de MSW geen recht geeft op het houden van meer dieren dan vergund&#13;
krachtens de Wm.&#13;
Op de afstemming tussen hoofdstuk 10 (Afvalstoffen) Wm en de MSW in artikel 22.1,&#13;
zesde lid, Wm zal niet worden ingegaan. In dat artikel gaat het om een ander onderwerp&#13;
dan hier aan de orde is. </inleiding><content>2. DE VOORGESTELDE KOPPELING&#13;
De voorgestelde wettelijke koppeling Wm-MSW zou moeten bestaan uit een nieuw op te&#13;
nemen bepaling in de Wm, waarmee wordt verzekerd dat geen Wm-vergunning wordt&#13;
verleend voor het houden van een groter aantal dieren dan ten hoogste ingevolge de&#13;
MSW mag worden gehouden. Wetswijziging is noodzakelijk aangezien de Wm thans&#13;
geen basis biedt voor een beperking van het aantal dieren dat mag worden gehouden, om&#13;
redenen die geen verband houden met de doelstelling van die wet zelf.&#13;
De koppeling kan via verschillende procedures tot stand komen. Denkbaar is dat het&#13;
tot vergunningverlening bevoegde gezag zelf de benodigde informatie inwint bij het bevoegd&#13;
gezag in het kader van de MSW. Meer voor de hand ligt dat de veehouder bij de&#13;
aanvraag om een Wm-vergunning aan het tot vergunningverlening bevoegde gezag een&#13;
verklaring overlegt, die is afgegeven door het bevoegd gezag in het kader van de MSW,&#13;
inhoudende dat hetgeen waarop de aanvraag betrekking heeft, niet in strijd is met het bepaalde&#13;
bij of krachtens (artikel 14 van) de MSW. Indien geen verklaring wordt overgelegd,&#13;
wordt de vergunningaanvraag niet-ontvankelijk verklaard.&#13;
3. DOELSTELLINGEN VAN WM EN MSW&#13;
Doelstelling van de Wm is het voorkomen van nadelige gevolgen voor het milieu, die een&#13;
inrichting in haar (onmiddellijke) omgeving kan veroorzaken. Voor een inrichting kan&#13;
een vergunning zijn vereist; daarnaast dan wel in plaats daarvan kunnen algemene regels&#13;
gelden: rechtstreeks geldende regels6dan wel instructieregels die door het bevoegd gezag&#13;
in de vergunning dienen te worden verwerkt. 7 De gevolgen van aanwending en overproduktie&#13;
van mest spelen in het kader van de Wm (in het algemeen) geen rol. 8 Wel kan in&#13;
dit kader het aantal dieren dat op een bedrijf mag worden gehouden, om andere redenen&#13;
worden beperkt, zoals stankoverlast, een te hoge ammoniakdepositie op een voor verzuring&#13;
gevoelig, waardevol gebied of aantasting anderszins van landschappelijke of natuurwetenschappelijke&#13;
waarden. 9&#13;
Doelstelling van de MSW is het voorkomen van het gebruik van mestoverschotten binnen&#13;
het producerende bedrijf alsmede het bevorderen van een doelmatige afvoer van de&#13;
mestoverschotten. Ook in dit kader kan het aantal dieren dat op een bedrijf mag worden&#13;
gehouden, worden beperkt. Beperking van de overproduktie van mest is noodzakelijk,&#13;
aangezien het bestaan van een landelijk mestoverschot het voortbestaan en de rentabiliteit&#13;
van de veehouderijsector bedreigt, met name in de concentratiegebieden van intensieve&#13;
veehouderijen. Mestoverschotten brengen hoge extra kosten met zich, zowel op bedrijfsniveau als op bedrijfstakniveau. Deze kosten kunnen verband houden met investeringen&#13;
in mestbassins, mestafvoer en mestverwerking. Zij zullen in de toekomst alleen nog maar&#13;
stijgen. Het ontstaan van mestoverschotten is een gevolg van de overproduktie van mest,&#13;
gerelateerd aan de beperkingen die aan het aanwenden van mest zijn gesteld in het Besluit&#13;
gebruik dierlijke meststoffen (verder: Bgdm); het gaat zowel om doseringsbeperkingen&#13;
als om beperking van de perioden waarin mest mag worden uitgereden. Met deze&#13;
beperkingen wordt beoogd de uit- en afspoeling van mineralen, met name fosfaat, nitraat&#13;
en zware metalen, naar het oppervlakte- en grondwater tegen te gaan. In het kader van de&#13;
MSW spelen de gevolgen van een veehouderij voor het milieu in haar onmiddellijke omgeving&#13;
geen rol. Dit is een gevolg van het uitgangspunt van de MSW dat de lokaal en regionaal&#13;
zeer nijpende mestoverschottenproblematiek op landelijke schaal dient te worden&#13;
opgelost. Als gevolg hiervan kunnen ook bedrijven die zijn gelegen buiten gebieden met&#13;
een mestoverschot, worden geconfronteerd met een beperking van de dierbezetting,&#13;
d.w.z. zonder dat de lokale of regionale milieusituatie hier om vraagt. Mestproduktierechten&#13;
worden in het kader van de MSW berekend over het aantal en de soort dieren dat&#13;
wordt gehouden. In beginsel mogen er op een bedrijf niet meer (noch andere) dieren worden&#13;
gehouden dan op 31 december 1986 werden gehouden (de referentiehoeveelheid&#13;
mestproduktierechten/het mestquotum). Beneden een bepaalde grens, overeenkomend&#13;
met een produktie van 125 kg fosfaat per hectare per jaar van de tot het bedrijf behorende&#13;
landbouwgrond, is vestiging en uitbreiding van veehouderijen nog wel toegestaan. Voor&#13;
een meer uitvoerige bespreking van de doelstellingen van de MSW zij verwezen naar de&#13;
literatuur.10&#13;
Het verschil in invalshoek tussen Wm (met een lokaal/regionaal milieu-perspectief) en&#13;
MSW (met een landelijk milieuperspectief alsmede voor de betrokken bedrijfstak, de&#13;
veehouderijsector, een economisch perspectief) kan ertoe leiden dat op een veehouderij in&#13;
het kader van de Wm, onderscheidenlijk de MSW, een verschillend hoogste aantal dieren&#13;
mag worden gehouden. Dit is logisch, want aan beide wetten liggen verschillende afwegingen&#13;
ten grondslag.&#13;
In paragraaf 1 werd ter illustratie reeds een voorbeeld uit de jurisprudentie gegeven. In&#13;
een omgekeerd voorbeeld uit de jurisprudentie heet het: De Wbb en de MSW staan er niet&#13;
aan in de weg, dat in voorkomende gevallen de gevraagde vergunning ingevolge de HW&#13;
kan worden geweigerd, indien ten gevolge van de emissie van ammoniak door veehouderijbedrijven&#13;
schade wordt toegebracht aan nabijgelegen voor verzuring gevoelige gebieden.11.&#13;
4. KANTTEKENINGEN BIJ DE VOORGESTELDE KOPPELING&#13;
4.1 Een momentopname&#13;
De voorgestelde koppeling Wm-MSW heeft betrekking op een momentopname. De referentiehoeveelheid&#13;
mestproduktierechten die een veehouderij bezit ingevolge de MSW, is&#13;
namelijk'aan voortdurende verandering onderhevig. Dit kan een gevolg zijn van grondtransacties,&#13;
wijziging of beëindiging van pachtovereenkomsten, huwelijk, echtscheiding&#13;
enz. Ook kan de wettelijke toegestane produktieruimte van 125 kg fosfaat per hectare per&#13;
jaar worden benut dan wel, indien minder mest wordt geproduceerd dan op 31 december&#13;
1986 het geval was, het verschil, de zogenaamde latente ruimte, worden opgevuld.&#13;
Bij een koppeling Wm-MSW als voorgesteld, dient in geval van een toename van het&#13;
mestquotum in het kader van de MSW in een nieuwe vergunningprocedure in het kader&#13;
van de WM te worden nagegaan of een vergunning kan worden verleend voor uitbreiding&#13;
van de veehouderij. Deze (extra) procedure wordt niet gerechtvaardigd door het met de&#13;
Wm gediende belang, indien op grond van die wet al bij eerste aanvraag een vergunning&#13;
had kunnen worden verleend voor het houden van het aantal dieren dat overeenkomt met&#13;
het nieuwe mestquotum. Bovendien heeft de procedure tot gevolg dat niet onmiddellijk&#13;
van de nieuwe mestproduktierechten gebruik kan worden gemaakt.&#13;
Bezien in het licht van de voortdurend mogelijke wijziging van het mestquotum, zijn&#13;
de in paragraaf 1 bedoelde beroepsprocedures, anders dan daar verondersteld, niet zinloos.&#13;
4.2 De Wet verplaatsing mestproduktie&#13;
12&#13;
De Wet verplaatsing mestproduktie (verder: Wvm) is met ingang van 1 januari 1994 in&#13;
werking getreden. Ingevolge de Wvm kan, onder meer, het mestquotum van een bedrijf&#13;
worden uitgebreid door verwerving van mestproduktierechten van een ander bedrijf dan&#13;
wel door verplaatsing van mestproduktierechten binnen het eigen bedrijf. Dit is onder de&#13;
vigeur van de MSW niet mogelijk. Een koppeling Wm-MSW kan de beoogde werking&#13;
van de Wvm belemmeren. Bij verwerving of verplaatsing van mestproduktierechten dient&#13;
een vergunningprocedure in het kader van de Wm te worden doorlopen. Hierdoor kan&#13;
niet onmiddellijk van de nieuwe rechten gebruik worden gemaakt (wellicht wordt er ook&#13;
nog beroep ingesteld); indien geen Wm-vergunning wordt verkregen, kan van de rechten&#13;
helemaal geen gebruik worden gemaakt. Bij gebreke van een koppeling Wm-MSW is&#13;
aanstonds duidelijk welke ruimte er binnen een veehouderij bestaat voor verwerving of&#13;
verplaatsing van mestproduktierechten.&#13;
4.3 Nieuwe wetgeving&#13;
De voorgestelde koppeling Wm-MSW kan aanleiding geven tot complicaties en vertragingen&#13;
bij de vaststelling en toepassing van nieuwe wetgeving. In paragraaf 4.2 werd&#13;
reeds het voorbeeld genoemd van de Wvm. Deze wet zal in de koppeling Wm-MSW moeten worden betrokken. Hetzelfde geldt voor de toekomstige Iav. 13 Op deze wet zal&#13;
in dit artikel niet worden ingegaan. 14 Bij inwerkingtreding van genoemde wetten zou de&#13;
koppeling Wm-MSW moeten worden uitgebreid tot een koppeling van Wm/Iav enerzijds&#13;
en MSW/Wvm anderzijds.&#13;
Voorts kan worden gewezen op een wetsvoorstel dat strekt tot korting van de referentiehoeveelheid&#13;
mestproduktierechten met 30%.15&#13;
Tenslotte kunnen nog worden genoemd het door de regering in het vooruitzicht gestelde&#13;
1995-scenario, alsmede de nagestreefde invoering van een mineralenboekhouding met&#13;
een daaraan gekoppelde heffing over het mineralenoverschot van een bedrijf.16 Het is de&#13;
bedoeling dat op termijn, na volledige invoering van de mineralenboekhouding, niet meer&#13;
van referentiehoeveelheden mestproduktierechten gebruik wordt gemaakt. Hierop zal in&#13;
dit artikel niet worden ingegaan. Een ander wetsvoorstel dat met de hier besproken problematiek&#13;
verband houdt, strekkende tot schorsing van de latente ruimte, zal naar het zich&#13;
thans laat aanzien niet aan de Tweede Kamer worden aangeboden. Hiermee kan ten overvloede&#13;
de huidige instabiliteit van de regelgeving met betrekking tot mestproduktie worden&#13;
geïllustreerd.&#13;
4.4 Reikwijdte&#13;
De vraag is op welke bedrijven een koppeling betrekking zou moeten/kunnen hebben,&#13;
met name of daarin ook worden betrokken veehouderijen waarvoor reeds eerder een vergunning&#13;
is verleend, onderscheidenlijk niet-vergunningplichtige veehouderijen, waarop&#13;
een algemene maatregel van bestuur (verder: amvb) krachtens artikel 8.40 Wm (voorheen:&#13;
2a Hw) van toepassing is, zoals het Besluit melkrund veehouderij en milieubeheer en&#13;
het (toekomstige) Besluit akkerbouwbedrijven milieubeheer met opengrondteelt. Hierop&#13;
zal, gelet op mijn ontoereikende 'paginaquotum', niet verder worden ingegaan.&#13;
4.5 Werking van Wm en MSW&#13;
In paragraaf 3 werd reeds ingegaan op de verschillende doelstellingen van Wm en MSW.&#13;
Ook de werking van beide wetten verschilt. Hier kunnen de volgende verschillen worden&#13;
genoemd:&#13;
a. In het kader van de Wm zijn burgemeester en wethouders het bevoegde gezag, in&#13;
het kader van de MSW de Algemene Inspectiedienst (AID) van het Ministerie van LNV.&#13;
b. In het kader van de Wm wordt voornamelijk via het bestuursrecht opgetreden, in het&#13;
kader van de MSW voornamelijk via het strafrecht. Met het 1995-scenario wordt overi&#13;
gens beoogd de toepassingsmogelijkheden voor het bestuursrecht in het kader van de MSW te versterken. Wat de strafrechtelijke handhaving betreft, deze vindt in het kader&#13;
van zowel Wm als MSW plaats via de Wet op de economische delicten.&#13;
c. Niet alleen bevoegde gezagsinstanties zijn verschillend, ook procedures, bijvoorbeeld&#13;
voor beroep. In het kader van de Wm is de Tijdelijke wet Kroongeschillen van toepassing.&#13;
Beroep kan worden ingesteld bij de AGRS. In het kader van de MSW kan&#13;
beroep worden ingesteld bij het College van beroep voor het bedrijfsleven.&#13;
Deze verschillen in werking worden hier slechts gesignaleerd; op de complicaties die&#13;
hieruit voortvloeien in geval van een koppeling Wm-MSW op wetsniveau, wordt in dit&#13;
artikel niet ingegaan.&#13;
5. TER VERGELIJKING: DE KOPPELING MS W-PACHTWET EN MSW-WET OP DE RUIMTELIJKE ORDENING&#13;
In de jurisprudentie is een koppeling aangebracht tussen de MSW enerzijds en de Pachtwet&#13;
en de Wet op de ruimtelijke ordening (verder: WRO) anderzijds. Deze koppelingen&#13;
zullen in het hiernavolgende ter vergelijking onder de loep worden genomen.&#13;
5.1 Koppeling MSW-Pachtwet&#13;
Deze koppeling is ontstaan in de jurisprudentie van de Centrale Grondkamer. 17 Door het&#13;
sluiten van een kortlopende pachtovereenkomst (waarvoor een afzonderlijke goedkeuring&#13;
van de grondkamer is vereist) wilden partijen aan de werking van de MSW ontkomen.&#13;
Een kortlopende overeenkomst komt ingevolge de Pachtwet uitsluitend voor goedkeuring&#13;
in aanmerking op grond van de bijzondere omstandigheden van het geval en indien de algemene&#13;
belangen van de landbouw daardoor niet worden geschaad. De strekking van de&#13;
MSW werd door de Centrale Grondkamer tot deze algemene landbouwbelangen gerekend.&#13;
De overeenkomst werd goedkeuring onthouden. 18&#13;
5.2 Koppeling Meststoffenwet en Wet op de ruimtelijke ordening&#13;
Deze koppeling is ontstaan in de jurisprudentie van de Kroon. 19 Volgens de artikelen 9&#13;
en 12 van het Besluit op de ruimtelijke ordening (BRO) dient de uitvoerbaarheid van een&#13;
bestemmingsplan te worden aangetoond. Dit betreft niet alleen de financiële uitvoerbaarheid.&#13;
Het is ook mogelijk dat een bestemmingsplan als gevolg van de werking van een&#13;
andere regeling, zoals de MSW, niet uitvoerbaar wordt bevonden.&#13;
Enkele voorbeelden uit de reeds vrij omvangrijke jurisprudentie:&#13;
- Ingevolge de MSW en gelet op de oppervlakte van het perceel van het bedrijf kan er&#13;
slechts sprake zijn van een kleinschalig bedrijf, dat gezien de omvang van de te verrichten&#13;
arbeid, alsmede de omvang van de opbrengst, redelijkerwijs niet kan worden aangemerkt als een rendabel eenmansbedrijf, welke omvang minimaal vereist is om te kunnen&#13;
spreken van een volwaardig bedrijf. De uitvoerbaarheid van dit plan is voorshands niet&#13;
aannemelijk. 20&#13;
- Verweerders mochten ervan uitgaan dat de MSW zich niet zou verzetten tegen een rendabele&#13;
exploitatie van de kuikenstal. 21 Aan de noot van Hennekens bij deze uitspraak&#13;
kan het volgende worden ontleend: Bij de beantwoording van de vraag of de voor&#13;
anticipatie vereiste urgentie aanwezig is, dient mede te worden bezien of voor het&#13;
beoogde gebruik van de stal een vergunning op grond van de HW of andere&#13;
milieuwetten is verleend dan wel naar verwachting zal kunnen worden afgegeven. Is dit&#13;
niet het geval, dan zal in het algemeen moeten worden aangenomen dat geen spoedeisend&#13;
belang bij anticipatie bestaat. Dit is vaste jurisprudentie. Sinds de inwerkingtreding van de&#13;
MSW zal in geval van voorgenomen anticipatie ten behoeve van de vestiging of&#13;
uitbreiding van een agrarisch bedrijf ook een rol spelen of betrokkene, gelet op de&#13;
(gewenste) omvang van zijn bedrijf, beschikt over een voldoende mestquotum om te&#13;
kunnen komen tot een rendabele exploitatie van zijn bedrijf. Is dit niet het geval, dan zal&#13;
het voor anticipatie vereiste spoedeisend belang doorgaans ontbreken. Uitbreiding van&#13;
het mestquotum door aankoop van grond is mogelijk. 22&#13;
- Ingevolge de MSW is het verboden de produktie van dierlijke meststoffen op het bedrijf&#13;
van appellanten uit te breiden, aangezien deze reeds groter is dan 125 kg fosfaat per hec&#13;
tare per jaar van de tot de varkenshouderij behorende oppervlakte landbouwgrond. Een&#13;
uitbreiding van het aantal mestvarkens mag in verband daarmee niet plaatsvinden. Gelet&#13;
hierop is van een reële behoefte aan de gewenste varkensstal geen sprake. 23 In een andere&#13;
uitspraak luidt de conclusie: In verband daarmee zou op het bedrijf slechts een beperkt&#13;
aantal varkens kunnen worden gehouden. De mogelijke omvang van dat bedrijf kan niet&#13;
worden aangemerkt als een volwaardig bedrijf in de zin van de planvoorschriften. Mede&#13;
omdat de uitvoerbaarheid van het plan voorshands niet aannemelijk is, komt het niet voor&#13;
goedkeuring in aanmerking. 24 25&#13;
- Verplaatsing van een bedrijf. Uit een oogpunt van goede ruimtelijke ordening is het&#13;
aanvaardbaar uitbreiding van intensieve veehouderijbedrijven te beperken dan wel niet&#13;
toe te staan in gebieden waar een overmatige concentratie van dergelijke bedrijven het&#13;
leefmilieu reeds zodanig belast dat de andere bij het gebruik van het buitengebied betrok&#13;
ken belangen onevenredig worden geschaad. 26 Een andere uitspraak: Het beleid is er op&#13;
gericht in gebieden met natuurwaarde de nieuw- of hervestiging van intensieve veehoude&#13;
rijen niet toe te laten. Een en ander hangt samen met de omstandigheid, dat in dergelijke&#13;
gebieden mestoverschotten kunnen optreden, die het natuurlijke milieu en (grondmaterfuncties&#13;
aantasten als gevolg waarvan uit ruimtelijk oogpunt nadelen kunnen ontstaan. 27 - Er zijn ook voorbeelden waarin de MSW vestiging van een bedrijf niet verbiedt en derhalve&#13;
ook in het kader van de ruimtelijke ordening niet in de weg staat. 28&#13;
6. CONCLUSIES&#13;
In dit artikel is betoogd dat het voorstel om op wetsniveau een koppeling aan te brengen&#13;
tussen Wm en MSW dient te worden afgewezen. De argumenten zullen hier niet worden&#13;
herhaald.&#13;
Ook op tal van andere terreinen komt het voor dat er tegelijkertijd verschillende regelingen&#13;
met verschillende doelstellingen en werking van toepassing zijn. Hierin verschilt&#13;
de verhouding Wm-MSW van de verhouding tussen de MSW enerzijds en de Pachtwet,&#13;
onderscheidenlijk de WRO, anderzijds. Daar wijzen doelstellingen en werking van de&#13;
desbetreffende wetten (in bepaalde gevallen) in dezelfde richting, doordat het resultaat&#13;
van de toepassing van de MSW bepalend is voor de interpretatie en belangenafweging bij&#13;
de toepassing van de Pachtwet, onderscheidenlijk de WRO. De voorgestelde koppeling&#13;
Wm-MSW verschilt ook van bijvoorbeeld de procedurele koppeling tussen een aanvraag&#13;
om een Wm-vergunning, onderscheidenlijk bouwvergunning ingevolge de Woningwet in&#13;
artikel 52 van de Woningwet, waarbij het eveneens om wetten met een verschillende&#13;
doelstelling gaat. Een reden voor dit verschil kan zijn dat het bij laatstbedoelde koppeling&#13;
uitsluitend gaat om de vraag of in het kader van genoemde wetten al dan niet toestemming&#13;
voor de desbetreffende activiteit kan worden verleend. De koppeling Wm-MSW in&#13;
artikel 33 MSW houdt niet meer in dan een verduidelijking van de verhouding tussen beide&#13;
wetten. In feite is hier geen sprake van een koppeling, maar wordt, integendeel, ver-du&#13;
'delijkt dat beide wetten naast elkaar dienen te worden toegepast.&#13;
Bij een koppeling Wm-MSW gaat het niet uitsluitend om toestemming maar ook om&#13;
een nauwkeurige aanduiding van het aantal dieren dat op een bedrijf mag worden gehouden.&#13;
Daarmee wordt (te) veel van de koppeling gevergd.&#13;
Dit laatste betekent overigens niet dat de overheid er bij de uitvoering van beide wetten&#13;
in moet berusten dat geen enkel dwarsverband tussen de wetten bestaat. De laatste jaren&#13;
wordt in toenemende mate aandacht besteed aan problemen als in dit artikel&#13;
besproken, waarbij er naar wordt gestreefd in de uitvoering dwarsverbanden tussen de&#13;
verschillende wettelijke kaders aan te brengen. Een dwarsverband behoeft niet per se&#13;
door middel van wetgeving tot stand te worden gebracht, maar kan ook plaatsvinden in de&#13;
vorm van een verbetering van de organisatie en wederzijdse informatieverstrekking van&#13;
overheidsorganen alsmede in de vorm van voorlichting aan de doelgroep van de wetten.&#13;
Hoe belangrijk dit onderwerp ook moge zijn, het zou te ver voeren er in dit artikel verder&#13;
op in te gaan.29&#13;
De conclusie van dit artikel kan zijn dat een koppeling Wm-MSW op het eerste gezicht&#13;
weliswaar een aantrekkelijke gedachte lijkt, maar bij nader inzien niet de potentiële&#13;
meerwaarde heeft die een koppeling van wetgeving soms kan hebben, integendeel zelfs&#13;
leidt tot extra bestuurslasten en tot complicaties. Bovendien heeft een koppeling in zoverre geen gevolgen dat het aantal dieren dat ingevolge beide wetten mag worden gehouden,&#13;
er niet door verandert.&#13;
De gedachte vertoont gelijkenis met een korte vakantie in een aangename omgeving:&#13;
tijdens de vakantie lijken alle problemen definitief verdreven te zijn, maar bij thuiskomst&#13;
is er toch niets substantieels veranderd.30&#13;
P.S.&#13;
Op p. 57-58 werd er reeds melding van gemaakt dat de regering tijdens de behandeling&#13;
van het wetsvoorstel Iav vanuit de Tweede Kamer om een uitvoerige beschouwing over&#13;
een koppeling Wm-MSW is gevraagd. Deze beschouwing was bij het schrijven van dit&#13;
artikel nog niet gegeven. Inmiddels is dit wel het geval31, zodat hieraan in dit P.S. nog&#13;
aandacht kan worden besteed. De gegeven beschouwing was kennelijk voldoende, want&#13;
de Tweede Kamer is op het onderwerp niet meer teruggekomen.&#13;
De regering betoont zich geen voorstander van een koppeling op wetsniveau. Zij gebruikt&#13;
in hoofdzaak dezelfde argumenten als in dit artikel zijn aangevoerd, te weten:&#13;
1. een koppeling dient op wetsniveau te worden geregeld, aangezien een vergunning&#13;
krachtens de Wm niet kan worden geweigerd ter bescherming van een belang dat de Wm&#13;
niet beoogt te beschermen (naleving van de MSW);&#13;
2. praktische bezwaren:&#13;
a. het ingevolge de MSW bij een bedrijf behorende mestquotum kan aan wijziging on&#13;
derhevig zijn (grondtransacties, huwelijk, erfenis, wijziging of beëindiging pachtovereen&#13;
komst, Wvm);&#13;
b. ook de wetgeving is nog niet uitgekristalliseerd;&#13;
c. een koppeling houdt derhalve niet meer in dan een momentopname dat het bedrijf&#13;
op het tijdstip van de vergunningverlening over een toereikend mestquotum beschikt; een&#13;
verhoging van het mestquotum leidt tot extra vergunningprocedures in het kader van de&#13;
Wm, bij een verlaging ervan worden de met de koppeling beoogde waarborgen niet meer&#13;
geboden;&#13;
d. de koppeling heeft in de praktijk geen meerwaarde, aangezien het aantal dieren dat&#13;
wordt gehouden ook nu al wordt bepaald door de werking van de Wm en de MSW te zamen;&#13;
e. de koppeling leidt tot extra uitvoeringslasten en procedures, mede als gevolg van de&#13;
tussen de Wm en de MSW bestaande verschillen in doelstelling, bevoegd gezag en hand&#13;
having;&#13;
3. principieel bezwaar:&#13;
een koppeling van wetten moet een wezenlijke meerwaarde hebben, die alle bestuurslasten&#13;
die daaruit kunnen voortvloeien, rechtvaardigen; het gevolg van een koppeling is&#13;
dat verschillende sporen voortdurend en nauwkeurig op elkaar dienen te worden afgestemd,&#13;
zowel inhoudelijk als procedureel; in dit geval is geen sprake van een wezenlijke&#13;
meerwaarde. </content><legacyfootnotes>1. De auteur is veel dank verschuldigd aan mr. A.G. Walsweer, wiens opbouwende kritiek heeft geleid tot&#13;
het herschrijven van de eerste 'eind'versie van dit artikel.&#13;
2. Zie bijvoorbeeld Fangman, milieu-officier van justitie, Studiedag Werkbare Wetten, op 26 maart 1992 gehouden&#13;
te Rotterdam; ook de voorzitter van de commissie Milieubeheer van het Openbaar Ministerie.&#13;
A.M. Fransen, heeft voor een koppeling gepleit.&#13;
3. Iav, voorlopig verslag, Kamerstukken II 1993/94, 23 221, nr. 4, artikelsgewijze toelichting, artikel 11; Iav,&#13;
eindverslag, Kamerstukken II 1993/94, 23 221, nr. 6.&#13;
4. Iav, memorie van antwoord, Kamerstukken II 1993/94, 23 221, nr. 5, p. 22.&#13;
5. ARRS 9 september 1991, no. G05.90.0625 (Zevenhuizen).&#13;
6. Verwezen zij naar mijn preadvies voor de Vereniging voor Agrarisch Recht, Algemene regels voor de&#13;
landbouw krachtens artikel 2a van de Hinderwet, Agrarisch Recht 1991, nr. 8/9, p. 397-467.&#13;
7. Verwezen zij naar mijn artikel 'De instructie-amvb: het ei van Columbus of een bedorven ei?', in: Milieu en&#13;
Recht, maart 1993, p. 138-148.&#13;
8. Zie bijv.: KB van 26 juni 1981, nr. 42, AB 1981, 503. Ter zake van mogelijke overbemesting van een polder&#13;
werd overwogen 'dat evenmin een beperking van het aantal dieren naar rato van het aan de verzoeker&#13;
toebehorend land binnen de polder in het kader van de HW toelaatbaar is'. Vóór inwerkingtreding van de&#13;
Wbb en het Bgdm kon overbemesting nog wel een rol spelen in het kader van de HW: zie Afdeling voor de&#13;
geschillen van bestuur van de Raad van State (verder: AGRS), 13 december 1989, nr. GO5.85.1O58 (Ede).&#13;
Stankhinder als gevolg van overbemesting kan wèl in het kader van de HW/Wm aan de orde komen; zie KB&#13;
14 december 1987, nr. 54, en KB 1 juli 1986, nr. 28.&#13;
9. Zie voor een illustratie van de toepassing van de HW in dit verband hoofdstuk 2 van het in noot 6 genoemde&#13;
preadvies.&#13;
10. A.G. Walsweer, Handhaving van de mestwetgeving, Preadvies van de Vereniging voor Agrarisch Recht,&#13;
Agrarisch Recht 1991, nr. 8/9, p. 365-396; het al wat oudere maar in hoofdlijnen nog actuele themanum&#13;
mer over mest van Agrarisch Recht, 1987, nr. 9, met bijdragen van onder anderen: W. Brussaard (de nieu&#13;
we regelgeving betreffende de produktie van dierlijke meststoffen); CJ. Kleijs-Wijnnobel (Het gebruik&#13;
van meststoffen; regels op grond van de Wet bodembescherming); G. Heida (Mestoverschotten);&#13;
F.C.M.A. Michiels en R.J.G.M. Widdershoven, Bestuurlijke handhaving van de Meststoffenwet, Instituut&#13;
voor Staats- en Bestuursrecht RUU, oktober 1990; het standaardwerk over milieurecht van W. Brussaard.&#13;
Th.G. Drupsteen, P.C. Gilhuis en N.S.J. Koeman, Milieurecht, paragraaf 2.6.5 Meststoffenwet, tweede&#13;
druk 1991, ISBN 90-271-3363-8 en 90-271-3361-1.&#13;
11. KB 29 februari 1988, nr. 10 (Apeldoorn).&#13;
12. Kamerstukken I 1993/94, 21 114, nr. 307.&#13;
13. Iav, Kamerstukken I 1993/94, 23 221, nr. 200.&#13;
14. Verwezen zij naar de volgende publikaties: P.M. Gilhuis en J. Verschuuren, Noodwet ammoniak en vee&#13;
houderij: Wet milieubeheer buitenspel, Nederlands Juristenblad, 20 mei 1993, p. 741-745; H.M.J.G. Nee&#13;
lis en G.R.A.G. Goorts, De ontwerp-Interimwet ammoniak en veehouderij en de aanleiding daartoe: de&#13;
zaak Ambt Delden, Milieu en Recht, oktober 1993, p. 530-541; P. de Haan, Agrarisch Recht, juni 1993, p.&#13;
296-297.&#13;
15. Dit wetsvoorstel ligt thans ter advisering bij de Raad van State.&#13;
16. Zie o.a.: Notitie mest- en ammoniakbeleid derde fase, Kamerstukken II 1992/93, 19 882, nr. 34.&#13;
17. Centrale Grondkamer, 25 september 1989 (Milieu en Recht, 1990, nr. 19).&#13;
18. Ter vergelijking: Hof 's-Hertogenbosch, 30 juli 1991, Nederlandse Jurisprudentie 1992, nr. 206 (nietig&#13;
heid van een koopovereenkomst wegens strijd met de MSW).&#13;
19. Verwezen zij naar de bijdrage van A.F. van de Klundert en P.W.M. Veelenturf aan het in noot 10 ge&#13;
noemde themanummer over mest van Agrarisch Recht, alsmede de daarin genoemde literatuur.&#13;
20. KB 13 oktober 1987, nr. 53 (Zeeland) (Bouwrecht (verder: BR) 1988, blz. 120).&#13;
21. ARRS 19 november 1990 (de Gemeentestem no. 6923, 7).&#13;
22. ARRS 2 december 1990, nr. R03.87.3986 (St. Oedenrode) (BR 1990, blz. 830).&#13;
23. KB 11 juni 1990, nr. 341 (Wittem).&#13;
24. KB 4 september 1991, nr. 7776 (Gulpen) (BR 1992, blz. 36).&#13;
25. Andere voorbeelden: KB 24 juni 1987, nr. 28 (Hardenberg) (BR 1987, blz. 832); ARRS 2 februari 1990,&#13;
nr. R03.87.3986 (Sint Oedenrode) (BR 1990, blz. 830); KB 30 maart 1987, nr. 9 (Melick en Herkenbosch)&#13;
(BR 1987, blz. 589).&#13;
26. KB 4 september 1991, nr. 7779 (Erp) (BR 1992, blz. 39); Zie ook KB 2 december 1987, nr. 78 (Reusel)&#13;
(BR 1988, blz. 358).&#13;
27. KB 22 januari 1988, nr. 23 (Bakel en Milheeze) (BR 1988, blz. 437).&#13;
28. KB 12 juni 1991, nr. S237 (BR 1991, blz. 772); KB 18 januari 1991, nr. 548 (Dongeradeel) (BR 1991,&#13;
blz. 381).&#13;
29. Verwezen zij naar het Vijfde Voortgangsbericht Handhaving Milieuwetgeving, Kamerstukken II,&#13;
1992/93, 22 343, nr. 11.&#13;
30. Vergelijking ontleend aan: Hans Beerekamp, recensie over de film Enchanted April in De Volkskrant.&#13;
31. Iav, nota naar aanleiding van het eindverslag, Kamerstukken II 1993/94, 23 221, nr. 7, p. 9-10.</legacyfootnotes><footnotes><footnote/></footnotes><auteurs>Drs. H.E. Woldendorp</auteurs><published>1994-02-01 00:00:00</published><modified>1992-12-21 00:00:00</modified><editiondate>1994-02-01</editiondate><htmlpath>https://denhollander.info/artikel/6036</htmlpath></article>
</articles></edition>
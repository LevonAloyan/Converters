<edition><articles><article><jaar>2015</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2015</searchword><id>11902</id><udhid>UDH:TvAR/11902</udhid><titel>Koe in de wei: slecht voor de natuur</titel><searchwords><searchword>TvAR 3/2015</searchword><searchword>UDH:TvAR/11902</searchword></searchwords><attachments><attachment><name>17267.pdf</name><extention>pdf</extention><url>https://denhollander.info/download/17267/ci</url></attachment></attachments><inleiding/><content>&lt;p&gt;De Co&amp;ouml;peratie Mobility for the Environment (MOB) heeft de kwestie aan de orde gesteld of het beweiden met vee en het uitrijden van mest op percelen in de nabijheid van Natura 2000 gebieden wel zonder meer zou moeten worden toegelaten, of dat daartegen behoort te worden opgetreden. Daartoe zijn handhavingsverzoeken ingediend. Intussen zijn er enkele rechterlijke uitspraken:&lt;/p&gt;&#13;
&lt;ul&gt;&#13;
&lt;li class="Opsomming_Dash"&gt;In ABRvS 11 december 2013 (ECLI:NL:RVS:2013:2408) leek het nog vooral te gaan over de vergunning van een veehouderij en werd niet expliciet gesproken over beweiden en uitrijden van mest. Het beroep was overigens wel gegrond.&lt;/li&gt;&#13;
&lt;li class="Opsomming_Dash"&gt;In een uitspraak van de Afdeling van 6 oktober 2014 (ECLI:NL:RVS:2014:3753) werd de gevraagde voorlopige voorziening afgewezen.&lt;/li&gt;&#13;
&lt;/ul&gt;&#13;
&lt;p&gt;In een uitspraak van 4 februari 2015 (ECLI:NL:RVS:2015:316; gemeente Weert) is de kwestie wel expliciet besproken. De MOB had gesteld dat voor beweiding en uitrijden van mest een vergunning nodig was op basis van art. 19d van de Natuurbeschermingswet. GS van Limburg hadden dat weersproken. In de eerste plaats werd aangevoerd dat deze handelingen geen verslechterende invloed hadden op het Natura 2000 gebied. Daar had men echter geen informatie over. Vervolgens stelde de provincie dat er op grond van artikel 19d, derde lid, een uitzondering op de vergunningplicht gold, namelijk voor &amp;lsquo;bestaand gebruik&amp;rsquo;. Ook dit was onvoldoende onderbouwd, volgens de Afdeling. Het lijkt er op uit te draaien dat bij de beoordeling van een NB-wetvergunning niet alleen, zoals nu, de emissie/depositie uit de stal een rol zal moeten spelen, maar ook de beweiding en het uitrijden van mest. Daarvoor zijn eigenlijk geen gegevens of berekeningsmodellen beschikbaar. Toch valt niet te ontkennen dat beweiding en het uitrijden van mest &amp;ndash; ook al is het nog zo emissiearm &amp;ndash; depositie van ammoniak ten gevolge kan hebben. Of er ook voor uitrijden en beweiden zelfstandig een NB-wetvergunning nodig kan zijn, is nog niet duidelijk. In veel gevallen zal dat inderdaad onder bestaand gebruik vallen, zodat alleen bij een bedrijfsuitbreiding een extra moeilijkheid opdoemt. Misschien moet ook daarvoor in de PAS nog ruimte worden opgenomen?&lt;/p&gt;</content><legacyfootnotes/><footnotes><footnote/></footnotes><auteurs>prof. mr. D.W. Bruil</auteurs><published>2015-04-02 09:48:45</published><modified>2015-04-02 09:48:45</modified><editiondate>2015-04-02</editiondate><htmlpath>https://denhollander.info/artikel/11902</htmlpath></article>
</articles></edition>
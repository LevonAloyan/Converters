<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1992</searchword><id>5365</id><udhid>UDH:TvAR/5365</udhid><titel>Groenestein / van Eijden (TvAR 1992/4582)</titel><searchwords><searchword>TvAR 11/1992</searchword><searchword>TvAR 1992/4582</searchword><searchword>UDH:TvAR/5365</searchword></searchwords><attachments><attachment><name>1992_nr 11_Rechtspraak_4582.pdf</name><extention>pdf</extention><url>https://denhollander.info/download/5363/ci</url></attachment></attachments><inleiding>Pachtwet, art. 36, NBW Boek 3,&#13;
art. 37-3, Alg. Voorw. PTT, art. 16&#13;
&#13;
De in beschikking P 1979, 3417 genoemde&#13;
wettelijke voorschriften zijn vervallen. Op&#13;
grond van de Alg. Voorw. moet nu worden&#13;
aangenomen dat de PTT een aangetekende&#13;
zending, waarvan ontvangst is geweigerd&#13;
door de echtgenote/huisgenote van de geadresseerde,&#13;
jegens de afzender kan aanmerken&#13;
als een 'geweigerde' postzending. Na&#13;
getuigenverhoor van postbeambten staat vast&#13;
dat de echtgenote van de pachter de aangetekende&#13;
brief van de verpachter, houdende de&#13;
pachtopzegging, heeft geweigerd. Deze weigering&#13;
is een omstandigheid die de persoon&#13;
van de pachter betreft en die rechtvaardigt&#13;
dat hij - en niet de verpachter, die de aangetekende&#13;
brief als geweigerd mocht aanmerken&#13;
- het nadeel van het hem als pachter niet-bereiken&#13;
van de kennisgeving draagt. De pachtopzegging&#13;
is rechtsgeldig en de pachtovereenkomst&#13;
is geëindigd.</inleiding><content>Het gerechtshof te Arnhem, pachtkamer;&#13;
Gezien:&#13;
het op 3 juli 1990 ter griffie van het hof ingekomen&#13;
beroepschrift van Cornelis Willem&#13;
Groenestein, - hierna te noemen: de&#13;
verpachter -, wonende te Eemnes,&#13;
procureur: mr. W.J.M, van Tongeren, tegen&#13;
een beschikking van de pachtkamer van het&#13;
kantongerecht te Amersfoort van 19 juni&#13;
1990, waarbij de hieronder genoemde pachter&#13;
Van Eijden niet-ontvankelijk in zijn verlengingsverzoek&#13;
is verklaard, waardoor voor de&#13;
wettelijke duur van zes jaren zal worden verlengd&#13;
bij ommekomst van de pachttermijn de&#13;
lopende pachtovereenkomst met Johannes&#13;
Gerardus van Eijden, wonende te Eemnes, als&#13;
pachter, behoudens verlenging eindigend op&#13;
15 maart 1991, betreffende enige percelen&#13;
weiland gelegen in de gemeente Eemnes en&#13;
kadastraal bekend in die gemeente sectie I, nr.&#13;
4, groot 5.51.10 ha;&#13;
Mede gezien:&#13;
- het op 17 juli 1990 ter griffie ingekomen&#13;
verweerschrift van de pachter, procureur: mr.&#13;
E. Overeem;&#13;
- de overige stukken, waaronder een fotocopie&#13;
van voormelde beschikking;&#13;
Gelet op:&#13;
de behandeling van het hoger beroep in raadkamer&#13;
van het hof op 22 oktober 1990 waarbij&#13;
aanwezig waren appellant in persoon, bijgestaan&#13;
door mr. J.A. Mendelts, werkzaam bij&#13;
de Adviesgroep Juridische Zaken van het Accountantskantoor&#13;
ABTB te Soest, en geïntimeerde&#13;
in persoon, vergezeld door zijn&#13;
echtgenote en bijgestaan door mr. W.G. van&#13;
der Kolk, advocaat te Hilversum;&#13;
Overweegt:&#13;
De stukken&#13;
De voormelde beschikking is gegeven uit de&#13;
volgende overwegingen (zakelijk weergegeven):&#13;
In het onderhavige geval is niet gebleken&#13;
dat Van Eijden kennis heeft genomen van&#13;
de door Groenestein gestelde pachtopzegging.&#13;
Nu niet is gebleken dat hij (Van Eijden) het&#13;
aangetekende schrijven heeft geweigerd en&#13;
Groenestein evenmin de weg van het deurwaardersexploit&#13;
heeft bewandeld, kan slechts&#13;
worden geconcludeerd dat geen opzegging&#13;
van de pacht heeft plaatsgevonden nu bovendien&#13;
de brief d.d. 12 maart 1990 niet als opzegging&#13;
kan gelden zodat de pachtovereenkomst&#13;
met ingang van 15 maart 1991 voor de&#13;
wettelijke duur van zes jaar zal worden verlengd&#13;
en dat verzoeker niet-ontvankelijk moet&#13;
worden verklaard in zijn verzoek tot verlenging&#13;
van de pachtovereenkomst. Appellant&#13;
heeft de volgende grieven aangevoerd&#13;
(zakelijk weergegeven):&#13;
I. Ten onrechte heeft de pachtkamer van&#13;
het kantongerecht overwogen dat uit de ge&#13;
toonde kopie van de voorzijde van de enveloppe&#13;
niet valt af te leiden wat de inhoud van&#13;
deze enveloppe is;&#13;
II. Ten onrechte heeft de pachtkamer van&#13;
het kantongerecht niet aan Van Eijden opgedragen&#13;
te bewijzen dat hij nimmer een aangetekende&#13;
brief heeft geweigerd;&#13;
III. Ten onrechte heeft de pachtkamer van&#13;
het kantongerecht overwogen, dat niet af te&#13;
leiden was uit bovengenoemde kopie door&#13;
wie de enveloppe was geweigerd;&#13;
IV. Ten onrechte heeft de pachtkamer van&#13;
het kantongerecht zonder meer geconcludeerd&#13;
dat geïntimeerde het aangetekende schrijven&#13;
(kennelijk moet hier staan 'niet') heeft gewei&#13;
gerd en dat appellant de weg met het deurwaardersexploit&#13;
niet heeft bewandeld;&#13;
V. Ten onrechte heeft de pachtkamer van&#13;
het kantongerecht geconcludeerd dat geen op&#13;
zegging heeft plaatsgevonden;&#13;
met verzoek de beschikking, waarvan beroep,&#13;
te vernietigen en, opnieuw rechtdoende&#13;
te verklaren dat overeenkomstig het bepaalde&#13;
in art. 36, lid 2, Pachtwet geïntimeerde duidelijk&#13;
en ondubbelzinnig de pacht tijdig is opgezegd&#13;
en wel bij aangetekende brief en dat&#13;
geïntimeerde zich niet tijdig tot de pachtkamer&#13;
van het kantongerecht heeft gewend met&#13;
het verzoek de pacht te verlengen, zodat deze&#13;
zal aflopen tegen 15 maart 1991.&#13;
De vaststaande feiten&#13;
Tussen partijen geldt een pachtovereenkomst&#13;
van 20 december 1966, oorspronkelijk aangegaan&#13;
tussen J.C.H, de Groot en pachter. Deze&#13;
pachtovereenkomst is diverse malen van&#13;
rechtswege verlengd en zal, behoudens verlenging,&#13;
aflopen tegen 15 maart 1991.&#13;
De mondelinge behandeling&#13;
De pachter heeft verklaard:&#13;
- dat hij niemand van de PTT heeft gezien,&#13;
die hem op of na 24 januari 1990 een aangetekende&#13;
brief of envelop zou hebben aangeboden&#13;
en die hij geweigerd zou hebben,&#13;
- dat zijn vrouw evenmin een aangetekend&#13;
schrijven heeft geweigerd.&#13;
De raadslieden hebben de standpunten van&#13;
partijen toegelicht en mr. Mendelts heeft pleitnotities&#13;
overgelegd.&#13;
Het oordeel van het hof&#13;
1. Het geschil tussen partijen in hoger beroep&#13;
betreft de vraag of de onderhavige pachtovereenkomst door de verpachter op rechtsgeldige&#13;
wijze aan de pachter is opgezegd.&#13;
De verpachter stelt dat hij bij aangetekende&#13;
brief van 23 januari 1990 aan de pachter heeft&#13;
kennisgegeven dat hij verlenging van die&#13;
pachtovereenkomst per 15 maart 1991 niet&#13;
wenst. Ten processe heeft hij een fotocopie&#13;
van een zogenaamde venster-envelop van het&#13;
Accountantskantoor ABTB overgelegd, waaruit&#13;
niet blijkt aan wie deze is verzonden en die&#13;
blijkens de erop geplakte PTT poststicker is&#13;
geretourneerd met als reden van onbestelbaarheid:&#13;
geweigerd; met betrekking tot het op&#13;
deze envelop geplaatste stempel 'ingekomen&#13;
25 jan. 1990' heeft de raadsman van de verpachter&#13;
ter zitting van het hof onweersproken&#13;
verklaard dat dit de datum is waarop de envelop&#13;
op zijn kantoor is terugontvangen.&#13;
De pachter ontkent evenwel ooit zulk een&#13;
aangetekende brief of envelop te hebben ontvangen&#13;
en weerspreekt ook dat hij de ontvangst&#13;
daarvan op enig moment heeft&#13;
geweigerd.&#13;
2. Gelet op de strekking van het bepaalde&#13;
in art. 36, lid 2, der Pachtwet en in aanmerking&#13;
genomen de te dezen relevante omstandigheden&#13;
zoals daarvan ten processe is&#13;
gebleken, rust naar het oordeel van het hof uit&#13;
een oogpunt van redelijkheid en billijkheid in&#13;
casu op de verpachter de bewijslast inzake het&#13;
door hem aan de pachter hebben verzonden&#13;
van een aangetekende brief, alsmede van het&#13;
vanwege de posterijen overeenkomstig de&#13;
daarvoor geldende voorschriften behandelen&#13;
van die brief en van het door de pachter wei&#13;
geren van de ontvangst daarvan. Overeenkomstig&#13;
zijn ter zitting van het hof gedane&#13;
aanbod zal het hof de verpachter dan ook in&#13;
de gelegenheid stellen dat bewijs te leveren,&#13;
zulks - eventueel onder meer - door het als&#13;
getuige doen horen van C. Scheel, chauffeur&#13;
besteller, en van J.G. de Vries, besteller-voorman,&#13;
beiden van de afdeling Baarn der PTT.&#13;
3. De verpachter zal voorts ter zitting, waar&#13;
bedoelde getuigen zullen worden gehoord,&#13;
aan het hof dienen over te leggen het origineel&#13;
van de door hem bedoelde pachtopzeggingsbrief&#13;
en bijbehorende envelop.&#13;
Beschikkende in hoger beroep: Stelt appellant&#13;
in de gelegenheid en beveelt hem voorzoveel&#13;
nodig om te bewijzen, dat en op welke datum&#13;
hij een aangetekende brief aan geïntimeerde&#13;
heeft verzonden, alsmede dat die brief&#13;
vanwege de posterijen overeenkomstig de&#13;
daarvoor geldende voorschriften is&#13;
door geïntimeerde is geweigerd.&#13;
Bepaalt dat het getuigenverhoor zal plaatsvinden&#13;
voor dit hof op maandag 25 maart&#13;
1990 te 10.45 uur in een der zalen van het Paleis&#13;
van Justitie, Walburgstraat 1 te Arnhem.&#13;
Bepaalt dat C. Scheel en J.G. de Vries&#13;
voornoemd op die terechtzitting vanwege de&#13;
griffier bij aangetekende brieven zullen worden&#13;
opgeroepen om terzake als getuigen te&#13;
worden gehoord.&#13;
Bepaalt voorts dat de mondelinge behandeling&#13;
alsdan zal worden voortgezet waarbij appellant&#13;
aan het hof zal overleggen de hiervoor&#13;
onder rechtsoverweging 3 genoemde bescheiden.&#13;
Houdt iedere verdere beslissing aan.&#13;
Het gerechtshof te Arnhem, pachtkamer;&#13;
Gezien andermaal:&#13;
het op 3 juli 1990 ter griffie van het hof ingekomen&#13;
beroepschrift van Cornelis Willem&#13;
Groenestein, - hierna te noemen: de verpachter&#13;
-, wonende te Eemnes, procureur: mr.&#13;
W.J.M, van Tongeren, tegen een beschikking&#13;
van de pachtkamer van het kantongerecht te&#13;
Amersfoort van 19 juni 1990, waarbij de hieronder&#13;
genoemde pachter Van Eijden niet-ontvankelijk&#13;
in zijn verlengingsverzoek is&#13;
verklaard, waardoor voor de wettelijke duur&#13;
van zes jaren zal worden verlengd bij ommekomst&#13;
van de pachttermijn de lopende pachtovereenkomst&#13;
met Johannes Gerardus van&#13;
Eijden, wonende te Eemnes, als pachter, behoudens&#13;
verlenging eindigend op 15 maart&#13;
1991, betreffende enige percelen weiland gelegen&#13;
in de gemeente Eemnes en kadastraal&#13;
bekend in die gemeente sectie I, nr. 4, groot&#13;
5.51.lOha;&#13;
Mede gezien:&#13;
de tussenbeschikking d.d. 25 januari 1991 van&#13;
de pachtkamer van het gerechtshof in dit&#13;
pachtverlengingsgeschil;&#13;
een brief van de raadsman van appellant,&#13;
mr. J.A. Mendelts, werkzaam bij de Adviesgroep&#13;
Juridische Zaken van het Accountantskantoor&#13;
ABTB te Soest, gedateerd 18&#13;
maart 1991 en gericht aan de pachtkamer van&#13;
het gerechtshof, onder meer inhoudende:&#13;
'Bij uitspraak d.d. 25 januari 1991, gedaan&#13;
door de raadkamer uwer gerechtshof is bepaald,&#13;
dat op 25 maart a.s. appellant in de gelegenheid&#13;
zal worden gesteld te bewijzen dat&#13;
en op welke datum een aangetekende brief is&#13;
behandeld en dat geïntimeerde deze heeft geweigerd.&#13;
Zoals ik al telefonisch reeds aan de griffier,&#13;
de heer Krale, heb medegedeeld, zal mijn&#13;
cliënt dit bewijs niet leveren.&#13;
Hij ziet dan ook af van de bewijsopdracht,&#13;
zoals door u is bepaald'.&#13;
Gelet op:&#13;
de behandeling van het hoger beroep in raadkamer&#13;
van het hof op 25 maart 1991 waarbij&#13;
niemand is verschenen;&#13;
Overweegt:&#13;
1. Bij de vermelde tussenbeschikking van 25&#13;
januari 1991 werd appellant overeenkomstig&#13;
zijn bewijsaanbod in de gelegenheid gesteld&#13;
om te bewijzen, dat en op welke datum hij een&#13;
aangetekende (lees: pachtopzeggings) brief&#13;
aan geïntimeerde heeft verzonden, alsmede&#13;
dat die brief vanwege de posterijen overeenkomstig&#13;
de daarvoor geldende voorschriften is&#13;
behandeld en voorts dat de ontvangst daarvan&#13;
door geïntimeerde is geweigerd.&#13;
2. Nu appellant blijkens de brief van 18&#13;
maart 1991 alsnog heeft afgezien van boven&#13;
bedoeld bewijsaanbod, dient de mondelinge&#13;
behandeling van het hoger beroep, zoals aan&#13;
gevangen op 22 oktober 1990, te worden&#13;
voortgezet. Op de nadere terechtzitting zal (de&#13;
raadsman van) appellant kunnen adstrueren&#13;
wat eventueel bekend is geworden over de&#13;
gang van zaken met betrekking tot bovenbedoelde&#13;
brief nu daarvan uit zijn brief van 18&#13;
maart 1991 niets blijkt.&#13;
3. Tevens zal hij dan de bescheiden dienen&#13;
over te leggen, genoemd in de rechtsoverweging&#13;
3 van de tussenbeschikking van de&#13;
pachtkamer van het hof.&#13;
Beschikkende in hoger beroep:&#13;
Bepaalt dat de mondelinge behandeling van&#13;
het hoger beroep zal worden voortgezet in het&#13;
Paleis van Justitie, Walburgstraat 2 te Arnhem,&#13;
ter terechtzitting van 3 juni 1991 om&#13;
9.30 uur waarbij appellant aan het hof zal&#13;
overleggen de hiervoor onder rechtsoverweging&#13;
3 genoemde bescheiden.&#13;
Houdt iedere verdere beslissing aan.&#13;
Het gerechtshof te Arnhem, pachtkamer;&#13;
Gezien andermaal:&#13;
het op 3 juli 1990 ter griffie van het hof ingekomen&#13;
beroepschrift van Cornelis Willem&#13;
Groenestein, - hierna te noemen: de verpachter&#13;
-, wonende te Eemnes, procureur: mr.&#13;
W.J.M, van Tongeren, tegen een beschikking&#13;
van de pachtkamer van het kantongerecht te&#13;
Amersfoort van 19 juni 1990, waarbij de hieronder&#13;
genoemde pachter Van Eijden niet-ontvankelijk&#13;
in zijn verlengingsverzoek is&#13;
verklaard, waardoor voor de wettelijke duur&#13;
van zes jaren zal worden verlengd bij ommekomst&#13;
van de pachttermijn de lopende pachtovereenkomst&#13;
met Johannes Gerardus van&#13;
Eijden, wonende te Eemnes, als pachter, behoudens&#13;
verlenging eindigend op 15 maart&#13;
1991, betreffende enige percelen weiland gelegen&#13;
in de gemeente Eemnes en kadastraal&#13;
bekend in die gemeente sectie I, nr. 4, groot&#13;
5.51.10 ha;&#13;
Mede gezien:&#13;
de tussenbeschikking d.d. 28 maart 1991 van&#13;
de pachtkamer van het gerechtshof in dit&#13;
pachtverlengingsgeschil;&#13;
Gelet op:&#13;
de voortzetting van de mondelinge behandeling&#13;
van het hoger beroep in raadkamer van&#13;
het hof op 30 september 1991, waarbij aanwezig&#13;
waren mr. J.A. Mendelts, werkzaam bij de&#13;
Adviesgroep Juridische Zaken van het Accountantskantoor&#13;
ABTB te Soest, namens de&#13;
verpachter, en geïntimeerde in persoon, vergezeld&#13;
van zijn echtgenote en bijgestaan door&#13;
mr. W.G. van der Kolk, advocaat te Hilversum,&#13;
en waarbij één getuige is gehoord;&#13;
Overweegt:&#13;
1. Ter uitvoering van de tussenbeschikking&#13;
van 28 maart 1991 heeft op 3 juni 1991 een&#13;
mondelinge behandeling plaatsgevonden, alwaar&#13;
is bepaald dat op 30 september 1991&#13;
C.J. Scheel, chauffeur/besteller bij de PTT,&#13;
alsnog als getuige zal worden gehoord.&#13;
2. Op 30 september 1991 heeft Cornelis&#13;
Jan Scheel, oud 50 jaar, chauffeur/besteller bij&#13;
de PTT, wonende te Baant als volgt verklaard:&#13;
'Als chauffeur/besteller van de afdeling&#13;
Baarn der PTT kom ik al jaren in de wijk,&#13;
waarin de Meentweg te Eemnes is gelegen. Ik&#13;
ken en kende ook al in 1990 de familie Van&#13;
Eijden goed van gezicht. Zij wonen aan de&#13;
Meentweg nr. 55. Het gezin bestaat uit de&#13;
heer en mevrouw Van Eijden en één of twee&#13;
inwonende zoons. Op een ochtend in januari&#13;
1990 ben ik met een aangetekende brief bij&#13;
vermeld huisperceel gekomen en ik heb die&#13;
brief aan mevrouw Van Eijden aan de deur&#13;
aangeboden. Zij weigerde de brief in ontvangst&#13;
te nemen. Ik herinner me dit nog goed&#13;
omdat het weigeren van een aangetekende&#13;
brief zelden voorkomt. Ik kan mij niet herinneren&#13;
en ik geloof ook niet dat zij nog een reden&#13;
voor de weigering heeft opgegeven. U&#13;
toont mij een fotocopie van een vensterenvelop.&#13;
Ik heb een plakker gedeeltelijk op het&#13;
venster aangebracht en ik zie dat op die plakker&#13;
de kolom geweigerd is aangemerkt. Ik&#13;
neem aan dat ik dat heb gedaan. Ook zie ik&#13;
dat er doorhalingen zijn aangebracht op het&#13;
venster. Ik weet zeker dat ik die doorhalingen&#13;
heb aangebracht en ik weet eigenlijk ook zeker&#13;
dat ik de sticker heb geplaatst en het&#13;
hoofd 'geweigerd' heb aangemerkt. Ik had&#13;
een lijst bij mij waarop de gang van zaken&#13;
met betrekking tot de aanbieding van de brief&#13;
moet worden vermeld. Ik neem aan dat ik&#13;
daarop heb aangegeven de woorden: 'retour&#13;
afzender, geweigerd' met de plaatsnaam van&#13;
het kantoor waarheen de brief terug moest.&#13;
Dat is voor mij gebruikelijk. Op het postkantoor&#13;
wordt de geweigerde brief dan van mij in&#13;
ontvangst genomen en er pleegt dan voor&#13;
kwijting te worden getekend op die lijst.&#13;
Daarna gaat de brief per gewone post naar de&#13;
verzender. Ik verbeter dit. De brief wordt door&#13;
een collega aan de afzender aangeboden, die&#13;
vervolgens voor ontvangst tekent. Ook als een&#13;
echtgenote van de geadresseerde een aangetekende&#13;
brief weigert, mag ik volgens de voorschriften&#13;
de voormelde weigeringsprocedure&#13;
toepassen. De familie Van Eijden krijgt zelden&#13;
een aangetekende brief aangeboden. De&#13;
doorstrepingen op het venster wijzen erop dat&#13;
er tekst, dus een schrijven achter het venster&#13;
heeft gezeten. Ik kende mevrouw Van Eijden&#13;
persoonlijk door mijn werk'.&#13;
3. Op grond van de inhoud van deze verklaring&#13;
in samenhang met de daarin bedoelde,&#13;
zich bij de stukken bevindende fotocopie van&#13;
een vensterenvelop en de produktie II bij de&#13;
pleitnotitie van de gemachtigde van de verpachter,&#13;
houdende een register van aangetekende&#13;
stukken, acht het hof bewezen dat de&#13;
verpachter door tussenkomst van de PTT voor&#13;
25 januari 1990 een aangetekende brief aan de&#13;
echtgenote (huisgenote) van de geadresseerde&#13;
pachter heeft aangeboden en dat zij de ontvangst&#13;
van die brief heeft geweigerd. Niet is&#13;
weersproken dat de verpachter op 23 januari&#13;
1990 een aangetekende brief, houdende een&#13;
opzegging van de onderhavige pachtovereenkomst, gericht aan de pachter, ter bezorging in&#13;
handen van de PTT te Baarn heeft gesteld.&#13;
4. De in de beschikking van 5 maart 1979,&#13;
P 1979, 3417, genoemde wettelijke voor&#13;
schriften, waaruit het hof toen heeft afgeleid&#13;
dat weigering van een aangetekend stuk&#13;
slechts door de geadresseerde zelf en niet (tevens)&#13;
door een volwassen huisgenoot (echtgenoot)&#13;
kan geschieden, zijn voor januari 1990&#13;
vervallen en niet vervangen door soortgelijke&#13;
bepalingen. De in die beschikking gevolgde&#13;
redenatie dat de PTT de opzeggingsbrief, die&#13;
de echtgenote van de pachter had geweigerd&#13;
in ontvangst te nemen, ten onrechte niet als&#13;
onbestelbaar stuk heeft behandeld en dat de&#13;
onjuiste behandeling door de PTT van de aan&#13;
getekende opzeggingsbrief voor rekening van&#13;
de verpachter kwam, is dus op het onderhavige&#13;
geval niet meer van toepassing.&#13;
Op grond van de in januari 1990 tussen de&#13;
afzender en de PTT geldende, op 1 januari&#13;
1989 van kracht geworden Algemene Voorwaarden&#13;
voor het vervoer van postzendingen&#13;
(waaronder de bestelling is begrepen), moet&#13;
worden aangenomen dat de PTT een aangetekende&#13;
zending, waarvan ontvangst is geweigerd&#13;
door de echtgenote/huisgenote van de&#13;
geadresseerde, jegens de afzender kan aanmerken&#13;
als een 'geweigerde' postzending.&#13;
5. Vaststaat dat de kennisgeving van de&#13;
verpachter, houdende opzegging van de pacht,&#13;
de pachter niet heeft bereikt. Volgens het ook&#13;
al in het huidige recht geldende beginsel van&#13;
art. 37-3, Boek 3 NBW, heeft ook een verkla&#13;
ring die hem, tot wie zij was gericht, niet heeft&#13;
bereikt, haar werking, indien dit niet-bereiken&#13;
het gevolg is van omstandigheden die zijn&#13;
persoon betreffen en rechtvaardigen dat hij&#13;
het nadeel draagt.&#13;
6. De pachter en zijn echtgenote vormen&#13;
een gezinsverband op het adres van de pachter&#13;
in de kennisgeving. De verpachter heeft de&#13;
kennisgeving van de PTT als geweigerd stuk&#13;
terugontvangen. De weigering door de echtgenote&#13;
van de pachter van de kennisgeving is&#13;
een omstandigheid die de persoon van de&#13;
pachter betreft en die bovendien rechtvaardigt&#13;
dat hij - en niet de verpachter, die de aangetekende&#13;
brief als geweigerd mocht aanmerken -&#13;
het nadeel van het hem als pachter niet-bereiken&#13;
van de kennisgeving draagt.&#13;
Slotsom&#13;
7. De grief V is gegrond nu de tot de pachter&#13;
gerichte verklaring van de verpachter dat deze&#13;
verlenging van de pachtovereenkomst niet&#13;
wenst, haar werking heeft. De pachter heeft&#13;
nadien niet binnen één maand verzocht de&#13;
pachtovereenkomst te verlengen zodat deze&#13;
op 15 maart 1991 is geëindigd. Om die reden&#13;
moet de pachter in zijn inleidende, op 17 april&#13;
1990 ingediende verlengingsverzoek niet-ontvankelijk&#13;
worden verklaard. Nu de beschikking&#13;
van de pachtkamer van het kantongerecht&#13;
berust op de overweging dat de kennisgeving&#13;
van de verpachter geen rechtskracht&#13;
heeft zodat de pachtovereenkomst voortduurt,&#13;
kan deze niet in stand blijven.&#13;
De overige grieven behoeven geen bespreking&#13;
meer.&#13;
Beschikkende in hoger beroep:&#13;
Vernietigt de beschikking van de pachtkamer&#13;
van het kantongerecht te Amersfoort d.d. 19&#13;
juni 1990, waarvan beroep, en opnieuw beschikkende:&#13;
Stelt vast dat de onderhavige pachtovereenkomst&#13;
bij aangetekende brief d.d. 23 januari&#13;
1990 van appellant op rechtsgeldige&#13;
wijze is opgezegd.&#13;
Verklaart geïntimeerde niet-ontvankelijk in&#13;
zijn pachtverlengingsverzoek.&#13;
Verstaat dat de onderhavige pachtovereenkomst&#13;
op 15 maart 1991 is geëindigd.</content><legacyfootnotes/><footnotes><footnote/></footnotes><auteurs/><published>1992-07-20 00:00:00</published><modified>1992-07-20 00:00:00</modified><editiondate>1992-07-20</editiondate><htmlpath>https://denhollander.info/artikel/5365</htmlpath></article>
</articles></edition>
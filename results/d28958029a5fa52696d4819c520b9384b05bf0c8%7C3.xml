<edition><articles><article><jaar>2016</jaar><naam>Tijdschrift voor Agrarisch Recht</naam><uitgave>10</uitgave><aflevering>9</aflevering><searchword>TvAR 10/2016</searchword><id>13655</id><udhid>UDH:TvAR/13655</udhid><titel>Wetgeving en literatuur</titel><searchwords><searchword>TvAR 10/2016</searchword><searchword>UDH:TvAR/13655</searchword></searchwords><attachments><attachment><name>18647.pdf</name><extention>pdf</extention><url>https://denhollander.info/download/18647/ci</url></attachment></attachments><inleiding/><content>&lt;h2&gt;Zakelijke rechten&lt;/h2&gt;&lt;h4&gt;Onteigeningsrecht&lt;/h4&gt;&lt;p&gt;'Expropriation law in Europe' (2015) is een boek van Jacques Sluysmans en Stijn Verbist, waarin een overzicht staat van de onteigeningswetgeving in 15 Europese landen. Het boek is besproken door Yvo van Heist in &lt;span class="italic"&gt;TBR&lt;/span&gt; 2016/96. Zijn conclusie: ‘de drie schrijvers/initiatiefnemers hebben met dit boek een fraai overzicht samengesteld van de inrichting en concrete werking van het onteigeningsrecht in een groot aantal landen. Door de uniforme opzet van elke bijdrage nodigt het boek uit om voortdurend op zoek te gaan naar de verschillen en overeenkomsten in de wijze waarop de landen aspecten van het onteigeningsrecht hebben geregeld en toepassen. Bij de voorbereiding van de nieuwe Onteigeningswet biedt het boek een rijke bron van inspiratie voor het denken van wetgever, wetenschap en praktijk over alternatieve oplossingen voor knelpunten in het huidige onteigeningsrecht.’ Over de Aanvullingswet grondeigendom is een artikel in &lt;span class="italic"&gt;NJB&lt;/span&gt; 2016/1393 opgenomen, ook van de hand van Sluysmans.&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;Waterschade&lt;/h4&gt;&lt;p&gt;Over de water- en hagelschade in Zuidoost Nederland dit voorjaar is gerapporteerd door de regering. (&lt;span class="italic"&gt;Kamerstukken II&lt;/span&gt; 2015/16, 31710, nr. 62). Onder andere over: financiering, werktijdverkorting, herstelbemesting, brede weersverzekering. Ook zijn er gegevens over andere landen.&lt;/p&gt;&lt;h2&gt;Structuurbeleid&lt;/h2&gt;&lt;h4&gt;Biologische landbouw&lt;/h4&gt;&lt;p&gt;Kamerlid Van Gerven heeft een initiatiefnota ‘Groeikansen voor de biologische landbouw. Van stiefkind naar oogappel’ het licht doen zien (&lt;span class="italic"&gt;Kamerstukken II&lt;/span&gt; 2015/16, 34539, nr. 2). De volgende concrete maatregelen worden voorgesteld:&lt;/p&gt;&lt;ul&gt;&lt;li class="streepjes"&gt;Scholing voor omschakelaars. &lt;/li&gt;&lt;li class="streepjes"&gt;Subsidiering van certificeringskosten. &lt;/li&gt;&lt;li class="streepjes"&gt;Afspraken met coöperaties. &lt;/li&gt;&lt;li class="streepjes"&gt;Onderzoeksgelden oormerken voor biologisch. &lt;/li&gt;&lt;li class="streepjes"&gt;Regionaal biologische gebieden aanwijzen. &lt;/li&gt;&lt;li class="streepjes"&gt;Biologische landbouw prioriteit bij uitgifte EU gelden. &lt;/li&gt;&lt;li class="streepjes"&gt;Biologische landbouw ontzien bij fosfaatrechten. &lt;/li&gt;&lt;li class="streepjes"&gt;Biologisch verpachten. &lt;/li&gt;&lt;li class="streepjes"&gt;Aandacht voor biologische landbouw in groen onderwijs. &lt;/li&gt;&lt;li class="streepjes"&gt;Voorlichting &amp; ontdekken nieuwe markten. &lt;/li&gt;&lt;/ul&gt;&lt;p&gt;In totaal wordt € 7 mln. per jaar gevraagd.&lt;/p&gt;&lt;h2&gt;Dieren&lt;/h2&gt;&lt;h4&gt;Nertsen&lt;/h4&gt;&lt;p&gt;De procureur-generaal van de Hoge Raad heeft geconcludeerd dat het arrest van Hof Den Haag over de nertsenhouderij moet worden vernietigd. ‘Het hof heeft op dit bewijsaanbod (van de NFE) niet gerespondeerd. In rov. 4.9 heeft het hof slechts overwogen dat het aan de Nertsenhouders is om gemotiveerd te stellen dat in hun afzonderlijke gevallen sprake is van een individuele en excessieve last, maar dat zij dat niet, althans onvoldoende, hebben gedaan. Zij hebben ten aanzien van hun individuele situaties volstaan met het becijferen van inkomstenverliezen over een groot aantal jaren, aldus het hof. Gelet op deze passage had het voor de hand gelegen dat het hof NFE c.s. had toegelaten tot het leveren van het aangeboden bewijs, te meer nu het bewijsaanbod als voldoende specifiek kan worden beschouwd. Naar mijn mening had het hof zonder nadere redengeving, welke geheel ontbreekt, niet aan het door NFE c.s. gedane bewijsaanbod voorbij mogen gaan. Het valt immers niet uit te sluiten dat het getuigenbewijs tot een ander oordeel zou kunnen leiden over onder meer de effectiviteit van de overgangstermijn en/of het bestaan van alternatieve aanwendingen van de eigendommen van de Nertsenhouders. Ik meen dan ook dat dit subonderdeel slaagt.’ (Parket HR 09-09-2016, ECLI:NL:PHR:2016:898).&lt;/p&gt;&lt;h2&gt;Milieurecht&lt;/h2&gt;&lt;h4&gt;Uitrijden mest&lt;/h4&gt;&lt;p&gt;De staatssecretaris heeft besloten een vrijstelling te verlenen die vergelijkbaar is met die in september 2015. Op de kortst mogelijke termijn wordt een regeling in de Staatscourant gepubliceerd, op basis waarvan het zal zijn toegestaan om bij inzaai van een groenbemester of winterkoolzaad voor zaadwinning in 2017 de daarbij behorende stikstofgebruiksnorm te benutten tot en met 15 september. De groenbemester of het winterkoolzaad dient uiterlijk op 16 september te worden ingezaaid. De stikstofgebruiksnorm kan in die periode ook worden ingevuld met drijfmest of vloeibaar zuiveringsslib. (&lt;span class="italic"&gt;Kamerstukken II&lt;/span&gt; 2015/16, 33037, nr. 180).&lt;/p&gt;&lt;h4&gt;Meststoffenwet&lt;/h4&gt;&lt;p&gt;De ‘Tijdelijke vrijstellingsregeling inzaai groenbemesters en winterkoolzaad en uitrijden drijfmest en vloeibaar zuiveringsslib 2016’ is verschenen in &lt;span class="italic"&gt;Stcrt.&lt;/span&gt; 2016, nr. 46607.&lt;/p&gt;&lt;h4&gt;Fosfaatrechten&lt;/h4&gt;&lt;p&gt;De documenten met betrekking tot de invoering van een stelsel van fosfaatrechten zijn naar de Tweede Kamer gestuurd onder nummer 34532: het wetsvoorstel (nr. 2), het advies van de Raad van State en het Nader Rapport (nr. 4; ook in &lt;span class="italic"&gt;Stcrt&lt;/span&gt;. 2016, 47481) en de memorie van toelichting (nr. 3). De staatssecretaris is in een brief (&lt;span class="italic"&gt;Kamerstukken II&lt;/span&gt; 2015/16, 33979, nr. 141) ingegaan op een aantal onderwerpen rond het nieuwe stelsel. &lt;/p&gt;&lt;ul&gt;&lt;li class="streepjes"&gt;Compensatie voor grondgebonden bedrijven: wellicht komt er enige compensatie voor bedrijven met latente plaatsingsruimte;&lt;/li&gt;&lt;li class="streepjes"&gt;Biologische bedrijven worden niet ontzien bij de korting;&lt;/li&gt;&lt;li class="streepjes"&gt;Overdracht van fosfaatrechten aan eerste-, tweede- of derdegraads bloed- of aanverwanten is vrijgesteld van de afroming bij overdracht;&lt;/li&gt;&lt;li class="streepjes"&gt;De fosfaatrechten die bij overdracht worden afgeroomd, vervallen naar een fosfaatbank die zal worden beheerd RVO.nl. Vanaf het moment dat is geborgd dat de nationale fosfaatproductie weer onder het fosfaatproductieplafond is gekomen kunnen de in de fosfaatbank opgenomen fosfaatrechten opnieuw toebedeeld worden. Toedeling zal gebeuren via een tender, waarvoor bedrijven die voldoen aan nader te bepalen criteria zich kunnen aanmelden. De door de fosfaatbank toe te delen fosfaatrechten worden niet overdraagbaar en mogen alleen worden benut voor de productie van fosfaat door melkvee onder de voorwaarden die bij het verkrijgen van de rechten zijn gesteld.&lt;/li&gt;&lt;li class="streepjes"&gt;Ook varkens en pluimvee zitten boven het sectorplafond fosfaatproductie. Maatregelen zullen eventueel volgend jaar volgen.&lt;/li&gt;&lt;/ul&gt;&lt;p&gt;Zie voorts het verslag van de vaste commissie EZ (&lt;span class="italic"&gt;Kamerstukken II&lt;/span&gt; 2016/17, 34532, nr. 5) met een groot aantal vragen over het nieuwe stelsel. Veel aandacht voor de positie van grondgebonden en biologische melkveehouders, alsmede knelgevallen.&lt;/p&gt;&lt;h4&gt;Melkveefosfaatreferentie&lt;/h4&gt;&lt;p&gt;Het Uitvoeringsbesluit Meststoffenwet bepaalt in art. 70a, eerste lid, dat het melkveefosfaatoverschot dat in enig jaar voor mestverwerking in aanmerking komt niet groter mag zijn dan een bepaalde te berekenen omvang. Art. 70a, derde lid, van het besluit bevat hierop een uitzondering en bepaalt dat de hoofdregel niet van toepassing is op een bedrijf dat voor 1 februari 2016 aantoont dat het voor 30 maart 2015 financiële verplichtingen is aangegaan ten einde het gehele melkveefosfaatoverschot te laten verwerken, waardoor naleving leidt tot een disproportionele financiële last. Een bedrijf dat aanspraak maakt op deze uitzondering dient aan te tonen dat het melkveefosfaatoverschot is verwerkt door degene met wie de financiële verplichting is aangegaan. Art. 128 van de Uitvoeringsregeling is daartoe gewijzigd. (&lt;span class="italic"&gt;Stcrt&lt;/span&gt;. 2016, 49034).&lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;De Landbouwraad van september zal vooral gaan over de marktpositie van de primaire producent. Er zal van gedachten worden gewisseld over:&lt;/p&gt;&lt;ol&gt;&lt;li class="nummers"&gt;wat binnen het Gemeenschappelijk Landbouwbeleid zou moeten worden gedaan om primaire producenten te ondersteunen en te stimuleren om in de keten te gaan samenwerken om zo hun onderhandelingspositie in de keten te versterken;&lt;/li&gt;&lt;li class="nummers"&gt;welke maatregelen er genomen zouden moeten worden om verschillen in informatie tussen verschillende partners in de keten te voorkomen en meer transparantie in het proces van prijsvorming in de voedselketen te bewerkstelligen;&lt;/li&gt;&lt;li class="nummers"&gt;of gekomen kan worden tot een gemeenschappelijke EU-benadering om oneerlijke handelspraktijken in de voedselketen tegen te gaan.&lt;/li&gt;&lt;/ol&gt;&lt;p&gt;Daarnaast zal de Agricultural Markets Taskforce (AMTF) onder leiding van de heer Veerman aan het eind van het jaar met adviezen komen over het verbeteren van de positie van de primaire producent in de voedselketen. (&lt;span class="italic"&gt;Kamerstukken II&lt;/span&gt; 2015/16, 21501-32, nr. 940). Over de informele landbouwraad in september is een schriftelijk overleg gevoerd (nr. 941).&lt;/p&gt;&lt;p&gt;Uit het verslag van de informele Landbouwraad (september, Bratislava) blijkt dat in 20 EU-lidstaten enige vorm van regelgeving van kracht is om de positie van boeren in de voedselketen te versterken of oneerlijke handelspraktijken tegen te gaan. Nederland wil ik de positie van de boeren versterken door innovatie en ondernemerschap te bevorderen, door horizontale en verticale samenwerking in de keten te stimuleren en door initiatieven voor kortere ketens te ondersteunen. (&lt;span class="italic"&gt;Kamerstukken&lt;/span&gt; 2015/16, &lt;br/&gt;21501-32, nr. 942). Zie voorts verslag van een schriftelijk overleg (nr. 943).&lt;/p&gt;</content><legacyfootnotes/><footnotes><footnote/></footnotes><auteurs/><published>2016-11-03 14:00:11</published><modified>2016-11-03 14:00:11</modified><editiondate>2016-11-03</editiondate><htmlpath>https://denhollander.info/artikel/13655</htmlpath></article>
</articles></edition>
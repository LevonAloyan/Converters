<edition><articles><article><jaar>2013</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2013</searchword><id>10813</id><udhid>UDH:TvAR/10813</udhid><titel>Rechtspraak 5742. Vliegveld bedrijfstoeslag (TvAR 2013/5742)</titel><searchwords><searchword>TvAR 11/2013</searchword><searchword>TvAR 2013/5742</searchword><searchword>UDH:TvAR/10813</searchword></searchwords><attachments><attachment><name>TvAR2013_11_09_5742.pdf</name><extention>pdf</extention><url>https://denhollander.info/download/9251/ci</url></attachment></attachments><inleiding>De ligging van percelen grasland op een vliegveld mag niet zonder meer een reden zijn om te korten op de uitbetaling van toeslagrechten. Er zal onderzoek gedaan moeten wor­den of een opgegeven perceel in overwegende mate voor landbouwactiviteiten in gebruik is. &#13;
</inleiding><content>Procesverloop &#13;
Bij besluit van 25 augustus 2011 heeft verweerder zijn be­sluit van 23 februari 2011 herzien en appellantes bedrijfs­toeslag op grond van de Regeling GLB-inkomenssteun 2006 (de Regeling) voor 2010 verlaagd. &#13;
Bij besluit van 26 april 2012 heeft verweerder het bezwaar van appellante ongegrond verklaard. &#13;
Appellante heeft tegen dat besluit beroep ingesteld. &#13;
Verweerder heeft een verweerschrift ingediend. &#13;
Appellante heeft een nader stuk ingediend. &#13;
Het onderzoek ter zitting heeft plaatsgevonden op 26 april 2013. Namens appellante is verschenen [A], bijgestaan door de gemachtigde mr. E. Zonderland-Knijn, en verweerder is vertegenwoordigd door zijn gemachtigden. &#13;
Overwegingen &#13;
1. Met haar Gecombineerde Opgave 2010 heeft appellan­te onder meer het perceel met nummer 21 opgegeven voor de uitbetaling van haar toeslagrechten. Dit perceel gras­land bevindt zich op het vliegveld [C] van zweefvliegclub [D] gelegen aan [adres]. Appellante pacht het perceel van de &#13;
zweefvliegclub, en gebruikt het voor voederwinning en het uitrijden van mest. &#13;
2. Tussen partijen is in geschil of verweerder dit perceel te­recht niet in aanmerking heeft gebracht voor uitbetaling van appellantes bedrijfstoeslag over het jaar 2010. &#13;
3. Verordening (EG) nr. 73/2009 van de Raad van 19 janua­ri 2009 tot vaststelling van gemeenschappelijke voorschrif­ten voor regelingen inzake rechtstreekse steunverlening aan landbouwers in het kader van het gemeenschappelijk land­bouwbeleid en tot vaststelling van bepaalde steunregelingen voor landbouwers, luidde ten tijde en voor zover van belang: &#13;
“ Artikel 2 - Definities &#13;
Voor de toepassing van de onderhavige verordening gelden de volgende definities: &#13;
(…) &#13;
c) „landbouwactiviteit”: landbouwproducten produceren, (…) of telen met inbegrip van het oogsten, (...) of de grond in goede landbouw- en milieuconditie als vastgesteld op grond van artikel 6 houden; (…) &#13;
h) „landbouwgrond”: om het even welke grond die wordt gebruikt als (…), blijvend grasland (…). &#13;
Artikel 34 - Activering van toeslagrechten per subsidiabe­le hectare &#13;
(…) &#13;
2. Voor de toepassing van deze titel wordt onder „subsidia­bele hectare” verstaan: &#13;
a) om het even welke landbouwgrond van het bedrijf, (…), die wordt gebruikt voor een landbouwactiviteit of die, in­dien de grond ook voor niet-landbouwactiviteiten gebruikt, overwegend voor landbouwactiviteiten wordt gebruikt, en (…) &#13;
Artikel 35 - Aangifte van subsidiabele hectaren &#13;
1. De landbouwer geeft aan welke percelen overeenstem­men met de subsidiabele hectaren die met een toeslagrecht gepaard gaan. Behalve in gevallen van overmacht of in uit­zonderlijke omstandigheden moeten deze percelen ter be­schikking van de landbouwer staan op een door de lidstaat vastgesteld tijdstip, maar niet later dan de in die lidstaat vastgestelde datum voor wijziging van de steunaanvraag. “ &#13;
Artikel 9 van Verordening (EG) nr. 1120/2009 van de Com­missie van 29 oktober 2009 houdende bepalingen voor de uitvoering van de bedrijfstoeslagregeling waarin is voorzien bij titel III van Verordening (EG) nr. 73/2009 luidt voor zo­ver hier van belang: &#13;
“ Overwegend gebruik voor landbouwdoeleinden &#13;
Voor de toepassing van artikel 34, lid 2, onder a), van Ver­ordening (EG) nr. 73/2009 wordt landbouwgrond van een bedrijf die ook voor niet-landbouwactiviteiten wordt ge­bruikt, aangemerkt als overwegend voor landbouwdoelein­den gebruikte grond indien het uitoefenen van de landbouw­activiteit geen noemenswaardige hinder ondervindt van de intensiteit, de aard, de duur en de planning van de niet-land­bouwactiviteiten. (…) “ &#13;
Met terugwerkende kracht tot 1 januari 2010 is op 1 janu­ari 2011 het op bovengenoemde bepaling gebaseerde arti­kel 21a, vierde lid, van de Regeling in werking getreden. Dit luidt: &#13;
“ Indien naar het oordeel van de minister blijkt dat een per­ceel waarvoor steun is aangevraagd geheel of ten dele ken­nelijk niet voor de uitvoering van de landbouw wordt ge­bruikt of beschikbaar gehouden, dan komt de desbetreffende oppervlakte niet in aanmerking als subsidiabele landbouw­grond, bedoeld in artikel 34, eerste lid, van verordening 73/2009.” &#13;
Met ingang van 1 april 2011 is aan de Beleidsregels inza­ke de toepassing van artikel 68 van de Regeling (de Beleids­regels) een artikel 5a toegevoegd, waarin onder a4 wordt aangegeven dat niet als ‘voor de uitvoering van de land­bouw gebruikt of beschikbaar gehouden’ wordt beschouwd een perceel dat een recreatieve functie kent, blijkend uit het feit dat het perceel wordt betreden of gebruikt ten behoe­ve van vrijetijdsbesteding, zoals onverharde landingsbanen voor luchtsport en luchtvaarthobby’s. Onder b4 wordt aan­gegeven dat niet als ‘voor de uitvoering van de landbouw gebruikt of beschikbaar gehouden’ wordt beschouwd een perceel dat hoofdzakelijk een verkeerskundige of infrastruc­turele functie kent, zoals stroken grasland langs verharde landingsbanen voor vliegverkeer. &#13;
In de nota van toelichting bij dit besluit is aangegeven, dat verweerder bij beoordelingen op grond van dit artikel land­bouwers in de gelegenheid stelt om aan de hand van concre­te feiten en omstandigheden aan te tonen of een perceel te­recht is uitgesloten als subsidiabele hectare. &#13;
4.1 Verweerder stelt dat de oppervlakte van het door appel­lante opgegeven perceel 21 niet subsidiabel is, zodat op ba­sis daarvan geen uitbetaling van toeslagrechten kan plaats­vinden. Primair stelt hij zich daarbij op het standpunt dat dit perceel niet als landbouwgrond is aan te merken. &#13;
Op grond van artikel 21a, vierde lid, van de Regeling in ver­binding met artikel 2, eerste lid van Verordening (EG) nr. 1122/2009 komt een perceel niet voor steun in aanmerking, indien het naar het oordeel van verweerder niet voor de uit­voering van landbouw beschikbaar wordt gehouden. Het be­treffende perceel wordt gebruikt als zweefvliegveld, dus voor activiteiten die recreatief van aard zijn. Op grond van artikel 5a, onder a4, van de Beleidsregels heeft verweerder het perceel dan ook aangemerkt als een perceel dat niet voor de uitvoering van de landbouw wordt gebruikt of beschik­baar gehouden. &#13;
Verweerder verwijst daarnaast naar de site van het Joint Re­search Center (JRC), het Gemeenschappelijk Onderzoeks­bureau van de Europese Commissie, waaruit kan worden geconcludeerd dat terreinen op een vliegveld als niet-land­bouwgrond moeten worden beschouwd. Tevens heeft de Eu­ropese Commissie bij diverse audits erop gewezen dat de lidstaat Nederland ten onrechte percelen grasland op vlieg­velden als landbouwgrond heeft aangemerkt, gegeven de functie en de bestemming van die oppervlakten. Deze op­vatting van de Commissie blijkt ook uit overweging 13 van de ontwerp-verordening voor de directe betalingen aan land­bouwers van 2014 tot en met 2020. &#13;
4.2 Verweerder is subsidiair van mening dat ingevolge ar­tikel 9 van Verordening (EG) nr. 1120/2009 het betreffen­de perceel niet als overwegend voor landbouwdoeleinden gebruikte grond kan worden aangemerkt en om die reden evenmin subsidiabel is. De intensiteit van de luchtvaartac­tiviteiten is dusdanig van aard en omvang dat niet gesteld kan worden dat de landbouwactiviteiten daarvan geen noe­menswaardige hinder ondervinden. Het vliegveld [C] wordt volgens de website van de zweefvliegclub [D] (met uit­zondering van de winterperiode) elke zaterdag, zondag en feestdag gebruikt. Ook op andere dagen gebruikt de zweef­vliegclub het vliegveld. De landingsbaan wordt hierbij ook gebruikt voor MLA-vliegtuigen (Micro Light Aeroplane). De minimale lengte van de landingsbaan hiervoor dient ten minste 200 meter en de minimale breedte ten minste 150 meter te zijn. De stelling van appellant dat de (zweef)vlieg­tuigen maar een kleine strook grond benutten om op te stij­gen is volgens verweerder dan ook niet houdbaar. &#13;
4.3 Daarnaast stelt verweerder dat het betreffende perceel niet in beheer is bij appellante maar bij de eigenaar, zodat het perceel niet tot appellantes bedrijf kan worden gerekend en om die reden evenmin subsidiabel is. Verweerder verwijst op dit punt naar de strenge veiligheidsrichtlijnen die voor dit perceel gelden. Daarnaast gelden voor appellante op grond van de pachtovereenkomst allerlei beperkende voorwaarden, samenhangend met het gebruik als zweefvliegveld, bij het uitvoeren van haar landbouwactiviteiten. Gelet hierop kan appellante onvoldoende zelf beslissen wat er met de grond gebeurt of – anders gezegd – heeft zij onvoldoende autono­mie bij het uitvoeren van haar landbouwactiviteiten. &#13;
4.4 Verweerder heeft uitdrukkelijk de zogenoemde 90-da­genregel in artikel 21b van de Regeling buiten zijn beoorde­ling gelaten. &#13;
5.1 Appellante stelt in de eerste plaats met verwijzing naar de uitspraak ECLI:NL:CBB:2012:BX3513, in het bijzon­der de rechtsoverwegingen 2.8 en 2.9 hiervan, dat het besluit van 26 april 2012 in strijd is met het vertrouwensbeginsel en het rechtszekerheidsbeginsel. &#13;
5.2 Appellante voert aan dat zij het perceel overwegend voor landbouwactiviteiten gebruikt. Zij bemest de grond, en voert hierop spuitwerkzaamheden en oogstwerkzaamheden uit op dezelfde wijze als op haar andere landbouwpercelen. An­ders dan verweerder meent gaat het hierbij om landbouw­activiteiten en niet louter om onderhoud van de grasmat ten behoeve van het vliegveld. Dat het maaien van gras te­vens als onderhoud kan worden beschouwd neemt niet weg dat appellante veel meer activiteiten verricht die het nor­male onderhoud van een vliegveld overtreffen. Zij onder­vindt geen hinder van de luchtvaartactiviteiten bij het uit­voeren van haar landbouwactiviteiten, omdat de activiteiten van de zweefvliegclub veelal in het weekend plaatsvinden en de zweefvliegtuigjes van de totale oppervlakte van cir­ca 20 ha maar een kleine strook nodig hebben om op te stij­gen. Het zweefvliegveld wordt verder weinig gebruikt om­dat de vliegactiviteiten afhankelijk zijn van het weer en de thermiek. Vanwege de betere thermiek vinden de vliegac­tiviteiten meestal ’s-avonds plaats. De landbouwactiviteit door appellante ondervindt daardoor geen noemenswaardi­ge hinder van de intensiteit, de aard, de duur en de planning van de luchtvaart. &#13;
5.3 Tevens voert appellante aan dat zij het beheer van het perceel heeft en dat dit tot haar bedrijf behoort. Appellan­te beschikt bij de uitoefening van haar landbouwactiviteiten op dit perceel over een gebruikstitel en voldoende autono­mie. Zij heeft op grond van de pachtovereenkomst zelf een zekere beslissingsbevoegdheid bij het gebruik van de grond en het beheer is door dit contract overgegaan op appellante. Appellante verwijst hierbij naar het arrest van het Hof van Justitie van de Europese Unie van 14 oktober 2010, zaak C-61/09, overweging 49. &#13;
5.4 Ook de 90-dagenregel laat onverlet dat de oppervlakte van appellantes perceel subsidiabel is. In dit geval gaat het immers om meerdere kortdurende niet-landbouwactiviteiten die in totaal minder dan 90 dagen voortduren. &#13;
6.1.1 Het College overweegt als volgt. Appellan­tes beroep op het vertrouwensbeginsel en rechtszeker­heidsbeginsel slaagt. Zoals het College heeft overwo­gen in zijn uitspraken ECLI:NL:CBB:2012:BW6992 en ECLI:NL:CBB:2013:BZ6298 staat het verweerder in begin­sel vrij om ten behoeve van zijn beschikkingenpraktijk cate­gorieën van percelen te benoemen die naar zijn mening geen subsidiabele hectares opleveren omdat zij (in de regel) niet als landbouwgrond kunnen gelden, dan wel (in de regel) on­geschikt zijn voor de uitoefening van enige landbouwactivi­teit. Niettemin zal verweerder hierbij wel in individuele ge­vallen moeten beoordelen en aannemelijk moeten maken dat een door de landbouwer opgegeven perceel inderdaad de kenmerken van voor landbouwdoeleinden ongeschikte grond heeft en voor welk deel van de opgegeven oppervlak­te dit het geval is. &#13;
6.1.2 Bij de introductie van nieuw beleid kan de vraag op­komen of daarmee inbreuk gemaakt wordt op een gerecht­vaardigde verwachting dat een eerdere uitvoeringspraktijk ongewijzigd zou worden voortgezet, of dat anderszins een inbreuk gemaakt wordt op de rechtszekerheid. Naar het oor­deel van het College heeft verweerder in dit geval met dat aspect onvoldoende rekening gehouden, nu het betreffende perceel grasland, waarop in het verleden toeslagrechten zijn opgebouwd en later uitbetaald, na de indiening van de Ge­combineerde opgave en na afloop van het jaar waarop die opgave betrekking heeft op basis van het nieuwe beleidsin­zicht, dat naderhand verwoord is in de beleidsregels, wordt afgekeurd. Een dergelijke principiële wending in het beleid kan niet zonder gerichte, voorafgaande aankondiging voor een afgesloten periode worden doorgevoerd. De toelichting bij de Gecombineerde opgave 2010 en de website van ver­weerder vormen hier geen afdoende aankondiging om de te­rugwerkende kracht van het beleid te aanvaarden. &#13;
6.2 Anders dan verweerder, is het College van oordeel dat uit de verordeningen en de Regeling niet blijkt dat de op­pervlakte van percelen gelegen op een vliegveld als zodanig wordt uitgesloten van bedrijfstoeslag. Hetgeen verweerder heeft aangevoerd over het standpunt van de Europese Com­missie en toekomstige verordeningen leidt niet tot een ander oordeel, nu deze niet afdoen aan de regelgeving die voor het jaar 2010 van toepassing was. &#13;
6.3 Voor de vraag of het opgegeven perceel in overwegen­de mate wordt gebruikt voor landbouwactiviteiten, is het feitelijk gebruik van het perceel ten tijde van belang bepa­lend. Niet in geschil is dat appellante op het betreffende per­ceel gras heeft gemaaid en geoogst, dat zij het perceel heeft bemest en dat zij hierop spuitwerkzaamheden heeft uitge­voerd. Anders dan verweerder heeft gesteld, gaat het hierbij naar het oordeel van het College om landbouwactiviteiten en niet uitsluitend om onderhoud van het vliegveld. Verweer­ders betoog dat het perceel tevens volledig in gebruik was als veiligheidszone voor de zweefvliegclub [D] acht het Col­lege onjuist. Verweerder heeft 20 ha afgekeurd omdat deze hoofdzakelijk voor een andere functie in gebruik zijn. Vol­gens appellante is slechts een klein gedeelte hiervan in ge­bruik als (onverharde) startbaan en landingsstrook voor de zweefvliegtuigen. Voor zover een veiligheidszone dient te worden aangehouden, acht het College aannemelijk dat hier­voor dient te worden uitgegaan van stroken aan weerszij­den van de start- en landingsbanen. Ook de Regeling en ver­weerders beleidsregels gaan uit van stroken grasland langs verharde start- en landingsbanen en niet van volledige aan­grenzende percelen. Uitgaande van een veiligheidszone die bestaat uit stroken langs de start- en landingsbanen moet een aanzienlijke oppervlakte van appellantes perceel resteren die daarbuiten is gelegen. Verweerder heeft nagelaten te onder­bouwen wat de niet-landbouwactiviteiten op de gehele op­pervlakte zijn geweest in 2010. Daarom houdt het College het ervoor dat hetgeen daarover door appellante is verklaard juist is, namelijk dat zij haar landbouwactiviteiten volledig en zonder beperkingen kon uitvoeren, ook al werd een re­latief klein gedeelte van het perceel af en toe gebruikt voor zweefvliegactiviteiten. De in het geding gebrachte verkla­ring van de voorzitter van de zweefvliegclub ondersteunt ap­pellantes betoog. Dit betekent dat artikel 9 van Verordening (EG) nr. 1120/2009 niet aan de verlening van de bedrijfstoe­slag voor het jaar 2010 in de weg staat. &#13;
6.4 Anders dan verweerder stelt kan appellantes bedrijfstoe­slag voor 2010 evenmin worden geweigerd op grond van ar­tikel 34, tweede lid, aanhef en onder a, en artikel 35, eerste lid, van Verordening (EG) nr. 73/2009 in samenhang met ar­tikel 20, eerste lid, aanhef en onder b, van de Regeling. Niet in geschil is dat appellante beschikte over het feitelijk ge­bruik en een gebruikstitel ten aanzien van het perceel. De door verweerder aangevoerde omstandigheden leiden bo­vendien naar het oordeel van het College niet tot de conclu­sie dat appellante onvoldoende autonomie had om te kunnen spreken van beheer. Ook op dit punt ontbreekt een feitelijke onderbouwing van de door verweerder veronderstelde be­lemmeringen. &#13;
7. Nu op basis van de thans ter beschikking staande gege­vens ook van andere belemmeringen niet is gebleken, is de conclusie dat verweerders besluit tot weigering van appel­lantes bedrijfstoeslag voor het perceel in kwestie onjuist is, omdat hiervoor geen grondslag bestond. Het beroep is daar­om gegrond, en het bestreden besluit dient te worden ver­nietigd. Hetgeen appellante overigens heeft aangevoerd, kan onbesproken blijven. Verweerder zal appellante alsnog de door haar gevraagde bedrijfstoeslag moeten toekennen. Omdat het bedrag daarvan niet zonder meer door het Col­lege kan worden vastgesteld draagt het College verweerder op met inachtneming van deze uitspraak opnieuw op het be­zwaar te beslissen. Het College stelt hiervoor een termijn van zes weken na de datum van deze uitspraak. &#13;
8. Het College veroordeelt verweerder tot slot in de door ap­pellante gemaakte kosten. Deze kosten stelt het College op grond van het Besluit proceskosten bestuursrecht voor de door een derde beroepsmatig verleende rechtsbijstand vast op € 1.888,- (1 punt voor het bezwaarschrift, 1 punt voor het bijwonen van de hoorzitting, 1 punt voor het indienen van het beroepschrift, 1 punt voor het verschijnen ter zitting te­gen een waarde van € 472,- per punt en een wegingsfactor 1), vermeerderd met een bedrag van € 227,40 voor reis- en verletkosten van appellante. &#13;
Beslissing &#13;
Het College: &#13;
verklaart het beroep gegrond; &#13;
vernietigt het bestreden besluit; &#13;
draagt verweerder op binnen zes weken na de dag van ver­zending van deze uitspraak een nieuw besluit te nemen op het bezwaar met inachtneming van deze uitspraak; &#13;
draagt verweerder op het betaalde griffierecht van € 310,- aan appellante te vergoeden; - &#13;
veroordeelt verweerder in de proceskosten tot een bedrag van € 2.115,40, te betalen aan appellante. &#13;
&#13;
&#13;
</content><legacyfootnotes/><footnotes><footnote/></footnotes><auteurs>mrs. C.J. Waterbolk, R.C. Stam en M. Munsterman</auteurs><published>2013-11-01 00:00:00</published><modified>2013-11-01 00:00:00</modified><editiondate>2013-11-01</editiondate><htmlpath>https://denhollander.info/artikel/10813</htmlpath></article>
</articles></edition>
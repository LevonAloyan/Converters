<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1994</searchword><id>5210</id><udhid>UDH:TvAR/5210</udhid><titel>De Nederlandse Spoorwegen / De gezamenlijke belanghebbenden in de ruilverkaveling 'Roerstreek' (TvAR 1994/4710)</titel><searchwords><searchword>TvAR 7/1994</searchword><searchword>TvAR 1994/4710</searchword><searchword>UDH:TvAR/5210</searchword></searchwords><attachments><attachment><name>1994_nr 7_Rechtspraak_4710.pdf</name><extention>pdf</extention><url>https://denhollander.info/download/5145/ci</url></attachment></attachments><inleiding>Landinrichtingswet, artt. 1, 149, 160. Burgerlijk Wetboek, 6:251, 6:252&#13;
&#13;
Onder een uitweg als bedoeld in artikel 149 van de Landinrichtingswet (Lw) is niet anders te verstaan dan een zakelijk recht van uitweg. Binnen het kader van een ruilverkavelingsprocedure is er geen plaats voor het opnemen van kwalitatieve rechten. Artikel 1 Lw laat opneming van deze rechten in de lijst van rechthebbenden niet toe, zodat zij ook niet via artikel 160 Lw geregeld kunnen worden in het plan van toedeling. Kwalitatieve verplichtingen kunnen wel voorkomen in de lijst van rechthebbenden. Deze verplichtingen kunnen in het kader van het plan van toedeling worden geregeld of opgeheven. Blijkens artikel 160 Lw kunnen beperkte rechten worden gevestigd, doch de mogelijkheid om nieuwe kwalitatieve verplichtingen te vestigen ontbreekt.</inleiding><content>N.S., reclamante tegen het plan van toedeling&#13;
In de ruilverkaveling ‘Ruilstreek’;&#13;
Enz.&#13;
Het bezwaar van reclamant&#13;
Het bezwaar is weergegeven in het betoog van de gemachtigde van reclamante. Van dat betoog is een pleitnota overgelegd, welke pleitnota aan dit vonnis is gehecht en waarvan de inhoud als hier herhaald en ingelast dient te worden beschouwd. Het bezwaar kan als volgt worden samengevat:&#13;
Reclamante heeft bezwaar tegen de vesti-ging van zakelijke rechten op de door haar be-heerde grond. De desbetreffende zakelijke rechten conveniëren niet met de publiekrech-telijke status van reclamante; de figuur van een kwalitatief recht in de zin van art. 6 : 251 van het Burgerlijk Wetboek lijkt in dit ver-band een adequate regeling te bieden.&#13;
Het standpunt van belanghebbenden&#13;
Het standpunt van alle betrokken belangheb-benden komt erop neer dat zij de ontsluiting van hun percelen conform het voorstel van de commissie geregeld willen zien via een zake-lijk recht. Zij gaan niet akkoord met regeling van de ontsluiting via een vergunning.&#13;
Het standpunt van de Centrale Landinrich-tingscommissie en de Landinrichtingscommis-sie&#13;
De Landinrichtingscommissie heeft zich aan-gesloten bij het standpunt van de Centrale Landinrichtingscommissie, welk standpunt is weergegeven in het betoog van de vertegen-woordiger van de Centrale Landinrichtings-commissie. Van dat betoog is een pleitnota overgelegd, welke pleitnota aan dit vonnis is gehecht en waarvan de inhoud als hier her-haald en ingelast dient te worden beschouwd. Dit standpunt kan als volgt worden samenge-vat:&#13;
De commissie verzoekt de rechtbank het bezwaar van reclamante af te wijzen.&#13;
Het oordeel van de rechtbank&#13;
Ten behoeve van een 13-tal kavels is in het plan van toedeling een recht van uitweg ge-vestigd ten laste van kavel 003207, zijnde een zandweg in eigendom toebehorende aan recla-mante. Daarnaast is ten behoeve van kavel 008020 in het plan van toedeling een recht van uitweg gevestigd ten laste van kavel 008021, in eigendom eveneens toebehorende aan reclamante. De commissie achtte, in ver-band met artikel 149 van de Landinrichtings-wet, dat dwingend voorschrijft dat elke kavel langs de openbare weg moet liggen, dan wel daarop in elk geval een uitweg moet hebben,&#13;
opneming van die rechten van uitweg in het plan van toedeling noodzakelijk. Reclamante maakt hiertegen bezwaar. De desbetreffende zakelijke rechten conveniëren niet met de pu-bliekrechtelijke status van reclamante; de fi-guur van een kwalitatief recht in de zin van art. 6 : 251 van het Burgerlijk Wetboek lijkt in dit verband een adequate regeling te bie-den.&#13;
De rechtbank overweegt hieromtrent dat de uitleg van reclamante niet past in het stelsel van de wet, terwijl ook de wetsgeschiedenis daarvoor geen aanknopingspunten levert. In casu is naar het oordeel van de rechtbank sprake van een 'ijzeren stelsel'. De wet laat geen ruimte voor vermelding van kwalitatieve verbintenissen op de lijst van rechthebbenden. Dit maakt het al onwaarschijnlijk dat toede-ling van rechten wel mogelijk zou zijn. Ook de regels met betrekking tot het plan van toe-deling voorzien daarin niet.&#13;
De rechtbank is van oordeel dat onder uit-weg als bedoeld in artikel 149 van de Landin-richtingswet niet anders te verstaan is dan - mede gelet op artikel 160, tweede lid van de Landinrichtingswet - een zakelijk recht van uitweg. Immers, eerst dan is de uit-weg, zoals bedoeld in artikel 149 van de Lan-dinrichtingswet, afdoende verzekerd. Naar het oordeel van de rechtbank is er binnen het ka-der van een ruilverkavelingsprocedure geen plaats voor het opnemen van kwalitatieve rechten. Artikel 1 van de Landinrichtingswet laat opneming in de lijst van rechthebbenden van deze rechten niet toe, zodat zij ook niet via artikel 160 van de wet geregeld kunnen worden in het plan van toedeling.&#13;
Sinds de invoering van het NBW is artikel 1 van de Landinrichtingswet in dier voege ge-wijzigd dat in de lijst van rechthebbenden kunnen worden opgenomen kwalitatieve ver-plichtingen als bedoeld in artikel 252 van Boek 6 van het Burgerlijk Wetboek. Gelet op memorie van toelichting is uitdrukkelijk niet ingevoerd dat de kwalitatieve verplichtingen voortvloeiende uit artikel 251 van Boek 6 van het Nieuwe Burgerlijk Wetboek geregistreerd kunnen worden.&#13;
Voorzover reclamante van oordeel mocht zijn dat de huidige ontsluitingssituatie is aan te merken als een kwalitatief recht in de zin van artikel 251 van Boek 6 van het Burgerlijk Wetboek, is de rechtbank van oordeel dat deze kwalitatieve verplichtingen gelet op het vorenstaande, niet geregistreerd kunnen wor-den. Ten overvloede merkt de rechtbank op dat deze bepaling een overeenkomst vooron-derstelt waaruit zodanig recht voortvloeit, waaromtrent in casu niets gesteld noch geble-ken is.&#13;
Gelet op de vereisten die artikel 252 van Boek 6 van het Burgerlijk Wetboek stelt is er in casu ook geen sprake van een kwalitatieve verplichting in die zin, terwijl zulks overigens ook niet gesteld of gebleken is.&#13;
Voorts is de rechtbank van oordeel dat, ge-let op artikel 160 van de Landinrichtingswet, het voorkomen van kwalitatieve verplichtin-gen in de lijst van rechthebbenden zoals hier-voor gememoreerd, betekent dat deze verplichtingen in het kader van het plan van toedeling kunnen worden geregeld of opgehe-ven. Blijkens artikel 160 van de Landinrich-tingswet kunnen zakelijke rechten worden gevestigd, doch de mogelijkheid om nieuwe kwalitatieve verplichtingen te vestigen ont-breekt.&#13;
Gelet op het vorenstaande zal de rechtbank de door de commissie gevestigde zakelijke rechten handhaven, onder afwijzing van het bezwaar van reclamante.&#13;
Enz.</content><legacyfootnotes/><footnotes><footnote/></footnotes><auteurs/><published>1994-02-07 00:00:00</published><modified>1994-02-07 00:00:00</modified><editiondate>1994-02-07</editiondate><htmlpath>https://denhollander.info/artikel/5210</htmlpath></article>
</articles></edition>
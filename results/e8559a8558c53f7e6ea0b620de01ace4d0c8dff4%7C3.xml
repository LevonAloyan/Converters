<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2010</searchword><id>8904</id><udhid>UDH:TvAR/8904</udhid><titel>Rechtspraak 5611 Den Hamer/DeCloedt (TvAR 2010/5611)</titel><searchwords><searchword>TvAR 12/2010</searchword><searchword>TvAR 2010/5611</searchword><searchword>UDH:TvAR/8904</searchword></searchwords><attachments><attachment><name>TvAR2010_12_05_5611.pdf</name><extention>pdf</extention><url>https://denhollander.info/download/7873/ci</url></attachment></attachments><inleiding>Vervolg op Pachtkamer Hof Arnhem 18 augustus 2009,&#13;
Agr.r. 2009/5547. Ontbinding pachtovereenkomst met ingang&#13;
van het einde van de lopende pachttermijn.&#13;
</inleiding><content>Tussenarrest 19 januari 2010&#13;
1 Het verloop van het geding&#13;
1.1 Voor het geding tot aan het arrest van 18 augustus 2009&#13;
verwijst het hof naar dat arrest.&#13;
1.2 Naar aanleiding van bedoeld arrest hebben partijen beide&#13;
een akte genomen, eerst Den Hamer en vervolgens&#13;
DeCloedt. Bij de akte van Den Hamer is een productie gevoegd.&#13;
1.3 Vervolgens hebben partijen andermaal de stukken voor&#13;
het wijzen van arrest aan het hof overgelegd.&#13;
2 De motivering van de beslissing in hoger&#13;
beroep&#13;
2.1 Naar aanleiding van het arrest van 18 augustus 2009&#13;
heeft Den Hamer bij akte verklaard ervoor in staan dat per&#13;
1 oktober 2012 (a) de onkruiddruk op het gepachte niet zal&#13;
uitgaan boven het niveau dat zou hebben bestaan bij een&#13;
zorgvuldige onkruidbestrijding binnen de gangbare landbouw&#13;
en (b) geen tekorten zullen bestaan wat betreft mineralen&#13;
en sporenelementen, uitgaande van hetgeen gebruik&#13;
voor gangbare landbouw vereist. Den Hamer heeft bij zijn&#13;
akte een afschrift van een bankgarantie gevoegd, waarbij&#13;
voor € 17.500,- zekerheid wordt gesteld voor de eventueel&#13;
door de pachtrechter vast te stellen schade die DeCloedt zal&#13;
lijden als gevolg van zijn tekortschieten in de nakoming van&#13;
de onder a en/of b bedoelde garantieverplichtingen.&#13;
2.2 DeCloedt doet bij zijn akte vergeefs een poging om het&#13;
hof te doen terugkomen van hetgeen het bij het arrest van 18&#13;
augustus 2009 heeft overwogen en beslist. De rolverwijzing&#13;
door het hof diende immers niet tot een voortzetting van het&#13;
debat, maar uitsluitend voor het doel als onder 4.22 van bedoeld&#13;
arrest aangegeven. DeCloedt had zich dan ook moeten&#13;
beperken tot een reactie op de onder 2.1 bedoelde verklaring&#13;
van Den Hamer en de inhoud van de bankgarantie. De aanvullende&#13;
stellingen van DeCloedt zijn dan ook in strijd met&#13;
de goede procesorde.&#13;
2.3 Ten overvloede overweegt het hof omtrent die aanvullende&#13;
stellingen nog als volgt. DeCloedt beroept zich op de&#13;
huidige staat van onderhoud van het gepachte, zoals die onder&#13;
meer zou blijken uit een rapportage van DLV Plant te&#13;
Westmaas van 15 oktober 2009. Die rapportage is echter&#13;
niet als productie overlegd. Wezenlijker is dat uit de door&#13;
DeCloedt in zijn akte geciteerde inhoud van de rapportage&#13;
niet kan worden afgeleid dat de huidige staat van onderhoud&#13;
achterblijft bij hetgeen in geval van agrarisch natuurbeheer&#13;
passend is. Het hof heeft bij het arrest van 18 augustus&#13;
2009 immers beslist dat de omschakeling naar agrarisch natuurbeheer&#13;
weliswaar een tekortkoming oplevert, maar dat&#13;
die tekortkomingen onder de door het hof bedoelde omstandigheden&#13;
de ontbinding met ingang van een eerdere datum&#13;
dan per 1 oktober 2012 niet rechtvaardigt voor zover voldoende&#13;
zekerheid bestaat dat Den Hamer adequaat gebruik&#13;
maakt van de bij dat arrest onder 4.20 bedoelde mogelijkheden.&#13;
Het gaat dus thans niet meer om de vraag of zich op het&#13;
gepachte meer onkruid bevindt dan bij zorgvuldig gebruik&#13;
voor de gangbare landbouw het geval zou zijn geweest.&#13;
2.4 Ten onrechte meent DeCloedt dat het hof zich bij het arrest&#13;
van 18 augustus 2009 nog niet heeft uitgesproken over&#13;
de consequenties van de artikelen 13 en 14 van de pachtovereenkomst.&#13;
Consequentie van de omschakeling naar&#13;
agrarisch natuurbeheer is dat Den Hamer niet langer zijn&#13;
verplichtingen uit de artikelen 13 en 14 nakomt. Mede op&#13;
die grond heeft het hof geoordeeld dat Den Hamer voor bedoelde&#13;
omschakeling de toestemming van DeCloedt als verpachter&#13;
dan wel de vervangende machtiging van de grondkamer&#13;
behoefde. Over de consequenties van het ontbreken&#13;
van die toestemming of machtiging heeft het hof bij bedoeld&#13;
arrest geoordeeld en daarmee ook over de bedoelde artikelen&#13;
13 en 14.&#13;
2.5 Ook overigens ziet het hof in hetgeen DeCloedt bij zijn&#13;
akte betoogt, geen reden om terug te komen van hetgeen het&#13;
bij het arrest 18 augustus 2009 heeft overwogen en beslist.&#13;
2.6 Wel heeft DeCloedt terecht bezwaar gemaakt tegen de&#13;
looptijd van de door Den Hamer overgelegde bankgarantie. De looptijd van die garantie eindigt op 1 oktober 2012,&#13;
dus tegelijk met de pachtovereenkomst. DeCloedt zal naar&#13;
aanleiding van de oplevering van het gepachte of van de nadien&#13;
gebleken onkruiddruk zo nodig een vordering in rechte&#13;
moeten instellen en er zal enige tijd overheen gaan voordat&#13;
de pachtrechter heeft beslist. De bankgarantie zal zijn gelding&#13;
moeten behouden tot na het moment dat de pachtrechter&#13;
heeft beslist.&#13;
DeCloedt moet in staat worden geacht om uiterlijk binnen&#13;
een jaar na het einde van de pacht een vordering in rechte in&#13;
te stellen. Hij zal daarbij uitvoerbaarbijvoorraadverklaring&#13;
kunnen vorderen, zodat geen rekening behoeft te worden gehouden&#13;
met de duur van een eventueel vervolg van de procedure&#13;
in een hogere instantie. Gelet op een en ander is een&#13;
bankgarantie die loopt tot 1 januari 2015 in redelijkheid voldoende.&#13;
2.7 Het hof zal de zaak andermaal naar de rol verwijzen&#13;
voor akte aan de zijde van Den Hamer. Den Hamer dient bij&#13;
die gelegenheid alsnog een afschrift van een bankgarantie&#13;
over te leggen die geldig is tot 1 januari 2015.&#13;
2.8 Iedere verdere beslissing zal worden aangehouden.&#13;
3 De beslissing&#13;
Het hof, recht doende in hoger beroep:&#13;
verwijst de zaak naar de rol van 23 februari 2010 voor akte&#13;
aan de zijde van Den Hamer voor het onder 2.7 bedoelde&#13;
doel;&#13;
houdt iedere verdere beslissing aan.&#13;
Eindarrest 1 juni 2010&#13;
1 Het verloop van het geding&#13;
1.1 Voor het geding tot aan de arresten van 18 augustus&#13;
2009 en 19 januari 2010 verwijst het hof naar die arresten.&#13;
1.2 Naar aanleiding van laatstgenoemd arrest heeft Den Hamer&#13;
bij akte een afschrift van een nieuwe bankgarantie overgelegd.&#13;
1.3 DeCloedt is vervolgens door het hof in de gelegenheid&#13;
gesteld om bij antwoordakte te reageren, maar heeft daarvan&#13;
afgezien.&#13;
1.4 Vervolgens hebben partijen andermaal de stukken voor&#13;
het wijzen van arrest aan het hof overgelegd.&#13;
2 De motivering van de beslissing in hoger&#13;
beroep&#13;
2.1 De bij zijn laatste akte door Den Hamer overgelegde&#13;
bankgarantie is geldig tot 1 januari 2015. Gelet op hetgeen&#13;
het hof bij de arresten van 18 augustus 2009 en 19 januari&#13;
2010 heeft overwogen en beslist, moet thans de slotsom zijn&#13;
dat de grieven deels doel treffen, dat de bestreden vonnissen&#13;
dienen te worden vernietigd en dat, opnieuw recht doende,&#13;
de vordering tot ontbinding van DeCloedt wordt toegewezen&#13;
met ingang van het einde van de lopende pachttermijn op 1&#13;
oktober 2012. Het hof zal de ontruiming eveneens bepalen&#13;
op 1 oktober 2012.&#13;
2.2 Het hof zal Den Hamer, overeenkomstig hetgeen bij het&#13;
tussenarrest van 18 augustus 2009 onder 4.23 is overwogen,&#13;
veroordelen in de proceskosten in beide instanties, eensdeels&#13;
op de grond dat hij op wezenlijke punten in het ongelijk is&#13;
gesteld, en anderdeels op de grond dat de kosten van de procedure&#13;
nodeloos door hem zijn veroorzaakt.&#13;
3 De beslissing&#13;
Het hof, recht doende in hoger beroep:&#13;
vernietigt de vonnissen van de pachtkamer van de rechtbank&#13;
Middelburg, sector kanton, locatie Terneuzen, van 5 maart&#13;
2008 en 6 augustus 2008 en doet opnieuw recht;&#13;
ontbindt de tussen partijen bestaande pachtovereenkomst&#13;
met ingang van het einde van de lopende pachttermijn op 1&#13;
oktober 2012;&#13;
veroordeelt Den Hamer om het gepachte per 1 oktober 2012&#13;
te ontruimen en in goede staat en vrij van onkruiden ter beschikking&#13;
van DeCloedt te stellen;&#13;
veroordeelt Den Hamer in de proceskosten, tot op deze uitspraak&#13;
aan de zijde van DeCloedt wat betreft de eerste aanleg&#13;
begroot op € 1.590,31, waaronder begrepen een bedrag&#13;
van € 1.400,- voor salaris gemachtigde, en wat betreft het&#13;
hoger beroep begroot op € 2.682,- voor salaris gemachtigde&#13;
en € 254,- voor griffierecht en verklaart dit arrest in zoverre&#13;
uitvoerbaar bij voorraad;&#13;
wijst af het meer of anders gevorderde.&#13;
</content><legacyfootnotes/><footnotes><footnote/></footnotes><auteurs>mrs. W.L. Valk, M.M. Olthof en H.L. van der Beek en&#13;
de deskundige leden ing. L.L.M. de Lorijn en ir. H.&#13;
Rogaar: tussenarrest 19 januari 2010)&#13;
(mrs. W.L. Valk, M.M. Olthof en H.L. van der Beek en&#13;
de deskundige leden ing. L.L.M. de Lorijn en ir. H.</auteurs><published>2010-12-01 00:00:00</published><modified>2010-12-01 00:00:00</modified><editiondate>2010-12-01</editiondate><htmlpath>https://denhollander.info/artikel/8904</htmlpath></article>
</articles></edition>
<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1989</searchword><id>6244</id><udhid>UDH:TvAR/6244</udhid><titel>Rechtsbescherming van de pachter in de Benelux en Duitsland</titel><searchwords><searchword>TvAR 2/1989</searchword><searchword>UDH:TvAR/6244</searchword></searchwords><attachments><attachment><name>1989_nr 2_Artikel_Mertens.pdf</name><extention>pdf</extention><url>https://denhollander.info/download/6038/ci</url></attachment></attachments><inleiding>Op 13 en 14 oktober 1988 organiseerde de Belgische Vereniging voor Agrarisch&#13;
Recht in de Ferme Libert te Bevercé-Malmedy een 'Dreilanderagrarrechtseminar'&#13;
over de rechtsbescherming van de pachter in België, Duitsland en Nederland.'&#13;
Dit in navolging van een dergelijke bijeenkomst door de Nederlandse Vereniging&#13;
voor Agrarisch Recht in 1987 georganiseerd in Heerlen.&#13;
Ook in Malmedy bleek weer een klein maar select gezelschap deel te nemen, hetgeen&#13;
de discussie over het onderwerp en ook de gezelligheid aan de welgevulde dissen&#13;
zeer ten goede kwam.&#13;
De voertaal tijdens het symposium was Duits.&#13;
OPENING&#13;
De vice-president van de ontvangende vereniging dr. A. van Hulle, tevens voorzitter&#13;
van het symposium, opende donderdagavond om 19.00 uur de vergadering, leidde&#13;
het onderwerp in en maakte een thema-indeling voor de besprekingen.&#13;
Vervolgens stelde hij de preadviseurs aan ons voor, zijnde dr. J. Lukanow voor&#13;
de BRD, mr. R. Gotzen voor België en mr. G.R. de Groot voor Nederland. Daarna&#13;
gaf hij het woord aan M. Schröder, die ons een interessante sociaal-economische lezing&#13;
gaf over zijn voorlichtend werk voor de boeren in de Ost-Kantons.&#13;
OST-KANTONS&#13;
Het gaat hier om het Duitstalige gebied in het drietalige België, namelijk het kanton&#13;
Eupen en het kanton St. Vith beter bekend als Eifel.&#13;
Het gebied kent alleen melkveehouderijen en de boeren zijn lid van de Vlaamse&#13;
Boerenbond. De helft van de bedrijfsleiders is ouder dan 50 jaar en slechts 20%&#13;
heeft een opvolger. Eupen en Eifel kennen respectievelijk 15 en 37% nevenberoepers.&#13;
Eupen heeft een gemiddelde bedrij fsgrootte van 17 ha, waarvan 2/3 pacht met gemiddeld&#13;
48 koeien, terwijl voor de Eifel die cijfers respectievelijk 11 ha, de helft&#13;
pacht en 33 koeien zijn.</inleiding><content>DUITSLAND&#13;
Dr. J. Lukanow, de Duitse preadviseur, begint met erop te wijzen dat er structuurpolitiek&#13;
kan worden gevoerd via wetgeving en het daarom zinvol is dit symposium&#13;
te houden. Na de Tweede Wereldoorlog is er dan ook overal in Europa pachtwetgeving&#13;
ontstaan en wel om de pacht zo te regelen dat zwarte hoge pachtprijzen onmogelijk&#13;
zouden worden en om de waarde in verpachte staat te kunnen vaststellen.&#13;
Hij pleit, nu in 1988, voor liberalisering van pachtwetgeving in verband met Europa&#13;
1992, omdat de EG de wetgeving beoogt te harmoniseren. Hij vraagt zich af of&#13;
een pachter die een nevenberoep heeft wel bescherming als pachter nodig heeft. Het&#13;
pachtareaal loopt in de EG terug omdat verpachters de grond willen verkopen, zelf&#13;
willen gaan boeren of met de pachter een maatschap willen aangaan.&#13;
Het gemiddelde bedrijf meet slechts 17 ha, hetgeen weinig is in de EG.&#13;
Omdat de Duitse pachtwetgeving zo liberaal is, is het pachtareaal de laatste tien&#13;
jaar opgelopen van 27 naar 33% (=11 miljoen ha), waarvan 6°7o hoevepacht is.&#13;
Juist omdat er zoveel losse pacht is kan de wetgeving zo liberaal zijn. De laatste wijziging&#13;
van de pachtwetgeving, - welke is opgenomen in het Burgerlijk Wetboek -,&#13;
dateert van 1 juli 1986.&#13;
Pachtcontracten blijven door de overheid gecontroleerd en de bescherming van&#13;
de pachter blijft zoals deze sinds 1952 was.&#13;
Men kent geen voorkeursrecht voor de pachter, maar koop breekt geen pacht.&#13;
Opzegging en verlenging&#13;
Vroeger was voor een pachtcontract voor bepaalde tijd de opzegtermijn slechts zes&#13;
maanden; nu moet opzegging schriftelijk geschieden met een opzegtermijn van&#13;
minstens twee jaar, maar men kan in het pachtcontract anders overeenkomen.&#13;
Een pachter met een pachtcontract voor een bepaalde tijd kan uiterlijk één jaar&#13;
voor de afloop daarvan aan de verpachter verlenging vragen. Komen partijen niet&#13;
binnen drie maanden tot een overeenkomst dan beslist de pachtrechter op vordering&#13;
van de pachter over voortzetting, duur en bedingen.&#13;
Wanneer de pachter wordt opgezegd kan hij verlenging vragen bij hoevepacht als&#13;
die hoeve de grondslag van zijn bestaan vormt en bij losse pacht als verlies van de&#13;
pacht zo hard voor hem is dat het verlies niet is te rechtvaardigen.&#13;
Er wordt in het algemeen hoogstens met twee jaar verlengd. De pachtrechter kan&#13;
hoevepacht van achttien jaar of pacht van los land van twaalf jaar echter nooit verlengen.&#13;
De rechter kan altijd, dus ook bij verlenging, de bedingen in de overeenkomst&#13;
wijzigen wanneer er een wanverhouding tussen partijen is ontstaan.&#13;
Investeringen&#13;
Het gaat hier om regelend recht. De pachter mag zonder toestemming van de&#13;
verpachter de bestemming of het gebruik van het gepachte niet veranderen. Krijgt hij geen toestemming dan kan hij deze&#13;
vorderen bij de pachtrechter indien het de rentabiliteit van het bedrijf ten goede&#13;
komt.&#13;
De pachter kan bijvoorbeeld, wanneer partijen dat niet contractueel hebben uitgesloten,&#13;
van verpachter of pachtrechter braaklegging van pachtgrond of overgang&#13;
van veehouderij naar akkerbouw, vorderen.&#13;
Wanneer de pacht eindigt is de verpachter verplicht de meerwaarde van de investeringen&#13;
aan de pachter te vergoeden, desnoods af te dwingen via de pachtrechter.&#13;
Pachtrechter&#13;
Alle rechtsproblemen terzake pacht komen voortaan voor de pachtrechter.&#13;
Voor 1 juli 1986 werden vorderingen terzake achterstallige pacht, ontruiming en&#13;
heruitgave van oppervlakte, schadevergoeding of nalaten van bedongen maatregelen&#13;
door de civiele rechter behandeld.&#13;
Sinds de laatste wetswijziging wordt de pachtkamer gevormd door een beroepsrechter&#13;
en twee boeren in eerste instantie en door drie beroepsrechters en twee bijzitters&#13;
in tweede instantie.&#13;
Melkquotum&#13;
Om de pachter te beschermen geldt voor pachtcontracten van vóór 1984 een overgangsregeling&#13;
bij pachtbeëindiging als volgt.&#13;
Anders dan in België gaat bij teruggave van het hele bedrijf aan de verpachter het&#13;
hele melkquotum mee. Bij losse pacht behoudt de pachter, bij verlies van minder&#13;
dan 5 ha, zijn volle melkquotum; raakt hij meer kwijt dan moet hij voor iedere&#13;
meerdere hectare 2500 kg melk aan de verpachter laten.&#13;
Uitzondering geldt voor een verpachter die zelf melkt of een verpachter die door&#13;
de pachter is opgezegd, in die gevallen gaat het hele melkquotum ook naar de verpachter.&#13;
Bij pachtovereenkomsten na 1 april 1984 gesloten wordt er grondgebondenheid&#13;
aangenomen en gaat het van de verpachter verkregen quotum bij pachtbeëindiging&#13;
naar de verpachter terug.&#13;
Suikerquotum&#13;
De suikerindustrie verdeelt namens het ministerie de quota en sluit privaatrechtelijke&#13;
leveringscontracten met de bietentelers die zelf geen aanspraken op quotum hebben.&#13;
De industrie dient zich bij de verdeling behoorlijk te gedragen, hetgeen tot nu toe&#13;
is gebeurd, zodat de Duitse wetgever niet behoeft in te grijpen.&#13;
In Zuid-Duitsland geldt een andere regeling, daar hebben de telers, waaronder&#13;
pachters, wel aanspraken op quota. De suikerindustrie heeft daar een aandelenpakket uitgegeven aan telerscoöperaties,&#13;
die weer aandelen met recht van levering van bieten uitgeven aan telers. Deze&#13;
aandelen zijn niet grondgebonden en de pachter neemt ze mee bij pachtbeëindi-ging.&#13;
Verpachters, die zelf gaan exploiteren, moeten de aandelen tegen marktwaarde&#13;
kopen.&#13;
Braaklegging&#13;
Voor braaklegging is een aparte regeling, omdat uit de wet voortvloeit dat een pachter&#13;
niet de bestemming van het gepachte, zonder toestemming van verpachter of&#13;
rechter, mag veranderen. Vanwege die regeling moet de verpachter braaklegging&#13;
toestaan. Wel mag de pachter zonder toestemming, door steeds een ander stuk braak&#13;
te leggen, bij toerbeurt de grond gedeeltelijk braken omdat dan de bestemming hetzelfde&#13;
blijft en het de grond van verpachter dikwijls nog verbetert ook.&#13;
Pachtprijs&#13;
In tegenstelling tot veel landen is de pachtprijs volledig vrij; voor een boerderij&#13;
wordt tot 600 DM per ha/jaar betaald en voor losse pacht wordt bij goede grond&#13;
in een gebied met intensieve veehouderij tot 1200 DM betaald.&#13;
Te hoog overeengekomen pacht is voor risico van de ondernemer, zijnde de pachter;&#13;
deze behoeft hiervoor geen wettelijke bescherming. Overigens geldt voor de inhoud&#13;
van elke overeenkomst dat men de pachtrechter kan vragen bedingen te wijzigen&#13;
bij een ontstane wanverhouding tussen de overeengekomen prijs en het rendement&#13;
van het gepachte.&#13;
Liberaal&#13;
De pachtwetgeving bevat weinig dwingend recht. Dwingend is het recht van de pachter&#13;
om voor een bepaalde tijd verlenging te vragen als achttien jaar voor een hoeve&#13;
of twaalf jaar voor losse pacht nog niet voorbij zijn. Dwingend is ook dat de pachter&#13;
altijd bij de rechter kan vorderen bedingen in de overeenkomst te wijzigen in verband&#13;
met een wanverhouding tussen partijen. Wanneer de pachter zijn bedrijf goed&#13;
voert en een pacht betaalt welke verpachter een normale rente van zijn kapitaal oplevert,&#13;
bestaat voor die pachter het uitzicht, ook zonder rechtelijke verlenging, na&#13;
afloop een nieuw pachtcontract met die verpachter te kunnen sluiten. Vele hoevepachten&#13;
lopen dan ook al meer dan twee generaties terwijl de losse pacht in de regel&#13;
ook steeds weer wordt verlengd zolang er maar een hogere pachtprijs wordt betaald.&#13;
Op deze manier kon het pachtareaal de laatste tien jaar van 21 naar 33% stijgen. 1992&#13;
Omdat eind 1992 de Europese grenzen opengaan zou het wenselijk zijn de pachtwetgeving&#13;
te harmoniseren. Verschillende wettelijke bescherming van de pachter werkt&#13;
immers concurrentievervalsend tussen de Lid-Staten. Denk maar eens aan prijsnormering,&#13;
minimale pachtduur en recht op verlenging.&#13;
Er lijkt maar één oplossing mogelijk, namelijk liberalisering, zoals op het CEDRcongres&#13;
1978 al bleek.&#13;
NEDERLAND&#13;
Onze preadviseur, mr. G.R. de Groot houdt een zeer professorabele2 inleiding, die&#13;
uitblinkt door duidelijke uitleg in zeer goed Duits van de bepalingen in onze Pachtwet&#13;
die de pachter beschermen.&#13;
Hij wijst erop dat onze pachtwetgeving ouder is dan de Duitse en de Belgische.&#13;
Sinds 1959 is de gepachte oppervlakte in ons land van 52,4% teruggelopen naar&#13;
34,7% in 1987, terwijl in 1983 47% van onze boeren alleen eigen land gebruikten&#13;
en slechts 12,9% van de hoeves volledig gepacht werden.&#13;
Hij wijst erop dat onze pachtwetgeving voornamelijk dwingend recht bevat.&#13;
Vervolgens behandelt hij mondelinge en schriftelijke pacht, de goedkeuring door&#13;
de Grondkamer, duur, opzegging en verlenging, voorkeursrecht, indeplaatsstelling,&#13;
gebruiksvrijheid en investeringen en ten slotte melioratierecht; onderwerpen die bij&#13;
de lezer van dit verslag bekend worden verondersteld.&#13;
Melkquotum&#13;
Art. 19 van de Beschikking superheffing 1988 schrijft voor dat pachter en verpachter&#13;
bij het einde van een pachtcontract, zowel contractueel als door een vonnis, moeten&#13;
overeenkomen tot welke hoogte (met een maximum van 20 000 kg melk per ha)&#13;
melkquota op de verpachter overgaan.&#13;
Hij vindt deze regeling relatief onduidelijk omdat er geen oplossing is voor het&#13;
geval partijen niet tot overeenstemming kunnen komen.3&#13;
Ook is niet geregeld wat er moet gebeuren wanneer de pachtverhouding eindigt&#13;
omdat een verlengingsverzoek van de pachter door de Pachtkamer is afgewezen.4&#13;
Deze gevallen worden daarom in de literatuur verschillend beoordeeld. De wetgever&#13;
dient zich hierover uit te spreken. Liberalisering&#13;
Het Ministerie van Landbouw en Visserij denkt erover welke veranderingen in de&#13;
Pachtwet zouden kunnen bewerkstelligen dat er meer eigenaars willen gaan verpachten.&#13;
Liberalisering van de pachtwetgeving zou daartoe noodzakelijk zijn.&#13;
Een regeringsstandpunt omtrent een en ander wordt vermoedelijk in de tweede&#13;
helft van 1989 openbaar. Juist de rechtsvergelijking van dit symposium zou ons mogelijkheden&#13;
tot liberalisering kunnen brengen die de bescherming van de pachter niet&#13;
te veel beperken.&#13;
BELGIË&#13;
De Belgische preadviseur, mr. R. Gotzen, begint met de primeur dat de Belgische&#13;
Pachtwet van 1969 in de Staten-Generaal gisteren is afgestemd5 en ingrijpend is gewijzigd.&#13;
De pachtwetgeving heeft grote invloed op de agrarische structuur omdat in België&#13;
3/4 van de bedrij f soppervlakte is verpacht.&#13;
Deze wijziging bedoelt de continuïteit van het pachtbedrijf nog veiliger te stellen,&#13;
biedt meer mogelijkheden van contracteren, betrekt de schoonfamilie in de bedrijfsopvolging&#13;
en stelt een pensioenleeftijd aan de pachter van 65 jaar.&#13;
België kent geen pachtkamer of grondkamer.&#13;
Opzegging en verlenging&#13;
Een contract moet voor minstens negen jaar gesloten worden en is alleen eerder opzegbaar,&#13;
met drie maanden, bij industriebestemming of wanneer verpachter een stuk&#13;
grond van hoogstens 20 aren, dat aansluit aan zijn woonhuis, wil aanwenden voor&#13;
zijn gezin.&#13;
Bij gebreke van opzegging wordt de pacht van rechtswege met negen jaar verlengd.&#13;
Opzegging na negen jaar is mogelijk wegens eigen gebruik of dat van verpachters&#13;
echtgenoot of zijn afstammelingen en hun echtgenoten.&#13;
Zit men in een derde of volgende pachtperiode dan kan verpachter altijd opzeggen&#13;
wegens eigen gebruik met een opzegtermijn van drie of vier jaar, maar dan alleen&#13;
voor het gehele contract.&#13;
Een pachter die pensioen geniet en 65 jaar is kan door de verpachter worden opgezegd&#13;
met een termijn van een tot vier jaar en wel wegens eigen gebruik of om de&#13;
goederen te verpachten of te verkopen aan de uitbater van een leefbaar bedrijf.&#13;
De verpachter die wegens eigen gebruik opzegt mag na het verstrijken van de opzegtermijn&#13;
geen 65 zijn of moet, wanneer hij 60 jaar is, drie jaar landbouwexploitant&#13;
zijn geweest. Bovendien moet de aanstaande uitbater een minimale beroepskennis&#13;
hebben, blijkend uit een diploma of nuttige ervaring. Rechtspersonen kunnen opzeggen indien de zaakvoerder zelf het bedrijf voortzet.&#13;
Ter voorkoming van mammoetbedrijven kan verpachter niet opzeggen voor eigen&#13;
gebruik wanneer zijn bedrijf alsdan een bepaalde oppervlakte (men denkt aan 100&#13;
ha) zou overstijgen.&#13;
Investeringen&#13;
De pachter mag gebouwen en beplantingen verwijderen met toestemming van de&#13;
verpachter, of met vervangende toestemming van de vrederechter op voorwaarde&#13;
dat hij de landbouwkundige bestemming niet wijzigt. Hij mag altijd zelf gebouwen&#13;
of beplantingen aanleggen. Bij pachtbeëindiging moet hij deze opruimen of hij kan&#13;
ze laten staan en dan een vergoeding vorderen voor de waardevermeerdering.&#13;
Pachtoverdracht&#13;
De pachter kan zonder meer zijn pacht geheel overdragen aan zijn afstammelingen,&#13;
aangenomen kinderen of aan hun echtgenoten, alsdan begint van rechtswege een&#13;
nieuwe periode van negen jaar te lopen. De verpachter kan bij de vrederechter verzet&#13;
aantekenen wegens ernstige redenen, zoals voorgenomen eigen gebruik.&#13;
Precies hetzelfde geldt bij overlijden van de pachter voor diens erfgenamen en&#13;
voor de verpachter.&#13;
Voorkeursrech t&#13;
Koop breekt geen pacht.&#13;
De pachter heeft het voorkeursrecht tot koop voor zich en voor zijn afstammelingen,&#13;
zijn aangenomen kinderen of hun echtgenoten, als dezen althans daadwerkelijk&#13;
aan de exploitatie deelnemen.&#13;
Het voorkeursrecht geldt zowel bij onderhandse als bij openbare verkoop.&#13;
Bij openbare verkoop heeft de pachter tien dagen bedenktijd en kan hij bepalen&#13;
in welke loten er wordt verkocht of dat verkoop in massa moet gebeuren. Zo vermijdt&#13;
men dat de pachter door samenvoeging van loten in de financiële onmogelijkheid&#13;
zou zijn om te kopen.&#13;
Loopbaanpacht&#13;
De wet kent voortaan loopbaanpacht welke wordt gesloten tot het 65e jaar van de&#13;
pachter of de jongste medepachter met een minimum periode van 27 jaar. Na ommekomst&#13;
is de verpachter volledig vrij om over het goed te beschikken. Onderpacht&#13;
en pachtoverdracht aan afstammelingen blijft mogelijk maar de oorspronkelijke&#13;
looptijd blijft gehandhaafd. De verpachter verkrijgt bij deze pacht een hogere pachtprijs dan normaal, namelijk&#13;
de helft meer voor de grond en een kwart meer voor de gebouwen, terwijl hij&#13;
voor deze pachtgelden ook nog fiscaal gunstig wordt behandeld.&#13;
Ook is het mogelijk met dezelfde verhoogde pachtprijzen een contract te sluiten&#13;
voor een periode van 27 jaar of een contract tussen de 18 en de 27 jaar looptijd aan&#13;
te gaan voor minder verhoogde pachtprijzen. Wanneer deze lange pacht niet wordt&#13;
opgezegd loopt zij van rechtswege weer voor negen jaar verder; dit is een belangrijk&#13;
verschil met de loopbaanpacht die slechts kan uitlopen in een stilzwijgende verlenging&#13;
van jaar tot jaar.&#13;
Prijzen&#13;
Men kent maximumnormering van de pachtprijzen. Bij bedrijfsovername is echter&#13;
betaling van drempelgeld, bekend als chapeau, aan verpachter en/of afgaande pachter&#13;
toegestaan.&#13;
Melkquotum&#13;
In België is het melkquotum toegekend aan de pachter; het quotum is grondgebonden&#13;
maar niet grondverbonden.&#13;
Wil de pachter zijn quotum verkopen dan behoeft hij de toestemming van de verpachter.&#13;
Geeft deze geen toestemming dan vervalt het quotum aan de nationale&#13;
reserve.&#13;
LUXEMBURG&#13;
Mr. L. Halier vertelt kort iets over het pachtrecht in het Groothertogdom. Slechts&#13;
2!/2% van de hoeves is geheel verpacht. Een bedrijfsopvolger heeft krachtens erfrecht,&#13;
naast zijn recht op toedeling tegen lage waarde uit de boedel, ook recht op&#13;
pachttoedeling. Hoevepacht moet voor minstens negen jaar gesloten worden en losse&#13;
pacht voor minstens zes jaar, terwijl de opzegtermijnen respectievelijk drie en&#13;
twee jaar zijn. Opzeggen kan alleen wegens eigen gebruik of dat van een kind.&#13;
Men mag niet zonder toestemming van verpachter onderverpachten tenzij aan&#13;
kinderen.&#13;
Er bestaat geen voorkeursrecht en er zijn vrije pachtprijzen.&#13;
Investeringen door de pachter behoeven de toestemming van verpachter en bij gebrek&#13;
daaraan de vervangende toestemming van de vrederechter, die dan ook meteen&#13;
uitspraak doet over het melioratierecht, welk recht overigens alleen mogelijk is bij&#13;
hoevepacht. De investering mag nooit boven 20% van de waarde van de hoeve stijgen. DISCUSSIE&#13;
Velen vinden het onbegrijpelijk dat de Nederlandse Pachtwet zoveel dwingend recht&#13;
bevat, vooral op het gebied van prijsvorming.&#13;
Van Mourik vraagt zich af waarom het jammer zou zijn dat het pachtareaal terugloopt,&#13;
waarop Lukanow antwoordt dat pacht de agrarische structuur verbetert en&#13;
de boer goedkoop financiert, waaraan Lipinski als sociaal-economisch element toevoegt&#13;
dat daardoor het platteland minder vlug ontvolkt. Gotzen voegt daar nog het&#13;
adagium 'boerenland in boerenhand' aan toe en dat bescherming van het gezinsbedrijf&#13;
thuis hoort in de gevoerde structuurpolitiek; vergeet niet dat in België 3/4 van&#13;
de oppervlakte is verpacht.&#13;
Lipinski vraagt zich af welke structuurpolitiek ten grondslag ligt aan de grote regelzucht&#13;
in de Nederlandse en Belgische pacht wetgeving; waarom is er voorkeursrecht&#13;
voor de pachter en wie financiert de koop?&#13;
Gotzen antwoordt dat het voorkeursrecht niets uitmaakt voor de eigenaar maar&#13;
des te meer voor de pachter die zijn bedrijf met een bepaalde oppervlakte wil voortzetten.&#13;
De Groot meent dat via de lage pachtprijzen en het voorkeursrecht tegen een lage&#13;
waarde structuurpolitiek wordt gevoerd.&#13;
Maris wijst erop dat pachters gebruik maken van hun voorkeursrecht om het land&#13;
in gebruik te kunnen houden, maar het dan voor hen nog zo duur is dat zij het,&#13;
- soms zelfs met verlies -, moeten doorverkopen.&#13;
Maris wijst ook op het feit dat in de Nederlandse definitie van een pachtovereenkomst&#13;
slechts het begrip 'gebruik ter uitoefening van de landbouw' wordt gebezigd,&#13;
terwijl België en Duitsland een enger begrip hanteren omdat daar immers sprake&#13;
moet zijn van 'bedrijfsmatig landbouwkundig gebruik'.&#13;
Lukanow zegt dat inderdaad art. 585 BGB pacht definieert als bedrijfsmatig landbouwkundig&#13;
gebruik.&#13;
Ook de Belgische wetgever spreekt bij pacht over de bedrijfsmatige exploitatie van&#13;
onroerende goederen met het oog op het voortbrengen van landbouwprodukten.&#13;
SLOT&#13;
Van Mourik en Lukanow bedanken de Belgische Vereniging voor het geslaagde symposium,&#13;
terwijl de laatste ons uitnodigt voor een dergelijk symposium in de herfst&#13;
van 1989 in de buurt van Aken.&#13;
Tot slot vat voorzitter Van Hulle het een en ander nog eens samen en bedankt de&#13;
referenten voor hun uitstekende preadviezen, de deelnemers voor hun aandacht en&#13;
herinnert nog eens aan het feit dat de Ost-Kantons deze eeuw vijf maal veranderden&#13;
van Belgische in Duitse handen met alle taalproblemen van dien. Zo werd de Belgische&#13;
naam Lagarde in de Eerste Wereldoorlog verbasterd tot LaWache, na de Eerste&#13;
Wereldoorlog tot La Vache, in de Tweede Wereldoorlog tot die Kuh en na de Tweede&#13;
Wereldoorlog tot Ie Cul. </content><legacyfootnotes>1. Zie: dr. W. Winkler: De pachtwetgevingen in de landen van West-Europa; Agrarisch Recht 48 (1988), p.&#13;
471 e.v.&#13;
2. Mr. G.R. de Groot werd dan ook twee weken later benoemd tot hoogleraar privaatrecht in het bijzon&#13;
der de rechtsvergelijking aan de RUL.&#13;
3. Zie: mr. A. Vugts: Verwarring bij pachtbeëindiging en melkquotumoverdracht compleet; Agrarisch&#13;
Recht 48 (1988) p. 630 e.v.&#13;
4. Hierin is inmiddels bij de laatste wijziging van de Beschikking voorzien, d.d. 20.10.1988/nr. J 88/&#13;
10439/Stcrt. 203 van 19.10.1988.&#13;
5. Dit betekent: aangenomen.&#13;
</legacyfootnotes><footnotes><footnote/></footnotes><auteurs>Mr. L.P.J. Mertens</auteurs><published>1989-02-01 00:00:00</published><modified>1989-02-01 00:00:00</modified><editiondate>1989-02-01</editiondate><htmlpath>https://denhollander.info/artikel/6244</htmlpath></article>
</articles></edition>
<edition><articles><article><jaar>2013</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2013</searchword><id>10464</id><udhid>UDH:TvAR/10464</udhid><titel> Dreiging kabinet productiebeperkende maatregelen veehouderij</titel><searchwords><searchword>TvAR 4/2013</searchword><searchword>UDH:TvAR/10464</searchword></searchwords><attachments><attachment><name>TvAR2013_04_01_Dreiging.pdf</name><extention>pdf</extention><url>https://denhollander.info/download/8981/ci</url></attachment></attachments><inleiding>Op 18 januari 2013 heeft de staatssecretaris van Economische Zaken, mevrouw Sharon Dijksma, in een brief aan de Tweede Kamer aangegeven dat dit jaar een wetsvoorstel wordt voorbereid waarmee de werking van het stelsel van dierrechten uit de Meststoffenwet (var­kens- en pluimveerechten) kan worden uitgebreid naar rund- en melkvee (Kamerstukken II 2012/13, 33,322, nr. 8).&#13;
</inleiding><content>Dit is volgens de staatssecretaris van belang voor het geval dat verwerking van dierlijke meststoffen niet of onvoldoende van de grond komt. Sturing door middel van dierrechten is dan vanaf 2015 volgens haar noodzakelijk. Dit mede vanwege het feit dat in 2015 het melk­quotum komt te vervallen.&#13;
De wijze waarop eventuele rund-/melkveerechten worden vastgesteld, zal pas duidelijk wor­den bij het aanbieden van het aangekondigde wetsvoorstel aan de Tweede Kamer.&#13;
In het wetsvoorstel tot wijziging van de Meststoffenwet in verband met de invoering van het stelsel van verantwoorde mestafzet (Kamerstukken II 2012/13, 33 322, nr. 8) is reeds de da­tum waarop het stelsel van varkens- en pluimveerechten vervalt (1 januari 2015) uit de Mest­stoffenwet geschrapt en vervangen door ‘een bij koninklijk besluit te bepalen tijdstip’. Hier­door wordt het mogelijk om deze dierrechten (voorlopig) te handhaven.&#13;
In genoemde brief aan de Tweede Kamer legt de staatssecretaris de verantwoordelijkheid om­trent het onderwerp ‘mestverwerking’ bij het bedrijfsleven. De sector moet namelijk bin­nen enkele maanden komen met concrete plannen voor de realisatie van voldoende mestver­werkingscapaciteit en aanvullende maatregelen gericht op de realisatie van de doelen van het mestbeleid en alle overig aan de veehouderij gerelateerde milieudoelen.&#13;
Indien een en ander door de sector niet wordt gerealiseerd, zal de overheid ingrijpen. “De sleutel voor succes ligt daarmee nadrukkelijk daar waar die hoort te liggen, bij het bedrijfsle­ven”, aldus de staatssecretaris.&#13;
Mogelijk wordt door deze passage de indruk gewekt dat het bedrijfsleven ten aanzien van dit onderwerp geen of onvoldoende initiatief heeft getoond.&#13;
Dit is echter niet het geval. Met name binnen de intensieve veehouderij zijn de afgelopen ja­ren diverse projecten opgestart om het onderwerp mestverwerking op de kaart te krijgen en uit te voeren. Dit betreffen projecten op bedrijfsniveau en grootschaligere projecten.&#13;
Helaas moet vastgesteld worden dat een groot aantal initiatieven stranden, en niet alleen om bedrijfseconomische redenen.&#13;
Een bekend ‘struikelblok’ is het planologisch kader waarmee men te maken krijgt ingeval van oprichting van een inrichting in het kader waarvan een mestverwerkingsinstallatie wordt geëxploiteerd.&#13;
Voor de (financiële) levensvatbaarheid van een dergelijke onderneming is, naar ik heb begre­pen, voldoende schaalomvang van groot belang. Dit betekent dat het van groot belang kan zijn dat mest van meerdere bedrijven (derden) wordt aangevoerd en verwerkt. Voor dergelij­ke initiatieven zijn nauwelijks voorzieningen getroffen in bestemmingsplannen, structuurvi­sies, ruimtelijke nota’s e.d.&#13;
Als er wél bepalingen zijn opgenomen, hebben deze veelal een beperkende werking.&#13;
Lange procedures en onzekerheid zijn het gevolg. De Crisis- en herstelwet biedt voor deze inrichtingen geen oplossing.&#13;
Ook is de inhoud van het wetsvoorstel tot wijziging van de Meststoffenwet in verband met de invoering van stelsel van verantwoorde mestafzet naar mijn mening met betrekking tot het onderwerp mestverwerking niet op alle fronten duidelijk en nog niet volledig uitgekristalli­seerd. De sector moet aldus inspelen op een verwerkingsplicht waarvan belangrijke details nog niet uitgewerkt zijn.&#13;
Daarnaast wordt gevreesd dat een groot aantal (bestaande) technieken c.q. installaties niet voldoet aan de definitie van het begrip ‘verwerking van dierlijke meststoffen’ zoals opgeno­men in het huidige wetsvoorstel. Deze definitie luidt momenteel als volgt (artikel 1, eerste lid, onderdeel cc):&#13;
“1º. op dusdanige wijze behandelen van dierlijke meststoffen dat het eindproduct niet langer is aan te merken als dierlijke meststoffen, of 2º. exporteren van dierlijke mest­stoffen”. &#13;
Vaak is een gedeelte van de eindproducten nog als dierlijke mest aan te merken. Er zou als­dan geen sprake zijn van mestverwerking in de zin van de meststoffenwetgeving. &#13;
De verwachting is dan ook dat de betreffende definitie wordt aangepast. Als dat echter niet het geval is, heeft dit mogelijk gevolgen voor de uitvoering van een aantal lopende mestver­werkingsprojecten. In het kader van deze projecten worden door landbouwers overeenkom­sten gesloten met de verwerker(s); veelal langdurige afspraken omtrent de verplichting tot het aanbieden van een minimale hoeveelheid dierlijke meststoffen. &#13;
Hoe wordt in de toekomst hiermee omgegaan als de betreffende installatie de toets der kritiek van de wetgever niet kan doorstaan? De mest kan immers niet tweemaal worden aangeboden. &#13;
Uiterlijk eind 2013 zal de overheid een besluit nemen omtrent het hanteren van aanvullende productiebeperkende instrumenten voor de periode vanaf 2015. Deze besluitvorming wordt voorafgegaan door een ex-ante beleidsevaluatie naar het effect van de voorstellen van de sec­tor omtrent mestverwerking. Deze evaluatie zal worden uitgevoerd door het PLB, het RIVM en LEI. &#13;
Om mestverwerking tot een succes te maken zal echter niet alleen de sector, maar ook de overheid de handschoen (nader) moeten oppakken. Dit om initiatieven niet op voorhand te la­ten stranden op het ontbreken van benodigde voorzieningen in toepasselijke wet- en regelge­ving. &#13;
</content><legacyfootnotes/><footnotes><footnote/></footnotes><auteurs>mr. H.A. Verbakel-Van Bommel&#13;
</auteurs><published>2013-04-01 00:00:00</published><modified>2013-04-01 00:00:00</modified><editiondate>2013-04-01</editiondate><htmlpath>https://denhollander.info/artikel/10464</htmlpath></article>
</articles></edition>
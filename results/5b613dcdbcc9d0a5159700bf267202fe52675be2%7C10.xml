<edition><articles><article><jaar>2021</jaar><naam>Tijdschrift voor Agrarisch Recht</naam><uitgave>11</uitgave><aflevering>10</aflevering><searchword>TvAR 11/2021</searchword><id>16976</id><udhid>UDH:TvAR/16976</udhid><titel>Wetgeving, literatuur en rechtspraak</titel><searchwords><searchword>TvAR 11/2021</searchword><searchword>UDH:TvAR/16976</searchword></searchwords><attachments><attachment><name>21939.pdf</name><extention>pdf</extention><url>https://denhollander.info/download/21939/ci</url></attachment></attachments><inleiding/><content>&lt;h2&gt;Algemeen&lt;/h2&gt;&lt;h4&gt;Klimaatbeleid&lt;/h4&gt;&lt;p&gt;In de Klimaatnota legt het kabinet verantwoording af over het klimaatbeleid. De Klimaatwet schrijft voor dat iedere twee jaar na de vaststelling van het Klimaatplan (2019) over de voortgang van de uitvoering gerapporteerd wordt en dat, als daartoe aanleiding is in het licht van de doelstellingen van deze wet, maatregelen worden genomen. Eind oktober 2021 is de Klimaatnota 2021 (de tweede sinds het Klimaatplan) verschenen. Deze Klimaatnota bevat daarom de eerste voortgangsrapportage over het klimaatbeleid. Sommige zaken gaan goed, andere niet. &lt;span class="italic"&gt;Kamerstukken I&lt;/span&gt; 2021/22, 32813, nr. AA. Bijlage 2 bevat een wetgevingsprogramma, maar ook een overzicht van jurisprudentie in een aantal Europese landen en zaken aanhangig bij het Europese Hof voor de Rechten van de Mens. Dat is er eentje: in deze zaak stellen zes Portugese kinderen en jongvolwassenen dat de 33 aangeklaagde staten, waaronder Nederland, te weinig doen tegen klimaatverandering, waardoor bepaalde mensenrechten zoals neergelegd in het Europees Verdrag voor de Rechten van de Mens (EVRM) worden geschonden. Het is de eerste keer dat klimaatverandering onderwerp van geschil is bij het EHRM. Ook het feit dat de klacht niet volgt op nationaal gevoerde procedures en de in Portugal woonachtige klagers stellen dat 33 Verdragstaten hun mensenrechten schenden door te weinig te doen tegen klimaatverandering, maakt de klacht uniek. Nederland heeft op 27 mei 2021 een verweerschrift ingediend.&lt;/p&gt;&lt;h2&gt;Pacht&lt;/h2&gt;&lt;h4&gt;Ontbinding&lt;/h4&gt;&lt;p&gt;De pachter pacht in totaal ongeveer 5 ha van de beide verpachters. Ze willen de beide pachtovereenkomsten laten ontbinden omdat de pachter de grond volgens hen onderverpacht voor aardappelteelt en kolenteelt en het land vol onkruid staat. Van bedrijfsmatige landbouw is volgens hen geen sprake. Verder vorderen de verpachters winstafdracht. Het hof neemt een tekortkoming aan voor het teeltjaar 2018, andere tekortkomingen niet. Er is onvoldoende aangevoerd om de pachter te veroordelen tot winstafdracht. De vastgestelde tekortkoming rechtvaardigt verder de ontbinding van de pachtovereenkomsten niet. Hof Arnhem-Leeuwarden 05-10-2021, ECLI:NL:GHARL:2021:9318&lt;/p&gt;&lt;h4&gt;Pachterfrecht&lt;/h4&gt;&lt;p&gt;De pachter pachtte ruim 16 hectare grond van ASR. Hij is in maart 2019 overleden en zijn erfgenamen zijn de vier appellanten. Een van hen hebben de erven aangewezen om de pachtrelatie met ASR voort te zetten. ASR heeft bezwaren en vindt ook dat het bedrijf dat deze erfgename heeft, niet voldoet aan de eisen van bedrijfsmatige landbouw. ASR heeft ontbinding van de overeenkomst gevorderd. De appellanten hebben op hun beurt een verklaring voor recht gevorderd dat er geen redelijke bezwaren zijn. Het hof ontbindt de pachtovereenkomst op grond van art. 6:258 BW. Hof Arnhem-Leeuwarden 05-10-2021, ECLI:NL:GHARL:2021:9317&lt;/p&gt;&lt;h4&gt;Ontruiming&lt;/h4&gt;&lt;p&gt;Kort geding. Niet tijdig hoger beroep tegen mondeling deelvonnis, waarvan motivering is uitgewerkt bij later vonnis. Tijdelijke verhuur gronden door pachtkamer aangemerkt als reguliere pacht. Bijstand van verpachter aan pachter in kort geding tussen grondeigenaar en pachter. Kosten ex art. 7:344 lid 2 BW. Pachter op grond van vordering grondeigenaar veroordeeld tot ontruiming. Voorschot schadevergoeding niet toewijsbaar. Vordering tot terugbetaling dwangsommen strekt tot het ongedaan maken van hetgeen is verricht ter uitvoering van het vonnis dat wordt vernietigd. Een dergelijke vordering kan in hoger beroep worden toegewezen. Hof Den Bosch 28-09-2021, ECLI:NL:GHSHE:2021:2949&lt;/p&gt;&lt;h4&gt;Erfrecht&lt;/h4&gt;&lt;p&gt;Verdeling nalatenschap. Opzegging van pachtovereenkomst aan mede erfgenaam/pachter door een aantal van de andere erfgenamen/verpachters, Gedaan onder de werking van de Pachtwet (oud). Opzegging door alle erfgenamen/verpachters in dit geval niet vereist. Niet onder de werking van de Pachtwet (oud), maar ook niet beschouwd naar het huidige recht (art. 7:369 BW). Het niet inschrijven van het hoger beroep tegen een vonnis waarin is bepaald dat het in de plaats treedt van door een partij te verrichten rechtshandelingen tot levering van een legaat ter zake onroerend goed, leidt alleen tot niet ontvankelijkheid in vorderingen die bij toewijzing ervan zouden leiden tot aantasting van de levering van het legaat waarbij het vonnis in de plaats is getreden of nog kan treden van een rechtshandeling tot levering. Hof Arnhem-Leeuwarden 19-10-2021, ECLI:NL:GHARL:2021:9823&lt;/p&gt;&lt;h2&gt;Zakelijke rechten&lt;/h2&gt;&lt;h4&gt;Buurweg&lt;/h4&gt;&lt;p&gt;Appellant stelt dat zijn rechtsvoorganger het gebruik van het pad slechts heeft gedoogd en dat hij geen toestemming, ook niet stilzwijgend, heeft gegeven voor het gebruik van het pad. [appellanten] heeft deze stelling echter niet geconcretiseerd of nader toegelicht. [appellanten] heeft niet onderbouwd waaruit zou blijken dat sprake zou zijn van enkel gedogen en niet van een stilzwijgende toestemming. Dit had wel op zijn weg gelegen nu [geïntimeerde] onweersproken heeft gesteld dat er nooit is geprotesteerd tegen het gebruik van het pad door verschillende buren. Dit geldt te meer nu [appellanten] toentertijd geen eigenaar was van de grond, hij niet heeft gesteld wie de toenmalige eigenaar was of dat hij met de toenmalige eigenaar heeft gesproken. Het hof komt dan ook tot het oordeel dat [appellanten] onvoldoende gemotiveerd de stellingen van [geïntimeerde] heeft betwist dat sprake is van een buurweg, zodat geen plaats is voor nadere bewijslevering door tegenbewijs. Hof Den Bosch 02-11-2021,&amp;nbsp;ECLI:NL:GHSHE:2021:3308.&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Bedrijfswoning&lt;/h4&gt;&lt;p&gt;Weigering omgevingsvergunning voor een bedrijfswoning bij een bollenbedrijf. De rechtbank heeft geoordeeld dat het college onvoldoende heeft gemotiveerd dat het bedrijf niet voldoet aan de voorwaarden om aangemerkt te worden als een volwaardig agrarisch bedrijf. Appellant heeft volgens de rechtbank met voldoende stukken onderbouwd dat het bedrijf het gestelde inkomen op minimumniveau behaalt en heeft het beroep in zoverre gegrond verklaard. Volgens de rechtbank heeft appellant echter niet aannemelijk gemaakt dat een noodzaak bestaat om bij het bedrijf te wonen. Dat wordt bevestigd door ABRvS 27-10-2021, ECLI:NL:RVS:2021:2387. Het gaat dus niet door.&lt;/p&gt;&lt;h4&gt;Rood voor rood&lt;/h4&gt;&lt;p&gt;Bij besluit van 18 februari 2020 heeft de raad van de gemeente Rheden het bestemmingsplan ‘Landelijk Gebied, locatie Lentsesteeg zuid 2019’ vastgesteld. Bij besluit van 18 februari 2020 heeft de raad het plan vastgesteld. Hierin worden de bedrijfsbestemming en de agrarische bestemming op de percelen van [partij] aan de [locatie A] gewijzigd naar een woonbestemming. Dit om de bouw van twee woningen mogelijk te maken in ruil voor de sloop van de op die percelen aanwezige bedrijfsbebouwing van het voormalige bouwbedrijf. Ter bescherming van het woon- en leefklimaat op de percelen van [partij] voorziet het plan ook in een groensingel tussen zijn perceel en dat aan de [locatie B]. [appellant] woont aan de [locatie B] te Rheden en exploiteert daar een boomkwekerij. Hij vreest door de ontwikkeling van het plan, vanwege het gebruik van gewasbeschermingsmiddelen bij de uitoefening van zijn bedrijfsactiviteiten, onder meer voor een toekomstige belemmering van zijn bedrijfsmogelijkheden. De onderzoeken naar drift zijn op verkeerde uitgangspunten gebaseerd. Dat moet opnieuw. ABRvS 03-11-2021,&amp;nbsp;ECLI:NL:RVS:2021:2432&lt;/p&gt;&lt;h4&gt;Vergunning&lt;/h4&gt;&lt;p&gt;Vergunning van B&amp;W van Súdwest-Fryslân voor het veranderen van een akkerbouw-, vleeskuiken- en dorsbedrijf te Pingjum. Vergunning is aangevraagd omdat door de jaren heen binnen de inrichting kleine wijzigingen zijn opgetreden waarvoor verschillende vergunningaanvragen en meldingen zijn gedaan. De aanvraag is op verzoek van het college gedaan en dient om de vergunningsituatie overzichtelijk en actueel te maken. Het college heeft de gevraagde vergunning verleend. [appellant sub 1] woont op het naastgelegen perceel en ervaart overlast van het in werking zijn van de inrichting. Hij heeft beroep ingesteld tegen het besluit. De vergunninghouder krijgt gelijk. ABRvS 10-11-2021, ECLI:NL:RVS:2021:2460&lt;/p&gt;&lt;h2&gt;Landinrichting&lt;/h2&gt;&lt;h4&gt;Ruilplan&lt;/h4&gt;&lt;p&gt;Voor de Gebiedsinrichting 'Franekeradeel-Harlingen' is een ontwerp-ruilplan opgesteld. Daartegen zijn bij de rechtbank Noord-Nederland verschillende zaken aangebracht. Zie Rechtbank Noord-Nederland 20-10-2021, ECLI:NL:RBNNE:2021:4396 (niet ontvankelijk). Zie ook: ECLI:NL:RBNNE:2021:4400 (toedeling weggedeelte), ECLI:NL:RBNNE:2021:4397 (toedeling sloot), ECLI:NL:RBNNE:2021:4398 (toetsingskader ruilplan bij landinrichting), Rechtbank Noord-Nederland 03-11-2021, ECLI:NL:RBNNE:2021:4795 (geen inbreng in vrije eigendom geeft geen aanspraak op toedeling in vrije eigendom), ECLI:NL:RBNNE:2021:4794 (toedeling van percelen in losse verhuur; speelruimte Bestuurscommissie; beroep identiek aan zienswijze ongegrond), ECLI:NL:RBNNE:2021:4793 (afspraak over alternatieve toedeling; bezwaar tegen overbedeling eerst in beroep gedaan, wordt toegelaten).&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;Jachthouder&lt;/h4&gt;&lt;p&gt;Kort geding. Wet natuurbescherming. Jacht. Jachthouder. Toestemming wildbeheereenheid voor de jacht in jachtvelden van wildbeheereenheid. Vraag of jager recht heeft op de jacht na verstrijken geldigheidsduur toestemming. Samenwerking wildbeheereenheid met jagersverenigingen. Wijze van verdelen jachtvelden en afschot. Door opzegging lidmaatschap jagersvereniging heeft jager zich buiten verdeling geplaatst. Vraag of jager ook lid is van wildbeheereenheid, naast lidmaatschap van jagersvereniging en welke rechten dat lidmaatschap meebrengt. Hof Den Bosch 28-09-2021, ECLI:NL:GHSHE:2021:2950&lt;/p&gt;&lt;h4&gt;PAS-melders&lt;/h4&gt;&lt;p&gt;in de Wet natuurbescherming bepaald dat deze PAS-meldingen zullen worden gelegaliseerd. Daartoe is in de Wnb de verplichting opgenomen voor de Minister van LNV om in het belang van de rechtszekerheid tezamen met gedeputeerde staten van de provincies zorg te dragen voor het legaliseren van de PAS-meldingen (art. 1.13a, tweede lid).4De legalisering vindt plaats op basis van een door de Minister van LNV vast te stellen aanvullend legalisatieprogramma met bronmaatregelen en eventueel natuurmaatregelen. De maatregelen moeten worden uitgevoerd binnen drie jaar na de vaststelling van dat programma. PAS-melders moeten veel gegevens aanleveren. Zij kunnen daarvoor subsidie aanvragen op basis van de Beleidsregel tegemoetkoming kosten PAS-melders (&lt;span class="italic"&gt;Stcrt.&lt;/span&gt; 2021, nr. 45408). &lt;/p&gt;&lt;h2&gt;Structuurbeleid&lt;/h2&gt;&lt;h4&gt;SKAL&lt;/h4&gt;&lt;p&gt;Landbouwkwaliteitswet; biologisch gecertificeerde percelen; decertificering vanwege vondst glyfosaat, bestrijding onkruid en verspreiding van gazonmaaisel; verweerder mocht de percelen geheel decertificeren; corridor voor de leghennen naar een andere uitloop niet aan de orde. Beroep ongegrond. CBB 19-10-2021, ECLI:NL:CBB:2021:951&lt;/p&gt;&lt;h4&gt;Sanering varkenshouderijen&lt;/h4&gt;&lt;p&gt;De stand van zaken met betrekking tot de Subsidieregeling sanering varkenshouderijen komt naar voren in een lijst van vragen en antwoorden (&lt;span class="italic"&gt;Kamerstukken II&lt;/span&gt; 2021/22, 28973, nr. 247). Veel cijfers over aantallen dieren en bedrijven, stalbranden, biggensterfte. 278 varkenshouders hebben een overeenkomst getekend. Als al deze 278 varkenshouderijlocaties daadwerkelijk beëindigd worden, betekent dit een afname van 580.477 varkenseenheden, wat overeenkomt met circa 6,7% van het binnen het stelsel van productierechten beschikbare aantal varkenseenheden. Hoeveel varkens hierdoor minder gehouden kunnen worden is afhankelijk van welke categorieën van varkens op grond van deze 580.477 varkenseenheden gehouden werden. Over de ontwikkeling van stikstof- en fosfaatexcretie zie:&amp;nbsp;&lt;span class="italic"&gt;Kamerstukken II&lt;/span&gt; 2021/22, 35334, nr. 165. Alleen bij melkvee wordt het sectorplafond nog overschreden&lt;/p&gt;&lt;h2&gt;Marktordening&lt;/h2&gt;&lt;h4&gt;Randvoorwaardenkorting&lt;/h4&gt;&lt;p&gt;Randvoorwaardenkorting wegens niet melden doodgeboorten; wijziging motivering in verweerschrift; andere grondslag en feitencomplex; herroeping primaire besluit. CBB 19-10-2021, ECLI:NL:CBB:2021:949&lt;/p&gt;&lt;p&gt;Niet volledig oormerken; opzet; hoogte randvoorwaardenkorting 20%. CBB 09-11-2021, ECLI:NL:CBB:2021:981&lt;/p&gt;&lt;h4&gt;Jonge landbouwers&lt;/h4&gt;&lt;p&gt;Verordening (EU) nr. 1305/2013. Kunnen landbouwers in het kader van het Elfpo steun ontvangen zowel voor de ontwikkeling van een klein landbouwbedrijf als in de hoedanigheid van jonge landbouwer? Hof: Art. 19, lid 1, van verordening (EU) nr. 1305/2013 verzet zich er niet tegen dat een landbouwer die aanloopsteun ten bate van de ontwikkeling van kleine landbouwbedrijven krachtens punt a), iii), van die bepaling heeft ontvangen, deze steun kan cumuleren met aanloopsteun voor jonge landbouwers krachtens punt a), i), ervan, mits het maximale steunbedrag als bedoeld in lid 6 van dat artikel niet wordt overschreden. Art. 19, lid 1, van verordening nr. 1305/2013 moet aldus worden uitgelegd dat het zich niet verzet tegen een nationale regeling op grond waarvan de ontvangst van aanloopsteun voor jonge landbouwers als bedoeld in punt a), i), is uitgesloten indien reeds aanloopsteun voor de ontwikkeling van kleine landbouwbedrijven, als bedoeld in punt a), iii), van die bepaling is toegekend. EU Hof van Justitie, 6-10-2021, ECLI:EU:C:2021:817 &lt;/p&gt;&lt;p&gt;Extra betaling jonge landbouwers. Al langer dan vijf jaar voorafgaand aan aanvragen landbouwbedrijf opgericht. Niet aangetoond dat de zoon ten gevolge van het volgen van een opleiding pas op later moment mede belast is met de dagelijkse bedrijfsvoering. CBB 09-11-2021, ECLI:NL:CBB:2021:978&lt;/p&gt;&lt;h4&gt;Bedrijfstoeslagregeling en overstroming&lt;/h4&gt;&lt;p&gt;Verordening (EG) nr. 1120/2009. Het betreft een geding tussen een landbouwer en het agentschap voor herstructurering en modernisering van de landbouw over diens beslissing om de toekenning van bepaalde agromilieubetalingen te weigeren en hem te gelasten de in dat kader reeds uitgekeerde bedragen terug te betalen, op grond dat deze landbouwer vruchtwisseling had toegepast na de overstroming of het onder water komen te staan van een perceel dat was ingedeeld als „blijvend grasland’ in de zin van art. 2, onder c), van verordening nr. 1120/2009. &lt;/p&gt;&lt;p&gt;Hof: Art. 2, onder c), van verordening (EG) nr. 1120/2009 moet aldus worden uitgelegd dat weiland of grasland in een speciale beschermingszone dat onderhevig is aan natuurlijke en periodieke overstromingen of onder water staan, niet is uitgesloten van het begrip „blijvend grasland’ in de zin van die bepaling, aangezien dergelijke overstromingen of dergelijk onder water staan op zich geen „vruchtwisseling’ op de betrokken grond in de zin van die bepaling kunnen meebrengen. EU Hof van Justitie, 14-10 2021, ECLI:EU:C:2021:850&lt;/p&gt;&lt;h4&gt;Gecombineerde opgave&lt;/h4&gt;&lt;p&gt;Uitspraak tot vervallenverklaring van de uitspraak van 19 juni 2018, 17/245, ECLI:NL:CBB:2018:298. Het College heeft ten onrechte heeft nagelaten derde-belanghebbende (met tegengesteld belang) in de gelegenheid te stellen deel te nemen als partij in de procedure. Dubbelclaim. CBB 02-11-2021, ECLI:NL:CBB:2021:975&lt;/p&gt;&lt;h2&gt;Dieren&lt;/h2&gt;&lt;h4&gt;Stalbranden&lt;/h4&gt;&lt;p&gt;De Onderzoeksraad voor Veiligheid heeft een onderzoek naar de aanpak van stalbranden gepubliceerd. De conclusies van de OvV zijn stevig. Het onderzoek laat zien dat de aanpak van stalbranden niet heeft geleid tot de gewenste resultaten. Het aantal stalbranden is tussen 2012 en 2020 niet afgenomen en het aantal dieren dat jaarlijks bij een stalbrand om het leven komt is volgens de OvV zelfs toegenomen. De minister komt met een aangescherpte aanpak om het aantal stalbranden terug te brengen en het aantal dodelijke dierlijke slachtoffers dat daarbij valt snel te verkleinen. Zij stelt hierin een ambitieus doel, zoals de OvV ook aanbevolen heeft. Het streefdoel is een halvering van het aantal dodelijke stalbranden en dodelijke dierlijke slachtoffers per sector in 2026. Er komen hogere brandveiligheidseisen. (&lt;span class="italic"&gt;Kamerstukken II&lt;/span&gt; 2021/22, 35925 XIV nr. 7).&lt;/p&gt;&lt;h4&gt;Kippen&lt;/h4&gt;&lt;p&gt;Boete aan pluimveehouder voor vangletsel. Gelet op de door eiseres overgelegde stukken is er te veel twijfel of de overtreding is begaan, namelijk of het de kippen van eiseres betrof dan wel of de bloedingen daadwerkelijk pas na het vangen zijn ontstaan. Beroep gegrond. Rechtbank Rotterdam 12-10-2021, ECLI:NL:RBROT:2021:9900&lt;/p&gt;&lt;h4&gt;Salmonella&lt;/h4&gt;&lt;p&gt;Besluit tot besmetverklaring salmonella enteritidis. Gevraagde voorlopige voorziening wordt toegewezen. De voorzieningenrechter is van oordeel dat het belang van verzoekers bij het uitvoeren van een bevestigingsonderzoek zwaarder weegt dan de belangen van verweerder. Het belang van verzoekster bij dit verzoek is gelegen in het laten doen van een bevestigingsonderzoek en de uiteindelijke opheffing van de besmetverklaring. Daarmee beoogt verzoekster dat haar bedrijf van het slot kan en dat export van eieren weer kan plaatsvinden. Het belang van verweerder bij de afwijzing van dit verzoek is gelegen in de volksgezondheid en in het naleven van de doelstellingen van de Unie en daarmee de verzekering van Europese financiering van het salmonella programma. Gelet op het voorlopig rechtmatigheidsoordeel schat de voorzieningenrechter de kans op succes van verzoekster in bezwaar in als groot. Daarmee is er meer ruimte voor het belang van verzoekster in deze belangenafweging. De belangenafweging valt daarom uit in het voordeel van verzoekster, gegeven alle omstandigheden. CBB 08-11-2021, ECLI:NL:CBB:2021:982&lt;/p&gt;&lt;h2&gt;Milieurecht&lt;/h2&gt;&lt;h4&gt;Fosfaatrechten&lt;/h4&gt;&lt;p&gt;De minister heeft een brief naar de Tweede Kamer gestuurd over de fosfaatrechten. Daarbij gaat het met name over de afhandeling van verzoeken om schadevergoeding. RVO spant zich tot het uiterste in om rundveehouders op redelijke wijze tegemoet te komen. Naar aanleiding van de motie van Bisschop (SGP) en van Campen (VVD) over afromingsvrije lease (&lt;span class="italic"&gt;Kamerstuk&lt;/span&gt; 35 334, nr. 154) kan gemeld worden dat de gesprekken met de Europese Commissie in het kader van de staatssteun inmiddels zijn afgerond en dit wetsvoorstel op 25 oktober is aangeboden aan de Kamer. In dit wetsvoorstel is ook een onderdeel opgenomen over renovatielease. Hiermee wordt tegemoet gekomen aan de motie van de Groot (D66) over proefstallen (Kamerstuk 35334, nr. 148). (&lt;span class="italic"&gt;Kamerstukken II&lt;/span&gt; 2021/22, 35334, nr. 166).&lt;/p&gt;&lt;p&gt;Jongveeopfokbedrijf. Niet in geschil is dat appellante geen melk produceert. Zij is daarmee geen nieuw gestart bedrijf in de zin van art. 72 van het Uitvoeringsbesluit. Het betoog dat appellante op gelijke voet met melkproducerende bedrijven een beroep moet kunnen doen op de startersregeling slaagt niet. Voor zover appellante nadelig getroffen wordt door het achterwege blijven van een ontheffing is niet gebleken dat dit nadeel onevenredig is in verhouding tot de met het besluit gediende doelen, mede omdat de gevolgen deels voortvloeien uit keuzes die voor risico van appellante zelf komen. Geen individuele en buitensporige last. Overschrijding redelijke termijn. CBB 12-10-2021, ECLI:NL:CBB:2021:935. Zie ook: ECLI:NL:CBB:2021:936&lt;/p&gt;&lt;p&gt;Geïntimeerde is niet verplicht de fosfaatrechten, die aan haar voor het opfokken van jongvee van appellante zijn toegekend, aan appellante over te dragen. Gestelde gebruiksregeling is vanwege strijd met Meststoffenwet op grond van art. 3:40 lid 2 BW nietig. Hof Amsterdam 17-08-2021, ECLI:NL:GHAMS:2021:2526&lt;/p&gt;&lt;h4&gt;Melkvee&lt;/h4&gt;&lt;p&gt;Aan de Tweede Kamer is gezonden een wetsvoorstel tot wijziging van de Meststoffenwet. Dit wetsvoorstel strekt er volgens de toelichting toe duidelijkheid te bieden over de reikwijdte van het fosfaatrechtenstelsel (9het begrip ‘melkvee’ wordt aangepast), afromingsvrije lease van maximaal 100 kilogrammen fosfaatrecht per jaar mogelijk te maken (100 kg lease) en een grondslag te bieden voor het bij algemene maatregel van bestuur kunnen regelen van afromingsvrije lease van het fosfaatrecht in situaties van verplaatsing van het bedrijf nabij Natura 2000-gebieden of voor verduurzaming van melkveeveestallen (hierna: renovatielease). Ook worden regels gesteld over het laten terugwerken van de registratie van een kennisgeving tot overgang van een fosfaatrecht. Tot slot herstelt het wetsvoorstel een omissie ten aanzien van de strafbaarstelling van overtredingen van art. 21b, derde lid. &lt;span class="italic"&gt;Kamerstukken II&lt;/span&gt; 2021/22, 35949, nr. 3 (MvT).&lt;/p&gt;&lt;h4&gt;Mestverwerking&lt;/h4&gt;&lt;p&gt;Bestuurlijke boete wegens overtreding van de Meststoffenwet. Niet nakomen mestverwerkingsplicht en mestverwerkingsplicht in het kader van de Verantwoorde Groei Melkveehouderij (VGM). DPO voldoet niet aan de gestelde eisen. Geen reden voor matiging. Cautie. Rechtbank oost-Brabant 05-10-2021, ECLI:NL:RBOBR:2021:5248&lt;/p&gt;&lt;h2&gt;Fiscaal recht&lt;/h2&gt;&lt;h4&gt;Landbouwvrijstelling&lt;/h4&gt;&lt;p&gt;De conclusie luidt dat de verkochte gronden duurzaam zijn gebruikt binnen het kader van een bosbedrijf en dat aan de voor toepassing van de bosvrijstelling geldende instandhoudingsvoorwaarde is voldaan. Het Hof is van oordeel dat de gronden vanaf de aanplant van de bomen in 1994 tot het tijdstip van verkoop in 2014 gebruikt zijn om voordelen uit bosbedrijf als bedoeld in art. 3.11 van de Wet IB 2001 te behalen, op welke voordelen in beginsel de in dit artikel bedoelde vrijstelling van toepassing is. Onder de vrijgestelde voordelen uit bosbedrijf vallen echter niet voordelen die worden behaald door wijziging van de bestemming van grond van bosgrond in cultuurgrond (vgl. HR 5 februari 1986, nr. 22958, &lt;span class="italic"&gt;BNB&lt;/span&gt; 1986/160). Van een dergelijk voordeel is hier sprake, zodat de Inspecteur in zoverre terecht toepassing van de bosvrijstelling achterwege heeft gelaten. Uit het vorenoverwogene volgt eveneens dat de in 2014 gerealiseerde waardeverandering van de gronden ook niet onder de landbouwvrijstelling valt, aangezien deze in 2014 geen voordeel uit landbouwbedrijf vormde in de zin van art. 3.12, eerste lid, van de Wet IB 2001. Tussen partijen is voor die situatie niet in geschil dat de (omvang van de) door de Inspecteur ter zake aangebrachte correctie juist is en dat in dat geval het belastbaar inkomen uit werk en woning € 394.754 bedraagt. Hof Arnhem-Leeuwarden 19-10-2021, ECLI:NL:GHARL:2021:9782&lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;Over de&amp;nbsp;geannoteerde agenda Landbouw- en Visserijraad van 11 en 12 oktober 2021 en over een groot aantal andere kamerbrieven is een schriftelijk overleg gevoerd met de vaste commissie (&lt;span class="italic"&gt;Kamerstukken II&lt;/span&gt; 2021/22, 21501-32, nr. 1353). De geannoteerde agenda voor de Landbouwraad van november 2021 is te vinden in &lt;span class="italic"&gt;Kamerstukken II&lt;/span&gt; 2021/22, 21501-32, nr. 1354). Weinig spectaculaire nieuwe onderwerpen. Het verslag van de bijeenkomst van oktober 2021: nr. 1356.&lt;/p&gt;&lt;h2&gt;Diversen&lt;/h2&gt;&lt;h4&gt;Bestrijdingsmiddelen&lt;/h4&gt;&lt;p&gt;Aansprakelijkheid voor drift/overwaaiing van pesticiden. Aantasting gewas buurman. Onrechtmatige daad, toerekenbaarheid, causaal verband, schade, eigen schuld. De rechtbank is van oordeel dat gedaagde onrechtmatig heeft gehandeld en op die grond aansprakelijk is voor de schade aan de bomen van eiseres, die bestaat uit het onverkoopbaar worden van de bomen. Gedaagde heeft de vastgestelde schade van € 240.812,20 niet (gemotiveerd) weersproken, zodat de rechtbank uit gaat van dat bedrag. In het kader van voordeelstoerekening dienen op dat bedrag in mindering te komen een bedrag van € 14.441,59 aan vergoeding wegens hagelschade en een bedrag van € 5.000,00 aan bespaarde transportkosten. Gedaagde heeft beide bedragen niet betwist. De rechtbank zal dan ook een bedrag van € € 227.858,63 aan schade toewijzen. Rechtbank Midden-Nederland 08-09-2021, ECLI:NL:RBMNE:2021:4395&lt;/p&gt;&lt;h4&gt;Boerenprotest&lt;/h4&gt;&lt;p&gt;Verdachte heeft op 14 oktober 2019 in vereniging openlijk geweld gepleegd door met een tractor door een afzetting met bouwhekken te rijden. Daarnaast heeft verdachte, samen met een ander, een groep boeren die naar het provinciehuis te Groningen was gekomen om te protesteren tegen het stikstofbeleid, opgeroepen tot het plegen van geweld. De rechtbank verwerpt het verweer van de verdediging dat een veroordeling wegens opruiing in strijd is met de bescherming die art. 10 van het EVRM biedt. De rechtbank veroordeelt verdachte tot een geheel voorwaardelijke gevangenisstraf en een taakstraf. Rechtbank Noord-Nederland 28-10-2021, ECLI:NL:RBNNE:2021:4572. Zie ook: ECLI:NL:RBNNE:2021:4570; ECLI:NL:RBNNE:2021:4571; ECLI:NL:RBNNE:2021:4574; ECLI:NL:RBNNE:2021:4573&lt;/p&gt;&lt;p&gt;Verder: De column ‘De boerenacties al basis voor dit protest’, gepubliceerd op de website van NRC Media, is niet onrechtmatig jegens [eisers]. Rechtbank Amsterdam 24-09-2021, ECLI:NL:RBAMS:2021:5533&lt;/p&gt;</content><legacyfootnotes/><footnotes><footnote/></footnotes><auteurs/><published>2021-11-24 10:21:24</published><modified>2021-12-06 15:00:45</modified><editiondate>2021-11-24</editiondate><htmlpath>https://denhollander.info/artikel/16976</htmlpath></article>
</articles></edition>
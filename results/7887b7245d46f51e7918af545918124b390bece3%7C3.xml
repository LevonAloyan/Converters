<edition><articles><article><jaar>1988</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1988</searchword><id>6302</id><udhid>UDH:TvAR/6302</udhid><titel>Het boerenberoep</titel><searchwords><searchword>TvAR 7/8/1988</searchword><searchword>UDH:TvAR/6302</searchword></searchwords><attachments><attachment><name>1988_nr 78_Artikel_Furstner-Bruining.pdf</name><extention>pdf</extention><url>https://denhollander.info/download/6086/ci</url></attachment></attachments><inleiding>1. INLEIDING&#13;
Na invoering van de superheffing, een stelsel van communautaire maatregelen, dat&#13;
ten doel heeft de structurele zuiveloverschotten op de gemeenschappelijke markt in&#13;
te dammen1, zijn inmiddels vier melkprijsjaren verstreken. In Nederland is aan dit&#13;
stelsel onder andere uitvoering gegeven in de Beschikking superheffing.2 De toepassing&#13;
van deze Beschikking door de minister van Landbouw en Visserij is inmiddels&#13;
veelvuldig door het College van Beroep voor het bedrijfsleven getoetst aan de&#13;
in art. 5 van de Wet administratieve rechtspraak bedrijfsorganisatie3 neergelegde&#13;
toetsingsgronden.&#13;
Het is de bedoeling om in dit artikel een overzicht te geven van de belangrijkste&#13;
gevolgen van die toetsing. Voor zover daarover al iets te zeggen valt, zal de toepassing&#13;
van de overige op het gebied van de superheffing bestaande regelgeving aan de&#13;
orde komen. In samenhang en ter aanvulling van het besprokene, zal soms naar uitspraken&#13;
van de voorzitter van het College worden verwezen.</inleiding><content>2. DE BESCHIKKING SUPERHEFFING&#13;
2.1. Uitgangspunten en het systeem van de regeling&#13;
De Beschikking superheffing regelt de gevolgen voor Nederland van de uitvoering&#13;
van de superheffing voor het melkprijsjaar 1984/85.&#13;
De verplichting tot betaling van superheffing is door Nederland - tot invoering&#13;
van de Beschikking superheffing 19884 - in beginsel gelegd bij de producent. Op&#13;
grond van de door de producent in 1983 aan de zuivelfabriek afgeleverde hoeveel heid melk, wordt de hem toekomende heffingvrij te leveren hoeveelheid vastgesteld.&#13;
Voor het melkprijsjaar 1984/85 is daarbij een kortingspercentage van 8,65&#13;
gehanteerd5.&#13;
Voor de rechtstreeks aan de consument afgeleverde hoeveelheden geldt in beginsel&#13;
1981 als referentiejaar. Bij vaststelling van de heffingvrije hoeveelheid op basis van&#13;
dit referentiejaar wordt een opslagpercentage van 1 gehanteerd.6&#13;
Berekening van de hoogte van het individuele quotum en het vaststellen van de&#13;
eventuele overschrijding daarvan geschiedt voor deze beide vormen van aflevering&#13;
langs twee gescheiden circuits. Het College kan daaraan gevolgen verbinden voor&#13;
de toepassing van de in de Beschikking neergelegde bijzondere regelingen.7 Verder&#13;
valt volgens het College voor eigen gebruiksdoeleinden aangewende, en dus niet afgeleverde&#13;
melk geheel buiten het stelsel.8&#13;
De minister beschouwt de superheffing als een belastingstelsel met een 'franchise'.&#13;
9 De voorzitter van het College heeft de superheffing eens gekarakteriseerd als&#13;
een administratieve heffing en niet als een belasting.10 Het College heeft geoordeeld&#13;
dat voor een vordering om ontheffing van betaling van superheffing geen&#13;
grondslag te vinden is in het recht.11&#13;
In het systeem van de Beschikking kunnen aanspraken worden erkend op basis&#13;
van een daartoe strekkende aanvraag.12 Bij de beoordeling van een aanvraag wordt&#13;
door het College slechts nagegaan of de voorwaarden zijn vervuld die tot erkenning&#13;
van de gevraagde aanspraak kunnen leiden, natuurlijk met inachtneming van de beroepsgronden&#13;
vermeld in art. 5 van de Wet Arbo.&#13;
Het risico van het niet of niet tijdig indienen van aanvragen is voor rekening van&#13;
de verzoeker.13&#13;
Gebleken is dat de minister bepaalde aanvragen in behandeling heeft genomen op&#13;
grond van het naar zijn mening toepasselijke of in ieder geval toepasselijker artikel&#13;
van de Beschikking. De daarop genomen beslissingen zijn door het College op de&#13;
gebruikelijke wijze beoordeeld.14 Wanneer de minister echter in het bestreden&#13;
besluit buiten de aanvraag om overwegingen wijdt aan de toepasselijkheid van enig&#13;
ander artikel van de Beschikking, gaat het College daarop meestal alleen zijdelings&#13;
in. Meest recentelijk bestempelde het College dergelijke overwegingen als niet&#13;
onjuist15, of ook wel als mededelingen van feitelijke aard, en dus als een niet voor&#13;
beroep vatbaar besluit.16 Volgens art. 6, tweede lid - dat ziet op het gros van de op grond van de Beschikking&#13;
in te dienen aanvragen17 - moet een aanvraag met redenen omkleed worden&#13;
ingediend en zijn onderbouwd met bewijsstukken. Dit artikel legt op de aanvrager&#13;
de verplichting om de gestelde aanspraak bij de aanvraag aannemelijk te maken.&#13;
Partijen hebben uiteraard de mogelijkheid om ingevolge art. 51 van de Wet administratieve&#13;
rechtspraak bedrijfsorganisatie de grondslag van de vordering tot het&#13;
sluiten van de zitting aan te vullen. Het College gaat echter volgens vaste jurisprudentie&#13;
'mede in verband met het bepaalde bij artikel 6 van de Beschikking' voorbij&#13;
aan niet eerder door de veehouder vermelde omstandigheden, die in een later stadium&#13;
van de procedure aan de aanvraag ten grondslag worden gelegd.18&#13;
Ook in de jurisprudentie betreffende de superheffing oordeelt het College bij regelmaat&#13;
dat voor toekenning van schadevergoeding geen plaats is, reeds omdat het&#13;
bestreden besluit niet voor vernietiging in aanmerking komt.19 Een door de minister&#13;
hangende de procedure ingetrokken besluit, wordt blijkens de meest recente&#13;
uitspraak van het College op dit gebied, op rechtmatigheid beoordeeld, voor zover&#13;
het belang van de verzoeker dat eist.20&#13;
Voor nadeel- of bestuurscompensatie biedt volgens het College de Beschikking superheffing&#13;
geen grondslag. Het nadeel bestaat voor de verzoeker in het algemeen&#13;
slechts in de uit de toepassing van de Beschikking voortvloeiende gevolgen.21&#13;
2.2. De in de Beschikking geregelde onderwerpen&#13;
De gevolgen van de superheffing bij een gehele of gedeeltelijke bedrijfsovername en&#13;
bij ruilverkaveling zijn geregeld in de art. 5 en 14 t/m 17 van de Beschikking. Voor&#13;
grondtransacties aangegaan in 1983 en in het eerste kwartaal 1984 is een speciale regeling&#13;
getroffen in art. 5, zevende lid.&#13;
Art. 11 betreft de gevolgen van investeringen ten behoeve van standplaatsen voor&#13;
melkvee, aangegaan tussen september 1981 en 1 maart 1984.&#13;
De gevolgen van de calamiteiten, die de melkproduktie in het referentiejaar aanzienlijk&#13;
hebben beïnvloed zijn voorzien in art. 12 van de Beschikking. Art. 13 bevat&#13;
voorts een regeling voor de groep melkproducenten wier melkproduktie in de afgelopen&#13;
jaren niet of nauwelijks is toegenomen.&#13;
Ten slotte kan de minister op grond van art. 19 'voor andere dan in de Beschikking&#13;
voorziene gevallen aanspraken erkennen'. Voor dit artikel lijkt, in tegenstelling&#13;
tot voormelde andere artikelen van de Beschikking, een grondslag in de gemeenschapsvoorschriften te ontbreken. Over dit probleem bestaat sinds op 28 april 1988&#13;
uit Luxemburg het antwoord op door het College gestelde prejudiciële vragen22 is&#13;
ontvangen iets meer duidelijkheid. Bij de bespreking van de jurisprudentie over art.&#13;
19 van de Beschikking zal hierop nader worden ingegaan.&#13;
3. ONDERBREKINGEN IN DE BEDRIJFSVOERING, GRONDTRANSACTIES&#13;
3.1. Gehele of gedeeltelijke bedrijfsovername&#13;
Transacties betreffende de overname van een geheel bedrijf of een gedeelte daarvan,&#13;
aangegaan in de periode van 1 januari 1983 tot 1 april 1984 vallen onder het regiem&#13;
van art. 5 van de Beschikking. De art. 14 t/m 16 van de Beschikking zien op transacties&#13;
aangegaan gedurende het melkprijsjaar 1984/85. In navolging van de communautaire&#13;
regeling23 gaat de Beschikking uit van de bedrijfsgebondenheid van het&#13;
quotum. Aanspraken in verband met grondverwerving kunnen ten hoogste worden&#13;
erkend voor een hoeveelheid, die door vervreemding van de betreffende grond verloren&#13;
is gegaan.&#13;
Wanneer in de periode van 1 januari 1983 tot 1 april 1985 een bedrijf is verkocht&#13;
kan niet worden gezegd dat in die periode ononderbroken periodieke melkafleveringen&#13;
hebben plaatsgevonden van dat bedrijf. De verkoper kan om die reden geen&#13;
recht (meer) doen gelden op het quotum.24&#13;
Aan degene die vervolgens de melkveehouderij op de betreffende grond voortzet,&#13;
kan in evenredigheid met de vermindering van het quotum een heffingvrije&#13;
hoeveelheid worden toegekend. Vermindering en erkenning van aanspraken geschiedt&#13;
als hoofdregel voor zover de overgedragen grond ten behoeve van de melkveehouderij&#13;
werd gebruikt en dat gebruik zal worden voortgezet.25 Wanneer in een&#13;
onderneming uitsluitend het melkveehouderijbedrijf wordt uitgeoefend, is natuurlijk&#13;
moeilijk vast te stellen welk gedeelte wel en welk gedeelte niet voor de melkveehouderij&#13;
wordt gebruikt. In het algemeen zal in zo'n geval worden aangenomen&#13;
dat het gehele areaal voor de melkveehouderij wordt gebruikt. Alleen een zeer bijzondere&#13;
en specifieke situatie zal tot een ander oordeel kunnen leiden. Eenmaal werd&#13;
door het College aangenomen dat de vervreemde grond een beleggingsobject was geweest.&#13;
26&#13;
Sedert de wijziging van de Beschikking superheffing 1985 d.d. 5 september&#13;
198627 zal dit 'evenredigheidsprincipe' de betrokkenen minder hoofdbrekens kosten. Sindsdien is namelijk een meer flexibel systeem van overgang van heffingvrije&#13;
hoeveelheden mogelijk.28 Binnen een maximum van 20 000 kg per hectare is nu&#13;
in beginsel de overdracht van quotum vrij. Uitgangspunt blijft daarbij wel - ook&#13;
volgens de voorzitter van het College29 - dat het quotum bedrijfsgebonden is.&#13;
Overdracht van heffingvrije hoeveelheden, via de Quotumbureau's waarbij een&#13;
grondtransactie uitsluitend als 'transportmiddel' bleek te zijn gebruikt, heeft ook in&#13;
het nieuwe systeem geen plaats.&#13;
3.2. Ruilverkaveling&#13;
Ook bij een onderbreking van de bedrijfsvoering ten gevolge van de afwikkeling van&#13;
ruilverkaveling kan de melkveehouder zijn heffingvrije hoeveelheid 'meenemen'&#13;
naar het nieuwe bedrijf. Voor de gevolgen van ruilverkaveling zijn van belang art.&#13;
17 van de Beschikking superheffing, de op art. 17, derde lid berustende Uitvoeringsregeling30&#13;
en de door de minister ter uitvoering van deze Uitvoeringsregeling vastgestelde&#13;
circulaire.31&#13;
De enige vaste jurisprudentie van het College over dit onderwerp, betreft de toepassing&#13;
van art. 8 van de Uitvoeringsregeling. Exploitatie op basis van tijdelijk gebruik&#13;
van gronden in 1981, 1982 en 1983, waarmee het bedrijf later substantieel is&#13;
vergroot, moet op grond van dit artikel tot vermindering van de te erkennen aanspraak&#13;
leiden. Dit geldt, blijkens de tekst van art. 8, voor zover op basis van dat&#13;
tijdelijk gebruik reeds een heffingvrije hoeveelheid is toegekend. Volgens het College&#13;
laat de regeling en met name art. 8 geen ruimte voor de toepassing van het daarbij&#13;
door de minister gehanteerde 'normatieve systeem'.32 Volgens dit systeem wordt&#13;
per tijdelijk gebruiksjaar een kortingsfactor van 1/3 toegepast. Een besluit tot vermindering&#13;
van de heffingvrije hoeveelheid gebaseerd op dit 'normatieve systeem'&#13;
steunt volgens het College niet op een draagkrachtige motivering. De minister moet&#13;
steeds in concreto nagaan in hoeverre het tijdelijk gebruik in de in 1983 gerealiseerde&#13;
melkproduktie tot uitdrukking is gekomen.33 Ruim een jaar nadat het College ter&#13;
zake uitspraak had gedaan, is opnieuw een uitspraak in geheel dezelfde lijn gevolgd.&#13;
34&#13;
3.3. Investeringen in grond&#13;
Voor art. 5, zevende lid, van de Beschikking kan de grondslag worden gevonden in&#13;
de in art. 3 van de Verordening (EEG) 857/84 opgenomen regeling voor investeerders. Het verruimt voormelde in art. 5, leden 4 en 6 neergelegde mogelijkheden tot&#13;
verkrijging van een heffingvrije hoeveelheid in verband met verwerving van een geheel&#13;
bedrijf of een gedeelte daarvan. De tekst van art. 5, zevende lid, geeft nauwkeurig&#13;
aan onder welke omstandigheden een aanspraak kan worden erkend. Volgens het&#13;
College staat dan ook aan de minister uitsluitend ter beoordeling of aan de ter zake&#13;
gestelde voorwaarden wordt voldaan. Voor een soepele toepassing van de bepaling&#13;
laat de wettelijke regeling geen ruimte.35&#13;
De verworven grond moet zijn toegevoegd36 aan een bedrijf waarvan, volgens de&#13;
meitellinggegevens over 198337, ten minste 80% van het aantal standaardbedrijfseenheden&#13;
tot de melkveehouderij kunnen worden gerekend.38 De grond moet zijn&#13;
verworven op grond van een der in art. 16 genoemde titels.&#13;
De datum van levering is beslissend voor het vaststellen van de datum van eigendomsovergang.&#13;
Levering van onroerend goed geschiedt ingevolge art. 671 BW door&#13;
overschrijving van de akte van overdracht in de daartoe bestemde registers. Door&#13;
overdracht van economische eigendom vindt geen eigendomsovergang plaats. Onder&#13;
verkoop moet volgens het College, mede met het oog op de toepasselijke communautaire&#13;
bepalingen, worden verstaan verkoop, die geresulteerd heeft in eigendomsovergang.&#13;
39&#13;
Bij pacht - art. 16, eerste lid en sub c - is de in de schriftelijke pachtovereenkomst&#13;
vermelde ingangsdatum beslissend. Eenjarige pacht valt niet onder art. 16&#13;
van de Beschikking. In principe bestaat wel de mogelijkheid om het bestaan van een&#13;
mondelinge pachtovereenkomst aan te tonen.40 Een overeenkomst tot vruchttrekking&#13;
- niet tevens strekkende tot het gebruik van de betreffende grond - is volgens&#13;
het College geen pachtovereenkomst.41&#13;
Ten slotte is voor het vaststellen van het tijdstip van verwerving als bedoeld in art.&#13;
16, aanhef en sub d beslissend het moment waarop de verpachte grond weer vrij van&#13;
pacht ter beschikking van de verpachter komt.42&#13;
Het tijdstip van 'daadwerkelijke ingebruikneming van de grond ten behoeve van&#13;
de melkveehouderij' is slechts van invloed op de berekening van de hoogte van&#13;
de aanspraak. Art. 5, zevende lid, legt de grens bij 1 juli 1983. De minister verstaat&#13;
onder daadwerkelijke ingebruikneming 'iedere activiteit die verband houdt&#13;
met het gebruik dan wel het geschikt maken voor de melkveehouderij'. In een aan&#13;
het College in dit verband voorgelegd geval was op grond van deze begripsomschrijving&#13;
het moment waarop met de egalisatiewerkzaamheden was begonnen beslissend.&#13;
43 4. DE TOEPASSING VAN ARTIKEL 11 VAN DE BESCHIKKING&#13;
4.1. Investeringen in standplaatsen voor melkvee&#13;
Ook een uitvloeisel van de in art. 3 van de Verordening (EEG) 857/84 gegeven mogelijkheid&#13;
om een bijzondere regeling te treffen voor al dan niet op basis van een&#13;
ontwikkelingsplan verrichte investeringen, is de regeling van art. 11 van de Beschikking.&#13;
Investeringsverplichtingen in standplaatsen voor melkvee die hun 'vruchten'&#13;
in het referentiejaar niet of nog niet volledig hebben kunnen afwerpen, leveren onder&#13;
in dat artikel gestelde nadere voorwaarden en beperkingen een aanspraak op een&#13;
bijzondere heffingvrij te leveren hoeveelheid melk op.&#13;
In art. 11, vierde lid, worden voorschriften gegeven voor de wijze waarop die aanspraak&#13;
moet worden berekend. Daarvan kan volgens vaste jurisprudentie van het&#13;
College niet worden afgeweken.44 Wel kan een veehouder voor toepassing van art. 5,&#13;
eerste of tweede lid, in aanmerking blijven komen, wanneer de oorspronkelijk&#13;
toegekende heffingvrije hoeveelheid de op grond van art. 11, vierde lid, berekende&#13;
hoeveelheid overtreft.45&#13;
4.2. De hoogte van het investeringsbedrag&#13;
Wanneer het aantal standplaatsen na uitbreiding ten hoogste 60 bedraagt, moet minimaal&#13;
ƒ 50 000,- geïnvesteerd zijn. Worden na uitbreiding meer dan 60 standplaatsen&#13;
geteld, dan geldt een minimum van ƒ 100 000,-. Met eigen arbeid 'voor een&#13;
waarde' van ten hoogste 10% van genoemde bedragen wordt rekening gehouden.46&#13;
Artikel 11, tweede lid, laat zich niet gemakkelijk lezen. Het bedrag kan zijn besteed&#13;
aan de vervanging of aan de uitbreiding van standplaatsen. Wanneer geen uitbreiding&#13;
heeft plaatsgevonden met meer dan 20, respectievelijk 25%, kan in het geheel&#13;
geen extra heffingvrije hoeveelheid worden toegekend. Het College acht deze interpretatie,&#13;
gelet op de ratio van de regeling, de juiste.47 Die ratio is hier kennelijk dat&#13;
alleen bij aanzienlijke uitbreiding voldoende aanleiding voor een tegemoetkoming&#13;
bestaat.&#13;
Ook kosten die rechtstreeks verband houden met de investeringen in standplaatsen&#13;
voor melkvee, kunnen bij het vaststellen van de hoogte van het investeringsbedrag&#13;
mee in aanmerking worden genomen.48 Volgens de minister betekent dat dat in&#13;
elk geval de aan de onroerende zaken bestede kosten, die van de gebouwen en alles&#13;
wat daarmee aard- of nagelvast is verbonden, onder het investeringsbedrag vallen.49 De waarde van reeds bestaande fundamenten telt echter niet mee.50 Ook kosten&#13;
ten behoeve van voorzieningen voor de stalling van jongvee kunnen worden meegerekend,&#13;
wanneer en voor zover daardoor in de melkveestal standplaatsen vrijkomen.&#13;
Of de investeringen waarmee op deze wijze extra ruimte wordt geschapen,&#13;
voorzieningen voor jongvee of een werktuigenberging betreffen, is volgens het College&#13;
niet relevant. Een besluit dat zonder meer uitging van het ontbreken van een&#13;
rechtstreeks verband in laatstbedoelde situatie was volgens het College niet naar behoren&#13;
gemotiveerd.51&#13;
De vierkante-meterprijs van die nieuw-gebouwde stalruimte, vermenigvuldigd&#13;
met het aantal vierkante meters vrijgekomen ruimte bepaalt de hoogte van het in&#13;
aanmerking te nemen bedrag.52&#13;
Bij investeringen in roerende zaken zal een rechtstreeks verband tussen de standplaatsen&#13;
en de daarmee samenhangende voorzieningen veelal ontbreken. Het rechtstreeks&#13;
verband moet specifiek betrekking hebben op de voor melk- en kalfkoeien&#13;
ingerichte standplaatsen. Een functioneel verband tussen de voorziening en de bedrijfsvoering&#13;
in het algemeen is onvoldoende. Deze door de minister gegeven interpretatie&#13;
van het begrip rechtstreeks verband in art. 11, derde lid, van de Beschikking&#13;
is door het College aanvaard. Als gevolg daarvan konden investeringen in een tractor,&#13;
bosmaaier, mestwagen, afschuifvork, ploeg, weidesleep en voederdoseercontainer53&#13;
niet in aanmerking worden genomen bij het vaststellen van de hoogte van het&#13;
bedrag. Dat gold ook voor de doorloopmelkwagen en de weidetank.54 Een voederdoseercontainer&#13;
is bovendien volgens het College geen automatiserings- maar mechanisatieapparatuur.&#13;
Het betreft hier een achter de tractor te koppelen werktuig,&#13;
ter vervanging van het met de hand storten van voer voor de voerhekken. Volgens&#13;
het beleid van de minister kan automatiseringsapparatuur onder bepaalde omstandigheden&#13;
wel worden meegerekend.55&#13;
Voor het aannemen van een onlosmakelijke samenhang tussen de verschillende investeringsverplichtingen&#13;
moet vaststaan dat de ene investering niet zonder de andere&#13;
aan zijn gebruiksdoel zal kunnen beantwoorden.56 Een tijdsverloop van twee jaren&#13;
tussen verschillende investeringen behoeft daaraan niet in de weg te staan.57 Het&#13;
moge duidelijk zijn dat het voorgaande niet slechts van belang is voor het vaststellen&#13;
van de hoogte van het investeringsbedrag maar ook betekenis heeft voor het vaststellen&#13;
van het tijdstip waarop de investeringsverplichting is aangegaan. Hierop zal&#13;
straks worden teruggekomen. 4.3. De investeringsperiode&#13;
Het moment waarop definitieve in rechte afdwingbare investeringsverplichtingen tot&#13;
het bouwen van standplaatsen zijn aangegaan is relevant voor de toepassing van art.&#13;
11 van de Beschikking. De minister noemt deze definitieve verplichting de hoofdverplichting.&#13;
Deze kan worden vastgesteld aan de hand van bijvoorbeeld een aannemingscontract&#13;
of orderbevestiging. Een overeenkomst aangegaan onder bindende&#13;
voorwaarde is wanneer deze voorwaarde niet in vervulling is gegaan, bindend sedert&#13;
de datum waarop zij is aangegaan.58&#13;
Wanneer de werkzaamheden met eigen arbeid zijn uitgevoerd, is geen aannemingscontract&#13;
beschikbaar. In dat geval kan het tijdstip van het aangaan van de&#13;
hoofdverplichting bijvoorbeeld worden vastgesteld aan de hand van afrekeningen&#13;
van materialen. Steeds wordt daarbij door het College de gehele aan de aanvraag&#13;
ten grondslag gelegde uitbreiding in aanmerking genomen.59 Van belang is daarbij&#13;
ook of de aangeschafte materialen alle voor de uitvoering van de bouwplannen zijn&#13;
gebruikt.60 De hoofdverplichting is in zo'n geval de eerste aankoop van de bouwmaterialen.&#13;
Na die aankoop kan immers de betrokkene niet meer op zijn bouwplannen&#13;
terugkomen zonder schade te lijden.61&#13;
Zoals gezegd kan ook voor het vaststellen van het tijdstip van de hoofdverplichting&#13;
de aanwezigheid van een rechtstreeks en onlosmakelijk verband tussen twee (of&#13;
meer) investeringsverplichtingen van belang zijn. Bij aankoop van grond voor 1&#13;
maart 1984, waarop later een staluitbreiding is gerealiseerd, is door het College het&#13;
bestaan van een dergelijk rechtstreeks verband niet aangenomen. De aankoop van&#13;
de grond geeft volgens het College geen duidelijkheid omtrent een aantal voor de&#13;
toepassing van art. 11 van de Beschikking essentiële gegevens, zoals de hoogte van&#13;
het investeringsbedrag en het aantal in te richten standplaatsen. Bovendien bestond&#13;
in dit geval geen verplichting voor de veehouder om de stal als ondergrond voor staluitbreiding&#13;
te gebruiken. En ten slotte had de betreffende grond, gezien haar ligging&#13;
ook andere gebruiksmogelijkheden.62&#13;
Wanneer op grond van een door de Algemene Inspectiedienst (AID) gehouden onderzoek&#13;
is gebleken dat het aannemingscontract, of andere schriftelijke stukken die&#13;
ter staving van het verzoek zijn overgelegd, door de veehouder van een onjuiste datum&#13;
zijn voorzien, blijven deze bij de beoordeling van de aanvraag buiten beschouwing.&#13;
Hier ontstaat dezelfde situatie, als wanneer een aannemingscontract ontbreekt.63&#13;
Of de betrokkene in verband met de gebleken antedatering door de politierechter&#13;
is vrijgesproken van valsheid in geschrifte, speelt daarbij volgens de voorzitter van&#13;
het College geen rol. Er wordt alleen geoordeeld over de aannemelijkheid van het&#13;
gestelde tijdstip van het aangaan van de investeringsverplichtingen.64 Het bestaan van een mondelinge contractsband binnen de periode van art. 11&#13;
wordt daarbij niet snel aangenomen, ook al wordt soms het bestaan van zekere afspraken&#13;
met de aannemer niet uitgesloten geacht.65 Het bewijs van de voor toepassing&#13;
van art. 11 van de Beschikking essentiële gegevens zal in het algemeen niet gemakkelijk&#13;
te leveren zijn. Dit geldt met name wanneer daartoe alleen ter zitting afgelegde&#13;
getuigenverklaringen beschikbaar zijn.66&#13;
4.4. Vervangings- of uitbreidingsinvesteringen. De bedrijfsopzet van de melkveehouder&#13;
Het aantal standplaatsen waarmee is uitgebreid wordt in het algemeen bepaald door&#13;
het verschil tussen het aantal standplaatsen voor en na de uitbreiding. Hoofdregel&#13;
is daarbij dat nieuwgebouwde stalruimte dient ter vervanging van oude gebouwen.&#13;
Het plan tot voortgezet gebruik van bestaande standplaatsen voor melkgevende of&#13;
voor droogstaande koeien kan worden aangetoond. In dat geval moet de betrokkene&#13;
aannemelijk maken dat dit plan, ten tijde van het aangaan van de verplichtingen een&#13;
duidelijk en concreet onderdeel van zijn bedrijfsopzet vormde.67 Dit uitgangspunt&#13;
en de in verband daarmee door de minister aan de bewijsvoering gestelde eisen acht&#13;
het College niet onverenigbaar met het bepaalde bij de art. 11 en 6 van de Beschikking.&#13;
68 Volgens het College kon dit uitgangspunt ook worden gehanteerd in een situatie&#13;
waarin strikt genomen geen sprake is van een nieuw gebouwde stal, maar&#13;
standplaatsen worden toegevoegd aan een bestaande ligboxenstal. In dat geval werd&#13;
gebruik gemaakt van een oudere Hollandse stal met geringe capaciteit.69 Volgens&#13;
de voorzitter van het College moet ook bij verbouwing van bestaande stalruimte&#13;
worden nagegaan of het de bedoeling is geweest alle reeds aanwezige standplaatsen&#13;
voor melk- of kalfkoeien te blijven gebruiken.70 Wordt voortgezet gebruik voor&#13;
droogstaande koeien aangenomen, dan bedraagt het aantal extra standplaatsen&#13;
maximaal 15% van het totale melkveebestand na uitbreiding. Deze norm is vastgesteld&#13;
op basis van een gemiddelde droogstandperiode van 8 weken per jaar, welke&#13;
volgens de minister de beste resultaten zou opleveren voor de bedrijfsvoering. Opwaartse&#13;
afwijking van deze 15% norm is mogelijk, wanneer door de melkveehouder&#13;
een structureel langere droogstandperiode wordt aangetoond.71&#13;
Bij de bewijsvoering omtrent de voorgenomen bedrijfsopzet kent het College een&#13;
zwaarwegende betekenis toe aan de opgave van de melkveehouder in een ontwikkelingsplan.&#13;
Verklaringen dat daarbij een onjuiste opgave is gedaan omdat anders&#13;
geen rentesubsidie of bankkrediet zou zijn verleend, worden gepasseerd.72 Bij de aan de meitellinggegevens in dit verband toe te kennen betekenis moet, wanneer het&#13;
voortgezet gebruik van de 'oude stal' voor melkgevende koeien wordt gepretendeerd,&#13;
een volgens de minister geenszins ongebruikelijke overbezetting tot 10% worden ingecalculeerd.&#13;
73 Bij de bewijsvoering kunnen nog tal van factoren een rol spelen, zoals&#13;
bijvoorbeeld de aanwezigheid van melkleidingen of de inhoud van de melktank. Geen&#13;
van deze factoren lijkt echter opzichzelf uitsluitsel te kunnen geven omtrent de bedoelingen&#13;
van de investeerder ten tijde van het aangaan van de verplichtingen.74&#13;
4.5. Meitellinggegevens, 'eerste en tweede vijfprocentdrempel'&#13;
Bij een overbezetting van de bestaande stalcapaciteit moet volgens de berekeningsformule&#13;
van art. 11, vierde lid worden uitgegaan van het aantal melk- en kalfkoeien&#13;
dat in het jaar voor het aangaan van de investeringsverplichtingen op het bedrijf&#13;
aanwezig was. De beschikbare meitellinggegevens zijn daarbij uitgangspunt. De discrepantie&#13;
tussen de werkelijke produktie en de produktie die zonder overbezetting&#13;
gerealiseerd zou zijn is volgens de minister pas bij een overbezetting van 5% relevant.&#13;
Het College is van oordeel dat door het hanteren van deze zogenaamde 'eerste&#13;
vijf procentdrempel' aan de belangen van de betrokken melkveehouders niet te kort&#13;
wordt gedaan.75 Hoewel aldus niet expliciet geoordeeld wordt over de wel of niet&#13;
verenigbaarheid van dit uitgangspunt met de in art. 11 lid 4 gegeven regeling, wordt&#13;
het blijkbaar geaccepteerd. De veehouder kan door de minister in de gelegenheid&#13;
worden gesteld aan te tonen dat de meitellinggegevens niet representatief zijn. Daarbij&#13;
speelt een rol dat de minister het advies van de Landelijke Commissie d.d. 24&#13;
februari 1985, betreffende de afhandeling van verzoekschriften ex art. 11 en 13 van&#13;
de Beschikking heeft overgenomen.&#13;
Legt de betrokkene een of meer in dit advies genoemde schriftelijke bewijzen&#13;
over, dan behoort de minister daarop in te gaan.76 Worden deze stukken niet overgelegd,&#13;
maar wel genoemd, bijvoorbeeld in het bezwaarschrift, dan brengt het zorgvuldigheidsvereiste&#13;
mee dat de betrokkene in de gelegenheid wordt gesteld om het&#13;
bewijs te produceren.77 Wanneer op de voorgeschreven wijze een afwijkende gemiddelde&#13;
is aangetoond, kunnen de meitellingen bij de toepassing van art. 11, vierde&#13;
lid in het geheel geen rol meer spelen. Een door de minister daarbij ingebouwde&#13;
'tweede vijfprocentdrempel' is door het College niet geaccepteerd.77&#13;
4.6. De aan de standplaatsen voor melkvee te stellen eisen&#13;
Bij beantwoording van de vraag of een standplaats voor melk- of kalfkoeien is ingericht,&#13;
spelen bepaalde technische normen een rol. Volgens de gebruikelijke normen moeten de standplaatsen minimaal 1.10 meter breed zijn. Bij wijze van uitzondering&#13;
kunnen smallere standplaatsen worden meegeteld. De bedrijfsvoering in het verleden&#13;
en de bedrijfsopzet van de betrokken melkveehouder moeten daartoe aanleiding&#13;
geven.78&#13;
Niet alle standplaatsen van 1.10 meter breed zijn overigens te beschouwen als&#13;
standplaatsen ingericht voor melk- of kalfkoeien. Volgens de gebruikelijke normen&#13;
hebben standplaatsen voor vaarzen dezelfde afmetingen.79&#13;
De aanwezigheid van zelfstandige melkfaciliteiten kan in het algemeen als vereiste&#13;
worden gesteld.80 De melkmogelijkheden moeten acceptabel zijn. Als de doorgang&#13;
naar de melkstal ontbreekt is dat niet het geval.81 Eenmaal werd, mede op basis&#13;
van een deskundigenrapport, aangenomen dat standplaatsen in een 'open frontstal'&#13;
technisch geschikt en ingericht konden zijn voor melk- en kalfkoeien. De afmetingen&#13;
van de standplaatsen, de melkmogelijkheid op een afstand van ca. 32 meter van de&#13;
bestaande stal en de specifieke bedrijfssituatie van de betrokken veehouder speelden&#13;
daarbij een rol.82 Dat melkkoeien om op een afstand van 25 meter van de bestaande&#13;
stal te kunnen worden gemolken over een muurtje van 32,5 cm hoogte moesten&#13;
'worden geleid', was volgens het College evenwel uit een oogpunt van veiligheid van&#13;
de dieren en doelmatigheid van de bedrijfsvoering niet acceptabel.83 Deze uitspraak&#13;
kan verder worden aangehaald als 'de uitspraak van de springende koeien'.&#13;
Roostervloeren zijn in het algemeen ongeschikt voor het stallen van melkvee.84&#13;
Standplaatsen voor jongvee, zieke en afkalvende koeien zijn standplaatsen met&#13;
een specifiek gebruiksdoel en derhalve niet ingericht voor melk- en kalfkoeien.85&#13;
Een tijdelijke bestemming tot stalling voor jongvee, ontneemt evenwel naar vaste&#13;
jurisprudentie van het College aan voor melk- en kalfkoeien ingerichte standplaatsen&#13;
niet hun karakter.86&#13;
Uit het voorgaande blijkt dat niet alleen technische normen worden gehanteerd&#13;
bij de beoordeling van de vraag of er sprake is van standplaatsen in de zin van art.&#13;
11 van de Beschikking. Het gebruik van de standplaatsen in de specifieke bedrijfssituatie&#13;
en de bestemming die de belanghebbende geacht moet worden aan de plaatsen&#13;
te hebben willen geven spelen in de jurisprudentie van het College eveneens een niet&#13;
onbelangrijke rol. In dit licht bezien, kan aan de uitspraken van het College betreffende&#13;
investeringen in bij een bedrijfsovername aanwezige bedrijfsgebouwen maar&#13;
een beperkte betekenis worden toegekend. Volgens die jurisprudentie mag, wanneer&#13;
vaststaat dat geïnvesteerd is in voor melk- en kalfkoeien ingerichte standplaatsen,&#13;
niet naar de bedoeling van de investeerder ten tijde van het aangaan van de verplichtingen worden gevraagd.87 Zodra partijen echter van mening verschillen over de&#13;
vraag of de standplaatsen naar de eis van art. 11 zijn ingericht voor melk- en kalfkoeien,&#13;
speelt de bedrijfsvoering en dus ook de bedrijfsopzet en de bedoeling van&#13;
de veehouder wel degelijk een rol.88&#13;
4.7. Maatschappen&#13;
Het aangaan of ontbinden van maatschapcontracten in de relevante periode kan onder&#13;
omstandigheden grond opleveren voor toepassing van art. 11 van de Beschikking.&#13;
Ook kan in zo'n geval aanleiding bestaan tot toepassing van de in art. 11, vierde&#13;
lid voorziene 'startersformule'.89 De gedachte daarbij is dat door de maatschapvorming&#13;
een nieuwe 'producent' in de zin van art. 12 sub c van de Verordening&#13;
(EEG) 1371/84 ontstaat. Als deze producent in het jaar voorafgaand aan de investeringsverplichting&#13;
geen melk heeft geleverd of rechtstreeks heeft verkocht, kan in&#13;
plaats van de gebruikelijke korting van 20% een kortingsfactor van 10% worden gehanteerd.&#13;
Over deze problematiek bestaat nog weinig jurisprudentie van het College.&#13;
De 'startersformule' moet wel worden onderscheiden van de in art. 11b van de&#13;
Beschikking neergelegde regeling voor in de loop van 1983 en in het eerste kwartaal&#13;
van 1984 gestarte ondernemingen.90 De vraag welke rol maatschapvorming in die&#13;
periode bij de toepassing van art. 11b speelt, is door het College nog niet beantwoord.&#13;
De voorzitter gaat er niet zonder meer van uit dat door de maatschap vorming&#13;
ook een nieuw bedrijf is ontstaan.91&#13;
5. DE CALAMITEITENREGELING&#13;
5.7. Algemeen&#13;
Art. 12 van de Beschikking geeft uitvoering aan de in art. 3, derde lid van de Verordening&#13;
(EEG) 857/84 neergelegde regeling voor calamiteiten. Dit artikel, aangevuld&#13;
op de voorgeschreven wijze bij art. 3 van de Verordening (EEG) 1371/84 geeft een&#13;
limitatieve opsomming van de bijzondere situaties en omstandigheden, die de toepassing&#13;
van een ander referentiejaar kunnen rechtvaardigen.&#13;
Er moet sprake zijn van een aanzienlijke daling van de melkproduktie ten gevolge&#13;
van een of meer van die bijzondere omstandigheden. In de Beschikking is het vereiste van een 'aanzienlijke' daling geobjectiveerd. Voor toepassing van art. 12 van de&#13;
Beschikking moet de melkproduktie in 1983 als gevolg van een der in art. 2 bedoelde&#13;
buitengewone omstandigheden minder dan 90% hebben bedragen van de produktie&#13;
in 1982 of 1981.92 Een daling van het vetgehalte is in dit verband niet van belang.93 Bij&#13;
de berekening van de hoogte van de aflevering wordt aangesloten bij de door het&#13;
Produktschap voor Zuivel vastgestelde produktiejaren.94&#13;
5.2. De bijzondere omstandigheden&#13;
a. Ernstige natuurramp&#13;
Droge95 en natte weersomstandigheden96, alsmede wateroverlast ten gevolge van&#13;
kwelwater op laagliggende gronden97, zijn naar vaste jurisprudentie van het College&#13;
niet te beschouwen als een ernstige natuurramp als bedoeld in art. 12 van de Beschikking.&#13;
De minister heeft, in navolging van het advies van de Landelijke Commissie d.d.&#13;
25 oktober 1984 het overstromen van de uiterwaarden wel als een ernstige natuurramp&#13;
aangemerkt. Voorwaarde is daarbij dat ten minste 20% van het beschikbare&#13;
areaal in uiterwaarden gelegen is. Het College heeft zich niet uitgesproken over de&#13;
verenigbaarheid van deze uitleg van het begrip natuurramp met het bepaalde bij art.&#13;
12, maar lijkt die wel implicite te accepteren. De aanwezigheid van minder melkvee&#13;
moet volgens de jurisprudentie van het College in rechtstreeks verband staan met&#13;
de overstromingen.98&#13;
b. Epizoötie/besmettelijke veeziekte&#13;
Bij het beoordelen van de vraag wat een besmettelijke veeziekte is in de zin van art.&#13;
12 van de Beschikking laat de minister zich leiden door de indicatieve lijst van de&#13;
Europese Commissie.99&#13;
De epizoötie moet het melkvee betreffen en niet het jongvee.100 Voorbeelden van&#13;
niet besmettelijke veeziekten zijn kopziekte, worminfecties en&#13;
voedingsstoornissen en leverbotinfecties. De leverbotslak zou overigens in een natte&#13;
omgeving zeer goed gedijen. Het ontstaan van de infectie wordt soms dan ook in&#13;
verband gebracht met het overstromen van uiterwaarden.101 Uitsluitend een verklaring van de dierenarts is onvoldoende voor het bewijs inzake&#13;
epizoötie, vanwege de bijzondere band die tussen dierenarts en veehouder bestaat.&#13;
Bij een ziekte waarbij alleen de dierenarts de diagnose stelt, moeten gespecificeerde&#13;
dierenartsnota's worden overgelegd, waaruit, gelet op de medicatie, de aard van de&#13;
ziekte kan worden afgeleid. Het College aanvaardt voormelde door de minister ter&#13;
zake gestelde eisen.102&#13;
Drachtigheidsproblemen en bijvoorbeeld problemen met een ongeschikte of onvruchtbaar&#13;
gebleken dekstier zijn niet te beschouwen als epizoötie, wanneer tenminste&#13;
niet vaststaat dat de oorzaak van deze problemen een besmettelijke veeziekte is&#13;
geweest.103&#13;
c. Arbeidsongeschiktheid van de producent&#13;
De minister rekent arbeidsongeschiktheid van de meewerkende echtgenote van de op&#13;
het bedrijf werkzame producent ook tot de bijzondere omstandigheden die de toepassing&#13;
van art. 12 kunnen rechtvaardigen. Als de echtgenote niet op het bedrijf&#13;
meewerkt kan haar ziekte of arbeidsongeschiktheid - uiteraard - geen calamiteit&#13;
als bedoeld in art. 12 opleveren.104&#13;
Bij langdurige arbeidsongeschiktheid, ontstaan lang voor 1983, is in het algemeen&#13;
geen causaal verband aanwezig tussen de arbeidsongeschiktheid en de produktiedaling.&#13;
Een toename van de mate van arbeidsongeschiktheid kan in dit verband relevant&#13;
zijn.105 Ook voor het bewijs inzake de arbeidsongeschiktheid is de enkele verklaring&#13;
van de huisarts onvoldoende.106&#13;
d. Onteigening&#13;
Een tijdelijke verkleining van de oppervlakte cultuurgrond ten gevolge van uitvoeringswerkzaamheden&#13;
in het kader van de plaatselijke ruilverkaveling of ten gevolge&#13;
van de aanleg van een warmwatertransportleiding107 leveren geen onteigening als&#13;
bedoeld in art. 12 van de Beschikking op. De bedoelde situaties zijn daarmee ook,&#13;
aldus het College, niet gelijk te stellen.&#13;
e. Verlies van de gehele melkveestapel of een gedeelte daarvan, door diefstal of on&#13;
gelukken.&#13;
Noodslachting ten gevolge van een ongeluk108, kan, als ook aan de overige ter zake&#13;
gestelde voorwaarden wordt voldaan de toepassing van art. 12 van de Beschikking&#13;
rechtvaardigen. 5.3. Andere situaties&#13;
Het limitatieve karakter van de regeling van art. 12 brengt mee dat financiële problemen,&#13;
die aanleiding hebben gegeven tot het afstoten van de veestapel in het kader&#13;
van art. 12 niet kunnen worden meegewogen. Zelfs niet als daarbij besloten is tot&#13;
het afstoten van dat gedeelte van de veestapel dat in 1982 en 1983 met para-tbc besmet&#13;
is geweest.108&#13;
Een echtscheiding waarbij de ex-echtgenoot een deel van het beschikbare areaal&#13;
aan de oppervlakte cultuurgrond heeft onttrokken is - het is haast vanzelfsprekend&#13;
- geen onteigening.109&#13;
5.4. Daling van de melkproduktie, ondanks uitbreiding van de veestapel&#13;
Als ten gevolge van een calamiteit een produktiedaling is ontstaan, doch deze daling&#13;
door een aanzienlijke uitbreiding van de veestapel beperkt is gebleven tot minder&#13;
dan 10%, kan een beroep op art. 12, derde lid, van de Beschikking worden gedaan.&#13;
Het standpunt van de minister dat dit artikellid alleen geldt voor degenen wier melkproduktie&#13;
in absolute zin met minder dan 10% is gedaald is door het College niet&#13;
aanvaard.110&#13;
De totale produktiedaling - wanneer deze tenminste in enig opzicht te wijten is&#13;
aan een der in art. 12, tweede lid, bedoelde buitengewone omstandigheden - mag&#13;
dus meer bedragen dan 10%, wanneer aan de voorwaarde wordt voldaan dat de som&#13;
van de produktiedaling uitgedrukt in een percentage en de uitbreiding van de melkveestapel&#13;
samen 20 of meer bedragen. Bij de beoordeling van een en ander wordt&#13;
door de minister, op gelijke wijze als bij de toepassing van art. 11, vierde lid, van&#13;
de Beschikking, uitgegaan van de meitellinggegevens.1"&#13;
6. DE NIET-GROEIERS-REGELING&#13;
De toepassing van art. 13 van de Beschikking heeft tot nu toe weinig vermeldenswaarde&#13;
jurisprudentie van het College opgeleverd. Vanwege de nauwkeurig in de regeling&#13;
omschreven criteria levert de toepassing vrijwel alleen gebonden beschikkingen&#13;
op. Wordt niet aan de criteria voldaan dan is de minister tot afwijzen gehouden.&#13;
Daarvoor in aanmerking komende beroepen zijn inmiddels grotendeels bij voorzittersbeschikking&#13;
afgedaan.&#13;
Winstdeling is het belangrijkste criterium bij de beoordeling van de vraag of de&#13;
melkveehouderij voor gezamenlijke rekening wordt uitgeoefend.112 Voor de uitleg&#13;
van het begrip bedrijfsopvolger in art. 13 van de Beschikking, sluit de minister aan bij het advies van de Landelijke Commissie d.d. 14 februari 1985 betreffende de afhandeling&#13;
van verzoekschriften op grond van de art. 11 en 13 van de Beschikking.&#13;
113 Omdat blijkens de tekst van art. 13 van de Beschikking aan de hand van&#13;
de meitellinggegevens wordt vastgesteld of aan bepaalde voorwaarden wordt voldaan,&#13;
kan alleen bij gebleken kennelijke onjuistheid van die gegevens worden afgeweken.&#13;
114&#13;
7. ARTIKEL 19 VAN DE BESCHIKKING&#13;
7.1. De rapportage van de Landelijke Commissie Superheffing115 en het arrest&#13;
Mulder"6&#13;
Inventarisatie en analyse door de Landelijke Commissie van de op grond van art.&#13;
19 ingediende verzoekschriften heeft een indeling in categorieën van de betrokken&#13;
melkveehouders opgeleverd en een daaraan verbonden advies omtrent de toepassing&#13;
van dit restartikel van de Beschikking. Ook wordt in de rapportage het 'individuele&#13;
overmachtsbegrip' nader uitgewerkt. In dit verband is ook de casus Mulder van belang,&#13;
waarover prejudiciële vragen van het College door het Hof van Justitie te&#13;
Luxemburg zijn beantwoord. Aan de orde is hier de situatie van diegenen, die in&#13;
het kader van de Verordening (EEG) 1078/77 geen melk- of melkprodukten hebben&#13;
afgeleverd. Voor Nederland zijn dat de melkveehouders die met de Stichting&#13;
Ontwikkelings- en Saneringsfonds voor de Landbouw een overeenkomst hebben&#13;
gesloten om gedurende een periode van vijf jaar geen melk- of melkprodukten af&#13;
te leveren. Een dergelijke overeenkomst, ook wel SLOM-overeenkomst genoemd,&#13;
kan tot gevolg hebben dat in 1983 geen referentiehoeveelheid is opgebouwd. In dat&#13;
geval heeft degene die na afloop van het contract de melkleveranties zou willen hervatten,&#13;
in het algemeen geen toegang meer tot het voor Nederland beschikbare quotum.&#13;
Een zo volledige en duurzame uitsluiting voor de gehele looptijd van de superheffing&#13;
is volgens het Hof ten tijde van het aangaan van de overeenkomst voor de&#13;
betrokkenen niet voorzienbaar geweest. De - volledige - onmogelijkheid om na&#13;
afloop van het SLOM-contract de melkproduktie te hervatten is strijdig met het gewettigd&#13;
vertrouwen van de betrokkenen dat de gevolgen van de regeling slechts tijdelijk&#13;
waren. Op grond van de Verordening (EEG) 857/84 kan, nog steeds volgens het&#13;
Hof, onvoldoende rekening worden gehouden met de situatie waarin deze groep&#13;
- het Hof spreekt in dit verband van producenten — verkeert. Alleen als sprake&#13;
is van een der in de art. 3 of 4 van de Verordening limitatief omschreven situaties&#13;
en dan nog slechts binnen de grenzen van de aan de Lid-Staten ter beschikking&#13;
gestelde referentiehoeveelheid, kunnen zij worden tegemoetgekomen. Ook de mogelijkheid van art. 4bis van de Verordening tot (her)verdeling van ongebruikt gelaten&#13;
hoeveelheden, levert een onvoldoende waarborg op. De conclusie van het Hof is dat&#13;
de Verordening onverbindend is, voor zover daarin geen speciale regeling is getroffen&#13;
voor de bedoelde groep producenten.&#13;
De 'SLOMMERS' vormen de eerste door de Landelijke Commissie gesignaleerde&#13;
categorie. De behandeling van bij het College aanhangige SLOM-beroepen kan&#13;
thans in principe worden voortgezet. De Europese Verordening zal vermoedelijk&#13;
worden aangepast, waarbij voor deze groep alsnog een mogelijkheid tot heffingvrije&#13;
produktie zal moeten worden gecreëerd. Maar ook indien daartoe wordt besloten&#13;
blijft de vraag welke gevolgen het arrest heeft voor hun positie gedurende de&#13;
inmiddels verstreken vier melkprijsjaren. Meer valt daarover voorlopig niet te zeggen.&#13;
Overigens heeft de jurisprudentie van het College in het kader van art. 19 van de&#13;
Beschikking zich ontwikkeld 'langs de lijnen der geleidelijkheid'. De minister heeft&#13;
de adviezen van de Landelijke Commissie in hoofdzaak overgenomen en het College&#13;
heeft in het algemeen de aldus door de minister ingenomen beleidsstandpunten gerespecteerd.&#13;
Regelmatig heeft de minister daarbij in het kader van art. 19 beleid ontwikkeld&#13;
om de scherpe kantjes van de regeling te verzachten. Meestal is dit beleid&#13;
later vastgelegd in voorschriften van de Beschikking superheffing. Te denken valt&#13;
daarbij aan de in art. 11, vierde lid neergelegde 'startersformule'117 en de regeling&#13;
van art. 11b voor startende ondernemers.118 Ook art. 5, zevende lid - de Landelijke&#13;
Commissie wijst in haar rapportage voor deze regeling de grondslag in de Europese&#13;
verordening aan - kan in dit verband worden genoemd. Het beleid waarbij&#13;
in geval van overmacht kan worden afgeweken van het voor toepassing van art. 13&#13;
van de Beschikking voorgeschreven maximale produktieverschil tussen 1983 en&#13;
1981, is als regeling opgenomen in de Beschikking Aanvulling Superheffing, zij het&#13;
in andere vorm en met andere voorwaarden.119 De regeling, die pas gevolgen heeft&#13;
voor het heffingsjaar 1986/1987 sluit namelijk aan bij de calamiteitenregeling van&#13;
art. 12 van de Beschikking. Het College heeft het door de minister ter zake gevoerde&#13;
beleid wel geaccepteerd.120 Bij het door de minister in het kader van art. 19 ontwikkelde&#13;
'overgangsbeleid', dat een verruimde toepassing van de regeling inzake bedrijfsovername&#13;
mogelijk maakt is dat (nog) niet het geval.121 Dit beleid, waarvoor de&#13;
voorzitter van het College de voorzet gaf122 is overigens nooit in regelgeving opgenomen.&#13;
Terwille van de rechtszekerheid lijkt een nauwkeurige afbakening van de&#13;
verschillende voorzieningen nog steeds actueel. 7.2. Overmachtsgevallen&#13;
Veelvuldig wordt in uitspraken van het College - met marginale toetsing van het&#13;
oordeel van de minister dienaangaande - aan bepaalde situaties en omstandigheden&#13;
het overmachtskarakter ontzegd. De gevolgen van door de ondernemer genomen beslissingen123,&#13;
de gebruikelijke ondernemersrisico's124 en aangelegenheden van bedrijfsvoering125&#13;
leveren, naar vaste jurisprudentie, geen overmacht op. Dat geldt&#13;
ook voor het teruglopen van verdiensten uit andere hoofde dan uit de melkveehouderij.&#13;
126 Ten slotte strekt art. 19 van de Beschikking niet tot leniging van financiële&#13;
noden.127&#13;
Voor situaties waarin ernstige persoonlijke omstandigheden een rol spelen heeft&#13;
de minister in het kader van art. 19 van de Beschikking geen extra heffingvrije hoeveelheid&#13;
ter beschikking gesteld. De Landelijke Commissie had ter zake een verdeeld&#13;
advies uitgebracht. Voor die situaties is, als daarbij tevens sprake is van een opvolgingssituatie,&#13;
inmiddels wel een regeling getroffen in de Beschikking superheffing&#13;
bijzondere opvolgingssituaties.128&#13;
Door overheidsinstanties geblokkeerde investeringsplannen kunnen in principe&#13;
overmacht opleveren. Hier volgt de minister weer het advies van de Landelijke Commissie.&#13;
Het College heeft echter in geen geval een overmachtssituatie aangenomen&#13;
wanneer de minister een beroep daarop had afgewezen, ook niet toen de betrokkene&#13;
na een tot in de hoogste instantie gevoerde bezwaarprocedure tegen het bestemmingsplan&#13;
door de Kroon in het gelijk was gesteld.129 De vertraging moet zijn ontstaan&#13;
door uitzonderlijke feiten en omstandigheden130 of door uitzonderlijke gerechtelijke&#13;
procedures.&#13;
De gevolgen van onbekende veeziekten al dan niet in verband met luchtverontreiniging131,&#13;
vergiftigde grond132 of verontreiniging van het drinkwater133 kunnen&#13;
eveneens overmacht in de zin van art. 19 opleveren. Door het College is dat, wederom&#13;
in zijn positie als marginaal toetser van het oordeel van de minister, nog nooit&#13;
gehonoreerd. Wel door de voorzitter134 en ook wel, naar is gebleken, in een aan de&#13;
voorzitter voorgelegd geval door de minister.135 De gegeven tegemoetkoming was&#13;
overigens volgens de voorzitter niet afdoende, omdat deze was gebaseerd op het referentiejaar&#13;
waarin zich de gevolgen van de loodvergiftiging al hadden gemanifesteerd. Hier is sprake geweest van loodertsoverslag op een nabij het melk veebedrijf&#13;
gelegen gemeentelijk havenbedrijf. In beide zaken moet het College in de bodemprocedure&#13;
nog beslissen.&#13;
Éénmaal, ten slotte heeft het College in een uitzonderlijke situatie overmacht aangenomen.&#13;
136 In verband met een brand in 1981, waarbij een groot deel van de bedrijfsgebouwen&#13;
was verwoest, bood een tegemoetkoming op grond van art. 12 van&#13;
de Beschikking - referentiejaar 1981 - de betrokkene volgens het College onvoldoende&#13;
soelaas. De brand was immers ook van invloed geweest op de in 1981 gerealiseerde&#13;
melkproduktie. De minister had volgens het College aan de beschreven situatie&#13;
in redelijkheid het overmachtskarakter niet kunnen ontzeggen. Het is de vraag&#13;
- na het arrest Mulder - of een dergelijke situatie geplaatst kan worden in het&#13;
raam van de communautaire regeling.137&#13;
8. SLOT&#13;
Vier melkprijsjaren later is de berg beroepen, die door de superheffing bij het College&#13;
is ontstaan, weer aanzienlijk geslonken. Met name de toepassing van art. 11 van&#13;
de Beschikking door de minister is een bron geweest van veel jurisprudentie van het&#13;
College, waarin soms de interpretatie en de toepassing van de regeling is bijgestuurd.&#13;
De aard van de in art. 11 geregelde materie, het 'vage' karakter van de daarin gebezigde&#13;
begrippen en de vaak grote economische belangen, die bij de toepassing van&#13;
de bepaling zijn gemoeid, zijn hieraan vermoedelijk mede debet.&#13;
Bij de afhandeling van de art. 19 beroepen is de SLOM-problematiek gerezen.&#13;
Men kan zich afvragen of de uitspraak van het Europese Hof van Justitie inzake&#13;
Mulder ook gevolgen zal hebben voor het afhandelen van de overige nog resterende&#13;
art. 19 beroepen. Tot nu toe is de jurisprudentie van het College op dit gebied in&#13;
grote lijnen in overeenstemming met het naar aanleiding van de advisering van de&#13;
Landelijke Commissie door de minister ingenomen beleidsstandpunt.&#13;
Dit artikel is bijgewerkt tot 1 mei 1988. De tekst is afgesloten op 11 mei 1988.</content><legacyfootnotes>1. Considerans bij de Verordening (EEG) van de Raad van 31 maart 1984, tot wijziging van de Verordening&#13;
(EEG) 804/68, houdende een gemeenschappelijke ordening der markten in de sector melk en zuivelprodukten.&#13;
Pb. EG 1 april 1984, nr. L 90/10.&#13;
2. Beschikking superheffing d.d. 18 april 1984, Stcrt. 79, laatstelijk gewijzigd d.d. 19 december 1985,&#13;
Stcrt. 250, gerectificeerd d.d. 3 januari 1986, Stcrt. 3. (BSH).&#13;
3. Wet van 16 september 1954, Stb. 416, laatstelijk gewijzigd d.d. 28 april 1988, Stb. 216 (Wet Arbo).&#13;
4. Sinds invoering van de Beschikking superheffing 1988 (melk) d.d. 30 maart 1988, Stcrt. 64, is de koper&#13;
heffingplichtig.&#13;
5.Art. 3, jo. art. 5, eerste lid, BSH.&#13;
6.Art. 3, jo. art. 5, tweede lid, BSH.&#13;
7.CBB, 28 juli 1987, nr. 66/03/7484. Agr. recht, 48e jaargang, nr. 4, april 1988.&#13;
8.CBB 29 januari 1987, nr. 66/03/1591.&#13;
9.Zie de toelichting op de BSH.&#13;
10.Vz. CBB, 6 november 1985, nr. 66/03/5934.&#13;
11.CBB, 23 juli 1987, nr. 66/03/6160.&#13;
12.CBB, 10 december 1986, nr. 66/03/418.&#13;
13.CBB, 30 juni 1987, nr. 66/03/5874.&#13;
14.CBB, 17 juni 1987, nr. 66/03/987 en CBB, 25 juni 1987, nr. 66/03/516.&#13;
15.CBB, 12 januari 1988, nr. 66/03/6271.&#13;
16.CBB, 12 april 1988, nr. 66/03/6480.&#13;
17. Voor aanvragen o.g.v. van art. 19 geldt art. 19, derde lid, BSH. Voor aanvragen ex art. 17 geldt een&#13;
aparte regeling.&#13;
18. CBB, 15 juli 1986, nr. 66/03/424 en 3922 CBB, 24 november 1987, nr. 66/03/1200 en 5732. Zie ook&#13;
hieronder 66.&#13;
19. Bijv. CBB, 22 december 1987, nr. 86/0637/60/099.&#13;
20. CBB, 27 april 1988, nr. 66/03/4376.&#13;
21. CBB, 6 augustus 1986, nr. 66/03/5898.&#13;
22. HvJEG, d.d. 28 april 1988, nr. 120/86, (het arrest Mulder) n.a.v. CBB, 14 maart 1986, nr. 66/03/297,&#13;
AB 1986, nr. 576, m.n. J.H.v.K.&#13;
23. Art. 7, Vo. (EEG) 857/84 van de Raad, Pb. EG 1 april 1984, nr. L. 90/13, juncto art. 5 Vo. (EEG) 1371/84 van de&#13;
Commissie. Pb. EG 8 mei 1984, nr. L. 132/11.&#13;
24. CBB, 20 oktober 1987, nr. 86/1534/60/021.&#13;
25. Art. 16, jo. 14, derde lid, BSH.&#13;
26. CBB, 16 juli 1987, nr. 86/1358/60/021.&#13;
27. Beschikking superheffing 1985, d.d. 20 juni 1985, Srcrt. 118, laatstelijk gewijzigd d.d. 1 maart 1988, Stcrt. 47.&#13;
Wijziging d.d. 5 september 1986, Stcrt. 117.&#13;
28. Zie de toelichting op de onder 27 vermelde wijzigingsbeschikking d.d. 5 september 1986.&#13;
29. Bijv. Vz. CBB, 19 november 1987, nr. 87/2909/60/182.&#13;
30. Uitvoeringsregeling superheffing d.d. 30 augustus 1984, laatstelijk gewijzigd op 4 juni 1985,&#13;
Stcrt. 107.&#13;
31. Circulaire d.d. 21 september 1984, Tekstenbundel superheffing deel II, blz. 59 e.v.&#13;
32. Zie de onder 31 vermelde circulaire, blz. 62 en 63.&#13;
33. CBB, 27 januari 1987, nr, 66/03/7490.&#13;
34. CBB, 20 april 1988, nr. 66/03/6943.&#13;
35.CBB, 5 september 1986, nr. 66/03/2076 en /6637.&#13;
36.CBB, 24 november 1987, nr. 66/03/7098.&#13;
37.Beschikking landbouwtelling mei 1983, d.d. 30 maart 1983, Stcrt. 65.&#13;
38.CBB, 4 juni 1987, nr. 66/03/3205 en 7951.&#13;
39.CBB, 1 december 1987, nr. 66/03/7317.&#13;
40.CBB, 17 juni 1986, nrs. 66/03/678 en /7112.&#13;
41.CBB, 1 oktober 1987, nrs. 66/03/2552 en /5998.&#13;
42.CBB, 26 mei 1987, nrs. 66/03/1817, /6386 en 6759.&#13;
43.CBB, 30 juni 1987, nrs. 66/03/1749 en /7264.&#13;
44. Bijv. CBB, 10 december 1987, nr. 66/03/6528.&#13;
45. CBB, 31 maart 1987, nrs. 66/03/2351 en /7412.&#13;
46. CBB, 23 december 1987, nrs. 66/03/3876 en /6882.&#13;
47. CBB, 12 april 1988, nr. 87/0142/60/021. 48. Art. 11, derde lid, BSH.&#13;
49. Zie de Eerste aanwijzing voor de uitvoering van de BSH. Tekstenbundel superheffing, blz. 29&#13;
e.v.&#13;
50. CBB, 17 december 1987, nr. 66/03/2988 en /7150.&#13;
51. CBB, 30 oktober 1986, nr. 66/03/7462.&#13;
52. CBB, 15 mei 1987, nrs. 66/03/1798 en 6043.&#13;
53. CBB, 19 januari 1988, nr. 66/03/6359.&#13;
54. CBB, 16 februari 1988, nr. 66/03/5992.&#13;
55. Zie onder 49.&#13;
56.CBB, 8 december 1987, nr. 66/03/3690 en /7781.&#13;
57.CBB, 22 maart 1987, nr. 66/03/6827.&#13;
58. CBB, 24 november 1987, nrs. 66/03/1200 en 5732.&#13;
59. CBB, 23 september 1986, nr. 66/03/6679.&#13;
60. CBB, 18 februari 1986, nr. 66/03/6153.&#13;
61. CBB, 19 januari 1988, nr. 66/03/6484.&#13;
62. CBB, 22 maart 1988, nr. 66/03/6649.&#13;
63. CBB, 12 februari 1987, nr. 66/06/3.&#13;
64. Vz. CBB, 20 mei 1987, nr. 86/1599/60/099.&#13;
65. CBB, 8 april 1987, nr. 86/0539/60/099.&#13;
66. CBB, 22 december 1987, nr. 86/0871/60/099. Zie ook hierboven onder 18.&#13;
67. Zie hierboven onder 49.&#13;
68. CBB, 4 december 1987, nr. 66/03/4921.&#13;
69. CBB, 29 december 1987, nr. 66/03/6391.&#13;
70. Vz. CBB, 27 mei 1987, nr. 66/03/6489.&#13;
71. CBB, 20 april 1988, nr. 66/03/6666.&#13;
72. CBB, 27 augustus 1987, nr. 66/03/4924.&#13;
73. CBB, 29 december 1987, nr. 66/03/6391.&#13;
74. CBB, 10 december 1987, nr. 66/03/6740 en CBB, 7 september 1987, nr. 66/03/3267.&#13;
75. CBB, 8 maart 1988, nr. 66/03/7145.&#13;
76. CBB, 2 juli 1987, nr. 66/03/7458. Agr. recht, 48e jaargang, nr. 1, januari 1988.&#13;
77. CBB, 26 januari 1988, nr. 66/03/6611.&#13;
78. CBB, 16 november 1987, nrs. 66/03/2346 en /6752.&#13;
79. CBB, 29 maart 1988, nr. 66/03/6869.&#13;
80. CBB, 19 februari 1987, nrs. 66/03/1342, /7278, /7313.&#13;
81. CBB, 16 maart 1988, nr. 66/03/7382.&#13;
82. CBB, 8 oktober 1987, nr. 66/03/7009.&#13;
83. CBB, 17 december 1987, nr. 66/03/6148.&#13;
84. CBB, 29 december 1987, nr. 66/03/6391. Zie ook CBB, 12 april 1988, nrs. 66/03/2435 en /6862.&#13;
85. CBB, 20 januari 1987, nr. 66/03/7049.&#13;
86. CBB, 9 juli 1987, nr. 66/03/7356, CBB, 13 januari 1988 nr. 66/03/6214 en CBB, 20 april 1988, nr.&#13;
66/03/6666.&#13;
87. CBB, 21 april 1986, nr. 66/03/6998. CBB, 19 januari 1988, nr. 66/03/6392.&#13;
88. CBB, 23 juni 1987, nr. 66/03/7049, CBB, 12 april 1988, nr. 66/03/4965 en CBB, 28 april 1988, nr.&#13;
66/03/7186.&#13;
89. CBB, 8 september 1987, nr. 66/03/4963 en /6613.&#13;
90. Wijz. BSH 28 maart 1985, Stcrt. 63.&#13;
91. Vz. CBB, 24 september 1987, nr. 66/03/7091 en 86/1201/60/021.&#13;
92. CBB, 15 april 1986, nr. 66/03/5376.&#13;
93. CBB, 28 januari 1988, nr. 66/03/3658.&#13;
94. CBB, 10 december 1987, nr. 66/03/3878.&#13;
95. CBB, 16 december 1986, nr. 66/03/3109. Agr. recht 47e jaargang, nr. 7, juli 1987.&#13;
96. CBB, 28 september 1987, nr. 66/03/3215.&#13;
97. CBB, 4 juni 1987, nr. 66/03/5164.&#13;
98. CBB, 27 mei 1987, nr. 66/03/5252.&#13;
99. Opgenomen in de twintigste Aanwijzing inzake de Uitvoering van Beschikking aanvulling superhef&#13;
fing, d.d. 4 april 1986, Stcrt. 92 (BAS). 100. CBB, 1 april 1987, nr. 66/03/3522.&#13;
101. CBB, 18 juni 1987, nr. 66/03/2150 en /3369, CBB, 28 april 1987, nr. 66/03/3644, CBB, 22 maart&#13;
1988, nr. 66/03/5579.&#13;
102. CBB, 29 maart 1988, nr. 66/03/5473.&#13;
103. CBB, 28 september 1987, nr. 66/03/3897, CBB, 25 juni 1987, nr. 66/03/3607, CBB, 14 mei 1987,&#13;
nr. 66/03/3575 en CBB, 2 juni 1987, nr. 66/03/3554.&#13;
104. CBB, 2 juni 1987, nr. 66/03/3409 en /5151.&#13;
105. CBB, 22 oktober 1987, nr. 66/03/3928 en CBB, 3 december 1987, nr. 66/03/3988.&#13;
106. CBB, 15 maart 1988, nr. 66/03/3931.&#13;
107. CBB, 24 september 1987, nr. 66/03/4027 en CBB, 24 november 1987, nr. 66/03/3536.&#13;
108. CBB, 17 juni 1987, nr. 66/03/3460 en CBB, 2 juli 1987, nr. 66/03/3041.&#13;
108. CBB, 17 juni 1987, nr. 66/03/3460 en CBB, 2 juli 1987, nr. 66/03/3041.&#13;
109. CBB, 28 september 1987, nr. 66/03/4031.&#13;
110. CBB, 8 oktober 1987, nr. 66/03/3471. Agr. recht, 48e jaargang, nr. 4, april 1988.&#13;
111. CBB 13 mei 1987, nr. 66/03/325 en /3455.&#13;
112. CBB, 9 november 1987, nr. 66/03/4628 en 1008. Art. 13, lid 5 jo. lid 1. &#13;
113. CBB, 24 november 1987, nr. 66/03/4839.&#13;
114. Vz. CBB, 3 juli 1987, nr. 66/03/6909.&#13;
115. Rapportage en Adviezen van de Landelijke Commissie superheffing inzake de afhandeling van ver&#13;
zoekschriften ex. art. 19 van de Beschikking d.d. 28 augustus 1984, 29 november 1984 en 21 januari 1985.&#13;
116. Zie hierboven onder 22.&#13;
117. Wijz. BSH dd. 2 oktober 1984, Stcrt. 193.&#13;
118. Wijz. BSH dd. 28 maart 1985, Stcrt. 63.&#13;
119. Zie hierboven onder 99.&#13;
120. CBB, 18 december 1986, nr. 66/03/127.&#13;
121. CBB, 18 maart 1988, nr. 66/03/7320.&#13;
122. Vz. CBB, 15 maart 1985, nr. 66/03/2605. AB 1986, nr. 4, m.n. J.H.v.K.&#13;
123. Bijv. CBB, 6 augustus 1986, nr. 66/03/604 en CBB, 30 september 1986, nr. 66/03/617.&#13;
124. Bijv. CBB, 6 augustus 1986, nr. 66/03/606 en CBB, 15 april 1986, nr. 66/03/377.&#13;
125. CBB, 22 april 1986, nr. 66/03/80, CBB, 6 augustus 1986, nr. 66/03/156, CBB, 28 april 1987, nr.&#13;
66/03/665 en CBB, 28 april 1987, nr. 66/03/1212.&#13;
126. CBB, 8 oktober 1986, nr. 66/03/865.&#13;
127. Bijv. CBB, 11 maart 1986, nr. 66/03/453.&#13;
128. Beschikking superheffing bijzondere opvolgingssituaties, dd. 3 juni 1985, Stcrt. 109. Vgl. CBB, 23&#13;
september 1986, nr. 66/03/1259.&#13;
129. CBB, 10 november 1987, nr. 66/03/1901.&#13;
130. CBB, 4 maart 1986, nr. 66/03/5432.&#13;
131. CBB, 17 september 1986, nr. 66/03/4868.&#13;
132. CBB, 14 juli 1987, nr. 66/03/167.&#13;
133. CBB, 24 maart 1988, nr. 66/03/838.&#13;
134. Vz. CBB, 21 juni 1985, nr. 66/03/5962. AB 1986, nr. 3, m.n. J.H.v.K.&#13;
135. Vz. CBB, 3 juni 1987, nr. 86/1901/60/021.&#13;
136. CBB, 8 september 1987, nr. 66/03/2018. Agr. recht, 48e jaargang, nr. 1, januari 1988.&#13;
137. Na het afsluiten van de tekst van dit artikel heeft het Hof in Luxemburg zich bij arrest van 17 mei 1988 in een&#13;
vergelijkbaar geval uitgesproken over een beroep op overmacht en wel in afwijzende zin. (HvJEG d.d. 17 mei 1988,&#13;
nr. 84/87).&#13;
</legacyfootnotes><footnotes><footnote/></footnotes><auteurs>Mr. A. Furstner-Bruining</auteurs><published>1988-07-01 00:00:00</published><modified>1988-07-01 00:00:00</modified><editiondate>1988-07-01</editiondate><htmlpath>https://denhollander.info/artikel/6302</htmlpath></article>
</articles></edition>
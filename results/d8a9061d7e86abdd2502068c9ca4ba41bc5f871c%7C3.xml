<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1995</searchword><id>5011</id><udhid>UDH:TvAR/5011</udhid><titel>Maatschap Nieuweboer / Gedeputeerde Staten van Noord-Holland (TvAR 1995/4750)</titel><searchwords><searchword>TvAR 6/1995</searchword><searchword>TvAR 1995/4750</searchword><searchword>UDH:TvAR/5011</searchword></searchwords><attachments><attachment><name>1995_nr 6_Rechtspraak_4750.pdf</name><extention>pdf</extention><url>https://denhollander.info/download/4951/ci</url></attachment></attachments><inleiding>Landinrichtingswet, art. 74, 75, 83 en art. 142, eerste lid, onder b, juncto art. 75, eerste lid, onder c.&#13;
Tijdelijke wet Kroongeschillen, art. 2, eerste lid, onder d.&#13;
&#13;
Beslissing ten aanzien van de aanwijzing van het gebied de Molenkolk tot natuurbouwgebied en de toewijzing daarvan aan Staatsbosbeheer niet met de vereiste zorgvuldigheid voorbereid. Beslissing wordt niet gedragen door de eraan ten grondslag liggende motivering. Vernietiging besluit van Gedeputeerde Staten van Noord-Holland tot vaststelling van het landinrichtingsplan voor de ruilverkaveling De Gouw, voor zover het betreft de aanwijzing van het gebied de Molenkolk voor natuurbouw en het voornemen tot toewijzing van de eigendom van dit gebied aan Staatsbosbeheer.</inleiding><content>(...)&#13;
2. Maatschap M. en E.C. Nieuweboer te Aartswoud (appellant sub 2)&#13;
tegen&#13;
Gedeputeerde Staten van Noord-Holland (ver-weerders)&#13;
Overzicht van het geschil&#13;
Bij besluit van 30 oktober 1990, Afdeling LG/LLO, nr. 90-713950, hebben verweerders inzake de Ruilverkaveling De Gouw onder meer voorgenomen enkele met de waterbe-heersing samenhangende voorzieningen toe te wijzen aan het Waterschap Westfriesland en de eigendom van het gebied de Molenkolk bij Aartswoud toe te wijzen aan Staatsbosbeheer. Het besluit van verweerders van 30 oktober 1990 is aan deze uitspraak gehecht. (Niet op-genomen, red.)&#13;
Tegen dit besluit hebben appellanten be-roep ingesteld bij de Kroon. De beroepschrif-ten zijn aan deze uitspraak gehecht. (Niet opgenomen, red.)&#13;
Desgevraagd hebben verweerders een ver-weerschrift ingediend.&#13;
Desgevraagd heeft de Landinrichtings-dienst van het Ministerie van Landbouw, Na-tuurbeheer en Visserij een ambtsbericht ingediend.&#13;
Het geschil is op 20 april 1993 behandeld in een openbare vergadering van de Afdeling, waarin appellant sub 1 niet is verschenen, Ap-pellante sub 2, vertegenwoordigd door LJ. van Pelt, vergezeld van M. en E.C. Nieuwe-boer, en verweerders bij monde van W.J. Stooker, hebben ter zitting hun standpunten nader uiteengezet. Namens de Landin-richtingsdienst van het Ministerie van Land-bouw, Natuurbeheer en Visserij heeft ir. M.A. Verboeket het woord gevoerd.&#13;
In rechte&#13;
Het geschil is aanhangig gemaakt door een beroep op de Kroon. Ingevolge art. 1, eerste lid, van de Tijdelijke wet Kroongeschillen is evenwel de Afdeling met de beslissing van het geschil belast.&#13;
Met betrekking tot het beroep van appel-lant sub 1 overweegt de Afdeling als volgt.&#13;
(...)&#13;
Met betrekking tot het beroep van appel-lante sub 2 overweegt de Afdeling het volgen-de.&#13;
Ingevolge art. 73, eerste lid, van de LIW wordt voor een gebied met betrekking waar-toe het besluit tot herinrichting, onderschei-denlijk ruilverkaveling is genomen een landinrichtingsplan vastgesteld.&#13;
Op grond van art. 74, eerste lid, onder a, van de LIW bevat het landinrichtingsplan een omschrijving van de te treffen maatregelen en voorzieningen met, in voorkomende gevallen,&#13;
vermelding van de daarvoor benodigde gron-den.&#13;
Krachtens art. 74, tweede lid, onder b, kun-nen deze maatregelen en voorzieningen onder meer veiligstelling, aanleg en ontwikkeling van gebieden van belang uit een oogpunt van natuur- en landschapsbehoud en elementen van landschappelijke, recreatieve, cultuurhis-torische en natuurwetenschappelijke waarde omvatten.&#13;
In art. 75, eerste lid, onder c, van de LIW is bepaald dat het landinrichtingsplan tevens de voornemens, alsmede de overwegingen waarop zij zijn gegrond, inzake de toewijzing, met de daarbij in acht te nemen voorwaarden, van de eigendom van, onder meer, gebieden van belang uit een oogpunt van natuur- en na-tuurwetenschappelijke waarde bevat.&#13;
Volgens art. 142, eerste lid, aanhef en on-der b, van de LIW wordt bij ruilverkaveling voor ieder blok de totale waarde van alle in het blok opgenomen gronden tot een maxi-mum van 5% verminderd met de waarde van de in dat blok gelegen gronden, benodigd voor (onder meer) het verwezenlijken van maatregelen en voorzieningen met betrekking tot de natuur en het landschap.&#13;
Bij hun bestreden besluit hebben verweer-ders het landinrichtingsplan voor de ruilver-kaveling De Gouw vastgesteld.&#13;
Daarin is het voornemen opgenomen om met toepassing van art. 142, eerste lid, aanhef en onder b, van de LIW het gebied De Molen-kolk aan te wijzen voor natuurbouw, ten be-hoeve waarvan natuurtechnische maatregelen zullen worden getroffen, en toe te wijzen aan Staatsbosbeheer.&#13;
Dit gebied bezit, aldus verweerders, be-langrijke natuurwetenschappelijke waarden en heeft tevens cultuurhistorische betekenis.&#13;
Het gebied is een schakel in de ecologische hoofdstructuur die in het Natuurbeleidsplan is aangegeven.&#13;
Toedelingsproblemen als gevolg van deze toewijzing verwachten verweerders niet.&#13;
Appellante heeft bezwaar tegen de aanwij-zing van de Molenkolk tot natuurbouwgebied voor zover het haar percelen betreft.&#13;
Zij verwacht hierdoor haar melkbedrijf minder efficiënt te kunnen voeren omdat de gronden die als compensatie moeten dienen, verder van het bedrijf verwijderd liggen.&#13;
Appellante bestrijdt dat haar percelen, die al zeer lange tijd als weidegrond en soms voor bloembollenteelt in gebruik zijn, een zodanige natuurwetenschappelijke waarde hebben dat&#13;
aanwijzing voor natuurbouw gerechtvaardigd zou zijn.&#13;
Er zijn in haar perceel langs de Westfriese-dijk ook geen kleiputten aanwezig zoals in de aangrenzende percelen veelal wel het geval is.&#13;
Verplaatsing van het natuurbouwgebied in westelijke richting zou een goed alternatief zijn en is door verweerders ten onrechte niet overwogen, aldus appellante.&#13;
Uit de stukken en het verhandelde in de openbare vergadering van de Afdeling is ge-bleken, dat appellantes belang bij het behoud van haar percelen voor een goede en efficiënte bedrijfsvoering groot is. Verweerders hebben niet aannemelijk kunnen maken dat de grenzen van het gebied voor natuurbouw die zij hebben vastgesteld, zijn gebaseerd op een nauwkeurig onderzoek van de situatie ter plekke.&#13;
Zo is vast komen te staan dat op appellan-tes perceel langs de Westfriesedijk geen klei-putten aanwezig zijn.&#13;
Voorts is niet duidelijk geworden, of de percelen van appellante een functie vervullen als doortrek- en overwinteringsplaats voor vo-gels, terwijl er nu wel weidevogels op voor-komen.&#13;
Ook is het belang van appellantes perceel langs de Westfriesedijk voor de ecologische hoofdstructuur, waarvan deze dijk een onder-deel vormt, niet komen vast te staan.&#13;
Verder is niet komen vast te staan dat ver-schuiving van het natuurbouwgebied in wes-telijke richting niet mogelijk zou zijn, noch dat daardoor de cultuurhistorische waarden van het gebied niet behouden zouden kunnen blijven.&#13;
De stelling dat de natuurwetenschappelijke waarde van de in geding zijnde percelen groot is, acht de Afdeling op grond van de door ver-weerders gepresenteerde gegevens dan ook niet in voldoende mate met op feiten en om-standigheden steunende gronden aannemelijk gemaakt.&#13;
Gezien het voorgaande komt de Afdeling tot het oordeel dat verweerders hun beslissing ten aanzien van de aanwijzing van het gebied de Molenkolk tot natuurbouwgebied en de toe-wijzing daarvan aan Staatsbosbeheer niet met de vereiste zorgvuldigheid hebben voorbereid en dat deze beslissing niet wordt gedragen door de eraan ten grondslag gelegde motive-ring.&#13;
Het bestreden besluit dient dan ook voor wat dit onderdeel betreft te worden vernietigd&#13;
op de in art. 2, eerste lid, onder d, van de Tij-delijke wet Kroongeschillen genoemde grond.&#13;
Beslissing&#13;
De Afdeling voor de geschillen van bestuur&#13;
van de Raad van State;&#13;
Gezien de Tijdelijke wet Kroongeschillen, de Wet op de Raad van State en de Landin-richtingswet;&#13;
Recht doende in naam der Koningin; I. (.-)&#13;
II. vernietigt het besluit van gedeputeerde staten van Noord-Holland van 30 oktober 1990, afdeling LG/LLO, nr. 90-713950, voor zover het betreft de aanwijzing van het gebied De Molenkolk voor natuurbouw en het voor nemen tot toewijzing van de eigendom van dit gebied aan Staatsbosbeheer als bedoeld in ar tikel 142, eerste lid, onder b, juncto artikel 75, eerste lid, onder c, van de Landinrichtingswet.&#13;
III. gelast dat de provincie Noord-Holland aan de Maatschap M. en E.C. Nieuweboer het door haar ingevolge artikel 32, vijfde lid, van de Wet op de Raad van State gestorte recht, zijnde f 150 vergoedt. (enz.)</content><legacyfootnotes/><footnotes><footnote/></footnotes><auteurs/><published>1995-06-01 00:00:00</published><modified>1993-06-23 00:00:00</modified><editiondate>1995-06-01</editiondate><htmlpath>https://denhollander.info/artikel/5011</htmlpath></article>
</articles></edition>
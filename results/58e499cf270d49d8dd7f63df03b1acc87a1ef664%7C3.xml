<edition><articles><article><jaar>1981</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1981</searchword><id>6532</id><udhid>UDH:TvAR/6532</udhid><titel>DE WET VOORKEURSRECHT GEMEENTEN¹)</titel><searchwords><searchword>TvAR 12/1981</searchword><searchword>UDH:TvAR/6532</searchword></searchwords><attachments><attachment><name>1981_nr 12_Artikel_Noordanus.pdf</name><extention>pdf</extention><url>https://denhollander.info/download/6305/ci</url></attachment></attachments><inleiding>Inleiding&#13;
De Wet voorkeursrecht gemeenten bereikte 22 april 1981 het Staatsblad.2)&#13;
Daarmee werd een discussie van ruim 15 jaar afgesloten. In 1966 immers&#13;
werd reeds door de toenmalige Minister van Justitie Samkalden een voorontwerp&#13;
van wet gepubliceerd, dat echter na de val van het kabinet Cals&#13;
weer achter de politieke horizon verdween. Eerst in 1975 verscheen het wetsontwerp&#13;
Gruijters, dat na een weinig vlottende parlementaire behandeling&#13;
nu - ruim vijf jaar later - de eindstreep heeft gehaald. De wetgever is dus&#13;
bepaald niet over één nacht grondpolitiek ijs gegaan. In deze bijdrage wil ik&#13;
aangeven hoe de wet er uiteindelijk uit is komen te zien, terwijl ik tevens de&#13;
vraag wil trachten te beantwoorden of het uiteindelijke resultaat van de&#13;
wetgevende arbeid voor de gemeenten een instrument heeft opgeleverd dat&#13;
grote praktische betekenis zal krijgen.&#13;
Vooraf nog even waar het bij het voorkeursrecht om gaat. Achtergrond&#13;
van het voorkeursrecht is de noodzaak voor gemeenten om bij de uitvoering&#13;
van hun ruimtelijk beleid in bepaalde gevallen - men denke aan stadsuitbreiding&#13;
of stadsvernieuwing - tijdig te kunnen beschikken over de eigendom&#13;
van het betrokken onroerend goed. Het voorkeursrecht geeft de&#13;
gemeente een voorrangspositie in het rechtsverkeer betreffende dit onroerend&#13;
goed, welke voorrangpositie in de wet gestalte krijgt doordat aspirantverkopers&#13;
van een goed verplicht worden dit goed allereerst aan de gemeente&#13;
aan te bieden.&#13;
Voor de inschrijving van eigendomsoverdrachten in de openbare registers&#13;
is een notariële verklaring vereist, waarin wordt vastgesteld, dat het niet ligt&#13;
in een gebied, waar het voorkeursrecht geldt, dan wel dat de aspirantverkoper&#13;
aan de verplichtingen van de wet voldaan heeft (artikel 24). </inleiding><content>Grondslag voorkeursrecht&#13;
Wanneer kan een gemeente nu op grond van de wet het voorkeursrecht uitoefenen?&#13;
Het zal duidelijk zijn dat het ingrijpen via het voorkeursrecht in&#13;
het rechtsverkeer alleen kan, wanneer de noodzaak daartoe expliciet is aangetoond.&#13;
Toepassing van het voorkeursrecht vergt een duidelijke legitimatie.&#13;
De wet stelt in beginsel als eis dat het moet gaan om verwerving van&#13;
gronden met het oog op de verwezenlijking van de planologische bestemming en zoekt die legitimatie primair door uitoefening van het voorkeursrecht&#13;
afhankelijk te stellen van de aanwezigheid van (gemeentelijke) ruimtelijke&#13;
plannen, waarin dan de beleidsmatige onderbouwing voor de aanwijzing&#13;
van gronden die onder het voorkeursrecht vallen kan worden gegeven.&#13;
Het oorspronkelijke wetsontwerp maakte vestiging van een voorkeursrecht&#13;
mogelijk op basis van een bestemmingsplan en op grond van een&#13;
structuurplan, maar dan slechts voor twee jaar met een mogelijkheid van&#13;
verlenging van één jaar onder goedkeuring van Gedeputeerde Staten. Eis is&#13;
verder dat het structuurplan - wil het als basis voor het voorkeursrecht&#13;
kunnen functioneren - aanwijzingen voor de bestemming moet bevatten. Er&#13;
moeten dus concrete gebiedsaanduidingen in worden aangegeven, waarmee&#13;
de noodzaak voor vestiging van het voorkeursrecht wordt onderbouwd. Er&#13;
kunnen alleen gronden onder het voorkeursrecht gebracht worden, waaraan&#13;
een niet-agrarische bestemming is toegedacht en waarvan het gebruik&#13;
afwijkt van die bestemming (artikel 2). Een tijdelijk voorkeursrecht is&#13;
mogelijk op basis van ontwerpplannen (artikel 6). De vraag - aan de orde bij&#13;
de parlementaire behandeling van het wetsontwerp - was of aldus wel een&#13;
tijdige inwerkingtreding van het voorkeursrecht verzekerd was. Er zijn&#13;
immers allerhande situaties denkbaar waarin door een gemeente te treffen&#13;
planologische maatregelen zich al eerder in andere beleidsstukken&#13;
aankondigen. De Verstedelijkingsnota bijvoorbeeld noemt groeikernen en&#13;
groeisteden en geeft voor een aantal stadsgewesten vrij nauwkeurig aan,&#13;
waar nieuwe bouwplaatsen moeten worden gevonden. Wanneer de&#13;
betrokken gemeenten zich aan het rijksbeleid conformeren en de status van&#13;
groeistad/groeikern krijgen, is het geboden dat er dan ook voor de te&#13;
bebouwen gebieden zo snel mogelijk' een gemeentelijk&#13;
grondverwervingsbeleid van start gaat. Ondersteuning van dit beleid door&#13;
middel van een voorkeursrecht, vooruitlopend op het opstellen van een&#13;
structuurplan c.q. bestemmingsplannen in de fase nadat in het kader van&#13;
de PKB-procedure en de groeistad/groeikernaanwijzing de noodzaak van de&#13;
desbetreffende woningbouw-taakstelling is vastgesteld, lijkt dan ook alleszins&#13;
te verdedigen en niet anders ligt dit voor in streekplankader afgewogen&#13;
stads- en/of dorpsuitbreidingen. Voor beide gevallen geldt dat de&#13;
noodzaak voor een voorkeursrecht al voldoende is aangetoond voordat er&#13;
een bestemmingsplan of een structuurplan is en dat wachten op deze twee&#13;
laatste plannen de gemeente in een nadelige positie kan brengen ten opzichte&#13;
van projectontwikkelingsmaatschappijen e.d.&#13;
Op aandringen van de Tweede Kamer kwam de toen al demissionaire minister&#13;
Gruijters met een nota van wijzigingen waarin voorzien werd in een tijdelijk voorkeursrecht voor de gemeenten in door de minister aan te wijzen&#13;
gebieden voor situaties waarin een juiste uitvoering van het regeringsbeleid&#13;
de tot standkoming of herziening van (gemeentelijke) planologische&#13;
maatregelen vordert. Gedacht werd hier met name aan het verstedelijkingsbeleid,&#13;
maar evengoed bood de wettekst de gelegenheid dit tijdelijk voorkeursrecht&#13;
voor andere beleidsdoeleinden in te zetten. Dit tijdelijk voorkeursrecht&#13;
geldt voor ten hoogste twee jaar en moet dan overgenomen worden&#13;
door een voorkeursrecht op basis van een (ontwerp) bestemmingsplan/&#13;
structuurplan. De toepassingsmogelijkheid ervan werd bij de parlementaire&#13;
behandeling in 1980/1981, voor zover het gronden buiten de bebouwde&#13;
kom betreft en een korte overgangsperiode daargelaten, beperkt tot in/of&#13;
op grond van de geldende planologische kernbeslissingen over de Verstedelijkingsnota&#13;
aangewezen groeikernen/groeisteden3) (artikel 8 lid 2). Dat is&#13;
op zichzelf nog niet zo'n ramp, daar dit tijdelijk voorkeursrecht op basis&#13;
van een ,,rijks"-gebiedsaanwijzing buiten de bebouwde kom toch bij uitstek&#13;
bij groeikernen en groeisteden om toepassing zou vragen.&#13;
Ernstiger voor de effectiviteit van het voorkeursrecht als instrument voor&#13;
het gemeentelijk grondbeleid lijkt mij dat de Tweede Kamer - in haar zorg&#13;
voor het agrarisch belang - buiten de bebouwde kom het tijdelijk voorkeursrecht&#13;
op basis van een structuurplan heeft uitgesloten.4) Bij stadsuitbreidingen&#13;
buiten de groeikernen en groeisteden is er nu alleen de mogelijkheid&#13;
voor een voorkeursrecht op basis van een (ontwerp-)bestemmingsplan&#13;
en dat lijkt me rijkelijk laat.&#13;
Ook heeft de wetgever ten onrechte geen consequentie willen verbinden&#13;
aan de centrale positie die het streekplan - ook in de opvatting van de regering&#13;
- als ruimtelijke integratiekader op regionaal niveau steeds meer&#13;
gekregen heeft. Over het belang van het streekplan worden nu twee door de&#13;
regering onderschreven rapporten van de RPC-werkcommissie verticale&#13;
coördinatie roerende beschouwingen ten beste gegeven. De gedachte daarbij&#13;
is, dat het rijk voldoende ruimte biedt voor een ruimtelijke toetsing van&#13;
projecten in het kader van het streekplan en zich voor wat de uitvoering&#13;
van inrichtings- en beheersmaatregelen betreft ook aan dit plan gebonden&#13;
weet. De voorbereiding van het streekplan dient ook in nauw overleg met&#13;
de gemeentebesturen plaats te vinden waardoor de streekplanning in hoge&#13;
mate een zaak wordt van complementair bestuur. Als dit laatste zo is dan&#13;
had het mijns inziens in de rede gelegen de vestiging van een (tijdelijk) gemeentelijk voorkeursrecht mogelijk te maken met het streekplan als beleidsbasis.&#13;
Waarom zou immers de planologische afweging in streekplankader&#13;
niet voldoende zijn? Amendementen in deze richting van de kant van&#13;
mevrouw Salomons werden in de Tweede Kamer door de Minister met een&#13;
onduidelijke argumentatie afgewimpeld en vervolgens verworpen6)&#13;
Het volkshuisvestingsvoorkeursrecht&#13;
De eis van afwijkend gebruik van de planologische bestemming geldt&#13;
blijkens artikel 3 van de wet niet voor met woningen bebouwde gronden begrepen&#13;
in een structuurplan of een bestemmingsplan en in dat plan aangewezen&#13;
voor stads- en dorpsvernieuwing7). Het gaat hier om het op aandringen&#13;
van de Tweede Kamer in de wet opgenomen volkshuisvestingsvoorkeursrecht.&#13;
Vanuit de Kamer werd tijdens de parlementaire behandeling&#13;
gewezen op het snel teruglopen van het bestand goedkope huurwoningen.&#13;
Wanneer een dergelijke woning vrij komt wordt deze verkocht en verdwijnt&#13;
uit de huursector en uit het bereik van inkomensgroepen die op dergelijke&#13;
goedkope woningen aangewezen zijn. Vanuit het oogpunt van volkshuisvestingsbeleid&#13;
is dit ongewenst. Er werd dan ook een amendement Salomons/&#13;
Terlouw ingediend dat voorzag in een bevoegdheid om met het oog&#13;
op een goed volkshuisvestingsbeleid in bij Algemene Maatregel van&#13;
Bestuur aan te wijzen gemeenten voor bepaalde catgorieën woningen een&#13;
dergelijk voorkeursrecht mogelijk te maken.8) Naast een voorkeursrecht&#13;
voor de realisering van ruimtelijke plannen, zou de wet daarmee dus ook&#13;
een voorkeursrecht bieden met het oog op de verwezenlijking van bepaalde&#13;
doelstellingen van volkshuisvestingsbeleid, net zoals de Wet agrarisch&#13;
grondverkeer een regeling bevat van een voorkeursrecht ter ondersteuning&#13;
van het landinrichtingsbeleid c.q. het beleid ten aanzien van natuur en&#13;
landschap9)&#13;
De regering verklaarde zich tijdens het debat over het wetsontwerp in de&#13;
plenaire Kamer uiteindelijk bereid iets aan het volkshuisvestingsvoorkeursrecht&#13;
te doen. Politieke complicatie daarbij was dat het regeerakkoord, dat&#13;
aan het kabinet Van Agt/Wiegel ten grondslag lag, een regeling van een&#13;
voorkeursrecht van de huurder bij verkoop van de door hem gehuurde woning in het vooruitzicht stelde. Na schorsing van het debat en overleg&#13;
achter de schermen rolde er uiteindelijk de regeling van artikel 3 uit die&#13;
door de Tweede Kamer werd aangenomen. Vastgehouden wordt daarbij&#13;
aan de koppeling van het voorkeursrecht aan structuur-/bestemmingsplannen.&#13;
Door het vervallen van de eis van afwijkend gebruik wordt een ruimere&#13;
toepassing mogelijk.&#13;
Het voorkeursrecht van de huurder is geregeld in artikel 3 lid 4, dat de&#13;
gemeente verplicht door haar via het voorkeursrecht aangekochte en voor&#13;
afzonderlijke vervreemding vatbare woningen weer aan de huurder aan te&#13;
bieden, mits deze huurder tenminste een vergunning op grond van de&#13;
Woonruimtewet heeft.&#13;
Het is de vraag of de wetgever de consequenties van bovenstaande bepaling&#13;
wel voldoende heeft onderkend. Ik kan bedoeld artikel 3 niet anders zien&#13;
als een niet goed doordachte en weinig geslaagde poging om in het systeem&#13;
van het wetsontwerp een voorkeursrecht voor volkshuisvestingsdoeleinden&#13;
op te nemen. Hoe wenselijk dit laatste wellicht ook is, de manier waarop&#13;
een en ander nu in de wet geformuleerd is, ontneemt aan het voorkeursrecht&#13;
gericht op stadsvernieuwingsactiviteiten veel van zijn zin. In de&#13;
ontwerp-Wet op de stads- en dorpsvernieuwing is reeds voorzien in het&#13;
schrappen van de eis van afwijkend gebruik voor het voorkeursrecht op basis&#13;
van stadsvernieuwingsplannen10) (dit zijn bestemmingsplannen voor&#13;
stadsvernieuwingsgebieden). Men zie bedoeld wetsontwerp artikel 59. Nog&#13;
afgezien van het feit, dat de relatie tussen deze bepaling en artikel 3&#13;
volstrekt onduidelijk is, verplicht artikel 3 lid 4 zoals gezegd de gemeentebesturen&#13;
om via het voorkeursrecht in stadsvernieuwingsgebieden verworven&#13;
woningen weer aan de huurder aan te bieden. Voorzover het gaat om&#13;
de door de gemeente met het oog op stadsvernieuwingsactiviteiten verworven&#13;
woningen, wordt hierdoor het grondpolitieke paard behoorlijk achter&#13;
de wagen gespannen. Bij de parlementaire behandeling van het wetsontwerp&#13;
stads- en dorpsvernieuwing dient artikel 3 naar mijn mening dan ook&#13;
te worden heroverwogen. Hierbij verdient het mijns inziens de voorkeur&#13;
een apart volkshuisvestingsvoorkeursrecht te creëren naast het voorkeursrecht&#13;
gericht op de realisering van ruimtelijke plannen/stadsvernieuwingsplannen.&#13;
Vestiging van het voorkeursrecht&#13;
Ging het in het voorafgaande over de beleidsbasis van het voorkeursrecht,&#13;
nu zou ik enige opmerkingen willen maken over manier waarop onroerende goederen onder de werking van het voorkeursrecht gebracht kunnen worden.&#13;
De aanwijzing van gronden die onder het voorkeursrecht komen te&#13;
vallen geschiedt als regel bij een gemeenteraadsbesluit.") Bij dit besluit&#13;
moet een kadastrale kaart gevoegd worden, waarop de in de aanwijzing begrepen&#13;
percelen zijn aangegeven. In de Openbare Registers wordt voor de&#13;
desbetreffende percelen aangetekend dat het voorkeursrecht erop rust. Dit&#13;
wordt in de Staatscourant e.d. bekend gemaakt, terwijl de wet voorts voorschrijft&#13;
dat het gemeentebestuur eigenaren en zakelijk gerechtigden schriftelijk&#13;
van de aanwijzing in kennis stelt (artikel 4). Voldoet een aanwijzing&#13;
niet meer aan de wettelijke eisen - bijvoorbeeld doordat de termijn voor&#13;
een tijdelijk voorkeursrecht verstreken is - dan zijn Burgemeester en Wethouders&#13;
verplicht de aanwijzing te laten vervallen en dit de eigenaren èn het&#13;
Kadaster te laten weten. Een eigenaar kan in een dergelijke situatie Burgemeester&#13;
en Wethouders verzoeken tot het schrappen van de aanwijzing&#13;
over te gaan. Wordt dit geweigerd dan is een mogelijkheid voor het instellen&#13;
van beroep bij Gedeputeerde Staten (artikel 5). Is op bepaalde onroerend&#13;
goederen een tijdelijk voorkeursrecht - bijvoorbeeld op basis van een&#13;
structuurplan of een ontwerp-bestemmingsplan - gevestigd geweest en is dit&#13;
vervallen dan mag binnen twee jaar niet opnieuw een tijdelijk voorkeursrecht&#13;
gevestigd worden (artikel 9). Deze bepaling is bij amendement12) ingebracht&#13;
om een situatie vergelijkbaar met telkens opnieuw genomen&#13;
voorbereidingsbesluiten - in de praktijk van de ruimtelijk ordening geen&#13;
ongebruikelijk verschijnsel - te voorkomen.&#13;
Uitoefening van het voorkeursrecht&#13;
Is het voorkeursrecht op een bepaald goed gevestigd, dan kan een aspirantverkoper&#13;
dus slechts tot verkoop overgaan nadat de gemeente in de gelegenheid&#13;
gesteld is het goed te kopen. Een aantal transacties worden in de&#13;
wet van deze verplichting uitgezonderd (artikel 10). Met name gaat het&#13;
daarbij om:&#13;
a) overeenkomsten met bepaalde bloed- en aanverwanten en met pleegkin&#13;
deren&#13;
b) overeenkomsten tot scheiding en deling van een huwelijksgemeenschap&#13;
of een nalatenschap.&#13;
c) testamentaire beschikkingen&#13;
d) overeenkomsten, strekkend tot uitvoering van verplichtingen aangegaan in de periode vóór de ter inzagelegging van het (ontwerp-)structuurplan&#13;
c.q. bestemmingsplan, voorzover een en ander blijkt uit een notariële&#13;
akte of een geregistreerde onderhandse akte.&#13;
e) overeenkomsten - ook weer in een akte neegelegd - die zijn afgesloten&#13;
in de periode vóór het inwerkingtreden van het voorkeursrecht.&#13;
f) overeenkomsten met andere overheidslichamen of bij AMvB nader aan&#13;
te wijzen in het openbaar belang werkzame rechtspersonen.&#13;
g) alle openbare verkopen met uitzondering van de stadsvernieuwingsgebieden,&#13;
waar alleen bij gedwongen openbare verkopen het voorkeursrecht&#13;
niet geldt.&#13;
h) een overeenkomst gesloten met een pachter en betrekking hebbend op&#13;
de uitoefening van diens voorkeursrecht, echter uitsluitend indien er&#13;
sprake is van een tijdelijk voorkeursrecht in het door het rijk aangewezen&#13;
gebieden13).&#13;
Alles bij elkaar geeft dit nog wat mogelijkheden aan eigenaren om zich tegen&#13;
de uitoefening van het voorkeursrecht in te dekken. Een optierecht aan&#13;
een projectontwikkelingsmaatschappij is snel verleend en ook de uitzonderingsbepaling&#13;
voor openbare verkopen biedt een forse escapemogelijkheid.&#13;
Deze laatste uitzondering was eerst beperkt tot executoriale&#13;
verkopen, maar werd in de tweede nota van wijzigingen14) verruimd tot alle&#13;
openbare verkopen, daarmee de verkoper een eenvoudige gelegenheid gevend&#13;
om het voorkeursrecht te ontgaan en bijvoorbeeld de betrokken gronden&#13;
te verkopen aan een projectontwikkelingsmaatschappij, die bij een&#13;
openbare verkoop met het oog op het verwerven van een bouwclaim hoger zal bieden dan de gemeente kan/mag gaan.15) In de uiteindelijke wettekst&#13;
werd voor de stadsvernieuwingsgebieden deze uitzondering weer beperkt&#13;
tot executoriale verkopen e.d.&#13;
Tijdens de parlementaire behandeling zijn overigens ook enkele ontwijkingsmogelijkheden&#13;
uitgesloten. Met name is op aandringen van de Tweede&#13;
Kamer een regeling opgenomen die het de gemeente mogelijk maakt bij de&#13;
rechtbank de nietigheid in te roepen van de overdracht of uitgifte van&#13;
aandelen of van de toedeling van onroerend goederen of zakelijke rechten in&#13;
geval van ontbinding van een maatschap, een vennootschap onder firma e.d.&#13;
Nietigverklaring kan geëist worden in gevallen, waarin kennelijk bedoeld is&#13;
afbreuk te doen aan het belang van de gemeente bij haar voorkeurspositie&#13;
(artikel 26). Al te evidente ontduiking van het voorkeursrecht via&#13;
aandelenconstructies e.d. kan hiermee worden voorkomen. Het lijkt mij&#13;
overigens dat de bewijsmogelijkheden van de gemeente hierbij niet mogen&#13;
worden onderschat.&#13;
De gang van zaken bij de uitoefening van het voorkeursrecht is als volgt.&#13;
Wanneer aan de gemeente een onroerend goed aangeboden wordt, dient&#13;
deze binnen twee maanden de principe-beslissing te nemen wel of niet tot&#13;
aankoop over te gaan (artikel 12). Betreft het een gemeente, waarvan de&#13;
grondaankopen door Gedeputeerde Staten moeten worden goedgekeurd,&#13;
dan wordt het principebesluit aan Gedeputeerde Staten ter goedkeuring&#13;
voorgelegd (artikel 13).&#13;
Gaan deze akkoord dan wordt vervolgens tussen verkoper en gemeente&#13;
over de prijs onderhandeld. De verkoper kan daarbij verzoeken dat er door -&#13;
door de rechtbank te benoemen deskundigen - advies wordt uitgebracht&#13;
(artikel 16). Blijft overeenstemming over de prijs uit, dan kan deze in het&#13;
uiterste geval op verzoek van de gemeente door de rechtbank worden&#13;
vastgesteld (artikel 17).&#13;
Waarborgen verkoper; koopplicht gemeente&#13;
De positie van de verkoper wordt in de wet op twee manieren van extra&#13;
waarborgen voorzien. Allereerst kan hij - wanneer de gemeente laat weten&#13;
het betrokken onroerend goed in principe te willen kopen - aan Gedeputeerde&#13;
Staten verzoeken van de verplichting om aan de gemeente te verkopen te&#13;
worden ontheven, (artikel 14) Hierbij kan de verkoper tegen de beslissing van Gedeputeerde Staten in beroep gaan bij de Kroon (artikel 15&#13;
lid 7).&#13;
Een tweede waarborg voor de verkoper ligt in de - bij nota van&#13;
wijzigingen16) door het kabinet Van Agt/Wiegel geïntroduceerde - koopplicht.&#13;
In de opzet van deze tweede nota van wijzigingen wordt de gemeente&#13;
verplicht het betrokken goed op verzoek van de verkoper te kopen in de situatie&#13;
dat er door de rechtbank een uitspraak gedaan is over de waardebepaling,&#13;
(het huidige artikel 21). In dat geval - wanneer de gemeente in een&#13;
aantal procedurestappen heeft vastgehouden aan haar voornemen te kopen&#13;
- wordt zij daar gedurende drie maanden dan ook zelf toe verplicht. Deze&#13;
beperkte koopplicht lijkt mij geen onredelijke waarborg om te voorkomen&#13;
dat een gemeente een verkoper te lang aan het lijntje houdt en vervolgens&#13;
van verkoop afziet. Bij amendement17) is deze koopplicht evenwel uitgebreid&#13;
tot de situatie, waarin een gemeentebestuur de termijn overschrijdt&#13;
waarbinnen op verzoek van de verkoper deskundigen ingeschakeld moeten&#13;
worden bij de prijsbepaling en tot het geval, waarin de gemeente na het advies&#13;
van de rechtbankdeskundigen van aankoop afziet of niet binnen de&#13;
wettelijke termijn beslist. Artikel 27 van de Wet geeft de verkoper in deze&#13;
gevallen, de mogelijkheid om bij de rechtbank een verzoek in te dienen te&#13;
bepalen dat de gemeente het goed moet kopen. De rechtbank moet op&#13;
grond van de wet beoordelen.. . . ,,of het redelijk is dat een verkoop aan&#13;
de gemeente, gezien de bijzondere persoonlijke omstandigheden die van&#13;
belang zijn, achterwege zou blijven". De gemeente kan hiermee dus in een&#13;
eerder stadium gebonden worden, ook al wil zij zich na het deskundigenadvies&#13;
terugtrekken omdat het goed naar haar mening te duur is. Een dergelijk&#13;
risico zal de animo het voorkeursrecht toe te passen niet vergroten.&#13;
Voor mij is het dan ook de vraag, of de wetgever in de afweging van belangen&#13;
van eigenaar en gemeente met de invoeging van artikel 27 de balans niet&#13;
te veel naar eerstgenoemde heeft doen overslaan.&#13;
Effectiviteit voorkeursrecht&#13;
Biedt de Wet voorkeursrecht gemeenten de gemeentebesturen nu een instrument&#13;
dat van wezenlijke betekenis kan worden voor het gemeentelijk&#13;
grondbeleid?&#13;
Ik ben daar - zoals u uit het voorgaande begrepen zult hebben — bepaald&#13;
niet optimistisch over. Wanneer men de uiteindelijke wettekst overziet, dan is de indruk wederzijds dat de sterke nadruk op de rechtszekerheid/ de&#13;
rechtspositie van de eigenaar/verkoper uiteindelijk een regeling van het&#13;
voorkeursrecht heeft opgeleverd welke voor het gemeentelijk grondverwervingsbeleid&#13;
slechts in beperkte mate bruikbaar is. De werkingssfeer is beperkt, met&#13;
name kan eerst in een te laat stadium over het voorkeursrecht worden beschikt. De&#13;
procedure bij uitoefening is zwaar en zal - zeker bij onwillende eigenaren - een&#13;
tijdrovende zaak zijn. Het blijft mogelijk om aan het voorkeursrecht te ontkomen&#13;
bijvoorbeeld via de uitzondering voor openbare verkopen.</content><legacyfootnotes>') Bewerkte tekst van een inleiding gehouden op 14 mei 1981 voor de Contactclub Grondbedrijven&#13;
te Delft.&#13;
2) Staatsblad 1981, nr. 236. Inwerkingtreden van de wet - nog afhankelijk van het tot standbrengen&#13;
van enkele uitvoeringsmaatregelen - wordt begin 1982 verwacht.&#13;
3) Amendement De Beer nr. 72.&#13;
4) Amendement De Beer nr. 64&#13;
5) Zie Tweede Kamer 1976-1977, 14507 nrs. 1 en 2 en Tweede Kamer 1979-1980,&#13;
14507, nrs. 3 en 4.&#13;
6) Amendement Salomons nr. 60.&#13;
7) Bij AMvB is inperking mogelijk tot bepaalde categoriën woningen.&#13;
8) Amendement Salomons/Terlouw nr. 59.&#13;
9) Zie Wet agrarisch grondverkeer (WAG) artikel 37. De verhouding tussen het in deze wet&#13;
voorziene voorkeursrecht van het Bureau Beheer Landbouwgronden (BBL) en het gemeente&#13;
lijk voorkeursrecht ex Wet Voorkeursrecht gemeenten is geregeld in artikel 37 lid 6 WAG. Het&#13;
voorkeursrecht van het BBL vervalt indien het voorkeursrecht van de gemeente van toepassing&#13;
¹º) Tweede Kamer, 1980-1981, 13924 nr. 19&#13;
") Uitzondering is de vestiging van het tijdelijke voorkeursrecht ex artikel 8 waarbij de gronden&#13;
door de Kroon aangewezen worden. 12) Amendement De Beer nr. 73.&#13;
13) Een merkwaardige uitzondering. Artikel 56g Pachtwet zondert, zoals bekend, verpachte&#13;
gronden gelegen in een geldend bestemmingplan, waarbij daaraan een andere dan een agrarische&#13;
bestemming is gegeven, van het voorkeursrecht van de pachter uit. Artikel 29 van de Wet&#13;
voorkeursrecht gemeenten bevat een wijziging van de Pachtwet waarbij de uitzondering van&#13;
artikel 56g uitgebreid wordt tot situaties waar het verpachte gelegen is in een (ontwerp-)structuurplan&#13;
en de gemeente van haar voorkeursrecht gebruik maakt. Dit is een voor de hand liggende&#13;
bepaling: de agrarische bestemming zal immers toch veranderen; het heeft dus weinig&#13;
zin om de pachter voor korte tijd eigenaar te laten zijn, terwijl daarna onteigening plaats zal&#13;
vinden. Praktische betekenis van deze wijziging van de Pachtwet lijkt overigens gering nu&#13;
door aanva a rding van het amendement De Beer een voorkeursr e cht op basi s van een&#13;
(ontwerp-)structuurplan slechts mogelijk is voor het gebied binnen de bebouwde kom. Juist&#13;
bij het tijdelijk voorkeursrecht ex artikel 8, dat zoals gezegd buiten de bebouwde kom slechts&#13;
toegepast kan worden bij groeikernen en groeisteden, zal het wel eerder tot een samenlopen&#13;
van het voorkeursrecht van de pachter en dat van de gemeente komen. Hier prevaleert dus op&#13;
grond van de sub h genoemde uitzonderingsgrond het recht van de pachter boven dat van de&#13;
gemeente, hoewel de pachter op afzienbare termijn toch zal moeten wijken.&#13;
14) Zie Tweede Kamer, zitting 1978-1979, 13713, nr. 32, waar als (onjuist) argument gebruikt&#13;
wordt dat nu bij de waardebepaling de verkeerswaarde geldt de gemeenten maar op gelijke&#13;
voet met particulieren moet mededingen (blz. 9). Over het hoofd gezien wordt dat het bij de&#13;
verkeerswaarde in het onteigeninsrecht gaat om de geobjectiveerde verkeerswaarde en niet&#13;
zonder meer om de prijs op de vrije markt.&#13;
1S) Zo ook de terechte kritiek van de VNG in „De Nederlandse Gemeente", 3 (1979)&#13;
nr. 38 blz. S 13 - S 14.&#13;
16) Tweede nota van wijzigingen, Tweede Kamer, zitting 1978-1979, 13713 nr. 32. '7)&#13;
Amendement Van Dam, nr. 83.&#13;
</legacyfootnotes><footnotes><footnote/></footnotes><auteurs>Mr. P. G. A. Noordanus</auteurs><published>1981-12-01 00:00:00</published><modified>1981-12-01 00:00:00</modified><editiondate>1981-12-01</editiondate><htmlpath>https://denhollander.info/artikel/6532</htmlpath></article>
</articles></edition>
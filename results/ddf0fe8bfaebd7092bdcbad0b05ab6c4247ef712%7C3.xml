<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1989</searchword><id>7839</id><udhid>UDH:TvAR/7839</udhid><titel>'L.L.C. Broeders / De minister van Landbouw en Visserij' (TvAR 1989/4255)</titel><searchwords><searchword>TvAR 6/1989</searchword><searchword>TvAR 1989/4255</searchword><searchword>UDH:TvAR/7839</searchword></searchwords><attachments><attachment><name>1989_nr 6_Rechtspraak_4255.doc</name><extention>doc</extention><url>https://denhollander.info/download/16399/ci</url></attachment></attachments><inleiding>4255 Interim wet beperking varkens-en pluimveehouderijen, art. 1, derde lid (zoals gewijzigd bij Wet van 10 oktober 1986)&#13;
Prematuur beroep, toch ontvankelijk.&#13;
Geen sprake van verplaatsing van een ge­heel varkenshouderijbedrijf als bedoeld in art. 1, lid 3, Interimwet, nu slechts een referentie-aantal mestvarkens is overgedra­gen aan verzoeker en de boerderij, opstal­len en grond voordien reeds in eigendom&#13;
waren overgedragen aan het Bureau Beheer Landbouwgronden. Bovendien is geen sprake van een verplichting indien, zoals in dit geval, de aankoop van een - beweerde­lijk - te verplaatsen bedrijf geschiedt te­gen een door verzoeker als symbolisch aan­gemerkt bedrag van f 1,- Beroep verwor­pen.&#13;
College van Beroep voor het bedrijfsleven, 18 januari 1989&#13;
uitspraak in de zaak van: L.L.C. Broeders, wonende te Dorst, ver­zoeker,&#13;
tegen&#13;
De Minister van Landbouw en Visserij, ze­telend te 's-Gravenhage, verweerder, ge­machtigde: mr. P. van Harten, ambtenaar ten departemente.&#13;
</inleiding><content>1. het verloop van de procedure &#13;
Op 9 oktober 1986 is ter griffie van het Col­lege een verzoekschrift gedateerd 10 okto­ber 1986 van verzoeker ontvangen, waarbij deze beroep instelt tegen een - kennelijk - in het kader van de Interimwet beper­king varkens en pluimveehouderijen (hier­na te noemen: de Interimwet) gegeven, doch niet nader aangeduide beslissing.&#13;
Vervolgens is op 6 november 1986 ter griffie van verzoeker ontvangen het, blij­kens een bijgevoegde schriftelijke medede­ling, door hem bestreden besluit van 20 ok­tober 1986.&#13;
Bij dit besluit heeft verweerder, bij wijze van interpretatieve verklaring naar aanlei­ding van diens aanvraag aan verzoeker meegedeeld, dat in zijn geval niet wordt voldaan aan de door de Interimwet gestelde vereisten die het mogelijk maken een ver­plaatst bedrijf in werking te stellen, c.q. te houden.&#13;
Verzoeker heeft kennelijk beoogd te vor­deren dat het College het bestreden besluit vernietigt en dat het bepaalt, dat verweer­der alsnog een positieve interpretatieve ver­klaring afgeeft.&#13;
Verweerder heeft op 11 december 1986 een verweerschrift ingediend en daarbij ge­concludeerd tot verwerping van het beroep.&#13;
Het College heeft de zaak behandeld ter terechtzitting van 30 november 1988, waar partijen zijn verschenen en hun standpunt hebben toegelicht, verzoeker in persoon en verweerder vertegenwoordigd door zijn ge­machtigde.&#13;
2. de vaststaande feiten &#13;
Op grond van de stukken van het geding en het verhandelde ter terechtzitting staan de volgende  feiten  en  omstandigheden  ten processe vast.&#13;
-Bij koopakte van 13 oktober 1984 heeft verzoeker van zijn vader een woon­huis met een daarbij behorende stal voor 180 mestvarkens gekocht. De akte houden­de eigendomsoverdracht is gepasseerd op 1 maart 1985.&#13;
Ten tijde van de meitelling 1984 was&#13;
het bedrijf niet in werking.&#13;
Op 11 mei 1986 heeft verzoeker een&#13;
vergunning ingevolge de Hinderwet tot het&#13;
oprichten en in werking hebben van een&#13;
varkensmesterij aangevraagd.&#13;
Op 19 juli 1985 heeft verzoeker de di­-&#13;
recteur voor de landbouw en voedselvoor­-&#13;
ziening verzocht om te worden uitgezon­-&#13;
derd van het vestigingsverbod.&#13;
Op 6 augustus 1985 is aan verzoeker&#13;
een   negatieve   interpretatieve   verklaring&#13;
verzonden.&#13;
Bij brieven van 10 augustus 1985 en&#13;
18 september 1985 heeft verzoeker zich we­&#13;
derom tot de directeur voor de landbouw&#13;
en voedselvoorziening gewend. Bij laatst­&#13;
genoemde brief heeft verzoeker een verkla­-&#13;
ring van A. van Alderen te Ulvenhout, ge­-&#13;
dateerd 1985, overgelegd inhoudende dat&#13;
Van Alderen het referentieaantal mestvar-&#13;
kensplaatsen  volgens  de  meitelling  van&#13;
1984 aan verzoeker heeft overgedragen.&#13;
Op 17 februari 1986 is aan verzoeker&#13;
opnieuw een negatieve interpretatieve ver­&#13;
klaring verzonden.&#13;
Bij brief van 10 juni 1986 heeft ver­&#13;
zoeker wederom om afgifte van een positie­&#13;
ve interpretatieve verklaring verzocht. Daar­&#13;
bij heeft hij een door hemzelf en Van Alde­&#13;
ren op 19 maart 1986 opgemaakte en op 16&#13;
april 1986 geregistreerde akte overgelegd.&#13;
Naar aanleiding van dit verzoek is&#13;
hem op 17 juni 1986 andermaal een nega­-&#13;
tieve interpretatieve verklaring verzonden.&#13;
Op 3 juli 1986 heeft verzoeker be­-&#13;
scheiden bij de districtsbureauhouder inge­-&#13;
diend ten behoeve van de registratie van&#13;
onomkeerbare    investeringsverplichtingen&#13;
als bedoeld in artikel 1, derde lid, van de Interimwet.&#13;
3.	het bestreden besluit en het standpunt&#13;
van verweerder&#13;
Blijkens het verweerschrift en het verhandel­de ter zitting stelt verweerder zich in de eer­ste plaats op het standpunt dat het op 10 ok­tober 1986 ingestelde beroep van verzoeker zich richt tegen de interpretatieve verkla­ring van 17 juni 1986 en derhalve niet-ont-vankelijk is wegens termijnoverschrijding. Voorts heeft verweerder overwogen dat niet is gebleken dat vóór 19 juni 1986 door verzoeker onomkeerbare investeringsver­plichtingen met betrekking tot de verplaat­sing van een geheel bedrijf in de zin van ar­tikel 1, derde lid, van de Interimwet zijn aangegaan, nu in de overeenkomst van 19 maart 1986 alleen sprake is van de over­dracht van bedrijfsactiviteiten en een referentie-aantal.&#13;
4.	het standpunt van verzoeker&#13;
Ter ondersteuning van het beroep heeft ver­zoeker - kort en zakelijk weergegeven -het volgende aangevoerd.&#13;
Zijn beroep betreft de negatieve interpre­tatieve verklaring van 20 oktober 1986.&#13;
Vóór 19 juni 1986 is hij onomkeerbare investeringsverplichtingen tot bedrijfsver-plaatsing in de zin van artikel 1, derde lid, van de Interimwet aangegaan. Hij heeft immers bij notariële akte van 1 maart 1985 de boerderij van zijn vader gekocht, waar­op hij sindsdien daadwerkelijk 180 mest­varkens houdt.&#13;
Op 11 mei 1986 heeft hij een Hinderwet­vergunning aangevraagd, terwijl een bouw­vergunning niet nodig was.&#13;
Voorts heeft Van Alderen bij schriftelij­ke verklaring van 1985 en bij geregistreerde overeenkomst van 19 maart 1986 aan hem een referentie-aantal van 180 mestvarkens overgedragen. Van Alderen heeft zijn be­drijf in 1985 aan de agrarische bestemming onttrokken.&#13;
Op grond van dit alles meent hij dat ver­weerder hem een positieve interpretatieve verklaring niet heeft kunnen onthouden en verzoekt hij alsnog te verklaren dat hij 180 mestvarkens, subsidiair 176 mestvarkens, meer subsidiair 100 mestvarkens, ingevolge de Interimwet kan houden. 5.	de ontvankelijkheid van het beroep&#13;
In de eerste plaats dient de vraag te worden beantwoord of verzoeker in zijn op 9 okto­ber 1986 bij het College ingesteld beroep kan worden ontvangen.&#13;
Naar het oordeel van het College heeft verzoeker, zoals ook door hemzelf wordt bevestigd, beoogd beroep in te stellen tegen verweerders op 20 oktober 1986 verzonden besluit.&#13;
Weliswaar is het beroep ingesteld voor­dat de beroepstermijn een aanvang had ge­nomen, doch het College vindt daarin geen aanleiding om verzoeker in zijn beroep niet-ontvankelijk te verklaren, nu verzoe­ker tijdens de loop van de beroepstermijn — onder bijvoeging van het besluit van 20 oktober 1986 - het College heeft bericht dat dit het besluit betrof waartegen zijn be­roep gericht is. Verzoeker kan dus ontvan­gen worden in zijn beroep, gericht tegen de beslissing van 20 oktober 1986.&#13;
6.	de beoordeling van het beroep ten gronde&#13;
Ingevolge artikel 2, eerste lid, van de Inte-&#13;
rimwet is het verboden — onder meer —&#13;
een varkenshouderij bedrij f in werking te&#13;
hebben dat is gevestigd na 2 november&#13;
1984.&#13;
Ingevolge artikel 1, derde lid, van de In-terimwet (als gewijzigd bij Wet van 10 ok­tober 1986, Stbl. 1986, 513) wordt onder vestigen - voorzover voor deze zaak van belang - tevens verstaan het na 18 juni 1986 opnieuw in werking stellen van een varkenshouderij bedrij f dan wel een gedeel­te daarvan na verplaatsing van dat bedrijf af dat gedeelte, tenzij het de verplaatsing betreft van een geheel varkenshouderij be­drij f binnen of naar het gebied als bedoeld in artikel 2, tweede lid, en voorzover ten genoegen van de Minister van Landbouw en Visserij wordt aangetoond dat in recht­streeks verband daarmee uiterlijk op 18 ju­ni 1986 onomkeerbare investeringsverplich­tingen zijn aangegaan en voor zover daar­bij het bestaande bedrijf onttrokken wordt aan de uitoefening van de varkenshouderij.&#13;
In de eerste plaats is de vraag aan de orde of in het onderhavige geval sprake is van een verplaatsing als bedoeld in voormeld artikel 1, derde lid, van de Interimwet.&#13;
Dienaangaande overweegt het College het volgende.&#13;
Blijkens genoemd artikellid kan, voorzo­ver hier van belang, slechts sprake zijn van een verplaatsing, indien een geheel var-kenshouderijbedrijf wordt verplaatst en in rechtstreeks verband daarmee investerings­verplichtingen zijn aangegaan.&#13;
In het onderhavige geval staat vast dat alleen een referentie-aantal mestvarkens aan verzoeker is overgedragen. Voordien had de verkoper boerderij, opstallen en grond reeds aan het Bureau Beheer Land­bouwgronden in eigendom overgedragen. Onder deze omstandigheden kan niet ge­zegd worden dat sprake is van de verplaat­sing van een geheel varkenshouderij bedrij f in de zin van artikel 1, lid 3, Interimwet.&#13;
Bovendien kan naar het oordeel van het College niet van een verplichting worden gesproken indien, zoals in het onderhavige geval, de aankoop van een - beweerdelijk - te verplaatsen bedrijf geschiedt tegen een door verzoeker als symbolisch aange­merkt bedrag van ƒ1,-.&#13;
Verweerder heeft derhalve terecht geoor­deeld dat op verzoeker niet de in artikel 1, derde lid, van de Interimwet opgenomen uitzonderingsbepaling van toepassing is.&#13;
Aangezien geen andere feiten of omstan­digheden zijn gesteld of gebleken op grond waarvan geoordeeld moet worden, dat ver­zoeker op grond van enige andere wettelij­ke bepaling van het verbod is vrijgesteld, heeft verweerder terecht geweigerd bij wij­ze van 'Interpretatieve verklaring' vast te stellen, dat in verzoekers geval een uitzon­dering van het verbod tot vestiging als be­doeld in artikel 2, eerste lid, van de Inte­rimwet van toepassing is. Het bestreden be­sluit komt derhalve niet in aanmerking om te worden vernietigd met toepassing van de grond, genoemd in artikel 5, aanhef en on­der a, van de Wet administratieve recht­spraak bedrijfsorganisatie.&#13;
Ook is het College niet gebleken van fei­ten of omstandigheden op grond waarvan het bestreden besluit in aanmerking komt om te worden vernietigd op een der andere in artikel 5 van de Wet administratieve rechtspraak bedrijfsorganisatie genoemde gronden. Het beroep moet dus worden ver­worpen.&#13;
7. de beslissing&#13;
Het College verwerpt het beroep.</content><legacyfootnotes/><footnotes><footnote/></footnotes><auteurs/><published>1989-06-01 00:00:00</published><modified>1989-06-01 00:00:00</modified><editiondate>1989-06-01</editiondate><htmlpath>https://denhollander.info/artikel/7839</htmlpath></article>
</articles></edition>
<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2007</searchword><id>3913</id><udhid>UDH:TvAR/3913</udhid><titel>Postel / erven Gilbers (TvAR 2007/5395)</titel><searchwords><searchword>TvAR 5/2007</searchword><searchword>TvAR 2007/5395</searchword><searchword>UDH:TvAR/3913</searchword></searchwords><attachments><attachment><name>TvAR_2007_5-jurisprudentie.pdf</name><extention>pdf</extention><url>https://denhollander.info/download/3901/ci</url></attachment></attachments><inleiding>&lt;p&gt;[Pw, art. 128; BW, art. 3:34, 35, 49 en 50; Rv, art. 236] Voorlopig oordeel dat sprake is van een pachtovereenkomst, zodat de zaak tot een pachtovereenkomst betrekkelijk is in de zin van art. 128 Pachtwet. De pachtkamer in eerste aanleg heeft zich dan ook terecht bevoegd geacht om van de vorderingen kennis te nemen. Standpunt dat buitengerechtelijke vernietiging van een pachtovereenkomst niet mogelijk is, is onjuist. De Pachtwet bevat in art. 55 lid 1 wel een bepaling die buitengerechtelijke ontbinding door de verpachter uitsluit, maar kent geen vergelijkbare bepaling voor vernietiging, zodat de art. 3:49 en 3:50 BW op pachtovereenkomsten onverkort van toepassing zijn. Beslissingen in (eerdere) vastleggingsprocedure tussen partijen hebben geen gezag van gewijsde, nu het geschil in de onderhavige procedure niet dezelfde is als in de vastleggingsprocedure. Wel kan hetgeen in de vastleggingsprocedure door getuigen is verklaard, van belang zijn voor de waardering van het bewijs in de onderhavige procedure. Uit getuigenverklaringen leidt het hof evenals de pachtkamer in eerste aanleg af dat verpachter in de laatste jaren voor zijn overlijden geestelijk zodanig sterk achteruit was gegaan dat sprake is van een geestelijke stoornis in de zin van art. 3:34 BW, welke stoornis een redelijke waardering van de bij de overeenkomst betrokken belangen belette en ook dat dit voor pachter, die verpachter regelmatig bezocht, kenbaar moet zijn geweest, zodat hem geen beroep toekomt op een gerechtvaardigd vertrouwen als bedoeld in art. 3:35 BW.&lt;/p&gt;</inleiding><content>&lt;p&gt;Arrest in de zaak van: Herman Bernardus Hendrikus Postel (volgens onder meer de inleidende dagvaarding: Herman Bernardus Henrikus Postel), wonende te Oldenzaal, appellant in het principaal beroep, ge&amp;iuml;ntimeerde in het voorwaardelijk incidenteel beroep, procureur: mr. A.A. Voets, tegen: de gezamenlijke erfgenamen van wijlen Gerhardus Engbertus Johannes Gilbers, bij leven wonende te De Lutte, gemeente Losser, zijnde die erfgenamen: 1. de erfgenamen van Maria Antonia Gilbers, bij leven wonende te Oldenzaal, zijnde die erfgenamen: a. Johanna Maria Antonia Giesselink-Lansink, wonende te Hoogeveen, b. Hendrikus Gerhardus Alfonsus Lansink, wonende te Hengelo, c. Maria Margaretha Kip-Lansink, wonende te Oldenzaal, 2. Anna Maria Theresia Bodde-Vrijkotte, wonende te Denekamp, gemeente Dinkelland, 3. Gerhardus Johannes Vrijkotte, wonende te De Lutte, gemeente Losser, 4. Maria Anna Josephina Hulsegge-Vrijkotte, wonende te Hengelo (Ov.), 5. Geertruida Berdina Hendrika Weernink-Vrijkotte, wonende te Hengelo (Ov.), 6. Johanna Hendrika Thimothea Verbeek-Gilbers, wonende te Menai, Australi&amp;euml;, 7. Timothea Johanna van Gils-Gilbers, wonende te Oldenzaal, 8. Gerharda Hendrika Nicolaas Slag-Gilbers, wonende te Albany Auckland, Nieuw-Zeeland, 9. Hendrika Martina Gilbers, wonende te Losser, 10. Hermanus Antonius Weusthof, wonende te De Lutte, gemeente Losser, 11. Hendrika Geertruida Goorhuis Oude Sanderink- Weusthof, wonende te Oldenzaal, 12. Gerhardus Hermanus Weusthof, wonende te Deurningen, gemeente Dinkelland, 13. Anna Gezina Weersink-Weusthof, wonende te Hezingen, gemeente Tubbergen, ge&amp;iuml;ntimeerden in het principaal beroep, appellanten in het voorwaardelijk incidenteel beroep, procureur: mr. F.J. Boom. 1. Het geding in eerste aanleg Voor de procedure in eerste aanleg wordt verwezen naar de inhoud van het vonnis van 7 september 2004, dat de pachtkamer van de rechtbank te Almelo, sector kanton, locatie Enschede, tussen appellant in het principaal beroep (hierna te noemen: Postel) als gedaagde en ge&amp;iuml;ntimeerden in het principaal beroep (hierna te noemen: de erven Gilbers) als eisers heeft gewezen. Van genoemd vonnis is een fotokopie aan dit arrest gehecht. 2. Het geding in hoger beroep 2.1. Postel heeft bij exploten van 6 oktober 2004 aangezegd van genoemd vonnis in hoger beroep te komen, met dagvaarding van de erven Gilbers voor dit hof. Vervolgens is door de erven Gilbers een anticipatieexploot uitgebracht. 2.2. Bij memorie van grieven heeft Postel zeven grieven tegen het bestreden vonnis aangevoerd en toegelicht, en heeft hij geconcludeerd dat het hof het bestreden vonnis zal vernietigen, en opnieuw recht doende de vorderingen aan de erven Gilbers alsnog zal ontzeggen, althans de erven Gilbers in hun vorderingen niet-ontvankelijk zal verklaren, met veroordeling van de erven Gilbers in de proceskosten, zowel in die van de eerste aanleg als in die van dit hoger beroep. 2.3. Bij memorie van antwoord hebben de erven Gilbers de grieven bestreden en verweer gevoerd en hebben zij een aantal nieuwe producties in het geding gebracht. Bij hetzelfde processtuk hebben zij hunnerzijds in voorwaardelijk incidenteel beroep twee grieven tegen het bestreden vonnis aangevoerd en toegelicht. Zowel in het principaal als het incidenteel beroep hebben de erven Gilbers bewijs aangeboden en zij hebben geconcludeerd dat het hof: in het principaal beroep: Postel in zijn hoger beroep niet-ontvankelijk zal verklaren, althans dat beroep als ongegrond af zal wijzen; in het voorwaardelijk incidenteel beroep: het bestreden vonnis al dan niet met verbete-ring van gronden zal bekrachtigen, althans zodanige beslissingen zal nemen als het hof in goede justitie meent te moeten nemen; in het principaal en het incidenteel beroep: Postel in de proceskosten van (bedoeld zal zijn:) het hoger beroep zal veroordelen. 2.4. Daarna heeft Postel bij akte in het principaal app&amp;egrave;l, tevens memorie van antwoord in het voorwaardelijk incidenteel app&amp;egrave;l, het debat in het principaal beroep voortgezet en de grieven in het voorwaardelijk incidenteel beroep bestreden en heeft hij een aantal nieuwe producties overgelegd. In het voorwaardelijk incidenteel beroep heeft Postel geconcludeerd dat het hof de erven Gilbers niet-ontvankelijk zal verklaren althans dat beroep als zijnde ongegrond van de hand zal wijzen, met veroordeling van de erven Gilbers in de kosten van het beroep. 2.5. Ten slotte hebben de erven Gilbers bij antwoordakte op laatstgenoemd processtuk gereageerd. 2.6. Vervolgens hebben partijen de stukken voor het wijzen van arrest aan het hof overgelegd. 3. Waarvan het hof uitgaat 3.1. In hoger beroep kan van het navolgende worden uitgegaan. 3.2. Op 24 januari 2000 is Gerhardus Engbertus Johannes Gilbers (hierna: Gilbers) op 85-jarige leeftijd overleden. Gilbers was in leven (melk)veehouder. 3.3. Postel heeft in een procedure voor de pachtkamer te Enschede vastlegging gevorderd van een in 1996 tussen hem als pachter en Gilbers als verpachter tot stand gekomen pachtovereenkomst (hierna: de vastleggingsprocedure). Nadat genoemde pachtkamer getuigen had gehoord, heeft zij de vordering bij vonnis van 9 oktober 2001 afgewezen. In hoger beroep heeft dit hof bij arrest van 1 oktober 2002 genoemd vonnis bekrachtigd. 3.4. Postel heeft zich tegenover de erven Gilbers te eniger tijd beroepen op een schriftelijk stuk dat behalve door hemzelf ook door Gilbers zou zijn ondertekend (hierna: de overeenkomst). Dit schriftelijk stuk heeft als opschrift &amp;lsquo;Gebruikers/Pacht overeenkomst&amp;rsquo;, is gedateerd op 9 mei 1999 en houdt onder meer het volgende in: &amp;lsquo;Hierbij verklaart H.B.H. Postel dat G.E.J. Gilbers aan hem toestemming heeft gegeven om het gebruik van de weide grond en gebruik van de schuur, gelegen aan de Beuningerstraat 19, postcode 7587 LC, De Lutte, mag gebruiken voor weiden van het vee en eventueel voor het hooien. Prijs afspraak weide geld is &amp;fnof; 325,00 per stuk. Betaling weide geld eens per jaar in november. Gras prijs in overleg per jaar. Drijfmest injecteren is voor rekening van H.B.H. Postel. Water en afrastering moet H.B.H. Postel zelf verzorgen. Met het recht van eerstekoop, voor een bedrag van &amp;fnof; 55.000,- gulden per ha met opstal. Deze overeenkomst geld voor een periode van vijf jaar.&amp;rsquo; 3.5. Vervolgens hebben de erven Gilbers een procedure aanhangig gemaakt bij de sector civielrecht van de rechtbank te Almelo. Hun vorderingen strekten ertoe dat de rechtbank een verklaring voor recht zou geven dat de overeenkomst buitengerechtelijk is vernietigd en dat de overeenkomst daardoor van de aanvang af nietig is geweest, subsidiair dat de rechtbank die over- eenkomst alsnog zou vernietigen, met een verklaring voor recht dat de overeenkomst daardoor van de aanvang af nietig is geweest, en primair en subsidiair dat de rechtbank voor recht zou verklaren dat de overeenkomst geen pachtovereenkomst is. Bij vonnis van 17 juli 2002 heeft de rechtbank zich onbevoegd verklaard. 3.6. Daarna hebben de erven Gilbers bij de pachtkamer te Enschede een voorlopig getuigenverhoor verzocht. In hoger beroep tegen de afwijzing van dit verzoek heeft dit hof bij beschikking van 22 oktober 2002 bepaald dat een voorlopig getuigenverhoor zal worden gehouden omtrent feiten en omstandigheden met betrekking tot, kort gezegd, de fysieke en psychische toestand van Gilbers gedurende de laatste jaren van zijn leven, de vraag of de overeenkomst dateert uit een periode waarin Gilbers door zijn psychische toestand niet in staat was zijn eigen belangen naar behoren te behartigen, en of de overeenkomst onder invloed van geestelijke stoornis of misbruik van omstandigheden tot stand is gekomen. Het voorlopig getuigenverhoor heeft vervolgens ten overstaan van de pachtkamer te Enschede plaatsgevonden. 3.7. Ten slotte hebben de erven Gilbers dezelfde vorderingen alsnog bij de pachtkamer te Enschede ingesteld. Bij het bestreden vonnis heeft de pachtkamer te Enschede geoordeeld dat Gilbers ten tijde van het aangaan van de overeenkomst al dan niet blijvend gestoord was in zijn geestvermogens en heeft zij voor recht verklaard dat de overeenkomst buitengerechtelijk is vernietigd en dat de overeenkomst daardoor van de aanvang af nietig is geweest, met veroordeling van Postel in de proceskosten en onder afwijzing van het meer of anders gevorderde. 4. Beoordeling van het geschil in hoger beroep 4.1. Naar het voorlopig oordeel van het hof geeft de overeenkomst een pachtovereenkomst weer, zodat de zaak tot een pachtovereenkomst betrekkelijk is in de zin van artikel 128 Pachtwet. De pachtkamer in eerste aanleg heeft zich dan ook terecht bevoegd geacht om van de vorderingen kennis te nemen. 4.2. Met grief 2 in het principaal beroep stelt Postel zich op het standpunt dat buitengerechtelijke vernietiging van een pachtovereenkomst niet mogelijk is. Dat standpunt is onjuist. De Pachtwet bevat in artikel 55 lid 1 wel een bepaling die buitengerechtelijke ontbinding door de verpachter uitsluit, maar kent geen vergelijkbare bepaling voor vernietiging, zodat de artikelen 3:49 en 3:50 Burgerlijk Wetboek op pachtovereenkomsten onverkort van toepassing zijn. De grief faalt derhalve. 4.3. De grieven 1, 3, 4, 5 en 6 in het principaal beroep hebben betrekking op de wijze waarop de pachtkamer in eerste aanleg het bewijs heeft gewaardeerd en op het door Postel veronderstelde gezag van gewijsde van hetgeen in de vastleggingsprocedure is beslist. Het hof zal deze grieven gezamenlijk bespreken. 4.4. Postel beroept zich erop dat dit hof in zijn arrest van 1 oktober 2002 heeft geoordeeld dat Gilbers ook zelf vee had lopen op de percelen grasland waarom het in de vastleggingsprocedure en ook in de onderhavige procedure gaat, dat Gilbers zelf in de periode 1996- 1999 veel onderhoudswerk aan het land heeft (doen) verricht(ten) en dat Gilbers in 1999 nog gras op stam aan W.H.M. Hampsink heeft verkocht. Postel betoogt dat aan deze beslissingen voor wat betreft het onderhavige geschil gezag van gewijsde toekomt. 4.5. Dit betoog is onjuist. In de vastleggingsprocedure was in geschil of in 1996 een mondelinge pachtovereenkomst tot stand is gekomen. In de onderhavige procedure is in geschil of de erven Gilbers bevoegdelijk de vernietiging hebben ingeroepen van de overeenkomst, zijnde een volgens Postel in 1999 tot stand gekomen schriftelijke pachtovereenkomst. De rechtsbetrekking in geschil in de onderhavige procedure is derhalve niet dezelfde als die in de vastleggingsprocedure, zodat van een gezag van gewijsde van in de vastleggingsprocedure gegeven beslissingen geen sprake kan zijn. 4.6. Dat aan de beslissingen in de vastleggingsprocedure in de onderhavige procedure geen gezag van gewijsde toekomt, neemt niet weg dat voor de waardering van het bewijs in de onderhavige procedure, mede van belang kan zijn hetgeen in de vastleggingsprocedure door getuigen is verklaard, alsook de inhoud van het standpunt dat door de erven Gilbers in die procedure is ingenomen. Hetgeen Postel in hoger beroep betoogt, komt erop neer dat een en ander moet leiden tot de gevolgtrekking dat de pachtkamer in eerste aanleg bij het bestreden vonnis het bewijs onjuist heeft gewaardeerd. 4.7. In dit verband moet het volgende worden vooropgesteld. In de vastleggingsprocedure was aan Postel het bewijs opgedragen van feiten en omstandigheden waaruit volgt dat tussen hem en Gilbers in 1996 een mondelinge pachtovereenkomst is tot stand gekomen. De bewijslevering had op dat bewijsthema betrekking en de getuigen zijn met het oog op dat thema ondervraagd. Tijdens de getuigenverhoren zijn het gebruik dat Gilbers zelf van de grond maakte en het onderhoud van de grond aan de orde gekomen, maar gelet op bedoeld bewijsthema ligt het niet voor de hand dat door de pachtkamer en door de raadslieden van partijen aan de getuigen is gevraagd om in dat verband onderscheid te maken tussen 1999 en eerdere jaren en/of tussen enerzijds door Gilbers persoonlijk verrichte werkzaamheden en bijvoorbeeld aan de loonwerker gegeven opdrachten en anderzijds door familieleden en kennissen van Gilbers ten behoeve van hem verrichte werkzaamheden en namens hem gegeven opdrachten; uit de processen-verbaal van de verhoren blijkt ook niet dat dit aan de getuigen wel zou zijn gevraagd. Een en ander geldt mutatis mutandis evenzeer voor het in de vastleggingsprocedure door de erven Gilbers verwoorde standpunt. Bij de beoordeling van het belang voor het onderhavige geschil van de in de vastleggingsprocedure afgelegde getuigenverklaringen en het door de erven Gilbers in die procedure ingenomen standpunt, moet met een en ander rekening worden gehouden. 4.8. Postel heeft zich beroepen op de door Hampsink in de vastleggingsprocedure afgelegde getuigenverklaring. Deze getuige heeft naar aanleiding van door de erven Gilbers in die procedure overgelegde facturen uit de periode van februari 1996 tot augustus 1999 verklaard dat die facturen alle betrekking hebben op in opdracht van Gilbers verrichte werkzaamheden en dat Gilbers voor iedere opdracht apart opbelde. Ook heeft deze getuige verklaard over door Gilbers aan Postel verkocht gras, hetgeen de jaren 1998 en 1999 zou betreffen, en over door Gilbers &amp;lsquo;in het voorjaar&amp;rsquo; gegeven opdrachten tot bemesting. In verband met hetgeen in de vorige alinea is vooropgesteld, kan uit een en ander &amp;ndash; anders dan waar Postel van uitgaat &amp;ndash; niet worden afgeleid dat Gilbers ook in 1999 nog persoonlijk met Hampsink belde om opdrachten tot het verrich-ten van loonwerk te geven en/of dat Gilbers in 1998 en 1999 in eigen persoon &amp;ndash; dat wil zeggen zonder tussenkomst van een vertegenwoordiger &amp;ndash; met Postel een koopovereenkomst met betrekking tot gras op stam heeft gesloten. Hier komt nog bij dat het bellen voor het geven van opdrachten en andere min of meer dagelijkse bezigheden, niet gelijk kan worden gesteld aan het (eenmalig) aangaan van een pachtovereenkomst. Uit de maatstaf van artikel 3:34 Burgerlijk Wetboek volgt immers dat het erop aankomt of sprake was van een stoornis die een redelijke waardering van de bij de onderhavige overeenkomst betrokken belangen belette. 4.9. Postel heeft zich voorts beroepen op de inhoud van de processtukken aan de zijde van de erven Gilbers in de vastleggingsprocedure en met name op de inhoud van hun akte van 1 mei 2001 en hun conclusie na enqu&amp;ecirc;te. Uit die stukken wil Postel, naar het hof begrijpt, afleiden dat Gilbers tot en met 1999 persoonlijk vaak telefoneerde, de veearts inschakelde, veevoer en kunstmest kocht, kalveren en gras op stam verkocht en weidehuur ontving, en dat Gilbers tot zeker tot eind 1999 zelf boerde en daartoe ook bekwaam was. Tegen de achtergrond van hetgeen onder 4.7 voorop is gesteld, kan een en ander uit bedoelde stukken echter geenszins worden afgeleid. 4.10. Postel ziet er bovendien aan voorbij dat de erven Gilbers in de vastleggingsprocedure reeds bij conclusie van antwoord (onder 4) hebben aangevoerd dat Gilbers, vanwege zijn fysieke en vooral zijn psychische toestand, de laatste jaren voor zijn overlijden niet meer in staat was om zelf nog werkzaamheden te verrichten en om zijn belangen goed te behartigen en zij hebben zich daarbij toen reeds beroepen op onder meer de verklaring van N.J.H. Brandenburg, huisarts van Gilbers, van 8 maart 2000, inhoudende dat Gilbers de laatste jaren niet in staat was de draagwijdte van zijn handelen te overzien, welke verklaring toen ook door hen als productie 3 in het geding is gebracht. Bij genoemde conclusie (onder 14) hebben de erven Gilbers voorts aangeboden om te bewijzen dat Gilbers de laatste jaren van zijn leven door met name zijn psychische toestand niet meer in staat was om zijn eigen belangen goed te behartigen (onder 14) en hebben zij zich beroepen (onder 15-21) op vernietigbaarheid in verband met geestelijke stoornis respectievelijk misbruik van omstandigheden. In het vervolg van de vastleggingsprocedure zijn de erven Gilbers op dit standpunt niet teruggekomen; bij conclusie van dupliek hebben zij dat standpunt integendeel op onderdelen nader uitgewerkt (onder 15-20). De suggestie van Postel als zouden de erven Gilbers in de vastleggingsprocedure een standpunt hebben ingenomen dat met hun standpunt in de huidige procedure niet goed valt te verenigen, beschouwt het hof dan ook als onbegrijpelijk. 4.11. Waar Postel zich op het standpunt stelt dat de schriftelijke verklaring van Brandenburg buiten beschouwing behoort te blijven, omdat het geen getuigenverklaring in de zin der wet betreft, falen de grieven al evenzeer. Bedoelde verklaring heeft niet minder bewijskracht dan ander schriftelijk bewijs. Indien (de gemachtigde van) Postel in de gelegenheid had willen zijn om Brandenburg vragen te stellen, had hij in het kader van het voorlopig getuigenverhoor Brandenburg als getuige kunnen oproepen. Ook had hij in de onderhavige procedure een op het horen van Brandenburg gericht bewijsaanbod kunnen doen. Dat heeft Postel echter niet gedaan en ook de memorie van grieven bevat niet een (voldoende duidelijk) bewijsaanbod. Dat Brandenburg nimmer als getuige is gehoord, is derhalve het gevolg van het ontbreken van daarop gerichte initiatieven van Postel en levert geen schending op van het beginsel van hoor en wederhoor. 4.12. Evenals de pachtkamer in eerste aanleg leidt het hof uit met name de getuigenverklaringen van Perik-Fox en Van der Haar-Lotterman, die beiden als gezinsverzorgster bij de verzorging van Gilbers betrokken zijn geweest, van Koehorst, de administrateur van Gilbers, en van Meijerink, die bij Gilbers warme maaltijden bezorgde, af dat Gilbers in de laatste jaren voor zijn overlijden geestelijk zodanig sterk achteruit was gegaan dat sprake is van een geestelijke stoornis in de zin van artikel 3:34 Burgerlijk Wetboek, welke stoornis een redelijke waardering van de bij de overeenkomst betrokken belangen belette en ook dat dit voor Postel, die Gilbers regelmatig bezocht, kenbaar moet zijn geweest, zodat hem geen beroep toekomt op een gerechtvaardigd vertrouwen als bedoeld in artikel 3:35 van hetzelfde wetboek. De omstandigheid dat de beide gezinsverzorgsters geen medische opleiding hebben genoten, doet aan de overtuigingskracht van hun verklaringen niet wezenlijk af. Door de genoemde getuigen worden onder meer diverse concrete voorvallen en situaties omschreven, waaruit het bewijs van de hiervoor bedoelde feiten kan worden afgeleid. Anders dan Postel suggereert volgt uit de getuigenverklaringen van de beide gezinsverzorgers niet dat zij nooit aanleiding hebben gezien om &amp;lsquo;met de huisarts of het maatschappelijk werk&amp;rsquo; contact op te nemen. Uit de verklaring van Brandenburg en uit de brief van Thuiszorg Centraal Twente van 14 januari 1998 (productie 3 bij inleidende dagvaarding) lijkt te volgen dat de huisarts en genoemde thuiszorginstelling ook daadwerkelijk van Gilbers&amp;rsquo; toestand op de hoogte waren. De omstandigheid dat Gilbers niet onder toezicht was gesteld en dat ook niet blijkt dat daartoe pogingen zijn gedaan, kan al evenmin afdoen aan de geloofwaardigheid van de genoemde getuigenverklaringen. 4.13. Uit het voorgaande volgt dat de grieven 1, 3, 4, 5 en 6 in het principaal beroep alle falen. 4.14. Grief 7 in het principaal beroep bouwt op de overige grieven voort en moet daarom in hun lot delen. 4.15. De voorwaarde waaronder het incidenteel beroep is ingesteld, is niet vervuld, zodat de grieven in dat beroep geen bespreking behoeven. 4.16. De slotsom is dat het bestreden vonnis behoort te worden bekrachtigd. Het hof zal Postel veroordelen in de kosten van het principaal beroep. 5. Beslissing Het hof, recht doende in hoger beroep: bekrachtigt het vonnis van de pachtkamer van de rechtbank te Almelo, sector kanton, locatie Enschede, van 7 september 2004; veroordeelt Postel in de kosten van het hoger beroep, tot aan deze uitspraak aan de zijde van de erven Gilbers begroot op &amp;euro; 1.341,- voor salaris procureur en op &amp;euro; 241,- voor griffierecht.&lt;/p&gt;</content><legacyfootnotes/><footnotes><footnote/></footnotes><auteurs/><published>2007-05-01 00:00:00</published><modified>2017-06-08 16:31:57</modified><editiondate>2007-05-01</editiondate><htmlpath>https://denhollander.info/artikel/3913</htmlpath></article>
</articles></edition>
<edition><articles><article><jaar>2012</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2012</searchword><id>9803</id><udhid>UDH:TvAR/9803</udhid><titel>Contracten en paarden. Duistere paardenhandel, wilde Loretta en andere nachtmerries</titel><searchwords><searchword>TvAR 4/2012</searchword><searchword>UDH:TvAR/9803</searchword></searchwords><attachments><attachment><name>TvAR2012_04_02_Contracten.pdf</name><extention>pdf</extention><url>https://denhollander.info/download/8499/ci</url></attachment></attachments><inleiding>1. Inleiding&#13;
Eind januari 2012 besteedden de media veel aandacht aan het vonnis van de Rechtbank Amsterdam1 over een al te hebberige paardenmakelaar die zich onder meer te goed deed aan een deel van de koopsom en een dubbele belo­ning. Dit vonnis veroorzaakte behoorlijke commotie in hip­pisch Nederland. Het vonnis geeft namelijk een haarscherp beeld van de schimmige kant van de paardenbranche die tra­ditioneel bekend staat om eigen regels en gebruiken. De op­hef over dit vonnis illustreert eens te meer de behoefte aan transparantie al dan niet met behulp van heldere contracten en gedragscode. Dit bracht mij ertoe een artikel te wijden aan het zogenaamde hippisch recht, contracten in de paar­denbranche en enkele opvallende rechterlijke uitspraken.&#13;
</inleiding><content>2. Nederland paardenland&#13;
Weliswaar kunnen de paardenfokkerij en de opfok van jonge paarden als agrarische activiteit bestempeld worden, maar in beginsel is de paardenbranche een op zichzelf staande sec­tor. Desondanks is er in meerdere opzichten een grote mate van verbondenheid en overeenkomst met agrarisch Neder­land.&#13;
Net zoals het Nederlands melkvee een wereldwijde faam heeft, is ook het Nederlands gefokte sportpaard2 een export­product van formaat. De KWPN-paarden zijn dan ook te­rug te vinden in de top van de internationale paardensport en vinden in grote getale aftrek van topruiters en paarden­fokkers in Amerika, Europa en andere werelddelen. De Ne­derlandse paardenbranche is een bloeiende tak van sport, waarin tienduizenden mensen werkzaam zijn en waarin gro­te bedragen omgaan. Dagelijks veranderen veel paarden van eigenaar, wordt sperma verhandeld en worden paarden bij een stalhouderij ondergebracht. Kortom: een veelheid en di­versiteit aan overeenkomsten. Dat brengt mij allereerst bij beantwoording van de vraag of er sprake is van een bijzon­der recht dat is toegespitst op paarden: bestaat er zoiets als hippisch recht?&#13;
3. Hippisch recht&#13;
Wanneer we in de wetboeken op zoek gaan naar specifie­ke rechtsregels over paarden dan komen we bedrogen uit. Hippisch recht bestaat niet en al hoewel er veranderingen in de lucht zitten, is op dit moment het gewone burgerlij­ke recht van toepassing op kwesties met paarden. Dat geeft in de praktijk natuurlijk problemen omdat in dergelijke za­ken rechtsregels moeten worden toegepast die geen rekening houden met de aard en eigenschappen van de paardenbran­che in het algemeen of levende wezens in het bijzonder. Een extra handicap is vervolgens dat de paardenbranche een ei­gen vakjargon en eigen gebruiken kent, die het voor ‘niet-in­gewijden’ tamelijk lastig maakt om voldoende inzicht te ver­krijgen. Dit geldt niet alleen voor adviseurs maar ook voor rechters.&#13;
Eén van die typische gebruiken is het handelen op basis van goede trouw. In dat kader vertrouwen contractspartijen door­gaans (te) weinig aan papier toe, met alle bewijsproblema­tiek van dien. Een bierviltje met een koopprijs en hand­tekening is vaak al heel wat. Alhoewel veel ondernemers inmiddels wel een inhaalslag op het gebied van professio­nalisering maken, wordt er nog te veel op de borst geklopt met de opmerking dat de overeenkomst wordt aangegaan op goed vertrouwen.3 De praktijk leert echter dat hoe har­der men over zijn betrouwbaarheid roemt, des te harder de alarmbellen behoren af te gaan.&#13;
Anderzijds komt het ook voor dat juist door het toepassen van contracten een schijn van vertrouwen wordt gewekt. Namelijk door daarmee te suggereren dat de betreffende ge­bruiker van het contract transparant zaken doet en dús een professionele en betrouwbare zakenpartner zou zijn. Niets is echter minder waar, dat blijkt ook uit het vonnis dat hierna nog onder het kopje ‘Het dienen van twee heren’ wordt toe­gelicht.&#13;
4. Overeenkomsten&#13;
De paardenbranche kent veel verschillende overeenkomsten. De meest in het oog springende overeenkomst is de koop­overeenkomst. Onhandig daarbij is dat het paard in juri­disch opzicht als een roerende zaak wordt beschouwd, waar­door rechtsregels van toepassing zijn die in beginsel bedoeld zijn voor niet levende zaken, zoals een fiets of wasmachi­ne. Alhoewel er inmiddels wel ontwikkelingen zijn op dit gebied4 zorgt dit in de rechtspraktijk voor complicaties met name wanneer een paard na de aankoop gebrekkig blijkt en niet aan de koopovereenkomst beantwoordt.5 Bij een ‘ge­wone’ roerende zaak kan het herstellen van een gebrek zich wellicht beperken tot het vervangen van een kapot onder­deel. Bij een gebrekkig paard is ‘reparatie’ echter aanzien­lijk complexer of zelfs onmogelijk.&#13;
Het gaat bij de aankoop van een paard dan ook geregeld mis, waarbij al snel van een gebrek wordt gesproken, ter­wijl in dergelijke gevallen lang niet altijd van een ‘echt’ ge­brek sprake is en het probleem eerder zijn oorzaak vindt in het uiteenlopen van wederzijdse verwachtingen van partij­en. Niet zelden hebben partijen bij de onderhandelingen on­voldoende gesproken over de eigenschappen die het paard volgens de koper zou moet hebben en is de door de verkoper verstrekte informatie over het paard te beperkt. &#13;
Zo kan het gebeuren dat de koper verwacht een prima fok­merrie te kopen terwijl de verkoper van mening is dat hij zijn onvruchtbare merrie als goed recreatiepaard aan de ko­per heeft verkocht.6 In dit geval had het uitspreken én vast­leggen van het beoogde gebruiksdoel van het dier veel pro­blemen kunnen voorkomen. Kortom: bij de aankoop van een paard is het per definitie verstandig om de essentialia7 van de overeenkomst vast te leggen, waaronder in ieder geval het gebruiksdoel en de relevante eigenschappen die de ko­per van het paard mag verwachten. Dit laatste laten partijen nog al eens achterwege dan wel wordt er alleen maar over gesproken met als gevolg de nodige bewijsproblematiek bij vermeende non-conformiteit. &#13;
Uiteraard worden in de paardenbranche niet alleen koop­overeenkomsten gesloten. De paardenbranche kent een di­versiteit aan overeenkomsten. Bijvoorbeeld overeenkom­sten van stalling, opfok, instructie, training en lease. Het gaat voor dit artikel te ver om al deze overeenkomsten nader toe te lichten. Meer informatie daarover vindt u in het boek Paard en Recht.8 &#13;
Een overeenkomst die wel behandeling verdient, met name vanwege het al eerder genoemde vonnis, is de bemiddelings­overeenkomst of commissieovereenkomst.9 Een bemidde­laar of commissionair in de paardenhandel is vergelijkbaar met makelaar. Een commissionair kan worden ingeschakeld door een potentiële koper, maar ook door een verkoper. Een commissionair sluit namens en voor rekening van zijn op­drachtgever een koopovereenkomst voor een paard. Wan­neer hij voor een koper optreedt, zoekt hij voor die koper een geschikt paard en gaat de commissionair vervolgens met de eigenaar van dat paard in onderhandeling over de prijs en de overige leveringsvoorwaarden. In de paardenbranche is het tamelijk gebruikelijk dat de commissionair voor zijn in­spanningen een commissie of fee ontvangt van ca. 10% van de koopsom. Op het oog lijkt dit een heldere gang van za­ken. Niets is echter minder waar. De praktijk leert dat bin­nen deze beroepsgroep lieden opereren die met transparan­tie hoog in het vaandel er de meest schimmige praktijken op nahouden en die daarmee een smet werpen op de professio­nele paardenhandel in Nederland. Een en ander komt aan de orde in het hieronder beschreven vonnis. &#13;
5. Rechtbank Amsterdam, 18 januari 2012, zaaknummer 474787 &#13;
In het recente vonnis van de Rechtbank Amsterdam10 speelt de navolgende kwestie. Een buitenlandse koper zocht in Ne­derland getalenteerde jonge dressuurpaarden in de hogere prijsklasse. Hij heeft daarvoor de hulp ingeroepen van een commissionair. In korte tijd werden vervolgens bij één paar­denfokker vijf jonge dressuurpaarden aangekocht door be­middeling van deze commissionair. Afgesproken was dat de commissionair 10% commissie zou ontvangen voor zijn be­moeienissen. Alle overige kosten, zoals transportkosten naar het buitenland werden door de koper zelf betaald. Toen op enig moment na de aankoop één van de gekochte dressuur­merries drachtig bleek en daarover een discussie ontstond met de commissionair en vervolgens ook met de verkoper, kwamen onregelmatigheden aan het licht die niet zozeer te maken hadden met de drachtigheid van de merrie, maar wel met de handelwijze van de commissionair. De commissi­onair had namelijk zowel bij de koper als bij de verkoper een 10% commissie in rekening gebracht en zonder mede­weten van partijen ook nog eens substantiële delen van de koopsommen in eigen zak gestoken. Dat laatste kon gebeu­ren doordat de commissionair voor de desbetreffende koper en verkoper afzonderlijke contracten hanteerde, die hij nim­mer door beide partijen liet ondertekenen en alle geldstro­men via zijn kantoor liet lopen. Daarnaast had hij alles zo gearrangeerd dat koper en verkoper nagenoeg geen recht­streeks contact met elkaar hadden. De commissionair kon op die manier naast de dubbele commissie van 20% ‘ongezien’ delen van de koopsommen inhouden variërend van € 2.000,- tot € 30.000,- per paard. &#13;
5.1 Het dienen van twee heren &#13;
De koper van de paarden voelde zich tamelijk ‘geplukt’ en zette diverse acties in. Niet alleen deed hij aangifte van op­lichting en fraude, ook entameerde de koper een civiele vor­dering gebaseerd op onverschuldigde betaling11 én het die­nen van twee heren.12 In onderhavig vonnis wordt met name dit laatste aspect onder de loep genomen en formuleert de rechtbank expliciet de grenzen waarbinnen een lasthebber mag handelen die voor twee lastgevers optreedt, zoals de commissionair in deze casus. Dit is van belang voor de paar­denbranche, omdat men hier al jarenlang kampt met com­missionairs die op grote schaal van twee wallen eten ten koste van nietsvermoedende kopers. De uitspraak geeft dan ook juridisch houvast om paal en perk te kunnen stellen aan het ongebreideld graaien door commissionairs. &#13;
5.2 Vereisten ter voorkoming conflict of interest &#13;
Op zichzelf behoeft het dienen van twee heren en het be­rekenen van loon aan beide lastgevers niet onrechtmatig te zijn. Daarbij komt dat een commissionair in beginsel recht heeft op een redelijk loon13 voor de werkzaamheden die hij ten behoeve van de lastgever(s) verricht. De vraag is der­halve: waaraan moet de commissionair in voorkomende ge­vallen voldoen om – rechtmatig – voor meerdere lastgevers op te kunnen treden, zonder daarmee tekort te schieten in de &#13;
nakoming van de bemiddelingsovereenkomst? In dit von­nis overweegt de rechtbank dat uit art. 7:417 lid 1 en 4 BW een aantal concrete eisen volgt. Allereerst moet de com­missionair iedere belangenverstrengeling vermijden en ook moet de inhoud van de rechtshandeling zo nauwkeurig vast­staan dat strijd tussen belangen is uitgesloten.14 Wanneer bo­vendien de lastgever een natuurlijke persoon is, dient deze schriftelijk in te stemmen met een dergelijke gang van za­ken.15 &#13;
In onderhavige kwestie achtte de rechtbank het dienen van twee heren onrechtmatig. De commissionair had bovenom­schreven vereisten onvoldoende nageleefd. Zo had hij de koper in het geheelniet geïnformeerd over zijn dubbelrol als belangenbehartiger van de verkoper. Ten aanzien van het vermijden van een ‘conflict of interest’ overweegt de recht­bank dan ook dat de commissionair hierdoor niet alleen een tweezijdig eigen belang heeft gecreëerd bij de totstandko­ming van de koopovereenkomsten, maar ook mogelijke te­genstrijdige belangen tussen koper en verkoper als lastge­vers van de commissionair. Ook overweegt de rechtbank dat gesteld en gebleken is dat de commissionair voor zijn han­delwijze geen schriftelijke toestemming van de koper heeft verkregen. De rechtbank komt dan ook tot de conclusie dat de handelwijze van de commissionair strijdig is met het be­paalde in de art. 7:425 jo 7:417 lid 1 en 2 BW. De commis­sionair is daarmee toerekenbaar tekortgeschoten in de nako­ming van de bemiddelingsovereenkomst. Bovendien volgt de rechtbank de koper in zijn stelling dat de commissionair op grond van art. 7:417 lid 3 BW door zijn handelwijze ie­der recht op loon jegens de koper én de verkoper heeft ver­speeld. Met andere woorden: de commissionair moest al hetgeen hij aan commissie voor zijn werkzaamheden heeft ontvangen aan de desbetreffende partijen terugbetalen. Ver­volgens heeft de rechtbank terecht overwogen dat de bemid­delingsovereenkomst geen enkele grondslag bood voor het door de commissionair inhouden van substantiële delen van de koopsom naast de in rekening gebrachte commissie. Met de ingehouden bedragen heeft de commissionair zich der­halve ongerechtvaardigd verrijkt. De rechtbank veroordeelt hem dan ook tot terugbetaling van deze bedragen aan de ko­per. Per saldo resulteerde dit in een terugbetaling van ruim € 150.000,-. &#13;
5.3 Consequenties vonnis &#13;
De bovenomschreven casus staat niet op zichzelf. Al jaren is er sprake van dat een groep handelaren die nietsvermoeden­de (buitenlandse) kopers op vergelijkbare wijze extra geld uit de zak klopt en zich vervolgens erachter verschuilt dat dergelijke handelwijze in de paardenbranche een legitieme gewoonte is. Uiteraard staat buiten kijf dat een commissio­nair die slaagt in een goede bemiddeling daarvoor een pas­sende beloning behoort te krijgen. In dat verband zijn aller­lei mogelijkheden denkbaar, zolang hierover maar duidelijke afspraken met de lastgever worden gemaakt. &#13;
Voornoemd vonnis heeft in de hippische branche veel stof doen opwaaien. Dergelijke commissionairs brengen de Ne­derlandse paardenbranche immers ernstig in diskrediet. Ge­zien de belangen in fokkerij en handel is dat zonder meer onwenselijk. In ieder geval steunt de uitspraak de strijd te­gen dergelijke praktijken en vormt het een impuls voor het opstellen van een gedragscode binnen de handel, waar­mee ook het vertrouwen in de Nederlandse paardenhandel kan herstellen. Kortom: er valt in het vastleggen van afspra­ken weliswaar nog een inhaalslag te maken, maar dit vonnis maakt de aanpak van schimmige handelspraktijken iets een­voudiger. &#13;
6. HR1 april 2011, RDW 2011 455 ‘Wilde Loretta’ &#13;
Van geheel andere orde, maar niet minder opvallend is een arrest van de Hoge Raad 1 april 2011, over de aansprake­lijkheid voor dieren16 in relatie tot bedrijfsmatig gebruik van dieren.17 Centraal in de casus staat een overeenkomst van training met betrekking tot het paard Loretta. De eigenaar was een overeenkomst met de manege aangegaan om het paard zadelmak te maken (te beleren). Aan het einde van de trainingsperiode heeft Loretta achteruit getrapt, waarbij een 10-jarig kind zeer ernstig letsel heeft opgelopen. De ouders van het slachtoffertje hebben vervolgens de eigenaar van het paard – als bezitter van het dier18 – aansprakelijk gesteld en gedagvaard. De eigenaar verweerde zich echter met een beroep op art. 6:181 BW19, inhoudende dat het paard door de manege gebruikt werd in de uitoefening van het bedrijf waardoor die manege aansprakelijk en schadeplichtig zou zijn in plaats van de eigenaar van Loretta. De Hoge Raad stelde de eigenaar van het schadeveroorzakende paard in het gelijk en het slachtoffer kon de schade niet op hem verhalen. Sterker nog: de benadeelde kon de schade in het geheel niet meer verhalen, omdat de vordering op de – aansprakelijke – manege inmiddels was verjaard. &#13;
6.1 Aansprakelijkheid voor dieren ex. art. 6:179 BW versus art. 6:181 BW &#13;
Dit arrest roept op zijn minst vragen op over deze uitleg van bedrijfsmatig gebruik en met name ook over de gevol­gen van deze uitleg voor de rechtspraktijk, niet in de laatste plaats omdat een slachtoffer in vergelijkbare situaties aan­merkelijk risico loopt buiten de boot te vallen.20 Uitgangs­punt voor aansprakelijkheid is dat de bezitter van een dier op grond van zijn hoedanigheid (risico)aansprakelijk is voor de gedragingen van zijn dier en vervolgens de schade dient te vergoeden die door de eigen energie van het dier wordt veroorzaakt. Deze aansprakelijkheid is verbonden aan de hoedanigheid van bezitter en betreft een kwalitatieve aan­sprakelijkheid. De achtergrond van deze rechtsregel moet men onder meer zoeken in bescherming van het slachtoffer, die zo tamelijk eenvoudig de eigenaar/bezitter kan achterha­len, die vervolgens risicoaansprakelijk is voor de schadever­oorzakende eigen gedragingen van het dier, ook als hemzelf geen verwijt voor de veroorzaakte schade treft. &#13;
In dit arrest acht de Hoge Raad echter niet de bezitter van Loretta aansprakelijk, maar wel de manege die het paard in training had. Volgens de Hoge Raad maakt ook het trainen van paarden deel uit van de bedrijfsmatige activiteiten van de manege. In dat geval is art. 6:181 BW van toepassing en is de manege aansprakelijk voor de schade aan het kind. &#13;
6.2 Bedrijfsmatig gebruik &#13;
In voornoemde uitspraak geeft de Hoge Raad een (te) ruime uitleg aan het bedrijfsmatig gebruik van dieren in het kader van art. 6:181 BW. Die uitleg maakt het er voor een slacht­offer niet duidelijker op. Volgens normaal spraakgebruik is weliswaar begrijpelijk dat wanneer bijvoorbeeld een mane­ge paarden van derden gebruikt voor het geven van paardrij­lessen, deze dieren op grond van art. 6:181 BW onder de (ri­sico)aansprakelijkheid van de manege vallen. In dergelijke situaties wordt de aansprakelijkheid van de bezitter van het dier verlegd naar de ondernemer die het paard gebruikt voor zijn lesactiviteiten. Dat de lesactiviteiten onderdeel uitma­ken van de bedrijfsactiviteiten van een manege is voor ie­dereen duidelijk. Dat geldt echter niet voor allerlei andere ‘paard gerelateerde’ bedrijfsactiviteiten, zoals in dit geval de training. Een slachtoffer heeft in dergelijke situaties niet per definitie in de gaten dat de manege aangesproken dient te worden en wedt letterlijk ‘op het verkeerde paard’. Die ver­gissing is begrijpelijk. Loretta had immers ook object kun­nen zijn van een zogenaamde stallings- of pensionover­eenkomst, waarbij geen verlegging van aansprakelijkheid plaatsvindt naar de stal- of pensionhouder, maar de bezitter van het dier risicoaansprakelijk blijft. &#13;
Het is spijtig voor het slachtoffer dat de Hoge Raad heel duidelijk stelt dat geen sprake kan zijn van cumulatieve aan­sprakelijkheid waarbij het slachtoffer geen risico zou lo­pen de verkeerde keuze te maken, omdat hij zowel de bezit­ter als de bedrijfsmatig gebruiker hoofdelijk kan aanspreken. De Hoge Raad wijst dergelijke cumulatieve aansprakelijk­heid stellig van de hand: de aansprakelijkheid voor die­ren rust op de bezitter óf op de bedrijfsmatige gebruiker en niet op allebei! Kortom: in vergelijkbare situaties waarbij niet met zekerheid gezegd kan worden of het nu om een be­drijfsmatige activiteit in de zin van art. 6:181 BW gaat of juist niet, kan het slachtoffer weinig anders doen dan zowel de eigenaar/bezitter als de gebruiker in zijn vordering te be­trekken, met het risico op veroordeling tot vergoeding van proceskosten ten aanzien van de partij die achteraf niet aan­sprakelijk blijkt te zijn. &#13;
6.3 Consequenties arrest &#13;
Niet alleen kan onderhavige uitleg van het bedrijfsmatig ge­bruik ex art. 6:181 BW onplezierige consequenties heb­ben voor rechtzoekende slachtoffers, ook zijn aansprake­lijkheidskwesties denkbaar voor andere diergerelateerde professionals. Te denken valt daarbij bijvoorbeeld aan die­renartsen en hoefsmeden. Ook zij verrichten tegen beta­ling bedrijfsmatige activiteiten ‘aan het paard’ (of aan an­dere dieren). De vraag is dan of zij bij de behandeling van een dier nu plotsklaps zelf aansprakelijk gehouden worden voor schade door de eigen gedragingen van het dier tijdens de behandeling en vervolgens: of dit alleen geldt wanneer het paard op het bedrijf van de desbetreffende ondernemer wordt ‘behandeld’ of ook wanneer de activiteiten ter plaatse bij de eigenaar/bezitter van het dier plaatsvinden. Bijkomen­de vraag is of op de WA-verzekering van deze professionals dit risico wel is meeverzekerd? Een volgende vraag is hoe het zit het met de aansprakelijkheid en met name de schade­vergoeding wanneer deze dierenarts of hoefsmid zelf scha­de oploopt door toedoen van het onder behandeling zijn­de dier? Kortom: het arrest roept meer vragen op dan het beantwoordt en ik kijk dan ook met belangstelling uit naar nieuwe jurisprudentie die bedrijfsmatige activiteiten nader definieert. In ieder geval loont het voor ondernemers en ad­viseurs de moeite om na te denken over een eventuele con­tractuele beperking van aansprakelijkheid en te onderzoeken of hun verzekeringspolissen wel dekking biedt voor derge­lijke situaties. &#13;
7. Conclusie &#13;
De hippische branche is een levendige bedrijfstak die met name door dubieuze praktijken in de paardenhandel niet als optimaal betrouwbaar bekend staat. Het vonnis van de recht­bank Amsterdam plaatst in ieder geval een aantal duidelijke grenspalen – zorgvuldigheidsnormen – waarbinnen commis­sionair kan handelen en die voor een lastgever meer houvast bieden. Gelijktijdig wordt met dit vonnis de noodzaak van heldere contracten en correcte communicatie benadrukt. &#13;
Ten aanzien van de aansprakelijkheid voor dieren veroor­zaakt het besproken arrest daarentegen juist een vervaging van grenzen. Met name voor het slachtoffer is het er niet duidelijker op geworden waar de aansprakelijkheid van de dierenbezitter ophoudt en die van de ondernemer begint, hetgeen ook op verzekeringstechnisch gebied consequenties heeft. In beide kaders is voor adviseurs nog een aanzienlij­ke rol weggelegd bij het vastleggen van afspraken en het in kaart brengen en beperken van aansprakelijkheidsrisico’s. &#13;
</content><legacyfootnotes>* Annemieke van Dooren-Korenstra is advocaat bij Van de Wouw Advocaten &amp; Mediators Den Bosch.&#13;
1. Zaaknummer 474787 / HA ZA 10-3575.&#13;
2. Koninklijk Warmbloed Paardenstamboek Nederland (www.kwpn.nl).&#13;
3. Een man een man een woord een woord: ‘Zoo waarlijk als een man in den besten zin van het woord een man is van eer, zoo is ook zijn woord te vertrouwen’.&#13;
4. Er is een wetsontwerp in voorbereiding waarin dieren niet langer als roerende zaak worden beschouwd.&#13;
5. Art. 17 lid 1 boek 7 BW.&#13;
6. Vonnis Rechtbank Zutphen d.d. 18 juli 2002; LJN AE6846. &#13;
7. De wezenlijke bestanddelen van een overeenkomst, zoals doel van de overeenkomst, omschrijving van partijen, omschrijving van het koopobject, de prijs, leveringsvoor­waarden etc. &#13;
8. Uitgeverij Berghauser Pont Publishing ISBN: 978-94- 91073-19-9 o.m. een praktisch juridische toelichting op contracten in de paardenhouderij. &#13;
9. art. 7:414 BW (lastgeving). Lastgeving is de overeen­komst van opdracht waarbij de ene partij, de lasthebber, zich jegens de andere partij, de lastgever, verbindt voor rekening van de lastgever een of meer rechtshandelingen te verrichten. &#13;
10. Rechtbank Amsterdam, 18 januari 2012, zaaknummer 474787 / HA ZA 10-357. &#13;
11. Art. 6:203 BW &#13;
12. Art. 7:417 lid 1 BW. Van het dienen van twee heren is sprake wanneer een lasthebber gelijktijdig voor beide lastgevers optreedt. &#13;
13. Art. 7:405 BW. &#13;
14. Art. 7:417 lid 1 BW. &#13;
15. Art. 7:416 lid 3 en art. 7:417 lid 2 BW. &#13;
16. Art. 6:179 BW. &#13;
17. Art. 6:181 BW. &#13;
18. Art. 6:179 BW aansprakelijkheid voor dieren. &#13;
19. Aansprakelijkheid ondernemer voor dieren gebruikt in de uitoefening van zijn bedrijf. &#13;
20. Zie ook de uitleg van T. Hartlief, NJBlog.nl, 16 mei 2011. &#13;
</legacyfootnotes><footnotes><footnote/></footnotes><auteurs>mr. A.W. van Dooren-Korenstra&#13;
</auteurs><published>2012-04-01 00:00:00</published><modified>2012-04-01 00:00:00</modified><editiondate>2012-04-01</editiondate><htmlpath>https://denhollander.info/artikel/9803</htmlpath></article>
</articles></edition>
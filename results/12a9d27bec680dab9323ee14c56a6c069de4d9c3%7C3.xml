<edition><articles><article><jaar>2011</jaar><naam>Tijdschrift voor Agrarisch Recht</naam><uitgave>11/12</uitgave><aflevering>11</aflevering><searchword>TvAR 11/12/2011</searchword><id>9600</id><udhid>UDH:TvAR/9600</udhid><titel>Rechtspraak 5671. Kampereiland Vastgoed/Dekker (TvAR 2011/5671)</titel><searchwords><searchword>TvAR 11/12/2011</searchword><searchword>TvAR 2011/5671</searchword><searchword>UDH:TvAR/9600</searchword></searchwords><attachments><attachment><name>TvAR2011_11_12_10_Rechtspraak_5671.pdf</name><extention>pdf</extention><url>https://denhollander.info/download/8368/ci</url></attachment></attachments><inleiding>Falende grieven van verpachtster tegen de wijziging door de grondkamer van de tussen partijen in de pachtwijzigings­overeenkomst overeengekomen pachtprijs. De Centrale Grondkamer is - anders dan verpachtster - van oordeel dat de deskundigen bij hun taxatie van de vrije verkeerswaar­de van de onderhavige percelen, terecht acht hebben gesla­gen op de gebruiksbeperkingen van de percelen voor pach­ters als gevolg van de handhaving door het waterschap vanaf 1 januari 2005 van de in hun rapport vermelde bepa­lingen van de keur. De omstandigheid dat verpachtster geen invloed heeft gehad op de vaststelling van de keur en even­min op de handhaving daarvan doet hieraan niet af. Ditzelf­de geldt voor de door verpachtster gestelde omstandigheid dat de keur een schadevergoedingsregeling kent voor dege­ne die onevenredig wordt getroffen door de bepalingen van de keur.&#13;
</inleiding><content>Het geding in eerste aanleg&#13;
De grondkamer Oost heeft bij beschikking van 27 mei 2010, waarvan afschrift aan partijen is verzonden op 10 juni 2010, met betrekking tot de op 8 september 2009 bij haar ter goed­keuring ingezonden pachtwijzigingsovereenkomst tussen partijen met betrekking tot “Stadserf 165”, kadastraal be­kend gemeente Kampen, sectie U, nrs. 190 ged., 203 ged. en 191 ged., groot 33.46.99 ha, zulks met een pachtprijs van € 18.224,53 in totaal per jaar per 22 februari 2008, als volgt beslist:&#13;
“De overeengekomen pachtprijs wordt gewijzigd in € 18.017,00 per jaar.&#13;
De aldus gewijzigde overeenkomst wordt goedgekeurd.”&#13;
Voormelde beschikking is in fotokopie aan deze beschikking gehecht. Daarnaar wordt verwezen voor de procesgang in eerste aanleg en de bij de beschikking gegeven motivering. &#13;
Het geding in hoger beroep&#13;
Verpachtster is bij een op 12 juli 2010 ter griffie ingekomen en bij brief van 23 juli 2010 (op 26 juli 2010 ter griffie in­gekomen) aangevuld beroepschrift in beroep gekomen van voormelde beschikking, met verzoek die beschikking te ver­nietigen en op het verzoek van pachter alsnog de beslissing te nemen die zou moeten worden genomen. Pachter heeft hiertegen verweer gevoerd bij een op 16 augustus 2010 ter griffie ingekomen verweerschrift.&#13;
De grieven&#13;
Verpachtster heeft aangevoerd dat zij van mening is dat de wijze waarop artikel 21 van het Pachtprijzenbesluit 2007 door de grondkamer is toegepast, niet een juiste toetsing in de zin van artikel 7:333, lid 2, BW inhoudt, terwijl boven­dien de omstandigheden die door de grondkamer in aanmer­king zijn genomen geen gewijzigde omstandigheden zijn, dan wel geen omstandigheden zijn die bij de toetsing in aan­merkingen dienen te worden genomen hetgeen met name geldt waar het gaat om het verbod om te bemesten en te be­weiden, dat voortvloeit uit de regelgeving van het water­schap, dan wel het handhavingsbeleid van het waterschap; dat sommige percelen thans door de grondkamer op een aantal punten anders zijn getaxeerd dan door de grondka­mer in de jaren negentig van de vorige eeuw, hetgeen zij niet juist acht omdat enkel met gewijzigde omstandigheden reke­ning mag worden gehouden.&#13;
Het onderzoek&#13;
De Centrale Grondkamer heeft ter plaatse een onderzoek doen instellen, waarvan een rapport is opgemaakt dat in af­schrift aan deze beschikking is gehecht en waarvan de in­houd als hier ingelast moet worden beschouwd. Bij brief van de griffier van 8 april 2011 is een afschrift van dat rapport aan partijen gezonden met kennisgeving dat binnen veertien dagen eventuele bezwaren daartegen kenbaar gemaakt kon­den worden, dan wel een verzoek om een mondelinge be­handeling kon worden gedaan, waarop binnen de gestelde termijn door pachters niet is gereageerd en naar aanleiding waarvan verpachtster bij een op 21 april 2011 ter griffie in­gekomen faxbericht heeft verzocht om een mondelinge be­handeling. Verpachtster heeft bij een op 20 september 2011 ter griffie ingekomen brief nog een aantal vergelijkingstrans­acties overgelegd.&#13;
De mondelinge behandeling&#13;
De mondelinge behandeling heeft plaats gevonden ter zit­ting van 3 oktober 2011. Daarbij waren aanwezig namens verpachtster: haar gemachtigde, vergezeld door ing. W.H. van Norel, rentmeester. Voorts was ter zitting aanwezig als informant ing. L.L.M. de Lorijn, zijnde één van de deskun­digen. Pachter heeft telefonisch aan de griffier medegedeeld verhinderd te zijn. Ter zitting heeft de voorzitter geconsta­teerd dat mr. Nijman bij een op 20 september 2011 ter grif­fie ingekomen brief nog een aantal vergelijkingstransacties aan de Centrale Grondkamer heeft overgelegd. In zijn bege­leidende brief heeft mr. Nijman vermeld dat hij voormelde stukken ook aan mr. R.K.A. Buijsrogge, raadsman van een pachter, wiens zaak eveneens op 31 oktober 2011 is behan­deld, heeft gezonden. Omdat in het briefhoofd ook het ken­merk van de onderhavige zaak is vermeld rijst de vraag of mr. Nijman vorenbedoelde stukken ook aan pachter heeft gezonden. Mr. Nijman heeft ter zitting verklaard dat dit abu­sievelijk niet is gebeurd. Mr. Nijman heeft voorts het stand­punt van verpachtster toegelicht, zulks onder overlegging van pleitaantekeningen. Ing. De Lorijn heeft opgemerkt dat partijen tijdens de taxatie desgevraagd aan deskundigen heb­ben medegedeeld niet te beschikken over vergelijkingstrans­acties. Hij betreurt het dat eerst in dit stadium van de pro­cedure vorenbedoelde transacties door verpachtster zijn overgelegd. Op verzoek van de voorzitter heeft hij vervol­gens zijn zienswijze met betrekking tot de door verpachtster overlegde vergelijkingstransacties gegeven, waarbij hij heeft opgemerkt dat een nadere omschrijving van de concrete ob­jecten ontbreekt en dat de omstandigheden waaronder die transacties hebben plaats gevonden niet altijd duidelijk zijn, hetgeen een verantwoorde vergelijking met het onderhavi­ge pachtobject ernstig bemoeilijkt. Bovendien is van de laat­ste van de door verpachtster overgelegde transacties de akte nog niet gepasseerd.&#13;
Ing. Van Norel heeft in dit verband nog melding gemaakt van een aantal taxaties door deskundigen van de grondka­mer waarin de vrije verkeerswaarde van dijkpercelen die vergelijkbaar zijn met de onderhavige is getaxeerd op bedra­gen tussen de € 17.500,00 per ha en € 20.000,00 per ha, met een enkele uitschieter naar beneden tot € 15.000,00 per ha. Ing. De Lorijn heeft erop gewezen dat het belang van pach­ter bij het pachten van de onderhavige percelen met name is gelegen in het verkrijgen van de daarmee samenhangen­de mestruimte.&#13;
Beoordeling van het geschil in hoger beroep&#13;
1. In een zaak als de onderhavige dient de Centrale Grond­kamer zelfstandig een oordeel te geven. Dit onafhankelijk van eventuele eerdere beslissingen van de grondkamer.&#13;
2. De grieven van verpachtster betreffen de wijziging door de grondkamer van de door partijen in de voormelde pacht­wijzigingsovereenkomst met ingang van 22 februari 2008 overeengekomen pachtprijs.&#13;
3. Verpachtster heeft aangevoerd dat naar haar oordeel des­kundigen in hun rapport de vrije verkeerswaarde van de on­derhavige dijkpercelen te laag hebben getaxeerd. Zij wijst in dit verband op de door haar bij een op 20 september 2011 ter griffie ingekomen brief overgelegde vergelijkingstransacties. Dienaangaande overweegt de Centrale Grondkamer dat het in de gegeven omstandigheden in de rede zou hebben gele­gen dat verpachtster deze transacties vóór de bezichtiging van de situatie ter plaatse door deskundigen aan de Centra­le Grondkamer zou hebben toegezonden. Deskundigen had­den dan bij hun taxatie van de pachtprijs van de onderhavige dijkpercelen daarop mede acht kunnen slaan en in voorko­mende gevallen de desbetreffende vergelijkingsobjecten zelf in ogenschouw kunnen nemen. Een en ander klemt te meer nu verpachtster als omschrijving van de door haar overlegde vergelijkingsobjecten enkel heeft vermeld dat de desbetref­fende transactie betrekking heeft op grasland dan wel bui­tendijks land dan wel dijk, zulks enkel met vermelding van de kadastrale omschrijving. Een meer concrete omschrij­ving van de desbetreffende objecten ontbreekt in de stukken. Evenmin is ter zitting door dan wel namens verpachtster aan de Centrale Grondkamer voldoende inzicht verschaft in de aard en hoedanigheid van de desbetreffende objecten. Voor zover in de gegeven omstandigheden mogelijk, is ter zitting ingegaan op vorenbedoelde transacties en zal op een en an­der door de Centrale Grondkamer acht worden geslagen.&#13;
4. Naar het oordeel van de Centrale Grondkamer hebben deskundigen bij hun taxatie van de vrije verkeerswaarde van de onderhavige percelen, gelet op de omschrijving daar­&#13;
van in artikel 1, achtste gedachtestreepje van het Pachtprij­zenbesluit 2007, terecht acht geslagen op de gebruiksbeper­kingen daarvan voor pachters als gevolg van de handhaving door het waterschap vanaf 1 januari 2005 van de -onweer­sproken- in hun rapport vermelde bepalingen van de keur. De omstandigheid dat verpachtster geen invloed heeft gehad op de vaststelling van de keur en evenmin op de handhaving daarvan doet hieraan niet af. Ditzelfde geldt voor de door verpachtster gestelde omstandigheid dat de keur een scha­devergoedingsregeling kent voor degene die onevenredig wordt getroffen door de bepalingen van de keur.&#13;
5. Mede gelet op de -onweersproken- omschrijving van de onderhavige percelen in het rapport van deskundigen, als­mede op het overigens tijdens de taxatie en ter zitting door dan wel namens partijen verklaarde, acht de Centrale Grond­kamer de door deskundigen getaxeerde vrije verkeerswaarde van de onderhavige percelen ook overigens niet onjuist.&#13;
Slotsom&#13;
Hoewel de waardering door de Centrale Grondkamer la­ger is dan die waartoe de grondkamer is gekomen moet, nu enkel verpachtster in beroep is gekomen, de beschik­king, waarvan beroep, (ook wat betreft de daarin gewijzigde pachtprijs) worden bevestigd.&#13;
Beslissing&#13;
De Centrale Grondkamer, beschikkende in hoger beroep:&#13;
Bevestigt de beschikking, waarvan beroep, zulks met ver­melding van het navolgende.&#13;
Indien de pachter geen pachtersomslag is verschuldigd in­gevolge artikel 116, onderdeel b, van de Waterschapswet, kan de pachtprijs worden vermeerderd met maximaal 50% van de waterschapslasten zoals die in het betrokken jaar zijn vastgesteld.&#13;
Indien op het verpachte land een ruilverkavelingsrente dan wel een landinrichtingsrente rust, kan door de verpachtster 50% van de ruilverkavelingsrente dan wel landinrichtings­rente aan de pachter doorberekend worden met een maxi­mum van € 25,00 per ha per jaar.&#13;
Indien de geldelijke lasten welke de verpachtster door pu­bliekrechtelijke lichamen zijn opgelegd, worden verhoogd in verband met door deze lichamen uit te voeren onder­houdswerkzaamheden, die vóórdien ten laste kwamen van de pachter, kan de verpachtster ten hoogste het bedrag van de aan die werkzaamheden verbonden kosten aan de pachter doorberekenen.&#13;
</content><legacyfootnotes/><footnotes><footnote/></footnotes><auteurs>mrs. W.L. Valk, G.P.M. van den Dungen, D. van Em­den en de deskundige leden F.J.A. baron Van Ver­schuer en ir. H.K.C. Roelofsen</auteurs><published>2011-11-01 00:00:00</published><modified>2011-11-01 00:00:00</modified><editiondate>2011-11-01</editiondate><htmlpath>https://denhollander.info/artikel/9600</htmlpath></article>
</articles></edition>
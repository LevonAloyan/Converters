<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1999</searchword><id>4813</id><udhid>UDH:TvAR/4813</udhid><titel>Buysse-De Letter / Haverbeke c.s. (TvAR 1999/4981)</titel><searchwords><searchword>TvAR 11/1999</searchword><searchword>TvAR 1999/4981</searchword><searchword>UDH:TvAR/4813</searchword></searchwords><attachments><attachment><name>1999_nr 11_Rechtspraak_4981.pdf</name><extention>pdf</extention><url>https://denhollander.info/download/4755/ci</url></attachment></attachments><inleiding>Pachtwet art. 54&#13;
&#13;
De billijkheid, bedoeld in art. 54 lid 5 Pachtwet&#13;
houdt niet in dat (slechts) de belangen van&#13;
partijen tegen elkaar moeten worden afgewogen,&#13;
maar dat acht dient te worden geslagen&#13;
op alle relevante feiten en omstandigheden.&#13;
Degene, te wiens behoeve in casu is gevorderd&#13;
dat hij de pachtovereenkomst zal mogen&#13;
voortzetten, biedt wel voldoende waarborgen&#13;
voor een behoorlijke bedrijfsvoering, maar&#13;
zijn wil is niet gericht op een duurzaam&#13;
exploiteren van het bedrijf waartoe het gepachte&#13;
behoort. De billijkheid verzet zich&#13;
daarom tegen toewijzing van bedoelde vordering.&#13;
Van de andere medepachter (zijn moeder)&#13;
kan niet gezegd worden dat zij voldoende&#13;
waarborgen voor een behoorlijke bedrijfsvoering&#13;
biedt.&#13;
Continuering van de huidige bedrijfsvoering&#13;
zal meebrengen een exploitatie, die (vrijwel)&#13;
geheel met de hulp van loonwerkers geschiedt,&#13;
met een minimale persoonlijke betrokkenheid&#13;
en hooguit matige bedrijfsinkomsten. Van de&#13;
verpachtster mag in redelijkheid niet worden&#13;
verlangd de onderhavige pachtovereenkomst&#13;
met betrokkenen te continueren. De vordering&#13;
van pachters moet dan ook worden afgewezen.</inleiding><content>ARREST VAN 24 JUNI 1997 IN DE&#13;
ZAAK VAN:&#13;
Maria Mathilda Buysse-de Letter, wonende te&#13;
Breskens, gemeente Oostburg, appellante,&#13;
procureur: mr. B. Peek,&#13;
tegen:&#13;
1. Paula José Greta Marie Haverbeke, wonende&#13;
te Groede, gemeente Oostburg,&#13;
2. Werner Henricus Camiel van den Hemel,&#13;
wonende te Sint Margriete (België)&#13;
3. Miranda Elisabeth Hilaire van den Hemel,&#13;
wonende te IJzendijke, gemeente Oostburg,&#13;
geïntimeerden,&#13;
procureur: mr. J.B.R. Daniëls.&#13;
1 Het geding in eerste aanleg&#13;
De pachtkamer van het kantongerecht te Terneuzen&#13;
heeft op 7 februari 1996 en 1 mei 1996&#13;
tussen partijen vonnissen gewezen, die in&#13;
fotocopie aan dit arrest zijn gehecht en naar&#13;
de inhoud waarvan wordt verwezen.&#13;
2 Het geding in hoger beroep&#13;
2.1 Appellante – hierna ook te noemen: verpachtster&#13;
– is bij exploot van 29 mei 1996, met&#13;
gelijktijdige dagvaarding van geïntimeerden&#13;
– hierna ook te noemen: pachters – voor dit&#13;
hof, in hoger beroep gekomen van het vonnis&#13;
van 1 mei 1996, waarbij in conventie is&#13;
bepaald dat de pachters sub 1 en 2 de pachtovereenkomst&#13;
met verpachtster mogen voortzetten&#13;
en dat de pachtster sub 3 uit die pacht&#13;
wordt ontslagen, alsmede in reconventie de&#13;
vordering van verpachtster tot ontbinding van&#13;
de tussen partijen bestaande pachtovereenkomst&#13;
werd afgewezen.&#13;
2.2 Bij memorie van grieven is na te melden&#13;
grief aangevoerd, met conclusie dat het hof&#13;
het vonnis, waarvan beroep, zal vernietigen&#13;
en, opnieuw rechtdoende, de door pachters&#13;
ingestelde vorderingen alsnog zal afwijzen en&#13;
het door verpachtster gevorderde alsnog zal&#13;
toewijzen, met veroordeling van pachters in&#13;
de kosten van deze procedure in beide instanties.&#13;
2.3 Bij memorie van antwoord is verweer&#13;
gevoerd met conclusie dat het hof het vonnis,&#13;
waarvan beroep, zal bekrachtigen, eventueel&#13;
onder verbetering of aanvulling van de gronden,&#13;
met veroordeling van verpachtster in de&#13;
kosten van beide instanties.&#13;
2.4 Ter zitting van het hof van 16 juli 1997 is&#13;
de zaak vervolgens bepleit, voor verpachtster&#13;
door mr P.S.A. Overwater, advocaat te Rotterdam,&#13;
en voor pachters door mr A.M.H.C.&#13;
Coppens, advocaat te Tilburg, zulks beiden&#13;
mede aan de hand van pleitnotities.&#13;
3 De grief&#13;
De grief luidt:&#13;
Ten onrechte heeft de pachtkamer van het&#13;
kantongerecht in haar vonnis d.d. 1 mei 1996&#13;
geoordeeld dat Paula en Werner (pachters)&#13;
voldoende waarborgen bieden voor een behoorlijke&#13;
bedrijfsvoering.&#13;
4 De vaststaande feiten&#13;
In hoger beroep kan van de volgende, als&#13;
erkend of niet (voldoende) betwist, vaststaande&#13;
feiten worden uitgegaan:&#13;
– tussen appellante als verpachtster en geïntimeerden&#13;
als pachters bestaat een pachtovereenkomst&#13;
met betrekking tot een hoeve,&#13;
bestaande uit bedrijfsgebouwen, erf, boomgaard,&#13;
oprijlaan, wei- en bouwland te Groede,&#13;
gemeente Oostburg, thans kadastraal bekend&#13;
als gemeente Oostburg, sectie R, nr. 1590,&#13;
groot 20.85.45 ha;&#13;
– de thans lopende pachttermijn eindigt&#13;
behoudens verlenging op 31 oktober 1999;&#13;
– pachters zijn erfgenamen van de vorige&#13;
pachter A.O.Gh. van den Hemel en zijn deze&#13;
na diens overlijden op 23 maart 1995 als zodanig&#13;
opgevolgd;&#13;
– tot het gepachte behoorde aanvankelijk ook&#13;
een woning, maar deze is sinds 1982, toen de&#13;
toenmalige pachter met zijn gezin naar het&#13;
dorp Groede is verhuisd, niet meer bewoond&#13;
en met ingang van 1 oktober 1982 is de pachtovereenkomst&#13;
met betrekking tot deze woning&#13;
met bijbehorende tuin, samen groot&#13;
0.08.24 ha, beëindigd.&#13;
5 Beoordeling van het geschil in&#13;
hoger beroep&#13;
5.1 Alvorens de door verpachtster opgeworpen&#13;
grief te bespreken, heeft het hof behoefte&#13;
aan nadere inlichtingen en het zal daartoe een&#13;
comparitie van partijen bepalen.&#13;
5.2 Aan pachters wordt verzocht om zo&#13;
mogelijk de op hun bedrijf betrekking hebbende&#13;
boekhoudoverzichten over de jaren&#13;
1995/1996 en 1996/1997 vóór de comparitie&#13;
van partijen aan het hof toe te sturen (met&#13;
afschrift daarvan aan de wederpartij) dan wel&#13;
deze bij bedoelde comparitie mee te brengen.&#13;
Beslissing&#13;
Het hof, rechtdoende in hoger beroep:&#13;
bepaalt dat partijen, vergezeld van hun raadslieden,&#13;
op maandag 14 juli 1997 om 10.00 uur&#13;
zullen verschijnen in één der zalen van het&#13;
Paleis van Justitie, Walburgstraat 2-4 te Arnhem,&#13;
voor het lid van dit hof mr Kok als&#13;
raadsheer-commissaris en de plaatsvervangende&#13;
raad ir Rogaar, om aan dezen inlichtingen&#13;
over de zaak te geven;&#13;
bepaalt dat partijen dan in persoon aanwezig&#13;
zullen zijn;&#13;
verzoekt aan pachters als hiervoor onder 5.2 is&#13;
overwogen;&#13;
houdt iedere verdere beslissing aan.&#13;
ARREST VAN 10 FEBRUARI 1998&#13;
1 Het geding in hoger beroep&#13;
1.1 Het hof heeft in deze zaak op 24 juni 1997&#13;
een tussenarrest gewezen, naar de inhoud&#13;
waarvan wordt verwezen.&#13;
1.2 Ter uitvoering van dat tussenarrest heeft&#13;
op 14 juli 1997 een comparitie van partijen&#13;
plaats gevonden; hiervan is een proces-verbaal&#13;
opgemaakt dat zich thans bij de stukken&#13;
bevindt.&#13;
1.3 Vervolgens hebben partijen een conclusie&#13;
na comparitie en een antwoordconclusie na&#13;
comparitie gewisseld; verpachtster heeft daarbij&#13;
ondanks de ter comparitie gemaakte&#13;
afspraak de op haar bedrijf betrekking hebbende&#13;
boekhoudoverzichten over de jaren&#13;
1994, 1995 en 1996 niet in het geding gebracht.&#13;
1.4 Tenslotte hebben partijen andermaal de&#13;
stukken aan het hof overgelegd ter fine van&#13;
arrest.&#13;
2 Voortzetting van de behandeling&#13;
van het geding in hoger beroep&#13;
2.1 Het hof neemt hier over hetgeen in zijn&#13;
hiervoor gemeld tussenarrest onder “De vaststaande&#13;
feiten” is overwogen.&#13;
2.2 Het hof verstaat de door verpachtster&#13;
opgeworpen grief, gelet op de bewoordingen&#13;
van het petitum van de memorie van grieven&#13;
en het door haar overigens in hoger beroep&#13;
aangevoerde, zo dat zij daarmede kennelijk&#13;
beoogt het onderhavige geschil in volle&#13;
omvang aan het hof ter beoordeling voor te&#13;
leggen.&#13;
2.3 Ingevolge het bepaalde in artikel 54, lid 5,&#13;
van de Pachtwet moet op vorderingen als&#13;
waarvan in dit geding sprake is, worden&#13;
beslist naar billijkheid, met inachtneming van&#13;
de overige bepalingen van dat artikel. Die billijkheid&#13;
houdt – anders dan in een pachtverlengingsprocedure&#13;
waarin naar billijkheid&#13;
moet worden beslist – niet in dat (slechts) de&#13;
belangen van partijen tegen elkaar moeten&#13;
worden afgewogen, maar dat acht dient te&#13;
worden geslagen op alle relevante feiten en&#13;
omstandigheden. Wat betreft de vordering&#13;
van de rechtsopvolgers van een overleden&#13;
pachter dat een of meer van hen in de plaats&#13;
van de overleden pachter de pachtovereenkomst&#13;
zullen mogen voortzetten en de overigen&#13;
uit de pacht zullen worden ontslagen, is&#13;
daarbij uitgangspunt dat, afgezien van de&#13;
– blijkens de bewoordingen alleen op deze&#13;
vordering betrekking hebbende – bijzondere&#13;
gevallen als bedoeld in de leden 6, 7 en 8 van&#13;
artikel 54 der Pachtwet, die vordering moet&#13;
worden toegewezen tenzij de billijkheid zich&#13;
daartegen verzet.&#13;
2.4 Uit de stukken en het ter comparitie verhandelde&#13;
is gebleken:&#13;
– geïntimeerde sub 1 – hierna ook te noemen:&#13;
Paula – is 56 jaar en aan haar linkerbeen verlamd;&#13;
zij heeft geen landbouwkundige opleiding;&#13;
– aannemelijk is dat zij voor de administratie&#13;
van het onderhavige bedrijf zorgt en sinds het&#13;
overlijden van haar man (mede) de leiding van&#13;
dat bedrijf heeft; zij woont in een burgerwoning&#13;
op ongeveer 1 kilometer van de tot het&#13;
gepachte behorende bedrijfsgebouwen;&#13;
– geïntimeerde sub 2 – hierna ook te noemen:&#13;
Werner – is 32 jaar en heeft de MAS, richting&#13;
akkerbouw en veeteelt, gevolgd, alsmede de&#13;
praktijkschool te Horst, richting rundveehouderij;&#13;
– Werner heeft voorts practische ervaring in&#13;
de landbouw opgedaan door het verrichten&#13;
van werkzaamheden in het ouderlijk bedrijf&#13;
en door van 1989 tot 1996 zelfstandig een varkensbedrijf&#13;
in België te exploiteren;&#13;
– het huidige bedrijf van pachters bestaat uit&#13;
de grond in geschil, alsmede 3 ha van een&#13;
derde gepachte grond; het is een akkerbouwbedrijf&#13;
met een kleine oppervlakte grasland&#13;
nabij de gebouwen, waarop een vijftal schapen&#13;
wordt gehouden;&#13;
– de bedrijfsinventaris in dit bedrijf bestaat uit&#13;
een trekker, een wagen, een kar, een kunstmeststrooier&#13;
en een cultivator; de meeste&#13;
machines en werktuigen zijn verkocht en niet&#13;
door andere vervangen;&#13;
– diverse werkzaamheden worden gedaan&#13;
door loonwerkers, te weten het zaaien van de&#13;
bieten en (soms) de tarwe, het rooien van de&#13;
bieten, het dorsen van de tarwe en alle spuitwerk;&#13;
– Paula heeft naast haar (deel van het) inkomen&#13;
uit het onderhavige bedrijf een uitkering&#13;
van ongeveer ƒ 1.300,– netto per maand;&#13;
– blijkens de in het geding gebrachte foto’s&#13;
zijn de tot het gepachte behorende bedrijfsgebouwen&#13;
sterk verouderd en laat de onderhoudstoestand&#13;
daarvan bepaald te wensen&#13;
over;&#13;
– de toekomstplannen van Werner zijn nog&#13;
onzeker en – naar uit zijn eigen mededelingen&#13;
volgt – kennelijk niet gericht op een blijvend&#13;
(mede) exploiteren van het onderhavige&#13;
bedrijf; blijkens de antwoordconclusie na&#13;
comparitie verblijft hij thans in Ierland en zal&#13;
hij zich waarschijnlijk daar vestigen;&#13;
– Paula heeft per 1 januari 1997 haar lidmaatschap&#13;
van een landbouworganisatie beëindigd.&#13;
2.5 Gelet op zijn opleiding en practische ervaring,&#13;
waaronder ervaring als zelfstandig&#13;
ondernemer, moet met betrekking tot Werner&#13;
worden geoordeeld dat hij voldoende waarborgen&#13;
biedt voor een behoorlijke bedrijfsvoering.&#13;
Hij moet in staat worden geacht een&#13;
bedrijf als het onderhavige te leiden en de&#13;
daarin voorkomende werkzaamheden te verrichten&#13;
c.q. te doen verrichten alsmede daarop&#13;
dan op deskundige wijze toezicht te houden&#13;
en ter zake aanwijzingen c.a. te geven.&#13;
2.6 Nu evenwel ten processe is gebleken dat&#13;
zijn wil niet is gericht op een duurzaam blijven&#13;
c.q. gaan exploiteren van het bedrijf waartoe&#13;
het gepachte behoort, is naar het oordeel&#13;
van het hof geen plaats voor toewijzing van de&#13;
vordering van pachters te zijnen aanzien.&#13;
Werner hecht in feite zelf daaraan geen belang&#13;
en in elk geval verzet de billijkheid zich tegen&#13;
het door hem als (mede)pachter voortzetten&#13;
van de litigieuze pachtovereenkomst nu in&#13;
zijn toekomstplannen (ook wat de nabije toekomst&#13;
betreft) een serieus (mede)exploiteren&#13;
van de grond in geschil niet past;&#13;
door zijn vertrek naar het buitenland (met de&#13;
bedoeling zich daar te vestigen) heeft hij zulks&#13;
ook metterdaad aangegeven.&#13;
2.7 Paula heeft geen agrarische opleiding en&#13;
haar practijkervaring met het zelfstandig&#13;
exploiteren van een landbouwbedrijf is zeer&#13;
beperkt. Haar fysieke toestand laat niet,&#13;
althans onvoldoende toe dat zij in voorkomende&#13;
gevallen zelf werkzaamheden in het&#13;
bedrijf verricht; zij is wat dat betreft (vrijwel)&#13;
geheel aangewezen op derden. Niet gezegd&#13;
kan dan ook worden dat zij voldoende waarborgen&#13;
biedt voor een behoorlijke bedrijfsvoering&#13;
ten aanzien van het onderhavige&#13;
pachtobject.&#13;
2.8 Continuering van de huidige bedrijfsvoering,&#13;
waarmee – naar blijkt uit hetgeen ten&#13;
processe naar voren is gekomen – wat de&#13;
pachters aangaat kennelijk alleen Paula daadwerkelijke&#13;
bemoeienis heeft, zal, mede in aanmerking&#13;
genomen de beperkte eigen inspan&#13;
waarover nog kan worden beschikt, medebrengen&#13;
een exploitatie die geheel of vrijwel&#13;
geheel met de hulp van loonwerkers geschiedt,&#13;
zulks met een minimale persoonlijke&#13;
betrokkenheid daarbij van Paula en met hooguit&#13;
matige bedrijfsinkomsten. Betrokkene&#13;
woont bovendien niet op het bedrijf maar in&#13;
een burgerwoning op ongeveer 1 kilometer&#13;
afstand van de bedrijfsgebouwen met alle&#13;
nadelige consequenties van dien inzake het&#13;
dagelijks toezicht.&#13;
2.9 Uit het hierboven met betrekking tot&#13;
Paula en Werner overwogene volgt naar het&#13;
oordeel van het hof dat van verpachtster in&#13;
redelijkheid niet mag worden verlangd de&#13;
onderhavige pachtovereenkomst met hen te&#13;
continueren. De billijkheid brengt daarom&#13;
mede dat de vordering tot ontbinding van die&#13;
overeenkomst moet worden toegewezen.&#13;
2.10 Aan vorenstaand oordeel doet niet af dat&#13;
verpachtster, die bij toewijzing van haar vordering&#13;
tot ontbinding van de pachtovereenkomst&#13;
het verpachte zelf wil gaan gebruiken,&#13;
ook van haar kant voor de exploitatie daarvan&#13;
geheel is aangewezen op hulp van loonwerkers.&#13;
Dit laat immers onverlet dat zij als verpachtster&#13;
van haar pachter(s) mag verlangen&#13;
een daadwerkelijke nauwe betrokkenheid bij&#13;
de exploitatie, een behoorlijke mate van eigen&#13;
landbouwkundige ervaring, aangepast aan de&#13;
ontwikkelingen in de landbouw, alsmede de&#13;
bekwaamheid en bereidheid zich ook met&#13;
details van de exploitatie op vakkundige wijze&#13;
te bemoeien en bovendien het voornemen niet&#13;
alle of nagenoeg alle werkzaamheden door&#13;
(een) loonwerker(s) te laten uitvoeren. Zoals&#13;
reeds overwogen, gaat het hier niet om een&#13;
belangenafweging zonder meer als bedoeld in&#13;
artt. 38 jo. 41 van de Pachtwet.&#13;
2.11 Nu de vordering van beide partijen met&#13;
betrekking tot geïntimeerde sub 3 gericht is&#13;
op haar ontslag uit de pacht, behoeft dit&#13;
onderdeel daarvan geen bespreking.&#13;
2.12 Gelet op de conclusie waartoe het hof&#13;
komt, zoals hiervoor overwogen, is er geen&#13;
aanleiding om te bepalen dat verpachtster alsnog&#13;
de op haar bedrijf betrekking hebbende&#13;
boekhoudoverzichten in het geding zal brengen.&#13;
3 Slotsom&#13;
3.1 De tegen het vonnis, waarvan beroep,&#13;
opgeworpen grief zoals toegelicht, treft doel&#13;
en dat vonnis moet worden vernietigd, met&#13;
alsnog afwijzing van de vordering in conventie&#13;
en toewijzing van die in reconventie.&#13;
3.2 Pachters moeten als de in het ongelijk&#13;
gestelde partij worden veroordeeld in de proceskosten&#13;
van beide instanties.&#13;
Beslissing&#13;
Het hof, rechtdoende in hoger beroep:&#13;
in conventie en in reconventie:&#13;
vernietigt het door de pachtkamer van het&#13;
kantongerecht te Terneuzen tussen partijen&#13;
gewezen vonnis van 1 mei 1996, waarvan&#13;
beroep,&#13;
en opnieuw rechtdoende:&#13;
wijst het door pachters gevorderde alsnog&#13;
geheel af;&#13;
wijst het door verpachtster gevorderde alsnog&#13;
toe en ontbindt de tussen partijen bestaande&#13;
pachtovereenkomst met betrekking tot een&#13;
hoeve, bestaande uit bedrijfsgebouwen, erf,&#13;
boomgaard, oprijlaan, wei- en bouwland te&#13;
Groede, gemeente Oostburg, kadastraal&#13;
bekend gemeente Oostburg, sectie R, nr.&#13;
1590, groot 20.85.45 ha, met ingang van&#13;
1 maart 1998;&#13;
veroordeelt pachters in de in beide instanties&#13;
tussen partijen gevallen proceskosten, aan de&#13;
zijde van verpachtster tot heden begroot voor&#13;
de eerste aanleg op ƒ 3.246,78 en in hoger&#13;
beroep op ƒ 526,63 voor verschotten en&#13;
ƒ 4.200,– voor salaris van de procureur.</content><legacyfootnotes/><footnotes><footnote/></footnotes><auteurs/><published>1999-11-01 00:00:00</published><modified>1997-10-28 00:00:00</modified><editiondate>1999-11-01</editiondate><htmlpath>https://denhollander.info/artikel/4813</htmlpath></article>
</articles></edition>
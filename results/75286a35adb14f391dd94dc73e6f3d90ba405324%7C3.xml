<edition><articles><article><jaar>2011</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2011</searchword><id>9533</id><udhid>UDH:TvAR/9533</udhid><titel>Rechtspraak 5657. Van Ruler/Vestiens (TvAR 2011/5657)</titel><searchwords><searchword>TvAR 9/2011</searchword><searchword>TvAR 2011/5657</searchword><searchword>UDH:TvAR/9533</searchword></searchwords><attachments><attachment><name>TvAR2011_09_06_5657.pdf</name><extention>pdf</extention><url>https://denhollander.info/download/8314/ci</url></attachment></attachments><inleiding>Pachter is in staat van faillissement verklaard. Op de dag van faillietverklaring stonden op naam van pachter varkens­rechten geregistreerd bij de Dienst Regelingen. De vraag die voorligt, is of deze varkensrechten in de faillissements­boedel vallen. Het hof beantwoordt deze vraag bevestigend. Volgens het hof is niet beslissend of zich voor de faillisse­mentsdatum een wijziging in de privaatrechtelijke verhou­dingen heeft voorgedaan, maar of die wijziging op de fail­lissementsdatum door registratie van de overdracht langs publiekrechtelijke weg is geëffectueerd, nu registratie van de overdracht van varkensrechten een noodzakelijke voorwaar­de is voor de overdracht van varkensrechten. Daarvan is in dit geval geen sprake.&#13;
</inleiding><content>1. Het geding in eerste aanleg&#13;
Voor het geding in eerste aanleg verwijst het hof naar de in­houd van het vonnis van 7 april 2010 dat de voorzieningen­rechter in de rechtbank Zutphen tussen appellant (hierna te noemen: Van Ruler) als eiser en geïntimeerde (hierna te noe­men: de curator) als gedaagde in kort geding heeft gewezen; van dat vonnis is een fotokopie aan dit arrest gehecht.&#13;
2. Het geding in hoger beroep&#13;
2.1 Van Ruler heeft bij exploot van 4 mei 2010 de curator aangezegd van het hiervoor genoemde vonnis van 7 april 2010 in hoger beroep te komen, met dagvaarding van de cu­rator voor dit hof.&#13;
2.2 Bij memorie van grieven heeft Van Ruler zijn eis gewij­zigd, vier grieven tegen het bestreden vonnis aangevoerd en toegelicht, bewijs aangeboden en producties in het geding gebracht. Hij heeft gevorderd dat het hof het bestreden von­nis zal vernietigen en, opnieuw recht doende, bij uitvoerbaar bij voorraad verklaard arrest:&#13;
1 (primair): de curator binnen 14 dagen na betekening van het arrest, althans binnen een door het hof te bepalen ter­mijn, zal gebieden aan Dienst Regelingen mee te delen het splitsen van het bedrijf, zoals in het als productie 5 bij de in­leidende dagvaarding overgelegde formulier vermeld, te re­gistreren ten name van Van Ruler, met inbegrip van de 1.432 varkenseenheden, en het ten goede laten komen aan Van Ru­ler van de op grond van het gesplitste bedrijf toekomende toeslagrechten, waarbij de curator een dwangsom zal ver­beuren van € 10.000,- per dag, dan wel een door het hof vast te stellen bedrag, indien de curator met [de nakoming van] het te wijzen arrest in gebreke blijft;&#13;
2 (subsidiair): de curator zal verbieden de 1.432 varkens­eenheden, zoals vermeld in het als productie 5 bij de inlei­dende dagvaarding overgelegde formulier en de op grond van het gesplitste bedrijf aan Van Ruler toekomende toe­slagrechten dan wel de 1.432 varkenseenheden zoals ver­meld in het als productie 5 bij de inleidende dagvaarding overgelegde formulier, welke bij akte de dato 24 december 2008 zijn verkocht en geleverd aan Van Ruler, te verkopen aan een derde en/of te registreren dan wel medewerking te verlenen aan registratie ten name van een derde, een en an­der op straffe van verbeurte van een direct opeisbare boe­te ad € 270.000,- respectievelijk een door het hof te bepa­len boete;&#13;
3: de curator zal veroordelen in de kosten van beide instan­ties.&#13;
2.3 Bij memorie van antwoord heeft de curator de grieven bestreden en heeft hij bewijs aangeboden. Hij heeft gecon­cludeerd dat het hof het bestreden vonnis, voor zoveel nodig onder verbetering van gronden, zal bekrachtigen, met ver­oordeling van Van Ruler in de kosten van [bedoeld zal zijn:] het hoger beroep, waaronder de nakosten en de wettelijke rente over de proceskosten vanaf de veertiende dag na dag­tekening van het arrest tot aan betaling.&#13;
2.4 Vervolgens hebben partijen gelijktijdig schriftelijke plei­taantekeningen in het geding gebracht, waarbij Van Ru­ler nieuwe producties in het geding heeft gebracht. Door op voorhand hun pleitaantekeningen aan de wederpartij toe te zenden, hebben beide partijen bij hun pleitaantekeningen kunnen reageren op de pleitaantekeningen van de wederpar­tij.&#13;
2.5 Tot slot hebben partijen de stukken voor het wijzen van arrest aan het hof overgelegd en heeft het hof arrest be­paald.&#13;
3. De vaststaande feiten&#13;
3.1 Het varkensbedrijf aan de Diepenheimseweg 41-43 te Gelselaar is door de vader van Van Ruler (hierna te noemen Van Ruler sr.) ingebracht in de besloten vennootschap met beperkte aansprakelijkheid De Peter I B.V. (hierna te noe­men: De Peter I), van welke vennootschap Van Ruler sr. middellijk bestuurder is. Van Ruler sr. is voorts middellijk bestuurder van de besloten vennootschap met beperkte aan­sprakelijkheid De Peter II B.V. (hierna te noemen: De Peter II). De Peter I houdt 100% van de aandelen in De Peter II.&#13;
3.2 Op 22 juli 1998 heeft De Peter I (als verpachter) een overeenkomst gesloten met De Peter II (als pachter), waarbij het erf “De Peter” staande en gelegen aan de Diepenheimse­weg 41 en 43 te Gelselaar tezamen met aan de Diepen­heimseweg gelegen percelen, weiland en bouwland vanaf 2 juni 1998 is verpacht aan De Peter II.&#13;
In art. 19 van die overeenkomst is onder de kop “Productie­rechten” het volgende bepaald:&#13;
“a. Ten aanzien van het verpachte zijn volgens opgave van Bureau Heffingen vanaf 1 januari 1998 de volgende mest­productierechten, uitgedrukt in kilogram fosfaat geregis­treerd:&#13;
&gt; grondgebonden 1.375 kilogram&#13;
&gt; niet grondgebonden/verplaatsbaar (varkens/kippen) 8.346 kilogram het totale mestproductierecht bedraagt 9.721 kilo­gram&#13;
Op grond van het op 7 april 1998 door de Eerste Kamer van de Staten Generaal aangenomen wetsvoorstel Herstructure­ring Varkenshouderij, zullen genoemde mestproductierech­ten nadat de Wet Herstructurering Varkenshouderij in wer­king is getreden worden omgezet in zg. varkensrechten.&#13;
b. Tot het bedrijf behoorde volgens opgave van Bureau Hef­fingen een locatie, te weten Diepenheimseweg 41-43 (…) Gelselaar.&#13;
c. Bij einde van de pachtovereenkomst gaan de mestproduc­tierechten cq. De varkensrechten naar keuze van verpachter zonder vergoeding voor de pachter terug naar de verpachter of is pachter gehouden alsdan de waarde in het economisch verkeer van de mestproductierechten cq. de varkensrechten te vergoeden aan verpachter. De pachter dient ervoor te zor­gen dat gemelde productierechten zoveel mogelijk in stand blijven.&#13;
c. Pachter is verplicht -indien de mestproductierechten cq. varkensrechten bij einde van deze overeenkomst terug gaan naar verpachter op straffe van een boete van ƒ 500.000,-- alle medewerking te verlenen bij de overdracht van genoem­de rechten naar verpachter.&#13;
d. Pachter verbindt zich om niets te doen of na te laten waar­door de overgang van gemelde rechten wordt verhinderd of niet geheel wordt erkend. (…)”&#13;
3.3 Bij akte van levering van 24 december 2008 heeft De Peter I het woonhuis met aan- en toebehoren aan de Diepen­heimseweg 41 en 43 te Gelselaar aan Van Ruler geleverd. Onder het kopje “Koopprijs, verrekening diverse bedragen” is opgenomen dat de koopprijs € 1.115.000,- exclusief om­zetbelasting bedraagt, waarvan een bedrag van € 270.000,- ziet op de waarde van varkensrechten.&#13;
3.4 De Peter I heeft de door Van Ruler betaalde koopsom aangewend ter voldoening van vorderingen van de ABN AMRO Bank op onder meer De Peter I en De Peter II.&#13;
3.5 Bij vonnis van de rechtbank Zutphen van 10 februari 2009 is De Peter II door de rechtbank Zutphen in staat van faillissement verklaard. Op die datum stonden de in het ge­ding zijnde varkensrechten (1.432,3 varkenseenheden) bij de Dienst Regelingen van het Ministerie van Landbouw, Na­tuur en Voedselkwaliteit (hierna te noemen: de Dienst Rege­lingen) geregistreerd op naam van De Peter II.&#13;
3.6 Op 29 april 2009 heeft de Dienst Regelingen een formu­lier ‘Splitsing van een bedrijf’ ontvangen waarmee bij die dienst de overdracht van dierproductierechten kan worden geregistreerd. Op het formulier, waarop als datum van on­dertekening 24 december 2008 is vermeld, is namens De Pe­ter II en door Van Ruler ingevuld dat 1.432,3 varkenseenhe­den worden overgedragen door De Peter II aan Van Ruler en dat de datum van feitelijke splitsing 24 december 2008 is.&#13;
3.7 Bij brief van 9 juni 2009 heeft de curator aan Van Ru­ler medegedeeld dat hij zich op het standpunt stelt dat de op 24 december 2008 door de Peter II aan Van Ruler verkoch­te varkensrechten, die nog steeds geadministreerd staan op naam van De Peter II, in de boedel vallen en dat zij verkocht zullen worden. Subsidiair heeft de curator in die brief, voor zover mocht blijken dat de eigendom van de varkensrech­ten aan Van Ruler is overgedragen, ingevolge art. 42 jo. 43 van de Faillissementswet (Fw) de rechtshandeling waarmee zulks is geschied, vernietigd.&#13;
3.8 Bij brief van 24 juni 2009 heeft de Dienst Regelingen aan De Peter II medegedeeld dat de verzochte splitsing van De Peter II naar Van Ruler niet verwerkt kan worden om­dat de curator melding heeft gemaakt van het faillissement van De Peter II en te kennen heeft gegeven dat er zonder zijn toestemming geen productierechten mogen worden ver­plaatst.&#13;
4. De motivering van de beslissing in hoger beroep&#13;
4.1 De curator erkent dat Van Ruler een spoedeisend be­lang heeft bij de door hem verzochte voorzieningen. Nu het spoedeisend belang ook voortvloeit uit de aard van de zaak, zal ook het hof uitgaan van een voldoende spoedeisend be­lang aan de zijde van Van Ruler.&#13;
4.2 In eerste aanleg heeft Van Ruler gevorderd – kort gezegd – de curator te gebieden mee te werken aan registratie van de 1.432 varkenseenheden op naam van Van Ruler. Die vor­dering is in het bestreden vonnis afgewezen. In hoger beroep heeft Van Ruler aan zijn vordering een subsidiaire vordering toegevoegd, waarbij hij – kort gezegd – vordert de curator te verbieden de 1.432 varkenseenheden te verkopen aan een derde en/of ze te (laten) registreren ten name van een derde.&#13;
4.3 In hoger beroep heeft Van Ruler de grondslag van zijn vordering deels gewijzigd, in die zin dat hij zich thans (an­ders dan in eerste aanleg) op het standpunt stelt dat de on­derhavige varkensrechten altijd in eigendom van De Pe­ter I zijn gebleven. Van Ruler baseert zich daartoe op art. 19 van de pachtovereenkomst (aangehaald onder 3.2), waaruit naar zijn mening kan worden afgeleid dat De Peter II slechts het gebruiksrecht van de varkensrechten verkreeg. Daar­uit vloeit volgens Van Ruler voort dat De Peter I de varkens­rechten beschikkingsbevoegd aan hem heeft overdragen en dat De Peter II, ingevolge art. 19 van de pachtovereenkomst, verplicht is mee te werken aan de registratie van die rechten ten name van Van Ruler.&#13;
De grieven beogen het geschil in volle omvang ter beoorde­ling aan het hof voor te leggen, dit op basis van de in hoger beroep gewijzigde grondslag.&#13;
4.4 Naar het voorlopig oordeel van het hof volgt uit de arti­kelen 25 juncto 27 en 28 van de Meststoffenwet, betreffende de overgang van productierechten, dat de overgang van een &#13;
varkensrecht slechts kan plaatsvinden middels overdracht van dat varkensrecht van het vermogen van de oorspron­kelijk rechthebbende naar het vermogen van de opvolgend rechthebbende. Art. 28 van de Meststoffenwet bepaalt im­mers uitdrukkelijk dat op het tijdstip van registratie van de kennisgeving, verkleining plaatsvindt van het varkensrecht van het bedrijf waarvan het desbetreffende recht afkomstig is, en dat een vergroting plaatsvindt van het varkensrecht, van het bedrijf waarnaar het desbetreffende recht overgaat. Uit art. 27 van de Meststoffenwet blijkt voorts dat de over­gang van een varkensrecht eerst wordt geëffectueerd door registratie van de daartoe benodigde kennisgeving. Volledig­heidshalve overweegt het hof nog dat deze wetsuitleg steun vindt in de uitspraak van het College van Beroep voor het bedrijfsleven (hierna: CBB) van 4 juli 2007 (LJN: BB0119), waarbij het CBB op grond van de in essentie gelijkluidende artikelen 16 en 18 van de (thans vervallen) Wet herstructure­ring varkenshouderij heeft overwogen dat pas vanaf het tijd­stip waarop registratie van de kennisgeving van overdracht heeft plaatsgevonden aanspraak kan worden gemaakt op het van een ander bedrijf afkomstige varkensrecht. De stelling van Van Ruler dat het mogelijk is een gebruiksrecht te ves­tigen op varkensrechten (voor welke mogelijkheid partijen volgens hem zouden hebben geopteerd) wordt dus verwor­pen.&#13;
4.5 Wel staat het de partijen bij de overdracht van varkens­rechten uiteraard vrij een obligatoire overeenkomst te slui­ten, waarbij aan degene die de varkensrechten overgedragen krijgt, de verplichting wordt opgelegd die varkensrechten op enig moment aan de oorspronkelijke eigenaar van die rechten terug te leveren. Het hof begrijpt uit de bewoordin­gen van art. 19 van de pachtovereenkomst dat De Peter I, als verpachter, en De Peter II, als pachter, een dergelijke over­eenkomst hebben gesloten. De varkensrechten werden aan De Peter II overgedragen, hetgeen werd geëffectueerd mid­dels registratie van die rechten op naam van De Peter II, en partijen spraken af dat De Peter II, indien De Peter I daar­voor zou kiezen, bij het einde van de pachtovereenkomst de varkensrechten weer zou terugleveren aan De Peter I. In het tweede lid c van dat artikel staat ook met zoveel woorden dat De Peter II in dat geval verplicht is “alle medewerking te verlenen bij de overdracht van genoemde rechten naar ver­pachter”.&#13;
4.6 Art. 35 lid 1 Fw bepaalt dat indien op de dag van de fail­lietverklaring nog niet alle handelingen die voor een leve­ring door de schuldenaar nodig zijn, hebben plaatsgevonden, de levering niet geldig meer kan geschieden. Nu de registra­tie van de overdracht van varkensrechten een noodzakelij­ke voorwaarde is voor de overdracht van varkensrechten, is het hof (voorshands) van oordeel dat voor de beantwoording van de vraag of de onderhavige varkensrechten in de faillis­sementsboedel vallen, niet beslissend is of zich voor de fail­lissementsdatum een wijziging in de privaatrechtelijke ver­houdingen heeft voorgedaan, maar of die wijziging op de faillissementsdatum door registratie van de overdracht langs publiekrechtelijke weg was geëffectueerd (zie ook de onder 4.4 genoemde uitspraak van het CBB en het arrest van de Hoge Raad van 9 april 2004, NJ 2004, 331).&#13;
4.7 Tussen partijen staat vast dat op de dag van de failliet­verklaring van De Peter II de varkensrechten nog steeds op naam van De Peter II geregistreerd stonden. De gewens­te overdracht aan Van Ruler was dus nog niet langs publiek­rechtelijke weg geëffectueerd. Dat brengt met zich dat de varkensrechten in de failliete boedel vallen en dat de vraag of De Peter II (eventueel middels lasthebber De Peter I) op die datum reeds een overeenkomst tot overdracht van de varkensrechten met Van Ruler had gesloten, in het midden kan blijven. Datzelfde geldt voor de vraag of het meldings­formulier al dan niet voor de faillissementsdatum aan de Dienst Regelingen was toegezonden. Vaststaat immers dat het formulier pas na die datum door die Dienst is ontvan­gen, zodat het geen effect meer kon sorteren. Ingevolge art. 35 lid 1 Fw kón de levering na het uitspreken van het fail­lissement niet meer geldig geschieden. Het meer subsidiaire standpunt dat de curator onrechtmatig dan wel in strijd met de eisen van redelijkheid en billijkheid handelt, door niet mee te werken aan overschrijving van de varkensrechten, gaat derhalve reeds om die reden niet op.&#13;
4.8 Zowel de primaire als de subsidiaire vordering van Van Ruler strandt op de omstandigheid dat aannemelijk is dat de varkensrechten in de failliete boedel vallen. Van Ruler heeft nog aangeboden bewijs te leveren van zijn stellingen. Deze kort gedingprocedure leent zich echter niet voor bewijsleve­ring, zodat het hof reeds om die reden aan dat bewijsaanbod voorbijgaat.&#13;
Slotsom&#13;
4.9 De slotsom luidt dat het hoger beroep geen doel treft. Het bestreden vonnis zal derhalve worden bekrachtigd en het in hoger beroep meer of anders gevorderde zal worden afgewezen. Als de in het ongelijk gestelde partij zal Van Ru­ler in de kosten van het hoger beroep worden veroordeeld.&#13;
5. De beslissing&#13;
Het hof, recht doende in kort geding in hoger beroep:&#13;
bekrachtigt het tussen partijen gewezen vonnis van de voor­zieningenrechter in de rechtbank Zutphen van 7 april 2010;&#13;
veroordeelt Van Ruler in de kosten van het hoger beroep, tot aan deze uitspraak aan de zijde van de curator begroot op € 1.788,- voor salaris van de advocaat overeenkomstig het li­quidatietarief en op € 314,- voor griffierecht, te voldoen bin­nen veertien dagen na dagtekening van dit arrest, en – voor het geval voldoening binnen bedoelde termijn niet plaats­vindt – te vermeerderen met de wettelijke rente te rekenen vanaf het verstrijken van bedoelde termijn voor voldoening;&#13;
veroordeelt Van Ruler in de nakosten, begroot op € 131,- met bepaling dat dit bedrag zal worden verhoogd met € 68,- in geval hij niet binnen veertien dagen na aanschrijving aan deze uitspraak heeft voldaan én betekening heeft plaatsge­vonden;&#13;
wijst af het meer of anders gevorderde.&#13;
</content><legacyfootnotes/><footnotes><footnote/></footnotes><auteurs>mrs. A. Smeeïng-van Hees, W.L. Valk en L.J. de Kerpel - van de Poel</auteurs><published>2011-09-01 00:00:00</published><modified>2011-09-01 00:00:00</modified><editiondate>2011-09-01</editiondate><htmlpath>https://denhollander.info/artikel/9533</htmlpath></article>
</articles></edition>
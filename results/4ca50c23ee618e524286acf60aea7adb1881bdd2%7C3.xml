<edition><articles><article><jaar>2016</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2016</searchword><id>13036</id><udhid>UDH:TvAR/13036</udhid><titel>Wetgeving en literatuur</titel><searchwords><searchword>TvAR 4/2016</searchword><searchword>UDH:TvAR/13036</searchword></searchwords><attachments><attachment><name>18050.pdf</name><extention>pdf</extention><url>https://denhollander.info/download/18050/ci</url></attachment></attachments><inleiding/><content>&lt;h2&gt;Landinrichting&lt;/h2&gt;&lt;h4&gt;Kavelruil&lt;/h4&gt;&lt;p&gt;De aangekondigde Aanvullingswet grondeigendom is een perfecte aanleiding om de wettelijke regeling van de ruilverkaveling bij overeenkomst beter aan te laten sluiten bij het vermogensrecht, aldus S.E. Bartels en J.W.A. Rheinfeld in &lt;span class="italic"&gt;WPNR&lt;/span&gt; 2016, nr. 7099, p. 219-226.&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;Exoten&lt;/h4&gt;&lt;p&gt;In het Staatsblad is geplaatst een besluit tot uitvoering van de Europese exotenverordening. De exotenverordening voorziet in regels om de nadelige gevolgen voor de biologische diversiteit van opzettelijke en niet-opzettelijke introductie en verspreiding in de Europese Unie van invasieve uitheemse soorten te voorkomen, tot een minimum te beperken en te matigen (&lt;span class="italic"&gt;Stb&lt;/span&gt;. 2016, 102).&lt;/p&gt;&lt;h4&gt;VHR&lt;/h4&gt;&lt;p&gt;Er is een zgn. fitness-check gaande over de Vogel en Habitatrichtlijn. De Nederlandse inzet is gericht op optimalisatie van de uitvoering, uitgaande van de bestaande Europese natuurdoelen en de verbetering van de implementatie van de VHR. (&lt;span class="italic"&gt;Kamerstukken II&lt;/span&gt; 2015/16, 33 576, nr. 62).&lt;/p&gt;&lt;h4&gt;Jacht&lt;/h4&gt;&lt;p&gt;De Wet wapens en munitie, de Flora- en faunawet en de Wet natuurbescherming worden gewijzigd in verband met de versterking van het stelsel ter beheersing van het legaal wapenbezit. (&lt;span class="italic"&gt;Kamerstukken II&lt;/span&gt; 2015/16, 34 432, nrs. 1-4, wetsvoorstel etc.).&lt;/p&gt;&lt;h2&gt;Structuurbeleid&lt;/h2&gt;&lt;h4&gt;Glastuinbouw&lt;/h4&gt;&lt;p&gt;Over de lagere tarieven voor energie in de glastuinbouw is een schriftelijk overleg gevoerd. Daarbij gaat het vooral om de invulling van het begrip ‘onderneming in moeilijkheden’(Uitvoeringsbesluit belastingen op milieugrondslag, art. 21c), (&lt;span class="italic"&gt;Kamerstukken II&lt;/span&gt; 2015/16. 32 627, nr. 23).&lt;/p&gt;&lt;h2&gt;Marktordening&lt;/h2&gt;&lt;h4&gt;Betalingen &lt;/h4&gt;&lt;p&gt;Over de stand van zaken met betrekking tot de directe betalingen GLB gaat de brief van de staatssecretaris &lt;span class="italic"&gt;Kamerstukken II&lt;/span&gt; 2015/16, 28 625, nr. 235. Nog niet alle relaties hebben uitsluitsel over de hun toekomende rechten.&lt;/p&gt;&lt;h4&gt;Ecologie en GLB&lt;/h4&gt;&lt;p&gt;In plaats van te voldoen aan de generieke vereisten van gewasdiversificatie, instandhouding blijvend grasland en aanwezigheid van ecologisch aandachtsgebied, bedoeld in art. 43, tweede lid, van Verordening (EU) nr. 1307/2013, kunnen landbouwers ook gelijkwaardige praktijken in acht nemen. Dit zijn milieucertificeringsregelingen waarin gelijkwaardige, en voor een deel gelijke, praktijken zijn opgenomen. In &lt;span class="italic"&gt;Stcrt.&lt;/span&gt; 2016, nr. 17273 wordt bekendgemaakt dat de certificaten voor het akkerbouw-strokenpakket, het Veldleeuwerik-pakket, en Vezelhennep als zodanig worden aangemerkt.&lt;/p&gt;&lt;h2&gt;Dieren&lt;/h2&gt;&lt;h4&gt;Nieuwe diergezondheidswetgeving: &lt;/h4&gt;&lt;p&gt;‘Verordening (EU) 2016/429 van de het Europees Parlement en de Raad van 9 maart 2016 betreffende overdraagbare dierziekten en tot wijziging en intrekking van bepaalde handelingen op het gebied van diergezondheid’ &lt;span class="italic"&gt;PB&lt;/span&gt; L84 van 31-03-2016, p. 1. Deze verordening stelt bepalingen vast voor de preventie en bestrijding van dierziekten die kunnen worden overgedragen op dieren of mensen. De verordening bevat geen bepalingen gericht op dierenwelzijn.&lt;/p&gt;&lt;h2&gt;Planten&lt;/h2&gt;&lt;h4&gt;Gewasbescherming&lt;/h4&gt;&lt;p&gt;In de brief van de Staatssecretaris van Infrastructuur en Milieu aan de Tweede Kamer van 6 februari 2014 (&lt;span class="italic"&gt;Kamerstukken II&lt;/span&gt; 2013/14, 27 858, nr. 227) is aangekondigd dat het gebruik van gewasbeschermingsmiddelen op verhardingen en in overig groen buiten de landbouw zou worden verboden. In deze brief zijn ook uitzonderingen van dit verbod beschreven die in deze wijziging van de Regeling gewasbeschermingsmiddelen en biociden (Rgb) nader zijn uitgewerkt. (&lt;span class="italic"&gt;Stcrt&lt;/span&gt;. 2016, 12110).&lt;/p&gt;&lt;h4&gt;GGO’s&lt;/h4&gt;&lt;p&gt;Een overzicht van de lopende EU-markttoelatingsdossiers en de reeds op de Europese markt toegelaten genetisch gemodificeerde gewassen (gg-gewassen) is te vinden in &lt;span class="italic"&gt;Kamerstukken II&lt;/span&gt; 2015/16, 27428, nr. 328. Een verslag van een algemeen overleg over gewasbescherming: nr. 364.&lt;/p&gt;&lt;h2&gt;Milieurecht&lt;/h2&gt;&lt;h4&gt;Fosfaatrechten&lt;/h4&gt;&lt;p&gt;De staatsecretaris heeft een aantal vragen van Kamerleden schriftelijk beantwoord. Hij verwacht nog voor de zomer een wetsvoorstel naar de kamer te sturen (&lt;span class="italic"&gt;Kamerstukken II&lt;/span&gt; 2015/16, 33 ﻿979, nr. 109). Bij een bespreking in de Kamer op 14 april 2016 is een groot aantal moties ingediend, voornamelijk over de vormgeving van het nieuwe stelsel. Ook interessant is de motie van Grasshoff: constaterende dat de veehouderijsector de afgelopen jaren te maken heeft gekregen met een stapeling van nationale, complexe wetgeving; van mening dat we toe zouden moeten groeien naar eenvoudigere regelgeving die in evenwicht is met natuur, milieu en dierenwelzijn; verzoekt de regering, onafhankelijk onderzoek te laten doen hoe we in de veehouderijsector breed toe zouden kunnen groeien naar grondgebonden dierrechten, waarbij tegelijkertijd een vereenvoudiging van wetgeving plaatsvindt, en daarover de Kamer voor 1 januari 2017 te informeren. (&lt;span class="italic"&gt;Kamerstukken II&lt;/span&gt; 2015/2016, 33 979, nr. 121).&lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Marktsituatie&lt;/h4&gt;&lt;p&gt;In de Landbouw- en Visserijraad van 14 maart 2016 is een pakket maatregelen besproken om de moeilijke marktsituatie in de zuivel-, varkens-, groenten- en fruitsector tegemoet te treden. Eigenlijk worden alle oude (en nieuwe) marktordeningsinstrumenten weer uit de kast gehaald: van (vrijwillige) productiebeperking, interventies, financiële steun tot exportkredieten. Voor een verslag zie Kamerstukken II, 2015/16, 21501-32, nr. 900. Zie voorts een verslag van een algemeen overleg, nr. 901. De marktsituatie is – opnieuw – een belangrijk onderwerp in de vergadering van de landbouwministers in april 2016. &lt;span class="italic"&gt;Kamerstukken II&lt;/span&gt; 2015/16, 21 501-32, nr. 902.&lt;/p&gt;&lt;h4&gt;Landbouwraad&lt;/h4&gt;&lt;p&gt;Tijdens een algemeen overleg over de landbouwraad heeft de staatssecretaris onder meer de volgende toezeggingen gedaan:&lt;/p&gt;&lt;ul&gt;&lt;li class="streepjes"&gt;De Kamer ontvangt dit voorjaar de beleidsregel mededinging en duurzaamheid.&lt;/li&gt;&lt;li class="streepjes"&gt;De Kamer ontvangt binnen anderhalve maand de Nederlandse inzet ten behoeve van de informele Landbouwraad over de toekomst van het GLB.&lt;/li&gt;&lt;li class="streepjes"&gt;De Kamer ontvangt volgende week de reactie van het kabinet op de consultatie van de controleverordening. Deze reactie zal worden opgenomen in de brief over de wolhandkrab, de aanlandplicht en andere zaken, ten behoeve van en voor het AO Visserij.&lt;/li&gt;&lt;li class="streepjes"&gt;De Kamer ontvangt over een maand een brief met daarin de uitkomsten van de Wildlife Crime Conferentie, een appreciatie van het actieplan van de Commissie en een reactie op de aangenomen moties van de leden Heerema en Thieme.&lt;/li&gt;&lt;/ul&gt;&lt;p&gt;(&lt;span class="italic"&gt;Kamerstukken II&lt;/span&gt; 2015/16, 21 501-32, nr. 914).&lt;/p&gt;</content><legacyfootnotes/><footnotes><footnote/></footnotes><auteurs/><published>2016-05-06 13:46:46</published><modified>2016-05-06 13:46:46</modified><editiondate>2016-05-06</editiondate><htmlpath>https://denhollander.info/artikel/13036</htmlpath></article>
</articles></edition>
<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1999</searchword><id>4833</id><udhid>UDH:TvAR/4833</udhid><titel>Machielsen en Van den Berg / LNV (TvAR 1999/4970)</titel><searchwords><searchword>TvAR 7/8/1999</searchword><searchword>TvAR 1999/4970</searchword><searchword>UDH:TvAR/4833</searchword></searchwords><attachments><attachment><name>1999_nr 78_Rechtspraak_4970.pdf</name><extention>pdf</extention><url>https://denhollander.info/download/4775/ci</url></attachment></attachments><inleiding>Beschikking superheffing 1988&#13;
art. 19 leden 5 en 6; Beschikking&#13;
superheffing 1985 art. 8&#13;
&#13;
Weigering registratie quotumovergang. Pachtbeëindiging&#13;
van meer dan 6 ha in 1985 met&#13;
behoud van quotum door ex-pachter voor&#13;
5.50 ha. Ex-pachter is geen melkproducent, hij&#13;
oefent het tuinbouwbedrijf uit. Ex-verpachter&#13;
verpacht in 1992 wederom deel van oude&#13;
pachtgrond aan voornoemd ex-pachter. Verzoek&#13;
registratie overdracht quotum aan pachter.&#13;
Naar het oordeel van het College komt&#13;
verweerder terecht tot weigering van die registratie&#13;
omdat de pachter nooit een aanspraak&#13;
is toegevallen op een quotum.</inleiding><content>Uitspraak in de zaak van:&#13;
P.M.J.M. Machielsen en A.J.M. van den Berg,&#13;
beiden wonende te Rijsbergen, appellanten,&#13;
tegen&#13;
de Minister van Landbouw, Natuurbeheer en&#13;
Visserij, zetelend te ’s-Gravenhage, verweerder.&#13;
1. De procedure&#13;
Op 19 augustus 1994 heeft het College een&#13;
beroepschrift ontvangen van appellanten,&#13;
waarbij zij beroep instellen tegen een besluit&#13;
van verweerder van 12 juli 1994.&#13;
Bij het bestreden besluit heeft verweerder&#13;
beslist op de bezwaren van appellanten tegen&#13;
de weigering over te gaan tot registratie op&#13;
grond van de Beschikking superheffing 1988&#13;
(hierna: de BSH 1988) van een tussen hen&#13;
overeengekomen overdracht van een referentiehoeveelheid&#13;
melk.&#13;
Verweerder heeft op 16 juni 1995 een verweerschrift&#13;
ingediend.&#13;
Het onderzoek ter zitting heeft plaatsgevonden&#13;
op 26 maart 1997, alwaar partijen bij&#13;
monde van hun gemachtigden hun standpunten&#13;
nader hebben uiteengezet.&#13;
2. Vaststaande feiten&#13;
Op grond van de gedingstukken en het&#13;
onderzoek ter zitting zijn de volgende feiten&#13;
en omstandigheden komen vast te staan.&#13;
– Appellant Machielsen exploiteert sedert een&#13;
tijdstip gelegen vóór 1983 een melkveebedrijf&#13;
te Rijsbergen. Tot 1 oktober 1985 behoorden&#13;
tot dit bedrijf gronden met een oppervlakte&#13;
van 6.38.20 ha die Machielsen pachtte van&#13;
appellant Van den Berg.&#13;
– Met ingang van laatstgenoemde datum werd&#13;
de pachtovereenkomst beëindigd ingevolge een&#13;
overeenkomst van dading, waarbij Machielsen&#13;
en Van den Berg onder meer het volgende&#13;
overeenkwamen:&#13;
“6. Van den Berg doet afstand van zijn (eventuele)&#13;
aanspraken op de heffingvrije hoeveelheid&#13;
melk ter zake evenvermelde 6.38.20 ha.&#13;
pachtgrond ten gunste van Machielsen. Van&#13;
den Berg verbindt zich daartoe alle benodigde&#13;
medewerking te verlenen.&#13;
7. Van den Berg verbindt zich op eerste verzoek&#13;
van de zijde van Machielsen het daartoe&#13;
bestemde standaardformulier van de districtsbureauhouder&#13;
van de stichting tot uitvoering&#13;
van landbouwmaatregelen te ondertekenen&#13;
ten bewijze dat hij toestemming geeft en dat&#13;
hij er geen bezwaar tegen maakt dat Machielsen&#13;
de aanspraak op de heffingvrije hoeveelheid&#13;
melk ter zake evenvermelde pachtpercelen&#13;
behoudt, dit ondanks het feit dat de pachtovereenkomst&#13;
tussen partijen per 1.10.1985&#13;
eindigt en Van den Berg per die datum de&#13;
grond zelf gaat gebruiken.”&#13;
– Bij besluit van 16 oktober 1985 is namens&#13;
verweerder goedgevonden dat Machielsen de&#13;
hem toegekende heffingvrije hoeveelheid&#13;
melk die aan de voorheen door hem gepachte&#13;
gronden was verbonden, behield voor een&#13;
oppervlakte van 5.50.00 ha. De heffingvrije&#13;
hoeveelheid die verbonden was aan de resterende&#13;
oppervlakte van 0.88.20 ha, destijds&#13;
groot 13385 kg, werd in mindering gebracht&#13;
op de aan Machielsen toegekende heffingvrije&#13;
hoeveelheid.&#13;
– Van den Berg was en is geen melkproducent;&#13;
hij oefent een tuinbouwbedrijf uit.&#13;
– Met ingang van 1 april 1992 heeft Van den&#13;
Berg 0.65.00 ha grond, eertijds behorende tot&#13;
het hiervoor genoemde pachtareaal van&#13;
6.38.20 ha, (wederom) verpacht aan Machielsen.&#13;
Bij de pachtovereenkomst kwamen zij ‘in&#13;
het kader van de Beschikking superheffing&#13;
1988 (melk)’ overeen dat ‘een referentiehoeveelheid&#13;
melk wordt overgedragen van 11.805&#13;
kg ...’.&#13;
– Machielsen en Van den Berg hebben vervolgens&#13;
verweerder verzocht deze overdracht te&#13;
registreren, welk verzoek namens verweerder&#13;
is afgewezen bij besluit van 29 juni 1992 aangezien:&#13;
“0. de vervreemder niet beschikt over de&#13;
benodigde op zijn naam geregistreerde referentiehoeveelheid&#13;
melk en/of heffingvrije&#13;
hoeveelheid melk voor rechtstreekse verkoop&#13;
voor consumptie.&#13;
0. De overgedragen grond met melk niet voldoet&#13;
aan het bepaalde in artikel 19, lid 5 en 6&#13;
van de Beschikking Superheffing 1988. De&#13;
betreffende grond is op het bedrijf van vervreemder&#13;
NIET gedurende één jaar voorafgaand&#13;
aan het aangaan van de pachtovereenkomst&#13;
daadwerkelijk voor de melkproduktie&#13;
in gebruik geweest.”&#13;
– Machielsen en Van den Berg hebben ieder&#13;
afzonderlijk een bezwaarschrift ingediend&#13;
tegen dat besluit.&#13;
– Bij het bestreden besluit is op die bezwaarschriften&#13;
beslist.&#13;
3. Het bestreden besluit&#13;
Verweerder heeft de bezwaarschriften van&#13;
appellanten ongegrond verklaard op grond&#13;
van in hoofdzaak de volgende overwegingen:&#13;
“Bij beschouwing van het voorgaande ben ik&#13;
tot de conclusie gekomen dat het verzoek om&#13;
registratie, gelet op de bepalingen van artikel&#13;
19, vijfde lid, van de BSH niet kan worden&#13;
gehonoreerd.&#13;
Hierbij heb ik met name overwogen dat de&#13;
betrokken grond niet gedurende tenminste&#13;
één jaar voorafgaand aan de pachtovereenkomst&#13;
door Van den Berg daadwerkelijk voor&#13;
de melkproduktie op zijn bedrijf is gebruikt.&#13;
Met betrekking tot Uw verwijzing naar artikel&#13;
19, zesde lid, van de BSH, merk ik op dat&#13;
door Van den Berg, door wie de grond is verpacht,&#13;
niet wordt voldaan aan deze bepaling,&#13;
reeds omdat hij niet kan worden aangemerkt&#13;
als een producent die de levering van melk of&#13;
andere zuivelprodukten volledig heeft gestaakt.&#13;
Over de verwijzing naar verpachtingen door&#13;
overheids- of beleggingsinstellingen merk ik&#13;
nog op dat hier sprake is van verpachting&#13;
door een dergelijke instelling en dat de desbetreffende&#13;
bijzondere bepalingen in de BSH&#13;
slechts toepasselijk zijn met betrekking tot&#13;
verpachtingen door de aldaar bedoelde instellingen.”&#13;
4. De argumenten van appellanten&#13;
Appellanten hebben in hun beroepschrift in&#13;
hoofdzaak het volgende aangevoerd.&#13;
Wanneer de pachtovereenkomst tussen de&#13;
producent als pachter en de niet-producent als&#13;
verpachter wordt beëindigd is de pachter&#13;
ingevolge de jurisprudentie van de Pachtkamer&#13;
van het Gerechtshof Arnhem gehouden&#13;
het op de gepachte gronden rustende melkquotum&#13;
aan de verpachter over te dragen,&#13;
ongeacht de vraag of deze al dan niet producent&#13;
is. De Minister heeft in dat soort situaties&#13;
steevast het beleid gevoerd wanneer de verpachter/&#13;
niet-producent de grond overdraagt&#13;
aan een producent om dan de overdracht van&#13;
het melkquotum van de verpachter/niet-producent&#13;
naar de verwerver van de grond te&#13;
registreren. Hierbij werd, ongeacht de tijd die&#13;
verstreek tussen het beëindigen van de pachtovereenkomst&#13;
met de oorspronkelijke pachter&#13;
en de overdracht aan de verwerver van de&#13;
grond het melkquotum ten name van laatstgenoemde&#13;
geregistreerd. Appellanten zijn van&#13;
oordeel dat de Minister door nu onverkort&#13;
vast te houden aan de in artikel 19, vijfde lid,&#13;
van de BSH 1988 neergelegde eis in strijd handelt&#13;
met het gelijkheidsbeginsel, althans in&#13;
strijd handelt met het door hem in identieke&#13;
situaties steevast gevoerde beleid.&#13;
Appellanten zijn van oordeel dat bij de toepassing&#13;
van de bepaling van artikel 19, vijfde&#13;
lid, de wetshistorie in acht genomen dient te&#13;
worden.&#13;
De ratio van artikel 19, vijfde lid, van de BSH&#13;
1988 is te voorkomen dat grond met melkquotum&#13;
wordt overgedragen zonder dat deze&#13;
grond enige bijdrage heeft kunnen leveren aan&#13;
de opbouw c.q. instandhouding van het&#13;
betreffende melkquotum.&#13;
Deze wetshistorie en ratio indachtig geeft de&#13;
Minister in casu een verkeerde toepassing aan&#13;
artikel 19, vijfde lid. Immers, de grond die is&#13;
overgedragen is in het verleden gebruikt in&#13;
het melkveebedrijf waarvan het melkquotum&#13;
oorspronkelijk afkomstig is, te weten in het&#13;
bedrijf van Machielsen.&#13;
De Minister verwerpt dan ook ten onrechte&#13;
het beroep van appellanten op de uitzonderingsbepaling&#13;
van artikel 19, zesde lid, van de&#13;
BSH 1988. De grond is namelijk sedert 1 april&#13;
1984 nog gedurende een periode van tenminste&#13;
een jaar, te weten tot en met 30 september&#13;
1985, gebruikt ten behoeve van de melkveehouderij.&#13;
5. Beoordeling&#13;
Appellanten gaan er van uit dat Van den Berg&#13;
ten tijde dat hij de jongste pachtovereenkomst&#13;
met Machielsen sloot, kon beschikken over&#13;
een referentiehoeveelheid melk.&#13;
Het College acht dit uitgangspunt ondeugdelijk.&#13;
Zou Van den Berg kunnen beschikken&#13;
over een referentiehoeveelheid, dan zou die&#13;
hoeveelheid eens moeten zijn overgegaan van&#13;
Machielsen naar Van den Berg, en wel uit&#13;
hoofde van de beëindiging van de pachtovereenkomst&#13;
die tot 1 oktober 1985 tussen hen&#13;
bestond. Naar het oordeel van het College&#13;
heeft die transactie echter geen overgang van&#13;
melkquotum bewerkstelligd. Daartoe wordt&#13;
het volgende overwogen.&#13;
Ingevolge artikel 8 van de destijds geldende&#13;
Beschikking superheffing 1985 kon degene&#13;
die grond had verworven waaraan een&#13;
heffingvrije hoeveelheid melk was gerelateerd,&#13;
aanspraak maken op een heffingvrije hoeveelheid.&#13;
Het daartoe nodige verzoek kon ingevolge&#13;
het derde lid van artikel 8, voornoemd,&#13;
echter slechts worden aanvaard, indien de verzoeker&#13;
het gehele bedrijf van de vervreemder&#13;
of een evenredig deel daarvan voor de melkveehouderij&#13;
voortzette, dan wel na beëindiging&#13;
opnieuw begon.&#13;
Van den Berg heeft op de in 1985 ontpachte&#13;
gronden het bedrijf van Machielsen niet (voor&#13;
een deel) voortgezet noch is hij nadien op die&#13;
gronden een melkveehouderij begonnen. Van&#13;
den Berg heeft deze gronden ook niet gereserveerd&#13;
met het oogmerk ze opnieuw uit te&#13;
geven aan een melkproducent. Bij de overeenkomst&#13;
van dading deed hij immers afstand van&#13;
zijn (eventuele) aanspraken op melkquotum.&#13;
Uit het vorenstaande volgt dat Van den Berg&#13;
geen aanspraak is toegevallen op een heffingvrije&#13;
hoeveelheid melk.&#13;
Aan deze conclusie doet niet af dat in een&#13;
geval waarin een pachtbeëindiging plaatsvond&#13;
en vervolgens de desbetreffende gronden door&#13;
de eigenaar, niet zijnde melkproducent, opnieuw&#13;
in pacht werden gegeven, overgang van&#13;
een aan de gronden gerelateerde referentie- of&#13;
heffingvrije hoeveelheid wel tot de mogelijkheden&#13;
behoorde. In zulk een geval was dan&#13;
echter sprake van overgang van het melkquotum&#13;
van de vertrekkende naar de opkomende&#13;
pachter, welke situatie zich in 1985 of nadien&#13;
ten aanzien van appellanten niet heeft voorgedaan.&#13;
Aangezien Van den Berg nimmer over een&#13;
referentie- dan wel heffingvrije hoeveelheid&#13;
heeft beschikt, kon in 1992, toen appellanten&#13;
een nieuwe pachtovereenkomst met elkaar&#13;
aangingen, ook geen referentiehoeveelheid&#13;
overgaan van Van den Berg naar Machielsen.&#13;
Reeds hierom heeft verweerder terecht het in&#13;
geding zijnde verzoek om registratie afgewezen.&#13;
De vraag of met betrekking tot de door appellanten&#13;
beoogde overgang wordt voldaan aan&#13;
de bijkomende voorwaarden, gesteld in artikel&#13;
19 van de BSH 1988, behoeft derhalve geen&#13;
bespreking meer.&#13;
Aangezien niet is gebleken dat het bestreden&#13;
besluit rechtens geen stand zou kunnen houden,&#13;
moet het beroep van appellanten ongegrond&#13;
worden verklaard.&#13;
Het College acht geen grond aanwezig voor&#13;
een kostenveroordeling met toepassing van&#13;
artikel 8:75 van de Algemene wet bestuursrecht.&#13;
6. Beslissing&#13;
Het College verklaart het beroep ongegrond.</content><legacyfootnotes/><footnotes><footnote/></footnotes><auteurs/><published>1999-07-01 00:00:00</published><modified>1996-05-07 00:00:00</modified><editiondate>1999-07-01</editiondate><htmlpath>https://denhollander.info/artikel/4833</htmlpath></article>
</articles></edition>
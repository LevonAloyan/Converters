<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2005</searchword><id>4191</id><udhid>UDH:TvAR/4191</udhid><titel>Govaert-Walrave / Pauwels c.s. (TvAR 2005/5262)</titel><searchwords><searchword>TvAR 2/2005</searchword><searchword>TvAR 2005/5262</searchword><searchword>UDH:TvAR/4191</searchword></searchwords><attachments><attachment><name>2005_nr 2_Rechtspraak_5262.pdf</name><extention>pdf</extention><url>https://denhollander.info/download/4150/ci</url></attachment></attachments><inleiding>[Pachtwet art. 36, 41; Rv art. 279; Haags&#13;
Verdrag Erfopvolging 1989 art. 3, 4, 7, 17;&#13;
Wet conflictenrecht erfopvolging art. 7;&#13;
Belgisch BW art. 579, 745bis; BW art. 171]&#13;
&#13;
Appellante heeft er, mede ter voorkoming&#13;
van uitvoeringsproblemen, belang bij dat&#13;
haar standpunt over de vraag wie verpachter&#13;
is wordt meegewogen in verlengingsprocedure&#13;
die uitvloeisel is van opzegging door&#13;
een ander en is ontvankelijk in haar hoger&#13;
beroep. Vraag wie als verpacht(st)er heeft te&#13;
gelden. Appellante (die beëindiging pacht&#13;
wenst) is mede-erfgenaam van overleden&#13;
Belgische verpachter en één van geïntimeerden&#13;
(die beëindiging niet wenst) is&#13;
vruchtgebruikster van diens gehele nalatenschap.&#13;
Volgens Nederlands internationaal privaatrecht&#13;
wordt recht dat van toepassing is op&#13;
de erfopvolging bepaald door de gewone&#13;
verblijfplaats en de nationaliteit van de&#13;
erflater (Haags Verdrag Erfopvolging 1989&#13;
en Wet conflictenrecht erfopvolging). In dit&#13;
geval is Belgisch recht van toepassing. Het&#13;
toepasselijke – Belgische – recht beheerst&#13;
de vererving van de gehele nalatenschap,&#13;
ongeacht de plaats waar de goederen zich&#13;
bevinden en beheerst ook “de bepalingen&#13;
van de onderscheidene erfdelen en de&#13;
verplichtingen die (de erfgenamen en&#13;
legatarissen) door de overledene zijn&#13;
opgelegd, alsook andere rechten op de&#13;
nalatenschap die ontstaan als gevolg van&#13;
het overlijden”. Naar het oordeel van het hof&#13;
behoort tot deze laatste rechten het recht&#13;
van vruchtgebruik dat naar Belgisch recht&#13;
van rechtswege op de nalatenschap is&#13;
ontstaan. Een en ander brengt met zich, dat&#13;
het ontstaan van het recht van vruchtgebruik&#13;
niet wordt beheerst door Nederlands&#13;
recht, maar door Belgisch recht en&#13;
derhalve kon plaatsvinden door het enkele&#13;
overlijden van de oorspronkelijk verpachter.&#13;
Deze ontstaanswijze is niet onverenigbaar&#13;
met Nederlandse stelsel van openbare&#13;
registers, nu de wetsartikelen in het Nederlands&#13;
Burgerlijk Wetboek die dit stelsel&#13;
regelen geen beletsel vormen voor het&#13;
ontstaan van rechten op onroerende zaken&#13;
buiten die registers om. Volgens het op de&#13;
pachtovereenkomst toepasselijke Nederlands&#13;
pachtrecht komt in een geval als het&#13;
onderhavige de bevoegdheid tot het uitbrengen&#13;
van een kennisgeving als bedoeld&#13;
in art. 36, lid 2, van de Pachtwet toe aan de&#13;
vruchtgebruiker.&#13;
Ten overvloede wordt nog overwogen dat&#13;
appellante de pachtovereenkomst namens&#13;
alleen zichzelf heeft opgezegd en niet&#13;
namens de gezamenlijke erfgenamen.&#13;
Uit de brief blijkt bovendien, dat zij aan de&#13;
opzegging alleen haar eigen belangen – en&#13;
niet de belangen van de gemeenschap – ten&#13;
grondslag heeft gelegd. Onder deze&#13;
omstandigheden is er geen sprake van (een&#13;
handeling die strekt tot) het voeren van een&#13;
procedure die strekt tot het verkrijgen van&#13;
een uitspraak ten behoeve van de gemeenschap&#13;
als bedoeld in art. 3:171 BW (vgl. HR&#13;
27 oktober 1995, NJ 1998, 191 en HR 5&#13;
maart 1999, NJ 1999, 383) en zou ook om&#13;
deze reden sprake zijn van een niet geldige&#13;
kennisgeving met niet-ontvankelijkheid van&#13;
het verlengingsverzoek als gevolg. Het hof&#13;
laat dan nog onbesproken de vraag in&#13;
hoeverre in een geval als het onderhavige&#13;
sprake kan zijn van een “wil van de verpachter”&#13;
als bedoeld in art. 41, lid 2 Pw en&#13;
de vraag in hoeverre de principiële verdeeldheid&#13;
tussen de twee pachters – de&#13;
andere mede-erfgenaam, die geen belang&#13;
als pachter heeft, wenst immers verlenging&#13;
van de pachtovereenkomst – overigens voor&#13;
de beoordeling van het verlengingsverzoek&#13;
van belang zou zijn.</inleiding><content>BESCHIKKING IN DE ZAAK VAN&#13;
Ann Helène Joseph Govaert-Walrave, wonende&#13;
te Westdorpe, gemeente Terneuzen,&#13;
appellante in beide zaken,&#13;
procureur: mr. G. Janssen,&#13;
tegen&#13;
1. Antoine August Céline Pauwels, wonende&#13;
te Sas van Gent,&#13;
geïntimeerde in beide zaken,&#13;
procureur: mr. J.M. Bosnak,&#13;
2. Isabella Marie Louise Walrave-de Splenter,&#13;
wonende te Laarne (België),&#13;
geïntimeerde in zaak 03/347,&#13;
procureur: mr. J.M.J. Huver.&#13;
1 Het geding in eerste aanleg&#13;
De pachtkamer van de rechtbank te Middelburg,&#13;
sector kanton, locatie Terneuzen, heeft&#13;
op 5 februari 2003 een beschikking gegeven in&#13;
zaak 02/1071 tussen geïntimeerde nr. 1 (verder&#13;
te noemen: Pauwels) als verzoeker en geïntimeerde&#13;
nr. 2 (verder ook te noemen: Walravede&#13;
Splenter) als verweerster alsmede in de&#13;
zaak 02/1073 tussen Pauwels en appellante&#13;
(verder te noemen: Govaert-Walraeve). Bij die&#13;
beschikking is in zaak 02/1071 de pachtovereenkomst&#13;
tussen Pauwels en Walrave-de&#13;
Splenter verlengd met een periode van zes&#13;
jaren en is in zaak 02/1073 Pauwels niet-ontvankelijk&#13;
verklaard in zijn verlengingsverzoek.&#13;
In beide zaken zijn de proceskosten&#13;
gecompenseerd in die zin, dat iedere partij de&#13;
eigen kosten draagt.&#13;
2 Het geding in hoger beroep&#13;
2.1 Bij op 2 mei 2003 ter griffie van het hof&#13;
ingekomen beroepschrift is Govaert-Walrave&#13;
in hoger beroep gekomen van genoemde&#13;
beschikking wat betreft zaak 02/1071. Zij&#13;
heeft daarbij drie grieven tegen die beschikking&#13;
aangevoerd, enkele producties overgelegd,&#13;
bewijs aangeboden en het hof verzocht de&#13;
beschikking waarvan beroep te vernietigen en,&#13;
opnieuw beschikkende, Pauwels niet-ontvankelijk&#13;
te verklaren in het door hem ingediende&#13;
verzoek om verlenging van de pachtovereenkomst&#13;
naar aanleiding van de hem door Walrave-&#13;
de Splenter gedane opzegging van de&#13;
pachtovereenkomst van de hoeve per 30 september&#13;
2003 met veroordeling van Pauwels in&#13;
de kosten van beide instanties. Aan de zaak is&#13;
bij dit hof het rekestnummer 03/347 toegekend.&#13;
2.2 Bij eveneens op 2 mei 2003 ter griffie van&#13;
het hof ingekomen beroepschrift is Govaert-&#13;
Walrave in hoger beroep gekomen van genoemde&#13;
beschikking wat betreft zaak 02/1073.&#13;
Zij heeft daarbij drie grieven tegen die&#13;
beschikking aangevoerd, enkele producties&#13;
overgelegd, bewijs aangeboden en het hof verzocht&#13;
de beschikking waarvan beroep te vernietigen&#13;
en, opnieuw beschikkende, Pauwels&#13;
ontvankelijk te verklaren in het door hem&#13;
ingediende verzoek om verlenging van de&#13;
pachtovereenkomst naar aanleiding van de&#13;
hem door Govaert-Walrave gedane opzegging&#13;
van de pachtovereenkomst van de hoeve per&#13;
30 september 2003, dat verzoek om verlenging&#13;
af te wijzen en Pauwels te veroordelen in&#13;
de kosten van beide instanties. Aan de zaak is&#13;
bij dit hof het rekestnummer 03/346 toegekend.&#13;
2.3 Bij op 2 juni 2003 ter griffie van het hof&#13;
ingekomen verweerschrift heeft Walrave-de&#13;
Splenter in zaak 03/347 verweer gevoerd,&#13;
bewijs aangeboden en het hof verzocht&#13;
Govaert-Walrave in haar hoger beroep nietontvankelijk&#13;
te verklaren, subsidiair haar&#13;
beroep zoals geformuleerd onder 1 van het&#13;
“petitum” gegrond te verklaren, onder aanvulling&#13;
c.q. wijziging van de rechtsgronden in&#13;
dier voege dat de niet-ontvankelijkheid van&#13;
Pauwels in zijn verzoek jegens Walrave-de&#13;
Splenter zijn grondslag heeft in het feit dat&#13;
Walrave-de Splenter de pachtovereenkomst&#13;
met Pauwels niet heeft opgezegd, althans niet&#13;
heeft willen opzeggen en niet zijn oorzaak&#13;
heeft in de onbevoegdheid van Walrave-de&#13;
Splenter de pacht op te zeggen, kosten rechtens.&#13;
2.4 Bij op 3 juni 2003 ter griffie van het hof&#13;
ingekomen verweerschrift heeft Pauwels in&#13;
beide zaken verweer gevoerd, enkele producties&#13;
overgelegd, bewijs aangeboden en het hof verzocht&#13;
primair Govaert-Walrave wat betreft&#13;
zaak 03/346 in haar hoger beroep niet-ontvankelijk&#13;
te verklaren en overigens bij ontvan-&#13;
kelijkverklaring in beide procedures Govaert-&#13;
Walrave niet te ontvangen, althans Govaert-&#13;
Walrave het gevorderde te ontzeggen onder&#13;
veroordeling van Govaert-Walrave in de kosten&#13;
in deze appèlprocedure ieder naar zijn aandeel&#13;
gevallen.&#13;
2.5 Op 14 juli 2003 heeft de mondelinge&#13;
behandeling plaatsgevonden. Govaert-Walrave&#13;
is in persoon verschenen, vergezeld door haar&#13;
echtgenoot en bijgestaan door mr. A.A.M. van&#13;
Beek, advocaat te Tilburg. Pauwels is eveneens&#13;
in persoon verschenen, vergezeld door&#13;
zijn echtgenote alsmede mr. J.L. Mieras en&#13;
bijgestaan door mr. B. van Leeuwen, advocaat&#13;
te Zierikzee. Namens Walrave-de Splenter is&#13;
verschenen mr. A.I. Cambier, advocaat te&#13;
Axel. Bij die gelegenheid hebben Pauwels en&#13;
Govaert-Walrave aan het hof inlichtingen verstrekt&#13;
en hebben de advocaten de standpunten&#13;
toegelicht, mrs. Van Beek en Van Leeuwen&#13;
mede aan de hand van pleitnotities.&#13;
2.6 Vervolgens is beschikking bepaald op heden.&#13;
3 De grieven&#13;
De grieven in zaak 02/1071 luiden:&#13;
I. Ten onrechte overweegt de pachtkamer in&#13;
eerste aanleg onder r.o. 4.1: “(..) naar Nederlands&#13;
en internationaal privaatrecht worden&#13;
kwesties van erfopvolging beheerst op nationale&#13;
wet van de erflater. Dit betekent dat op&#13;
de vererving van de nalatenschap Belgisch&#13;
recht van toepassing is. Naar dat recht hebben&#13;
Govaert-Walrave en R. Walrave de nalatenschap&#13;
van L. Walrave geërfd (artikel 745 Belgisch&#13;
BW) en heeft Walrave-de Splenter als&#13;
langstlevende echtgenote het vruchtgebruik&#13;
daarvan verkregen (artikel 745 bis, paragraaf&#13;
1, Belgisch BW)”. en onder r.o. 4.2: “Nu naar&#13;
Nederlands internationaal privaatrecht ook de&#13;
gevolgen van die vererving worden beheerst&#13;
door Belgisch recht, is Walrave-de Splenter&#13;
ook vruchtgebruikster geworden van de in&#13;
Nederland gelegen hoeve.”&#13;
II. Ten onrechte overweegt de pachtkamer in&#13;
eerste aanleg onder 4.3: “(...) aangezien ook&#13;
naar Belgisch recht aan een vruchtgebruiker&#13;
een dergelijke bevoegdheid toekomt (artikel&#13;
595 Belgisch BW), was uitsluitend Walrave-de&#13;
Splenter bevoegd om de pachtovereenkomst&#13;
op te zeggen. Pauwels zal dan ook niet-ontvankelijk&#13;
verklaard worden in zijn tegen&#13;
Govaert-Walrave gericht verlengingsverzoek”.&#13;
III. Ten onrechte verklaart de pachtkamer in&#13;
eerste aanleg Pauwels ontvankelijk in zijn verlengingsverzoek.&#13;
De grieven in zaak 02/1073 luiden:&#13;
I. Ten onrechte overweegt de pachtkamer in&#13;
eerste aanleg onder r.o. 4.1: “(...) naar Nederlands&#13;
en internationaal privaatrecht worden&#13;
kwesties van erfopvolging beheerst op nationale&#13;
wet van de erflater. Dit betekent dat op&#13;
de vererving van de nalatenschap Belgisch&#13;
recht van toepassing is. Naar dat recht hebben&#13;
Govaert-Walrave en R. Walrave de nalatenschap&#13;
van L. Walrave geërfd (artikel 745 Belgisch&#13;
BW) en heeft Walrave-de Splenter als&#13;
langstlevende echtgenote het vruchtgebruik&#13;
daarvan verkregen (artikel 745 bis, paragraaf&#13;
1, Belgisch BW)”. en onder r.o. 4.2: “Nu naar&#13;
Nederlands internationaal privaatrecht ook de&#13;
gevolgen van die vererving worden beheerst&#13;
door Belgisch recht, is Walrave-de Splenter&#13;
ook vruchtgebruikster geworden van de in&#13;
Nederland gelegen hoeve.”&#13;
II. Ten onrechte overweegt de pachtkamer in&#13;
eerste aanleg onder 4.3: “(...) aangezien ook&#13;
naar Belgisch recht aan een vruchtgebruiker&#13;
een dergelijke bevoegdheid toekomt (artikel&#13;
595 Belgisch BW), was uitsluitend Walrave-de&#13;
Splenter bevoegd om de pachtovereenkomst&#13;
op te zeggen. Pauwels zal dan ook niet-ontvankelijk&#13;
verklaard worden in zijn tegen&#13;
Govaert-Walrave gericht verlengingsverzoek”.&#13;
III. Ten onrechte verklaart de pachtkamer in&#13;
eerste aanleg Pauwels niet-ontvankelijk in zijn&#13;
verlengingsverzoek.&#13;
4 De vaststaande feiten&#13;
4.1 Tussen partijen staat als gesteld en erkend&#13;
dan wel niet voldoende weersproken, voor&#13;
zover relevant, het navolgende vast.&#13;
4.2 Luc Walrave heeft met ingang van 1 oktober&#13;
1985 voor de duur van twaalf jaren aan&#13;
Pauwels verpacht een hoeve te Sas van Gent,&#13;
kadastraal bekend gemeente Sas van Gent,&#13;
sectie I, nr. 618 ged., met een oppervlakte van&#13;
13.34.55 ha. De overeenkomst is op 1 november&#13;
1985 goedgekeurd door de grondkamer&#13;
voor Zeeland.&#13;
4.3 Luc Walrave is overleden op 2 december&#13;
1996 zonder bij testament over zijn nalaten-&#13;
schap te hebben beschikt. Walrave-de Splenter&#13;
is zijn weduwe. Govaert-Walrave en R.J.H.A.&#13;
Walrave zijn diens geadopteerde kinderen.&#13;
4.4 Volgens Belgisch erfrecht zijn Govaert-&#13;
Walraeve en R.J.H.A. Walrave (verder: Raf&#13;
Walrave) enig erfgenamen van Luc Walrave en&#13;
rust van rechtswege een recht van vruchtgebruik&#13;
ten behoeve van Walrave-de Splenter&#13;
op diens nalatenschap (art. 579 en 745bis Belgisch&#13;
Burgerlijk Wetboek).&#13;
4.5 Bij aangetekende brief van 21 juni 2002&#13;
heeft mr. Van Beek namens Walrave-de Splenter&#13;
de pachtovereenkomst opgezegd. Walravede&#13;
Splenter heeft verklaard deze opzegging&#13;
niet te hebben gewild en de opzegging ongeldig&#13;
te verklaren.&#13;
4.6 Bij aangetekende brief van 26 juni 2002&#13;
heeft mr. Van Beek namens Govaert-Walrave&#13;
de pachtovereenkomst opgezegd.&#13;
5 De mondelinge behandeling&#13;
Ter zitting van het hof is, zakelijk weergegeven,&#13;
het volgende verklaard:&#13;
door Pauwels:&#13;
Ik ben 55 jaar oud, gehuwd en heb 2 uitwonende&#13;
volwassen dochters. Ik oefen de akkerbouw&#13;
uit, sinds 1999 in maatschap met mijn&#13;
echtgenote. Dat is een fiscale maatschap, maar&#13;
zij werkt ook gedeeltelijk mee. Het bedrijf is&#13;
30.22 ha groot, waarvan 9 ha grond eigendom&#13;
is. De rest van de grond, de woning en de&#13;
bedrijfsgebouwen zijn gepacht. Het gaat daarbij&#13;
om de in geschil zijnde hoeve van ruim&#13;
13 ha, om nog 8 ha die ik van de zuster van&#13;
Luc Walrave pacht. Verder heb ik nog 5.8 ha&#13;
BBL-grond (vorig jaar 7.8 ha). Het bedrijf is&#13;
een akkerbouwbedrijf. Wij verbouwen bieten,&#13;
aardappelen, tarwe, cichorei en bruine bonen.&#13;
Dit jaar hebben we ook vlas. Ik heb gewerkt&#13;
voor de NAK-keuringsdienst, maar ben ernstig&#13;
ziek geworden. Nu ontvang ik in verband&#13;
daarmee diverse uitkeringen (WAO/WAZ).&#13;
De voortzetting van die uitkeringen wordt per&#13;
5 jaren bezien. Het akkerbouwwerk kost veel&#13;
energie, maar ik probeer zoveel mogelijk zelf&#13;
te doen, voor zover mijn gezondheid dat toelaat.&#13;
Ik werk ook wel met loonwerkers. Mijn&#13;
echtgenote werkt drie dagen per week in de&#13;
thuiszorg. De bedrijfsresultaten waren in 1999&#13;
en 2000 goed, maar in 2001 door diverse oorzaken&#13;
(mijn ziekte, het kwijtraken van enige&#13;
grond en het wegvallen van een samenwerkingsverband&#13;
met mijn zwager) minder. Het&#13;
bedrijf vormt een beetje een aanvulling op&#13;
mijn WAO. Ik heb nog geen cijfers over 2002,&#13;
maar dat jaar was gevoelsmatig beter dan 2001.&#13;
door Govaert, mede namens zijn echtgenote:&#13;
Ik ben 48 jaar oud, mijn echtgenote is 39 jaar&#13;
oud en wij hebben twee nog kleine kinderen.&#13;
Wij hebben een akkerbouwbedrijf van 32 ha&#13;
waarvan 18 ha eigendom zijn en de rest wordt&#13;
gepacht. Daarvan is 14,2 ha reguliere pacht en&#13;
de rest BBL-grond. De grond in geschil&#13;
bevindt zich aan de overzijde van de weg ten&#13;
opzichte van een mij in eigendom toebehorende&#13;
schuur. Deze wordt thans door derden&#13;
gebruikt, maar ik zou die voor de exploitatie&#13;
van onder meer deze grond in gebruik kunnen&#13;
nemen. Ik werk niet met eigen machines,&#13;
maar met gehuurd materiaal. Volgens mijn&#13;
accountant is het niet lonend om bij een&#13;
bedrijf van deze grootte zelf machines aan te&#13;
schaffen. Ik werk zelf voltijds in het akkerbouwbedrijf.&#13;
Het werk met de kleinere machines&#13;
doe ik zelf, het grotere werk wordt door&#13;
de loonwerker gedaan. Mijn vrouw doet de&#13;
administratie. Wij verbouwen dit jaar bieten,&#13;
aardappelen en granen (ook maïs). De resultaten&#13;
zijn steeds rond de ƒ 20.000,– geweest.&#13;
Die over 2002 zijn nog niet bekend. De&#13;
inkomsten uit cafés en woonhuizen in België&#13;
waarvan in deze procedure wordt gesproken&#13;
betreffen zaken uit de nalatenschap van mijn&#13;
natuurlijke vader en mijn adoptiefvader Luc&#13;
Walrave en zijn voorwerp van een procedure&#13;
tegen Raf Walrave, die geen inzage in de&#13;
opbrengsten geeft. Het klopt niet dat wij&#13;
35 ha grond in eigendom hebben in België.&#13;
We hebben 6 ha en die grond is verpacht.&#13;
door mr. Van Beek namens Govaert-Walrave:&#13;
In eerste aanleg is gesteld dat de opzegging&#13;
beperkt is tot het land en dus niet de gebouwen&#13;
omvat. Dit wordt hier nadrukkelijk herhaald.&#13;
6 De beoordeling van het geschil in&#13;
hoger beroep&#13;
6.1 Govaert-Walrave is kennelijk door de&#13;
pachtkamer in eerste aanleg niet als proces-&#13;
partij of belanghebbende in zaak nr. 02/1071&#13;
beschouwd. Pauwels heeft in dit verband&#13;
gesteld dat Govaert-Walrave in zaak 03/347&#13;
niet-ontvankelijk in haar hoger beroep dient&#13;
te worden verklaard. Govaert-Walrave heeft&#13;
deze stellingname bestreden met het argument&#13;
dat zij er belang bij heeft dat de in eerste aanleg&#13;
in de procedure Pauwels/Walrave-de Splenter&#13;
uitgesproken verlenging van de pachtovereenkomst&#13;
niet gehandhaafd blijft. Het hof is&#13;
van oordeel dat Govaert-Walrave er – onder&#13;
meer ter voorkoming van uitvoeringsproblemen&#13;
– inderdaad belang bij heeft dat haar&#13;
standpunt omtrent de vraag wie als verpachter&#13;
heeft te gelden wordt meegewogen in de verlengingsprocedure&#13;
die uitvloeisel is van de&#13;
opzegging namens Walrave-de Splenter. Zij is&#13;
mitsdien in eerste aanleg ten onrechte niet als&#13;
belanghebbende (vgl. art. 279 Rv) aangemerkt&#13;
en is ontvankelijk in haar hoger beroep in&#13;
zaak 03/347.&#13;
6.2 Kernpunt van geschil in beide zaken is de&#13;
vraag wie ten opzichte van Pauwels als verpacht(&#13;
st)er heeft te gelden. Vaststaat, dat&#13;
Govaert-Walrave en Raf Walrave gezamenlijk&#13;
de erfgenamen van Luc Walrave zijn en dat&#13;
Walrave-de Splenter vruchtgebruikster van&#13;
diens gehele nalatenschap is. Het betoog van&#13;
Govaert-Walrave komt erop neer, dat de nalatenschap&#13;
van Luc Walrave weliswaar wordt&#13;
beheerst door Belgisch (erf)recht, maar dat de&#13;
rechtspositie van een (zakelijk recht op een)&#13;
onroerende zaak wordt beheerst door het&#13;
recht van het land waar die onroerende zaak&#13;
zich bevindt, zijnde in dit geval Nederland.&#13;
Nu volgens het Nederlandse recht een recht&#13;
van vruchtgebruik niet anders dan door vestiging&#13;
of verjaring kan worden verkregen en er&#13;
geen vestigingshandeling heeft plaatsgevonden,&#13;
kan er volgens Govaert-Walrave nog&#13;
geen sprake zijn van een recht van vruchtgebruik&#13;
op het verpachte. Dit betekent, aldus&#13;
nog steeds Govaert-Walrave, dat de erfgenamen&#13;
als verpachters hebben te gelden, zodat&#13;
zij rechtsgeldig de pachtovereenkomst heeft&#13;
kunnen opzeggen. Pauwels en Walrave-de&#13;
Splenter hebben dit betoog bestreden.&#13;
6.3 Volgens Nederlands internationaal privaatrecht&#13;
wordt het recht dat van toepassing is op&#13;
de erfopvolging bepaald door de gewone verblijfplaats&#13;
en de nationaliteit van de erflater&#13;
(art. 3 Haags Verdrag Erfopvolging 1989 in&#13;
samenhang met art. 7 Wet conflictenrecht erfopvolging).&#13;
In dit geval is Belgisch recht van&#13;
toepassing, met uitzondering van het Belgisch&#13;
internationaal privaatrecht voor zover dit&#13;
terugwijst of verwijst naar een ander rechtsstelsel&#13;
(art. 17 Haags Verdrag Erfopvolging;&#13;
art. 4 van dat verdrag is in dit geval niet van&#13;
toepassing). Het toepasselijke – Belgische –&#13;
recht beheerst de vererving van de gehele&#13;
nalatenschap, ongeacht de plaats waar de goederen&#13;
zich bevinden (art. 7, lid 1 van het&#13;
Haags Verdrag) en beheerst ook “de bepalingen&#13;
van de onderscheidene erfdelen en de verplichtingen&#13;
die (de erfgenamen en legatarissen)&#13;
door de overledene zijn opgelegd, alsook&#13;
andere rechten op de nalatenschap die ontstaan&#13;
als gevolg van het overlijden” (art. 7, lid&#13;
2 onder a van genoemd Haags Verdrag). Naar&#13;
het oordeel van het hof behoort tot deze laatste&#13;
rechten het recht van vruchtgebruik dat&#13;
naar Belgisch recht van rechtswege op de&#13;
nalatenschap is ontstaan (zie boven onder&#13;
4.4). Een en ander brengt met zich, dat het&#13;
ontstaan van het recht van vruchtgebruik op&#13;
de hoeve in geschil niet wordt beheerst door&#13;
Nederlands recht, maar door Belgisch recht&#13;
en derhalve kon plaatsvinden door het enkele&#13;
overlijden van Luc Walrave in samenhang met&#13;
de artikelen 579 en 745bis van het Belgische&#13;
Burgerlijk Wetboek. Het hof merkt daarbij op&#13;
dat deze ontstaanswijze niet onverenigbaar is&#13;
met het Nederlandse stelsel van openbare&#13;
registers, nu de wetsartikelen in het Nederlands&#13;
Burgerlijk Wetboek die dit stelsel regelen&#13;
geen beletsel vormen voor het ontstaan&#13;
van rechten op onroerende zaken buiten die&#13;
registers om.&#13;
6.4 Volgens het op de pachtovereenkomst toepasselijke&#13;
Nederlands pachtrecht komt in een&#13;
geval als het onderhavige de bevoegdheid tot&#13;
het uitbrengen van een kennisgeving als&#13;
bedoeld in art. 36, lid 2, van de Pachtwet toe&#13;
aan de vruchtgebruiker, zijnde in dit geval&#13;
Walrave-de Splenter. De door Govaert-Walrave&#13;
onbevoegdelijk uitgebrachte kennisgeving&#13;
heeft geen werking gehad, zodat Pauwels in&#13;
zaak 02/1073 terecht in zijn naar aanleiding&#13;
van die kennisgeving ingediend verlengingsverzoek&#13;
niet-ontvankelijk is verklaard. De&#13;
pachtkamer in eerste aanleg heeft in zaak&#13;
02/1071 Pauwels in zijn naar aanleiding van de&#13;
kennisgeving van Walrave-de Splenter ingediend&#13;
verlengingsverzoek ontvankelijk geacht&#13;
en heeft dat verlengingsverzoek als niet weersproken&#13;
toegewezen. In het hoger beroep van&#13;
Govaert-Walrave wordt het oordeel, dat het&#13;
verlengingsverzoek niet is weersproken, niet&#13;
aangevochten. Walrave-de Splenter heeft in&#13;
eerste aanleg nog gesteld dat zij de opzegging&#13;
niet heeft gewild en heeft – naar het hof&#13;
begrijpt – de opzegging vernietigd (art. 3:33&#13;
en/of 3:34 BW), maar zij heeft geen hoger&#13;
beroep ingesteld tegen de in eerste aanleg aangenomen&#13;
ontvankelijkheid van Pauwels. Zij&#13;
heeft daarbij ook geen belang. Een en ander&#13;
brengt met zich dat ook het oordeel in zaak&#13;
02/1071 stand houdt. De beschikking van de&#13;
pachtkamer van de rechtbank te Middelburg,&#13;
sector kanton, locatie Terneuzen van 5 februari&#13;
2003 zal dus in haar geheel worden bevestigd.&#13;
Govaert-Walraeve zal worden veroordeeld in&#13;
de kosten van het hoger beroep in beide zaken.&#13;
6.5 Ten overvloede overweegt het hof nog het&#13;
volgende. Govaert-Walrave heeft bij de onder&#13;
4.6 bedoelde brief de pachtovereenkomst&#13;
opgezegd. Zij heeft dit blijkens die brief&#13;
gedaan namens alleen zichzelf en niet namens&#13;
de gezamenlijke erfgenamen van Luc Walrave.&#13;
Uit de brief blijkt bovendien, dat zij aan de&#13;
opzegging alleen haar eigen belangen – en niet&#13;
de belangen van de gemeenschap – ten grondslag&#13;
heeft gelegd. Onder deze omstandigheden&#13;
is er geen sprake van (een handeling die&#13;
strekt tot) het voeren van een procedure die&#13;
strekt tot het verkrijgen van een uitspraak ten&#13;
behoeve van de gemeenschap als bedoeld in&#13;
art. 3:171 BW (vgl. HR 27 oktober 1995, NJ&#13;
1998, 191 en HR 5 maart 1999, NJ 1999, 383)&#13;
en zou ook om deze reden sprake zijn van een&#13;
niet geldige kennisgeving met niet-ontvankelijkheid&#13;
van het verlengingsverzoek als gevolg.&#13;
Het hof laat dan nog onbesproken de vraag in&#13;
hoeverre in een geval als het onderhavige&#13;
sprake kan zijn van een “wil van de verpachter”&#13;
als bedoeld in art. 41, lid 2 Pw en de&#13;
vraag in hoeverre de principiële verdeeldheid&#13;
tussen de twee pachters – Raf Walrave, die&#13;
geen belang als pachter heeft, wenst immers&#13;
verlenging van de pachtovereenkomst – overigens&#13;
voor de beoordeling van het verlengingsverzoek&#13;
van belang zou zijn.&#13;
7 De beslissing&#13;
Het hof, beschikkende in hoger beroep in de&#13;
zaken 03/346 en 03/347:&#13;
bevestigt de tussen partijen gegeven beschikking&#13;
van de pachtkamer van de rechtbank te&#13;
Middelburg, sector kanton, locatie Terneuzen&#13;
van 5 februari 2003, waarvan beroep;&#13;
veroordeelt Govaert-Walrave in de kosten van&#13;
de procedure in hoger beroep in beide zaken,&#13;
aan de zijde van Pauwels begroot op € 410,–&#13;
wegens verschotten en € 1.542,– wegens salaris&#13;
en aan de zijde van Walrave-de Splenter&#13;
begroot op € 205,– wegens verschotten en&#13;
€ 1.542,– wegens salaris.</content><legacyfootnotes/><footnotes><footnote/></footnotes><auteurs/><published>2005-02-01 00:00:00</published><modified>2005-02-01 00:00:00</modified><editiondate>2005-02-01</editiondate><htmlpath>https://denhollander.info/artikel/4191</htmlpath></article>
</articles></edition>
<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>8/9</uitgave><aflevering>8</aflevering><searchword>TvAR 8/9/1990</searchword><id>6239</id><udhid>UDH:TvAR/6239</udhid><titel>Produktenaansprakelijkheid in de landbouw - verslag</titel><searchwords><searchword>TvAR 8/9/1990</searchword><searchword>UDH:TvAR/6239</searchword></searchwords><attachments><attachment><name>1990_nr 89_Artikel_RodriguesLopes.pdf</name><extention>pdf</extention><url>https://denhollander.info/download/6033/ci</url></attachment></attachments><inleiding>De jaarvergadering van de Vereniging voor Agrarisch Recht op 18 mei 1990 te Bilthoven&#13;
trok misschien iets minder deelnemers dan in de voorgaande jaren, maar onderscheidde&#13;
zich door levendigheid. Op die dag was het preadvies van mr. G.M.F.&#13;
Snijders alleen aan de deelnemers bekend. In dit nummer verschijnt het samen met&#13;
mijn verslag van het wetenschappelijke gedeelte van de dag.&#13;
HET ALGEMENE AANSPRAKELIJKHEIDSRECHT (ART. 1401 BW)&#13;
Thans is iemand die schade lijdt als gevolg van de gebrekkigheid van een produkt,&#13;
aangewezen op de vordering ex. art. 1401 BW. Hij moet behalve zijn schade en de&#13;
omvang daarvan, de onzorgvuldigheid van het produktieproces (onrechtmatigheid),&#13;
het causaal verband tussen gebrek en schade en de verwijtbaarheid (schuld) van de&#13;
producent aantonen. In het lekkende kruik-arrest (HR 2 februari 1973, NJ 1973,&#13;
315) introduceert de Hoge Raad een verzwaarde zorgvuldigheidsnorm voor de producent.&#13;
De producent had bij het ontwerp van de sluiting van de kruik niet alleen&#13;
moeten uitgaan van de wijze van gebruik door een kraamverzorgster, maar ook van&#13;
die door het publiek. Het gevolg begint dat van risico-aansprakelijkheid te naderen.&#13;
In casu liep de zuigeling blijvend lichamelijk letsel op. Daarna was het lang wachten&#13;
op het Halcion-arrest (HR 30 juni 1989, RvdW 1989, 190) waarin als onrechtmatig&#13;
wordt aangemerkt het in het verkeer brengen van een produkt, in casu een geneesmiddel,&#13;
dat niet de veiligheid biedt die men er van mag verwachten. Het gebrekkigheidscriterium&#13;
van de EG-richtlijn moest dus reeds tot het geldende Nederlandse&#13;
recht worden gerekend.&#13;
Het algemene aansprakelijkheidsrecht zal in de toekomst blijven gelden voor de&#13;
schade door landbouwprodukten, schade door produkten in de professionele sfeer&#13;
en bij wijze van overgangsrecht.</inleiding><content>DE VERHOUDING TUSSEN DE EG-RICHTLIJNEN EN HET BESTAANDE NATIONALE RECHT&#13;
Prof. mr. A.J.O. baron van Wassenaer van Catwijck heeft zich verdiept in de vrijheid&#13;
van de nationale wetgever en de nationale rechter ten opzichte van de richtlijn.&#13;
Die wetgever mag geen nieuwe produkten-aansprakelijkheidsregelingen tot stand&#13;
brengen. Een zwaardere belasting van de producent of een uitbreiding van de bescherming&#13;
van de consument zouden in strijd zijn met tekst en doel van de richtlijn,&#13;
zie vooral art. 13, 15, 16. De opties van de nationale wetgever zijn limitatief opgesomd,&#13;
het bestaande recht, inclusief de bestaande speciale aansprakelijkheidsregelingen&#13;
blijven onverlet, de wetgever is aan een zogenaamd stand still-gebod onderworpen. De rechter kan niet het pre-richtlijnrecht verder ontwikkelen in strijd met&#13;
de richtlijn. Ook tegen hem geldt het stand still-gebod.&#13;
Spreker gaat te rade bij Taschner, één van de belangrijkste ontwerpers van de richtlijn,&#13;
afdelingshoofd bij de Commissie van de EG. In zijn Produkthaftung, München,&#13;
1986, blz. 150, 151, schrijft deze over art. 13 Richtlijn dat verdere ontwikkelingen&#13;
van het algemene aansprakelijkheidsrecht onder de richtlijn vanzelfsprekend&#13;
mogelijk is, doch niet in strijd met expliciete bepalingen daarin. De rechter zou dus&#13;
niet van essentiële punten van de richtlijn mogen afwijken of verder daarvan gaan&#13;
afwijken dan hij in zijn eerdere uitspraken deed. Zo zou de rechter, evenmin als de&#13;
wetgever, de aansprakelijkheidsverminderings- of uitsluitingsgronden wegens medeschuld&#13;
van de gelaedeerde mogen beperken of terzijde stellen.&#13;
Het oude produktenaansprakelijkheidsrecht blijft dus onverlet. Voor nieuwe ontwikkelingen&#13;
die zouden strijden met essentiële elementen van de richtlijn, bijvoorbeeld&#13;
de bescherming van de producent of van de consument, is de weg afgesloten.&#13;
HET NIEUWE RECHT&#13;
De producent zal aansprakelijk zijn voor schade veroorzaakt door een gebrek in zijn&#13;
produkt. Het bijzondere is de risico-aansprakelijkheid. Alle letselschade wordt vergoed,&#13;
alsmede de zaakschade in de privésfeer en van ten minste 500 ECU.&#13;
DE PRODUCENT; HET PRODUKT&#13;
Als producent wordt niet alleen aangemerkt de fabrikant, maar ook de leverancier&#13;
van grondstoffen. Voert een grootwinkelbedrijf een huismerk, dan wordt het in&#13;
eerste instantie beschouwd als producent, de werkelijke fabrikant is uiteindelijk aansprakelijk.&#13;
Een vergelijkbare positie met dat grootwinkelbedrijf heeft degene die het&#13;
produkt in de EG importeert. In vele gevallen zal aanleiding zijn tot twijfel omtrent&#13;
voor de vordering dienen. Het produkt is roerend, daarbij inbegrepen een bestanddeel&#13;
van een onroerende zaak, alsmede electriciteit. Landbouwprodukten zijn uitgezonderd&#13;
(zie onder).&#13;
GEBREKKIGHEID&#13;
Een produkt is gebrekkig indien het niet de veiligheid biedt die men ervan mag verwachten,&#13;
alle omstandigheden in aanmerking genomen. Men denke hierbij onder&#13;
andere aan de presentatie van het produkt, het redelijkerwijs te verwachten gebruik&#13;
ervan en het tijdstip waarop het in het verkeer is gebracht.&#13;
De producent is niet aansprakelijk indien het gebrek een uitvloeisel is van dwingende&#13;
overheidsvoorschriften en ook niet indien het bij de stand van wetenschap en&#13;
techniek op het tijdstip van in het verkeer brengen niet uit te sluiten was. LANDBOUWPRODUKTEN&#13;
Uitgezonderd van de bijzondere produkten-aansprakelijkheidsregeling zijn de landbouwprodukten,&#13;
te weten produkten van de bodem na de oogst, alsmede die van&#13;
de veefokkerij of -mesterij na de slacht die nog geen eerste be- of verwerking hebben&#13;
ondergaan. Snijders verwacht dat de rechter door interpretatie de uitzondering zo&#13;
veel mogelijk zal beperken. Hij is om deze en andere overwegingen voor verdwijning&#13;
van de landbouwvrijstelling.&#13;
Van Wassenaer van Catwijck werpt een enigzins ander licht op de materie met&#13;
verwijzing naar de preambule van de richtlijn. Het belang van de producent legt vaker&#13;
dan dat van de consument meer gewicht in de schaal, maar in totaal lijkt er evenwicht&#13;
te zijn. De consument ontleent zeer veel aan de risico-aansprakelijkheid van&#13;
de producent, de veelomvattende omschrijving van producent, de bewijslast (art.&#13;
1407cr) en het ontbreken van een beroep op overmacht bij de producent (de laatste&#13;
twee factoren lijken mij afgeleiden van de risico-aansprakelijkheid, RL). Daartegenover&#13;
staan aan producentenzijde achttien verweermiddelen, bewijslast (art. 1407e),&#13;
een verjaringstermijn van slechts drie jaar, een vervaltermijn van tien jaar, de uitsluiting&#13;
van de mogelijkheid van toekomstige nationale wettelijke produktie-aansprakelijkheidsregelingen&#13;
en ... de landbouwvrij stelling.&#13;
Ik wil hier opmerken dat het evenwicht nog geen garantie is voor goede kwaliteit.&#13;
Allerlei combinaties van gewichten leiden tot evenwicht. Men kan reeds evenwicht&#13;
bereiken door de ene fout met de andere te compenseren. Het ligt voor de hand dat&#13;
uit de 1401-jurisprudentie met weinig aanpassingen een evenwichtige produktie-aansprakelijkheid&#13;
te ontwikkelen is.&#13;
RICHTLIJN-HISTORISCHE INTERPRETATIE&#13;
Mr. P.W. Kraak (Landbouwschap) brengt in herinnering dat oorspronkelijk landbouwprodukten&#13;
uitgezonderd waren tenzij zij een industriële bewerking hadden ondergaan;&#13;
er is aldus onderscheid met 'eerste bewerking'. In het eerste voorontwerp&#13;
gold de aansprakelijkheid het industrieel vervaardigde produkt en was het landbouwprodukt&#13;
van aansprakelijkheid uitgesloten.&#13;
De Sociaal Economische Raad (SER) zag in die dagen een fundamenteel verschil&#13;
tussen de industriële produktie en de landbouw. Er was een onderscheiding tussen&#13;
industrie, ambacht en landbouw.&#13;
De aansprakelijkheid betreft wel landbouwprodukten die een be- of verwerking&#13;
hebben ondergaan. Dit kan betekenen dat zij in hoedanigheid zijn veranderd (landbouworganisaties)&#13;
of slechts dat zij zich niet meer in de bodem bevinden of daarmee&#13;
geen rechtstreeks verband meer onderhouden. Heeft de bewerking plaatsgevonden&#13;
vóór de oogst, dan zijn zij nog onroerend. Inmiddels ziet Snijders de voorgeschiedenis&#13;
als minder van belang. In de considerans van de richtlijn is 'industrieel' abusievelijk&#13;
blijven staan. Bovendien staat de betekenis van 'industrieel' geenszins vast. Van&#13;
Wassenaer van Catwijck ziet de rechter de verkeersopvattingen volgen. Na de oogst zal eerst sprake zijn van een produkt en dan rijst de vraag of dat gebrekkig is. De&#13;
onderscheiding roerend/onroerend speelt geen rol. We moeten afwachten wat de&#13;
rechter onder eerste bewerking zal verstaan. Of een produkt industrieel of ambachtelijk&#13;
is vervaardigd, maakt geen verschil. Toch geeft mr. H. J. Bronkhorst een voorbeeld.&#13;
Iemands gezondheid lijdt schade door consumptie van kwikhoudende vis.&#13;
Deze kan aan land zijn gebracht en daar gekaakt (ambachtelijk) of terstond verwerkt&#13;
op een fabrieksschip (industrieel).&#13;
De uitzondering voor landbouwprodukten zou de consequentie zijn van de onmogelijkheid&#13;
de producent te identificeren. Dit argument snijdt volgens Kraak weinig&#13;
hout. In sommige sectoren geschiedt 20% van de verkoop op de boerderij. Op de&#13;
veiling wijst een aanduiding op de verpakking de weg naar de producent. De gissingen&#13;
omtrent de herkomst van de landbouwvrijstelling blijven de zaal bezighouden.&#13;
Mr. ir. N.B.M. Bruin ziet een traditionele bescherming van de landbouw. Volgens&#13;
Bronkhorst is de positie van de consument het uitgangspunt. Zo'n 20 jaar geleden&#13;
werd diens positie zwak gevonden tegenover de industrie, maar niet tegenover de&#13;
kleine boer. Mr. L.P. J. Mertens onderscheidt in de landbouw tussen de activiteiten&#13;
van de boer en externe factoren. Deze laatste zouden meer invloed hebben op de&#13;
kwaliteiten van de landbouwprodukten. Mr. E. Padberg heeft een andere kijk op&#13;
de uitsluiting van landbouwprodukten. Deze leidt weer tot andere vragen die tot een&#13;
verrassend antwoord kunnen leiden.&#13;
ASPECTEN VAN INTERNATIONAAL PRIVAATRECHT&#13;
Een pretentieuze interventie is die van mr. R. den Bremer (Ministerie van Landbouw).&#13;
Zij gaat in op de casus van schadeveroorzaking in Duitsland door een primair&#13;
landbouwprodukt, afkomstig van een Nederlandse boer. De verwijzingsregels&#13;
van het Haagse Verdrag van 1973 maken Duits recht van toepassing. In Duitsland&#13;
geldt voor de schuld de omgekeerde bewijslast; de producent moet trachten te bewijzen&#13;
geen verwijtbare fout te hebben gemaakt. Het gaat dan om complexe industriële&#13;
processen. De Duitse rechter zal de omkering waarschijnlijk niet toepassen op een&#13;
produkt afkomstig van een agrarisch bedrijf. Hij zou via de schuld tot hetzelfde resultaat&#13;
komen als de Nederlandse rechter via de zorgvuldigheidsnorm. De Duitse gelaedeerde&#13;
zou een bepaalde herkomst van het landbouwprodukt moeten aantonen&#13;
en tegen een Nederlandse wederpartij moeten procederen. Een en ander zal hem in&#13;
de praktijk doen besluiten zijn claim in te dienen bij zijn leverancier, de winkelier.&#13;
Het doorschuiven van de claim kan de Nederlandse producent of leverancier verhinderen&#13;
door Nederlands recht op de overeenkomst van toepassing te verklaren.&#13;
Spreekster is dan ook lang niet overtuigd van de wenselijkheid de uitzondering voor&#13;
primaire landbouwprodukten te laten vervallen. In zijn antwoord noemt Snijders&#13;
het internationaal privaatrecht vooral van belang voor regering en parlement die op&#13;
Duitsland hebben moeten wachten. Overigens spelen landbouwprodukten nauwelijks&#13;
een rol in de Duitse rechtspraak inzake produktenaansprakelijkheid. Prof. mr.&#13;
M. J.A. van Mourik merkt nog op dat PR in de Europese Gemeenschap geen problemen&#13;
oplevert, indien de regeling supranationaal is en het Hof van Justitie te Luxemburg met behandeling van de geschillen is belast. Snijders bevestigt dat Hof Luxemburg&#13;
harmonisatie van de interpretatie bewerkstelligt. De richtlijn is evenwel door&#13;
elke lidstaat in de eigen wetgeving verwerkt.&#13;
ART. 1407a E.V. EN ART. 1401: REFLEXWERKING&#13;
Veel werk heeft Den Bremer gemaakt van de reflexwerking van de produktenaansprakelijkheidsregeling&#13;
op de algemene aansprakelijkheidsregeling van art. 1401. De&#13;
rechtspraak zou zich kunnen ontwikkelen in de richting van meer risico-aansprakelijkheid.&#13;
De pre-adviseur meent in het Halcion-arrest dit verschijnsel reeds waar te&#13;
nemen voor geneesmiddelen en ziet de rechter met aansprakelijkheid van de producent&#13;
van primaire landbouwprodukten dezelfde richting inslaan. Den Bremer werpt&#13;
tegen dat de rechtspraak uitgegaan moet zijn van het kennisniveau van de producent&#13;
van Halcion, een farmaceutisch bedrijf. Aan een boer kunnen veel minder hoge&#13;
eisen terzake worden gesteld, waardoor van schuld zelden sprake is. We zien dit toch&#13;
ook bij de aansprakelijkheid voor bodemverontreiniging, waar een klein, ambachtelijk&#13;
bedrijf minder verwijt treft dan een groot, industrieel bedrijf. Daar komt nog&#13;
bij dat met art. 1407a e.v. de rechter de landbouwvrijstelling niet kan negeren. Er&#13;
zal dan ook heel wat nodig zijn voordat de boer tot schadevergoeding zal worden&#13;
veroordeeld.&#13;
ART. 1401 BW EN DE RICHTLIJN NOGMAALS VERGELEKEN&#13;
Met de huidige 1401 - jurisprudentie, zo stelt mr. J. Knottenbelt vast, wordt vrijwel&#13;
hetzelfde resultaat bereikt als met toepassing van de EG-richtlijn. Deze laatste&#13;
kent een korte verjaring en een vervaltermijn, terwijl onder art. 1401 de gelaedeerde&#13;
tot 30 jaar na het tijdstip van de schade zijn vordering kan instellen. Zeker bij schade&#13;
als gevolg van het gebruik van geneesmiddelen kan het regime van art. 1401&#13;
gunstiger zijn dan dat van de richtlijn, omdat die schade zich soms eerst in de tweede&#13;
generatie openbaart.&#13;
Het laatste artikel van de aanpassingswet betreft het regres van de verzekeringsmaatschappij&#13;
van de gelaedeerde tegen de producent. Dit is er niet als de richtlijn&#13;
basis is voor de vordering. Als evenwel ex art. 1401 gevorderd wordt, dan ontbreekt&#13;
de aansluiting. Volgens de aanbeveling van de SER zou er geen regres zijn,&#13;
terwijl de Kamer een ander standpunt inneemt. De positie van de producent is nogal&#13;
geriefelijk. Knottenbelt is dus minder te spreken over het evenwicht tussen producent&#13;
en consument dan Wassenaer van Catwijck. Hij ziet als hoofddoel van de richtlijn&#13;
het bereiken van een basisbescherming voor de consument. Hij meent, anders&#13;
dan Van Wassenaer, dat de nationale wetgever en de nationale rechter de positie van&#13;
de consument verder mogen versterken. CONCLUSIE VAN DE VERSLAGGEVER&#13;
Ons aansprakelijkheidsrecht, jurisprudentie op basis van art. 1401 BW e.v., is geleidelijk&#13;
en weloverwogen tot stand gekomen. De introductie en vormgeving van de&#13;
zorgvuldigheidsnorm, de uitbreiding van de wettelijke risico-aansprakelijkheid tot&#13;
andere categorieën, daartussen de verzwaring van de zorgvuldigheidsnorm in bepaalde&#13;
gevallen, steeds weer zien we een bij de casus passende of althans begrijpelijke&#13;
oplossing. Ook voor de produktenaansprakelijkheid tekent zich een goede benadering&#13;
af. Bij de lekkende kruik richt de Hoge Raad zich op de hantering van het&#13;
produkt door de normale consument, bij het geneesmiddel Halcion op wetenschappelijke&#13;
capaciteiten van de producent. We kunnen ons een voorstelling maken van&#13;
rechtspraak in geval van voedselvergiftiging. Een rol zullen spelen bij de modale&#13;
consument bekend te veronderstellen factoren, eventuele aanwijzingen of waarschuwing&#13;
op de verpakking, produktiewijze, kennisniveau van de industriële of ambachtelijke&#13;
verwerker en, indien de schade toe te schrijven is aan eigenschappen van de&#13;
grondstoffen die de verwerker niet kende of behoorde te onderzoeken, de omstandigheden&#13;
bij en het kennisniveau van de producent van de grondstoffen. Het was&#13;
met de produktenaansprakelijkheid, die voor primaire landbouwprodukten inbegrepen,&#13;
heus wel goedgekomen. En dat niet alleen in ons land, ook in andere, vergelijkbare&#13;
landen, zelfs al zou de afloop in gelijke gevallen niet altijd dezelfde geweest&#13;
zijn. Er is trouwens niet slechts één rechtvaardige oplossing en rechtszekerheid kan&#13;
niet in alle gevallen worden geëist.&#13;
De rechtszekerheid en de harmonisatie van de concrete resultaten van produktenaansprakelijkheid&#13;
zijn ook onder een EG-richtlijn illusoir. Sterker nog, verzelfstandiging&#13;
van bepaalde aansprakelijkheidscategorieën in wettelijke regelingen kunnen&#13;
juist leiden tot grotere verschillen in resultaten waar het vergelijkbare gevallen betreft.&#13;
Oorzaken zijn onder andere:&#13;
1. De collisie tussen richtlijn en algemeen aansprakelijkheidsrecht. Een goede collisieregel&#13;
die overigens ook al interpretatieproblemen zou kunnen geven, is er niet.&#13;
Dus gaat Van Wassenaer van Catwijck te rade bij de geestelijke vader van de richt&#13;
lijn, Taschner. Die is zeker een autoriteit, maar niet dè autoriteit. Eigenlijk moet&#13;
'het recht' beslissen. Dat blijkt al niet mogelijk, zie de discussie.&#13;
2. De reikwijdte van de richtlijn is zeer onzeker. Over de definitie van landbouwpro&#13;
dukten blijken de meningen zeer uiteen te lopen. Is in casu van een landbouwprodukt&#13;
sprake, dan geldt de richtlijn niet, doch het algemene recht waarop de richtlijn&#13;
reflexwerking heeft. Het kan dan weer zijn dat een brede definitie van landbouwpro&#13;
dukten gepaard gaat met een sterke reflexwerking, zodat de rechter op vrijwel het&#13;
zelfde punt uitkomt als met een smalle definitie en toepassing van de richtlijn. De&#13;
rechter zou dan op een eindbesluit richten en dat formuleren als een dubbel-besluit.&#13;
Maar het kan ook geheel anders.&#13;
3. Het internationale privaatrecht speelt een belangrijke rol en het heeft zijn eigen&#13;
interpretatieproblemen. Het beslist over de keuze van (nationaal) recht en rechter.&#13;
Dat recht, hoezeer afgeleid van de richtlijn, is niet in alle landen geheel gelijk en op&#13;
den duur zeker de vaste rechtspraak niet. Al met al kost het mij moeite de afzonderlijke regeling voor produktenaansprakelijkheid&#13;
als een aanwinst te zien.</content><legacyfootnotes/><footnotes><footnote/></footnotes><auteurs>Mr. D.L. Rodrigues Lopes</auteurs><published>1990-08-01 00:00:00</published><modified>1990-08-01 00:00:00</modified><editiondate>1990-08-01</editiondate><htmlpath>https://denhollander.info/artikel/6239</htmlpath></article>
</articles></edition>
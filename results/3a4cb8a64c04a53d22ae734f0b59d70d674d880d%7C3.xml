<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2005</searchword><id>4208</id><udhid>UDH:TvAR/4208</udhid><titel>Agrarisch erfrecht in België, Duitsland en Nederland</titel><searchwords><searchword>TvAR 3/2005</searchword><searchword>UDH:TvAR/4208</searchword></searchwords><attachments><attachment><name>2005_nr 3_Artikel_Mertens.pdf</name><extention>pdf</extention><url>https://denhollander.info/download/4167/ci</url></attachment></attachments><inleiding>1 Inleiding&#13;
Op 8 en 9 november 2003 vond in Lanaken (België) het Drielandenseminarie voor&#13;
agrarisch recht plaats. Het werd georganiseerd door de Belgische vereniging voor&#13;
Agrarisch Recht. Het thema was erfrecht met het accent op erfrecht voor boer en&#13;
tuinder. Elk land had zijn eigen inleider en er werd zowel tussen hen onderling als&#13;
tussen hen en de deelnemers, driftig gediscussieerd. Deelnemers waren 2 Belgen,&#13;
6 Duitsers en 15 Nederlanders. De voertaal was Duits. De bij het betreffende land&#13;
behorende discussie wordt hierna bij het betreffende hoofdstuk vermeld.&#13;
Prof.mr. R.Gotzen opende het wetenschappelijk gedeelte onder dank aan prof. mr.&#13;
M.J.A. van Mourik, oud-voorzitter van de Nederlandse Vereniging voor Agrarisch&#13;
Recht, die destijds het seminarie opzette, eerst tussen België en Nederland, later aangevuld&#13;
met Duitsland. De drie landen spraken overigens al in 1989 over agrarisch erfrecht.&#13;
1 Boedelscheiding was in 1996 het onderwerp van het seminarie.2</inleiding><content>2 Nederland&#13;
Prof. mr. M.J.A. van Mourik spreekt over een revolutionair nieuw erfrecht. Hij houdt&#13;
geheel uit het hoofd een gloedvol betoog. Het verslag is hierna wat kort omdat al in&#13;
vele tijdschriften uitgebreid over het nieuwe erfrecht is gepubliceerd.3&#13;
2.1 Nieuw erfrecht&#13;
Het Nederlandse erfrecht dateert grotendeels van 1838, is iets gewijzigd in 1947, maar&#13;
is begin 2003 qua intestaat erfrecht ingrijpend gewijzigd wat betreft de positie van de&#13;
langstlevende echtgenoot (of geregistreerde partner) en de legitieme portie. De aanverwante&#13;
echtgenoot gaat voortaan vanwege de verzorging boven de bloedverwante&#13;
kinderen. Het fenomeen van die lustige Witwe doet sindsdien opgang.&#13;
De langstlevende verkrijgt de eigendom en de kinderen slechts een vorderingsrecht.&#13;
De kinderen ontvangen, indien niet anders bepaald of overeengekomen, over&#13;
die vordering de wettelijke rente voorzover deze 6% overstijgt. De verdeling is testa-&#13;
mentair anders te regelen maar de verzorging van de langstlevende kan niet doorbroken&#13;
worden. Bij hertrouwen van de langstlevende kunnen de kinderen hun vordering&#13;
innen (wilsrecht) maar deze behoudt het vruchtgebruik daarvan.&#13;
Onterven blijft mogelijk, maar de langstlevende behoudt altijd het recht op vruchtgebruik&#13;
van het woonhuis met inboedel. Indien nodig voor levensonderhoud krijgt&#13;
de langstlevende ook nog het vruchtgebruik van effecten en mag daarop zonodig&#13;
interen. De verzorgingsplicht tussen echtgenoten loopt dus gewoon door na overlijden&#13;
van een van hen.&#13;
De legitieme portie is een geldaanspraak en wel voor maximaal de helft van de normale&#13;
wettelijke erfportie, maar de langstlevende hoeft deze niet uit te keren aan de&#13;
kinderen. Bovendien kan bij testament geregeld worden dat dit deel pas wordt uitgekeerd&#13;
na het overlijden van de langstlevende. De legitieme portie bestaat dus niet in&#13;
een recht op goederen maar slechts in geld.&#13;
Het is mogelijk bij testament het erfdeel van het kind onder bewind te stellen; dit is&#13;
bedoeld voor gevallen van verslaving of dreigend faillissement van het kind. Accepteert&#13;
het kind de onderbewindstelling niet, dan zal het de nalatenschap moeten verwerpen en&#13;
vervolgens een beroep moeten doen op zijn legitieme portie. Die legitieme portie bestaat&#13;
echter slechts uit een geldvordering en bedraagt maar de helft van hetgeen onder bewind&#13;
zou zijn verkregen. Het bewind is pas 5 jaar na de instelling aanvechtbaar bij de rechter.&#13;
De bij testament benoemde executeur is in positie versterkt; hij kan alles in bezit&#13;
nemen, en zelfs de nalatenschap verdelen als dat testamentair bepaald is.&#13;
Aansluitend aan het nieuwe erfrecht wordt de Successiewet van 1956 thans ook&#13;
herzien. Voor individuen zonder echtgenoot of kinderen blijft het nog steeds aan te&#13;
bevelen een samenlevingscontract te sluiten met de beoogde verkrijger, zodat een fikse&#13;
belasting kan worden ontgaan.&#13;
2.2 Onderneming in het erfrecht&#13;
De ondernemer, waaronder de boer en tuinder, heeft furore gemaakt en wordt apart&#13;
genoemd in het nieuwe erfrecht in boek 4, artikel 38. Wanneer een boer zonder testament&#13;
overlijdt, laat hij zijn onderneming na aan zijn vrouw, tenzij zij de onderneming&#13;
wil overdragen aan erflaters kind/bedrijfsopvolger, waartoe zij binnen drie maanden&#13;
moet beslissen. Alsdan moeten de erven bij notariële akte scheiden en delen.&#13;
Een kind van erflater dat tijdens zijn meerderjarigheid in diens huishouding of in&#13;
het door hem uitgeoefende bedrijf of onderneming arbeid heeft verricht zonder een&#13;
daarvoor passende beloning te hebben ontvangen, kan aanspraak maken op een som&#13;
ineens als billijke vergoeding (art. 4:36 BW). Dit uitgestelde loon (salaire differé) is&#13;
vrij van inkomstenbelasting.&#13;
De erfgenaam die het bedrijf van erflater voortzet heeft recht op toedeling van het&#13;
bedrijfsvermogen tegen een redelijke prijs. Het is via de kantonrechter mogelijk te&#13;
vorderen die prijs in enkele jaren te mogen afbetalen aan de mede-erfgenamen.&#13;
3 Duitsland&#13;
W. Barran spreekt, mede namens dr. B. Bendel die verhinderd is, over het Duitse erfrecht&#13;
en de gevolgen voor agrarische bedrijven.&#13;
3.1 Erfrecht&#13;
Na de dood van erflater gaat zijn gehele vermogen naar zijn erfgenamen. Hij kan echter&#13;
ook geheel vrij over zijn nalatenschap een testament maken. Heeft hij niet beschikt&#13;
of niet over zijn gehele vermogen beschikt, dan treedt de wettelijke vererving in;&#13;
namelijk de echtgenoot erft een/vierde deel en vervolgens erven elkaar in opvolging&#13;
uitsluitende groepen: 1 afkomelingen; 2 ouders en hun afkomelingen; 3 grootouders&#13;
en hun afkomelingen; en 4 overgrootouders en hun afkomelingen.&#13;
Is er geen erfgenaam dan vervalt de nalatenschap aan de fiscus.&#13;
Het normale huwelijksvermogensrechtelijke stelsel is de Zugewinngemeinschaft.&#13;
Overlijdt de man zonder testament, dan behoudt de vrouw haar inbreng en erft ze de&#13;
helft van het Zugewinn erbij.&#13;
3.2 Agrarisch erfrecht in vier oude Bundesländer&#13;
Agrarisch erfrecht heeft slechts zin als de staat het familiebedrijf als ideaal voor de&#13;
boerenstand ervaart en dat ook zo wil houden. Dit was duidelijk het geval in het&#13;
Reichserbhofgesetz (1933-1947), waarin alleen mannen konden erven en zij de wijkende&#13;
mede-erfgenamen niets hoefden te betalen voor de verkrijging van de boerderij.&#13;
De enige plicht was die mede-erfgenamen nog een Heimzufluchtsort te bieden.&#13;
Na 1947 gold weer het oude boerenerfrecht van voor 1933.&#13;
Is het boerenbedrijf niet aan de opvolger gelegateerd, dan is toch toedeling van het&#13;
bedrijf door de boedelgenoten of door rechterlijk vonnis aan een mede-erfgenaam&#13;
mogelijk. Vererft een boerenbedrijf zonder testament dan gaan de afkomelingen van&#13;
de erflater voor op de langstlevende echtgenoot. Degene die het boerenbedrijf erft&#13;
moet wel voldoen aan bepaalde kwalificaties zoals ondernemerschap en gehuwd zijn.&#13;
De toedeling geschiedt tegen agrarische waarde (Ertragswert).&#13;
De langstlevende krijgt, indien hij erfgenaam is, recht op wonen in de boerderij,&#13;
goede verzorging en zakgeld. Degene die het boerenbedrijf erft kan qua beginperiode&#13;
beperkt worden in de vrije verkoop daarvan.&#13;
Het agrarisch erfrecht verschilt per Bundesland. Het Bundesverfassungsgericht&#13;
heeft bepaald dat het agrarisch erfrecht mag afwijken van het gewone intestaaterfrecht&#13;
als het openbaar nut dat vereist; van dit openbare nut is sprake als met verdeling van&#13;
het bedrijf de normale voortzetting zou worden bedreigd.&#13;
3.3 Agrarisch erfrecht in de nieuwe Bundesländer&#13;
In de nieuwe Bundesländer kan de rechter aan een der erfgenamen het boerenbedrijf&#13;
tegen agrarische waarde toedelen onder diens verplichting de anderen hun erfdeel&#13;
tegen die waarde uit te keren. De agrarische bedrijfsoverdrachten in die nieuwe landen&#13;
geschieden overigens al voor 80% tijdens het leven en steeds tegen agrarische waarde.&#13;
Meestal gebeurt dit via het aangaan en later weer beëindigen van een maatschap, een&#13;
commanditaire vennootschap of een besloten vennootschap. Op deze manier komen&#13;
de aspecten als civielrecht, belastingrecht, economie en familie alle aan de orde.&#13;
In de nieuwe Bundesländer is de agrarische structuur heel anders dan in het vroegere&#13;
West-Duitsland; immers in het oosten bestonden slechts coöperatieve bedrijven&#13;
met oppervlaktes van 700 tot 4000 hectare en bedrijven met 30.000 varkens of 2000&#13;
koeien. De meeste van die bedrijven bestaan nog steeds. De individuele boeren zijn&#13;
overigens steeds kadastraal eigenaar van hun gronden gebleven. Maar de boeren hadden&#13;
geen eigen boerderij meer en er waren dus ook geen erfrechtelijke problemen wat&#13;
dat betreft. De coöperaties, of Landwirtschaftliche Produktions-Genossenschaften,&#13;
nu soms naamloze vennootschappen, hebben meestal strenge regels aangaande de&#13;
vererving van de rechten van een boer in de coöperatie; de coöperatie wenst geen&#13;
vreemde eenden (lees: niet-boeren) in de bijt, maar ze wenst vanwege haar liquiditeit&#13;
de erfgenamen ook niet uit te betalen. De meeste statutaire regelingen houden in dat&#13;
de boedelgenoten een vertegenwoordiger moeten aanwijzen en dan liefst een boer die&#13;
straks het lidmaatschap alleen voortzet. Andere regelingen houden in dat de erfgenamen&#13;
aan bepaalde criteria (boer, meerderjarig) moeten voldoen als ze de het lidmaatschap&#13;
willen overnemen en anders worden ze tegen (af)betaling van hun rechten uitgestoten.&#13;
Spreker wijst erop dat de erflaters zelf vroeger dergelijke regelingen in het&#13;
belang van de voortzetting van de coöperatie in het leven hebben geroepen.&#13;
Het agrarisch erfrecht is nog een lang leven beschoren, maar dan alleen voor levensvatbare&#13;
bedrijven. De niet levensvatbare bedrijven sterven samen met de erflater.&#13;
Omdat veelal de bedrijfsoverdracht al tijdens het leven geregeld is komt het agrarisch&#13;
erfrecht praktisch steeds minder voor en geniet het niet de aandacht van de wetgever.&#13;
De volgende ochtend spreekt dr. J. Lukanow nog eens over het agrarisch erfrecht. Hij&#13;
begint met het Höferecht dat slechts in vier oude bondslanden bestaat, inhoudend de&#13;
vererving van de boerderij aan het oudste kind of bij een boerderij afkomstig van de&#13;
echtgenote van erflater aan die echtgenote. In het eerste geval krijgt de langstlevende&#13;
het vruchtgebruik. Toedeling geschiedt tegen de Einheitswert welke lager is dan de&#13;
Ertragswert, dus bijvoorbeeld bij 40 hectare bouwland tegen een waarde van 70.000 €.&#13;
Verkoopt de opvolger later de boerderij dan moet hij alsnog met zijn mede-erfgenamen&#13;
hun erfdeel afrekenen tegen verkoopprijs. Het Höferecht is het meest gunstige&#13;
erfrechtstelsel voor boeren.&#13;
Het normale intestaat-erfrecht regelt de toedeling aan de opvolger, wanneer het&#13;
althans een levensvatbaar bedrijf betreft, tegen Ertragswert, maar de opvolger moet –&#13;
wanneer hij de boerderij binnen 15 jaar na toedeling verkoopt – alsnog met zijn&#13;
mede-erfgenamen tegen de destijds bij toedeling normale prijs afrekenen.&#13;
Voor landgoederen geldt weer een andere civielrechtelijke regeling. Men kan bij&#13;
testament een landgoed tegen Ertragswert legateren, deze waarde is meestal de helft&#13;
van de vrije waarde. De legataris moet dan met zijn mede-erfgenamen tegen die waarde&#13;
afrekenen. Meestal wordt de boer aangeraden een legaat van al zijn grond aan de&#13;
opvolger te maken en tevens zijn andere kinderen in de legitieme (+ de helft van hun&#13;
normale) te stellen en daarbij de echtgenoot te onterven op het vruchtgebruik na. Bij&#13;
verkoop door de opvolger van het landgoed hoeft hij niet met zijn mede-erfgenamen&#13;
af te rekenen! Het landgoederfrecht is na het Höferecht de beste regeling voor boeren.&#13;
Het normale erfrecht kent slechts vererving van de onderneming, waaronder ook&#13;
de boerderij, tegen vrije waarde met alle problemen vandien. Bovendien hebben de&#13;
kinderen een legitieme portie in goederen. Erflater kan deze echter in geld bepalen en&#13;
de kinderen moeten deze dan binnen drie jaar na overlijden opeisen; doen ze dat niet&#13;
dan is de vordering pas opeisbaar na het overlijden van de langstlevende. Langstlevende&#13;
of kinderen kunnen ook verwerpen of genoegen nemen met het vruchtgebruik.&#13;
De opvolger kan echter bij de rechter, zoals in het Zwitsers recht, vorderen zich het&#13;
gehele boerenbedrijf toe te laten delen. In het normale erfrecht blijft voor de boer de&#13;
oplossing over van toepassing van voormeld landgoederenrecht, of legatering aan de&#13;
opvolger tegen Ertragswert en de anderen testamentair in de legitieme te stellen, of&#13;
overdracht tijdens leven. Overdracht tijdens leven geschiedt veelal via een contract&#13;
met de opvolger waarbij de overdrager zich het vruchtgebruik van de boerderij voorbehoudt&#13;
en dat aan de opvolger verpacht en ook overeenkomt dat de opvolger de verzorging&#13;
van zijn ouders op zich neemt.&#13;
3.4 Belastingen&#13;
Het Successierecht bij vererving van de boerderij is vrij laag; immers de boerderij&#13;
wordt toegedeeld tegen Ertragswert en de opvolger heeft een belastingvrije voet van&#13;
250.000 € als opvolger en nog een van 200.000 € als kind. Verkoopt hij vervolgens de&#13;
boerderij, dan moet hij het verschil tussen verkoopwaarde en boekwaarde fiscaal afrekenen;&#13;
bovendien moet hij – indien overeengekomen – binnen voormelde periode van&#13;
15 jaar ook nog met zijn vroegere mede-erfgenamen afrekenen.&#13;
Krijgen langstlevende of kinderen een erfdeel of een legitieme portie dan is deze&#13;
belast, maar de langstlevende heeft een belastingvrije voet van 250.000 € en een kind&#13;
als hiervoor beschreven van 200.000 €.&#13;
Of de vrijstelling voor de boerenopvolger op de lange duur stand houdt is de vraag&#13;
omdat deze strijdig is met de in de Grondwet verankerde gelijke behandeling van&#13;
burgers.&#13;
4 België&#13;
Prof.mr. R.Gotzen spreekt over het Belgisch erfrecht.&#13;
4.1 Erfrecht&#13;
De Code Napoleon bestaat nog steeds en volgens die wet erven eerst de bloedverwanten,&#13;
dus de kinderen, en hebben zij een legitieme portie in goederen. De langstlevende&#13;
is wel opgewaardeerd, namelijk in 1976 in het huwelijksvermogensrecht en in 1981 in&#13;
het erfrecht.&#13;
In het huwelijksvermogensrecht is het sindsdien mogelijk in plaats van de wettelijke&#13;
uitsluiting van de gemeenschap, dus met drie vermogens namelijk van man, vrouw&#13;
en huishouden, toch de algehele gemeenschap van goederen overeen te komen. Sterft&#13;
bij uitsluiting de ene echtgenoot, dan erft de andere de helft van het huishoudelijke&#13;
vermogen; bij testament is te regelen dat de kinderen dan geen legitieme portie daarvan&#13;
hebben. Verder erft sinds 1981 de langstlevende met de kinderen mee namelijk als&#13;
vruchtgebruiker van de nalatenschap van de erflater. Is de langstlevende onterfd, dan&#13;
heeft deze toch een soort legitieme portie, namelijk van de helft van vruchtgebruik&#13;
van de nalatenschap. Bovendien kan de langstlevende het woonrecht van de woning&#13;
waarin ze woont van de kinderen eisen.&#13;
Sinds de wet van 22 april 2003 is het vruchtgebruik van de langstlevende beperkt&#13;
tot het aangaan van een tweede huwelijk, met uitzondering van het woonrecht. Het is&#13;
ook mogelijk in een huwelijkscontract met een boven 50-jarige het vruchtgebruik van&#13;
de langstlevende na overlijden van de echtgenoot uit te sluiten na hertrouwen van die&#13;
langstlevende.&#13;
4.2 Agrarisch erfrecht&#13;
In 1967 is een wet aangenomen die de thuis-bestwerker rechten geeft zoals in Nederland.&#13;
In de Vlaamse Successiewet is sinds kort de vererving aan echtgenoot en kinderen&#13;
lager belast en die aan de echtgenoot zonder kinderen hoger. Boeren hebben het&#13;
voordeel dat de roerende en de onroerende goederen apart worden belast en dat daarom&#13;
voor beide in de Successiewet een belastingvrije voet geldt.&#13;
In 1988 is bij wet de continuïteit van landbouwbedrijven bevorderd door toe te&#13;
staan dat de bedrijfsopvolger recht heeft op toedeling van de boerderij in natura en de&#13;
legitieme portie dan een geldvordering wordt, maar dat deze portie dan wel meteen&#13;
moet worden uitbetaald. Die betaalplicht kan er toch fors inhakken omdat het erfrecht&#13;
slechts vererving tegen vrije waarde kent.&#13;
5 Discussie&#13;
In Nederland is via een maatschapscontract de bedrijfsopvolging afdoende te regelen,&#13;
en wel omdat het contract ook de erven van de overleden maat bindt; een testament&#13;
over die opvolging is dus niet nodig; dat blijkt bij de andere twee landen wel het geval.&#13;
In Nederland heeft de langstlevende voortzetter van een onderneming die minstens&#13;
vijf jaar wordt voortgezet 500.000 € vrij van successie, terwijl dat bedrijf ook&#13;
nog eens op maar 70% van de vrije waarde wordt gerekend. Neen in Duitsland geldt&#13;
dat niet, maar daar geldt wel de Ertragswert voor het successierecht.&#13;
In Nederland heeft een landgoed dat gerangschikt is en blijft onder de Natuurschoonwet&#13;
geen fiscale successie-waarde. Dit kent Duitsland slechts voor monumenten&#13;
en België voor grond in het ecologisch netwerk en voor bossen.&#13;
In Nederland kon onder het oude erfrecht de redelijkheid en billijkheid vereisen dat&#13;
de boerderij werd toegedeeld aan het opvolgend kind en de legitieme portie desnoods&#13;
in geld en in termijnen werd uitbetaald. Dat kan ook in Duitsland via de rechter als het&#13;
maar om een hele boerderij gaat. Dit kent België niet; de opvolger moet meteen de&#13;
boedelgenoten uitbetalen en wel tegen vrije waarde. Dit geldt zelfs voor verpachte&#13;
grond, omdat dan het geldelijk voordeel van pachtgrond voor de pachter-opvolger&#13;
contant wordt gemaakt en dan, met de grond zelf, samen op vrije waarde uitkomt.&#13;
In Nederland en Duitsland vinden de meeste agrarische bedrijfsoverdrachten tijdens&#13;
leven plaats via maatschappen tegen agrarische waarde. In België wordt een en&#13;
ander wel eens via aandelenoverdracht in een naamloze of besloten vennootschap&#13;
geregeld.&#13;
Er is een EU-verordening uit 1998 die bedrijven als zodanig moet beschermen; dit&#13;
is Nederland noch civiel- noch fiscaalrechtelijk geregeld. Gotzen meent dat een&#13;
civielrechtelijke regeling daaromtrent onmogelijk is.&#13;
6 Slot&#13;
Prof. Gotzen bedankt een ieder voor zijn inbreng en deelt mede dat volgend jaar het&#13;
seminarie zal worden georganiseerd door Nederland over de juridische aspecten van&#13;
quota en bedrijfstoeslagrechten, en vermoedelijk gehouden zal worden te Maastricht&#13;
op 12 en 13 november 2004.</content><legacyfootnotes>* Mr. L.P.J. Mertens is juridisch adviseur te Tilburg.&#13;
1. Zie L.P.J. Mertens, ‘Bijzonder agrarisch erfrecht in de Benelux en de BRD’, Agr.r. 1990, p. 139-146.&#13;
Zie voor het oude recht L.P.J.Mertens en M.J.A. van Mourik, ‘Agrarisch erfrecht in Nederland’, Agr.r.&#13;
1990, p. 128-138.&#13;
2. Zie L.P.J. Mertens, ‘Echt- dus boedelscheiding in de landbouw in Duitsland, België en Nederland’,&#13;
Agr.r. 1997, p. 17-21.&#13;
3. Voor een recente bijdrage over het onderwerp, zie T.J. Mellema-Kranenburg, ‘De betekenis van het&#13;
nieuwe erfrecht voor de agrarische sector’, Agr.r. 2004, p. 270-274.&#13;
</legacyfootnotes><footnotes><footnote/></footnotes><auteurs>mr. L.P.J. Mertens</auteurs><published>2005-03-01 00:00:00</published><modified>2005-03-01 00:00:00</modified><editiondate>2005-03-01</editiondate><htmlpath>https://denhollander.info/artikel/4208</htmlpath></article>
</articles></edition>
<edition><articles><article><jaar>1998</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1998</searchword><id>4857</id><udhid>UDH:TvAR/4857</udhid><titel>Droppers / Hissink (TvAR 1998/4933)</titel><searchwords><searchword>TvAR 11/1998</searchword><searchword>TvAR 1998/4933</searchword><searchword>UDH:TvAR/4857</searchword></searchwords><attachments><attachment><name>1998_nr 11_Rechtspraak_4933.pdf</name><extention>pdf</extention><url>https://denhollander.info/download/4799/ci</url></attachment></attachments><inleiding>Pachtwet art. 25 BW art. 3,307,312 Overgangsweg NBW art. 73&#13;
&#13;
Vordering tot schadevergoeding ter zake van verkoop van melkquotum door pachter. Beroep pachter op verjaring van rechtsverwerking. De onderhavige rechtsvordering ter zake van het melkquotum is verjaard door verloop van 5 jaar na de aanvang van de dag waarop zij opeisbaar is geworden. De eventuele onbekendheid van verpachter met het feit dat met de verpachte grond melkquotum samenhing doet daaraan niet af want die bekendheid is voor het gaan lopen van de verjaringstermijn - zowel naar oud als in casu naar nieuw recht - niet vereist. De verjaring brengt mee dat verpachter ook geen recht meer heeft op een vervangende schadevergoeding.</inleiding><content>Dinand Christiaan Droppers, wonende te Vorden, appellant, incidenteel geïntimeerde, procureur: mr J.M. Bosnak,&#13;
tegen&#13;
Albert Jan Hissink, wonende te Vorden, geïn-timeerde, incidenteel appellant, procureur: mr J.M.J. Huver.&#13;
ARREST VAN 6 AUGUSTUS 1996&#13;
(mrs. Kok, Spoor en Bierman en de raden baron de Weichs de Wenne en Wentink)&#13;
Het geding in eerste aanleg&#13;
De pachtkamer van het kantongerecht te Zutphen heeft op 28 juni 1994, 27 september 1994 en 25 juli 1995 tussen partijen vonnissen gewezen, die in fotocopie aan dit arrest zijn&#13;
gehecht en naar de inhoud waarvan wordt verwezen.&#13;
Het geding in hoger beroep&#13;
Appellant - hierna ook te noemen: Droppers&#13;
- is bij exploit van 9 augustus 1995, met gelijktijdige dagvaarding van geïntimeerde&#13;
- hierna ook te noemen: Hissink - voor dit hof, in hoger beroep gekomen van beide laatstgenoemde vonnissen, waarbij aan His- sink een bewijsopdracht is gegeven respectie- velijk de vordering van Droppers tot betaling van schadevergoeding is afgewezen.&#13;
Bij memorie van grieven zijn na te melden grieven aangevoerd, met conclusie dat het hof de vonnissen, waarvan beroep, zal vernietigen en opnieuw rechtdoende:&#13;
1. Hissink zal veroordelen tot betaling van ƒ 2,31 per kilogram, zijnde ƒ 37.378,11 (zegge: zevenendertigduizenddriehonderdachtenze- ventig gulden en elf cent), vermeerderd met de wettelijke rente vanaf 1 november 1996 tot aan de dag der algehele voldoening;&#13;
2. Hissink zal veroordelen tot betaling van een schadevergoeding, op te maken bij staat en te vereffenen volgens de wet;&#13;
3. Hissink zal veroordelen in de kosten van deze procedure in beide instanties.&#13;
Bij memorie van antwoord is verweer gevoerd en is voorts in incidenteel hoger beroep de na-volgende grief aangevoerd, met conclusie dat het hof zo nodig met verbetering van gron-den, in ieder geval met verbetering van de eer-ste grond van het vonnis van 27 september 1994, dit vonnis en het vonnis van 25 juli 1995 zal bekrachtigen en Droppers zal veroordelen in de kosten van het geding in beide instanties. Bij memorie van antwoord in het incidenteel hoger beroep heeft Droppers het door His-sink aangevoerde bestreden met conclusie dat het hof laatstgenoemde niet-ontvankelijk in zijn incidenteel hoger beroep zal verklaren, althans dat beroep ongegrond zal verklaren c.q. zal verwerpen, met zijn veroordeling in de kosten van het incidenteel hoger beroep. Partijen hebben daarna de stukken aan het hof overgelegd ter fine van arrest.&#13;
De grieven&#13;
De grieven luiden:&#13;
in het principaal hoger beroep:&#13;
I. Ten onrechte heeft de pachtkamer van het kantongerecht Hissink toegelaten te bewijzen dat Droppers al in 1989 (bedoeld is kennelijk: 1988) kennis droeg van het bestaan van het melkquotum (vonnis 27 september 1994).&#13;
II. Ten onrechte heeft de pachtkamer van het kan tongerecht geoordeeld dat Hissink geslaagd is in het hem opgedragen bewijs (vonnis 25 juli 1995).&#13;
in het incidenteel hoger beroep:&#13;
Ten onrechte neemt de pachtkamer van het kantongerecht in haar vonnis van 27 septem-ber 1994 als vaststaand aan dat tussen de moe-der van eiser - J.G. Dropper-Te Kolstee - en Hissink een pachtovereenkomst heeft bestaan met betrekking tot de boerderij aan de Heijendaalseweg 3 te Vorden met bijbehorend bouw- en weiland ter grootte van 5.28.90 ha.&#13;
De vaststaande feiten&#13;
In hoger beroep kan van de volgende, als erkend of niet (voldoende) betwist, vaststaan-de feiten worden uitgegaan:&#13;
- tussen Droppers en diens moeder Johanna Geertruida Droppers-Te Kolstee als verpach- ters enerzijds en Hissink als pachter anderzijds heeft c.q. hebben (een) pachtovereenkomst(en) bestaan met betrekking tot de boerderij aan de Heijendaalseweg 3 te Vorden met bijbehorend bouw- en weiland, totaal groot 5.28.90 ha;&#13;
- deze pachtovereenkomst is krachtens be schikking van de pachtkamer van het kanton gerecht te Zutphen van 13 december 1983 geëindigd op 31 oktober 1986;&#13;
- mevrouw J.G. Droppers-Te Kolstee is over leden op 13 juni 1990 en Droppers is sinds dien de enige rechthebbende met betrekking tot voornoemde boerderij en het daarbij be- horende land;&#13;
- met deze hoeve, die het gehele landbouwbe drijf van Hissink uitmaakte, hing een heffing vrije hoeveelheid melk samen van 16.181 kilo gram met een vetpercentage van 4,62 %;&#13;
- dit melkquotum is ten name van Hissink blijven staan zonder dat ter zake tussen partij en enige verrekening heeft plaats gevonden;&#13;
- Hissink heeft na het einde van de pacht overeenkomst gedurende enige tijd het melk quotum in geschil verleasd aan (een) derde(n) en het daarna, zulks gedurende de loop van&#13;
het geding in eerste aanleg en met toestemming van Droppers, aan een derde overgedragen; - Droppers voert aan eerst in 1992 (in zijn con-clusie van repliek spreekt hij over "september 1993" en in de memorie van grieven over "begin 1993") te hebben bemerkt dat met de boerde-rij in geschil een heffingvrije hoeveelheid melk samenhing en hij vordert - na vermindering van eis - van Hissink een schadevergoeding ten bedrage van de helft van de waarde van het melkquotum (volgens hem ƒ 37.378,11) met rente, alsmede een vergoeding voor het gemis van de revenuen die het quotum sinds 1986 hem hadden kunnen opleveren, op te maken bij staat en te vereffenen volgens de wet.&#13;
Beoordeling van het geschil in hoger beroep&#13;
in het incidenteel hoger beroep:&#13;
1. Het door Hissink tegen het tussen partijen gewezen vonnis van 27 september 1994 inge- stelde incidenteel hoger beroep strekt niet tot vernietiging van dat vonnis doch slechts tot verbetering van een gedeelte van de in dat vonnis weergegeven vaststaande feiten. De eventuele onjuistheid van dat gedeelte als door Hissink bedoeld is echter niet van belang voor de bij bedoeld vonnis gegeven beslissing en zij draagt die beslissing dan ook niet. Betrokkene heeft evenmin aangegeven welk belang hij anderszins bij zijn hoger beroep heeft. Een en ander brengt dan ook mee dat Hissink in dat beroep niet kan worden ontvangen.&#13;
in het principaal hoger beroep:&#13;
2. Hissink heeft zich reeds aanstonds tegen de vordering van Droppers verweerd met onder meer een beroep op zowel verjaring als op rechtsverwerking. Hij heeft beide verweren zowel in eerste aanleg als in hoger beroep gehandhaafd.&#13;
3. Het hof heeft, alvorens nader op het door partijen aangevoerde in te gaan, behoefte aan inlichtingen. Het zal daartoe een comparitie van partijen bepalen die tevens dienstbaar zal worden gemaakt aan het beproeven van een vereniging van partijen op één of meer punten.&#13;
4. Het hof verzoekt Droppers om toezending aan het hof, met afschrift daarvan aan de wederpartij, van de volgende stukken:&#13;
- de op de hoeve in geschil betrekking heb bende pachtovereenkomst, c.q. pachtovereen- komsten die geëindigd is/zijn krachtens de door de pachtkamer van het kantongerecht te Zutphen tussen partijen gegeven beschikking van 13 december 1983;&#13;
- de in dit geding nog niet geproduceerde processtukken uit de betreffende pachtverlen- gingsprocedure, te weten het inleidend ver zoekschrift (ter griffie ingekomen op 23 sep- tember 1983) en het proces-verbaal van de mondelinge behandeling;&#13;
- een duidelijke kadastrale kaart van de on- derhavige boerderij en het daarbij behorende land.&#13;
Beslissing&#13;
Het hof, rechtdoende in hoger beroep:&#13;
in het incidenteel hoger beroep: verklaart Hissink niet-ontvankelijk in zijn hoger beroep tegen het door de pachtkamer van het kantongerecht te Zutphen tussen par-tijen gewezen vonnis van 27 september 1994. Veroordeelt Hissink in de kosten van dit beroep, aan de zijde van Droppers tot heden begroot op ƒ 900,-.&#13;
in het principaal hoger beroep: Bepaalt dat partijen, vergezeld van hun raads-lieden, op een nader te bepalen datum en tijd-stip zullen verschijnen in één der zalen van het Paleis van Justitie, Walburgstraat 2-4 te Arnhem, voor het lid van dit hof mr Kok als raadsheer-commissaris en de raad Wentink, om aan dezen inlichtingen over de zaak te geven en om dezen te laten onderzoeken of partijen het op één of meer punten met elkaar eens kunnen worden.&#13;
Bepaalt dat partijen dan in persoon aanwezig zullen zijn.&#13;
Verzoekt Droppers om uiterlijk 21 dagen vóór de datum van de comparitie van partijen die hiervoor in rechtsoverweging 4 bedoelde stukken aan het hof toe te zenden, met af-schrift daarvan aan de wederpartij. Verwijst de zaak naar de rolzitting van 3 september 1996, ambtshalve peremptoir, voor het opgeven van de verhinderdata van partijen en hun raadslieden, waarna dag en uur van de comparitie van partijen door de raadsheer-&#13;
commissaris zullen worden vastgesteld (ook wanneer voormelde opgave van één of beide partijen ontbreekt) en in beginsel geen uitstel in verband met verhinderingen meer zal wor-den verleend. Houdt iedere verdere beslissing aan.&#13;
ARREST VAN 24 JUNI 1997&#13;
(mrs. Kok, Bierman en Brunner en de raden baron de Weichs de Wenne en Wentink)&#13;
1 Het geding in hoger beroep&#13;
1.1 Het hof heeft in deze zaak op 6 augustus 1996 een tussenarrest gewezen, naar de inhoud waarvan wordt verwezen.&#13;
1.2 Ter uitvoering van dat tussenarrest heeft op 6 november 1996 een comparitie van par- tijen plaats gevonden; hiervan is proces-ver baal opgemaakt dat zich thans bij de stukken bevindt.&#13;
1.3 Partijen hebben daarna nog een akte en een antwoord-akte gewisseld.&#13;
1.4 Ter zitting van het hof van 12 mei 1997 is de zaak vervolgens bepleit, voor Droppers door mr D.M.H.M. van Dijk, advocaat te Arnhem en voor Hissink door mr G. Janssen, eveneens advocaat te Arnhem, beiden mede aan de hand van pleitnotities.&#13;
Droppers heeft bij die gelegenheid bij akte nog een aantal stukken in het geding gebracht en ook Hissink heeft nog een stuk geprodu-ceerd; de raadslieden hebben over en weer verklaard met het nog in het geding brengen van bedoelde stukken in te stemmen.&#13;
1.5 Vervolgens hebben partijen de stukken aan het hof overlegd ter fine van arrest.&#13;
2 Voortzetting van de behandeling van het geding in hoger beroep&#13;
in het principaal hoger beroep&#13;
2.1 Volgens vaste rechtspraak van dit hof staat het een pachter, gezien zijn uit artikel 25 van de Pachtwet voortvloeiende verplichting om bij het einde van de pachtovereenkomst het gepachte in goede staat aan de verpachter op te leveren, in het algemeen niet vrij om bij het einde van de pacht of gedurende de looptijd daarvan het pachtobject aan de verpachter op te leveren zonder deze in de gelegenheid te&#13;
stellen tevens de daarmee samenhangende heffingvrije hoeveelheid melk te verwerven. Hissink was mitsdien gehouden bij het einde van de onderhavige pachtovereenkomst op 31 oktober 1986 ook het met het gepachte samenhangende melkquotum aan Droppers en diens moeder ter beschikking te stellen; het recht van Hissink om daar tegenover van betrokkenen een vergoeding van in beginsel de helft van de waarde van dat melkquotum te vorderen, doet aan het bestaan van genoemde verplichting niet af.&#13;
2.2 Het vorenstaande impliceert dat Hissink zich schuldig heeft gemaakt aan wanprestatie door genoemde verplichting niet na te komen.&#13;
2.3 Ingevolge artikel 3:307, lid 1, van het Bur- gerlijk Wetboek verjaart een rechtsvordering tot nakoming van een verbintenis uit overeen komst tot een geven of een doen door verloop van 5 jaren na de aanvang van de dag, volgen de op die waarop de vordering opeisbaar is geworden. In casu was dit de dag volgende op die, waarop de pachtovereenkomst in geschil is geëindigd, te weten 1 november 1986.&#13;
2.4 In aanmerking genomen hetgeen is bepaald in artikel 73 van de Overgangswet Nieuw Burgerlijk Wetboek, is de hierboven genoemde verjaringstermijn van 5 jaar vol tooid op 1 januari 1993.&#13;
2.5 Aan het vorenstaande doet niet af de even tuele omstandigheid dat Droppers en/of zijn moeder destijds niet bekend waren met het feit dat met het litigieuze pachtobject een hoe veelheid heffingvrije melk samenhing. Die bekendheid was immers onder het oude recht - en dit geldt ook voor het nieuwe recht voor zover de wet niet anders bepaalt, zoals bij voorbeeld in artikel 3:310, lid 1, van het Bur- gerlijk Wetboek - niet vereist voor het gaan lopen en derhalve ook niet voor het voltooid worden van de verjaringstermijn.&#13;
2.6 Uit het vorenstaande volgt dat de rechts vordering van Droppers ter zake van het met de hoeve in geschil samenhangende melkquo- tum door verjaring is verloren gegaan op 1 januari 1993 en dit brengt, mede gezien het bepaalde in artikel 3:312 van het Burgerlijk Wetboek, op zijn beurt weer mede dat hij vanaf die datum ook geen rechten meer kan doen gelden op een vervangende schadever goeding. Hij heeft zijn betreffende vordering&#13;
immers eerst na genoemde datum aan Hissink kenbaar gemaakt en pas op 3 februari 1994 in rechte aanhangig gemaakt.&#13;
2.7 Behalve overdracht van de met de hoeve in geschil samenhangende heffingvrije hoeveel- heid melk subsidiair vervangende schadever- goeding - welke vordering in de loop van het geding in eerste aanleg in overleg tussen par- tijen is verminderd tot de subsidiaire vorde- ring - had Droppers ook vergoeding - op te maken bij staat en te vereffenen volgens de wet - gevorderd van de schade die hij heeft gele den omdat hij sedert het einde van de pacht overeenkomst niet de revenuen heeft gehad die het melkquotum hem had kunnen opleveren.&#13;
2.8 Laatstbedoelde vordering is door de pachtkamer van het kantongerecht in haar vonnis van 25 juli 1995 impliciet van de hand gewezen. De door Droppers tegen de vonnis sen, waarvan beroep, opgeworpen grieven hebben geen betrekking op die beslissing en ook overigens komt hij in hoger beroep niet daartegen op. Hij gaat in hoger beroep zelfs in het geheel niet op dit onderdeel van de in prima gegeven beslissing in.&#13;
Het vorenstaande betekent dat zijn hoger beroep niet kan worden aangemerkt als tegen de betreffende beslissing te zijn gericht, wes-halve het hof aan een inhoudelijke bespreking daarvan niet toekomt.&#13;
2.9 Uit het bovenoverwogene volgt dat grief I weliswaar doel treft, doch om andere redenen dan door Droppers aan die grief ten grondslag gelegd, alsmede dat grief II geen bespreking behoeft. De beslissing tot afwijzing van de vorderingen van Droppers moet in stand blij ven, zij het op andere gronden dan door de pachtkamer van het kantongerecht in haar eindvonnis aangegeven.&#13;
3 Slotsom&#13;
Het vonnis van 27 september 1994, waarvan beroep, moet worden vernietigd en het tussen partijen gewezen eindvonnis moet met wijzi-ging van de gronden worden bekrachtigd. Droppers moet als de ook in hoger beroep in het ongelijk gestelde partij worden veroor-deeld in de kosten van dat beroep.&#13;
Beslissing&#13;
Het hof, rechtdoende in hoger beroep:&#13;
in het principaal hoger beroep: vernietigt het door de pachtkamer van het kantongerecht te Zutphen tussen partijen ge-wezen vonnis van 27 september 1994, waar-van beroep;&#13;
bekrachtigt het door die pachtkamer tussen partijen gewezen vonnis van 25 juli 1995 met wijziging van de gronden als hiervoor over-wogen;&#13;
veroordeelt Droppers in de in hoger beroep tussen partijen gevallen kosten, aan de zijde van Hissink tot heden begroot op ƒ 900,-voor verschotten en ƒ 7.200,- voor salaris van de procureur.</content><legacyfootnotes/><footnotes><footnote/></footnotes><auteurs/><published>1998-11-01 00:00:00</published><modified>1996-08-06 00:00:00</modified><editiondate>1998-11-01</editiondate><htmlpath>https://denhollander.info/artikel/4857</htmlpath></article>
</articles></edition>
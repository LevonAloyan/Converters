<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1990</searchword><id>7174</id><udhid>UDH:TvAR/7174</udhid><titel>'Gerhard van Eerden / Johannes Telohe' (TvAR 1990/4424)</titel><searchwords><searchword>TvAR 11/1990</searchword><searchword>TvAR 1990/4424</searchword><searchword>UDH:TvAR/7174</searchword></searchwords><attachments><attachment><name>1990_nr 11_Rechtspraak_4424.pdf</name><extention>pdf</extention><url>https://denhollander.info/download/6768/ci</url></attachment></attachments><inleiding>Pachtwet, art. 38, art. 41&#13;
lid 1 en 2&#13;
Twijfelachtig of het gestelde voornemen van,&#13;
verpachters dochter om het verpachte zelf in&#13;
gebruik te nemen, ernstig gemeend is en of&#13;
dit gebruik van enig economisch belang is&#13;
danwel een hobby. Ver onderstellenderwijs&#13;
is er van uitgegaan, dat het eigen gebruik&#13;
ernstig gemeend is. Dan is dat voor de&#13;
dochter niet van overwegende betekenis.&#13;
Exploitatie van de grond in geschil zou haar&#13;
slechts marginale baten opleveren. Voor de&#13;
pachter leidt niet-verlenging tot verlies van&#13;
114 van zijn bedrijfsoppervlakte waarvan&#13;
opruiming van de mestdieren het gevolg zou&#13;
zijn, benevens het verlies van een evenredig&#13;
deel van het melkquotum. (Verpachter -&#13;
akkerbouwer- heeft zelfs niet aangeboden&#13;
afstand van het melkquotum te doen).&#13;
Naar billijkheid pachtovereenkomst verlengd. </inleiding><content>Pachtkamer Gerechtshof Arnhem, beschikking&#13;
van 4 april 1990&#13;
(Mr. Mans, mr. Spoor, mr. Kok, mr. ing.&#13;
Jansens van Gellicum en Wentink)&#13;
Het gerechtshof te Arnhem, pachtkamer;&#13;
Gezien:&#13;
het op 29 december 1989 ter griffie van het&#13;
hof ingekomen beroepschrift van Gerhard&#13;
van Eerden, - hierna te noemen: de pachter -&#13;
, wonende te Aalten, procureur: mr. W.&#13;
Reinds, tegen een beschikking van de pachtkamer van het kantongerecht te&#13;
Groenlo van 30 november 1989, waarbij is&#13;
afgewezen het verzoek tot verlenging van de&#13;
pachtovereenkomst met Johannes Telohe,&#13;
wonende te Bocholt (Bondsrepubliek&#13;
Duitsland), als verpachter, behoudens&#13;
verlenging eindigend op 1 september 1991,&#13;
betreffende een perceel weiland met&#13;
schuur, gelegen in de gemeente Aalten en&#13;
kadastraal bekend in die gemeente sectie E,&#13;
nr. 48009, groot 8.75.10 ha, terwijl tevens&#13;
een bedrag als bedoeld in art. 44, lid 3,&#13;
Pachtwet, groot/100 000,-, werd vastgesteld;&#13;
Mede gezien:&#13;
- het op 25 januari 1990 ter griffie ingekomen&#13;
verweerschrift tevens inhoudende incidenteel&#13;
appèl van de verpachter,&#13;
procureur: mr. B. Peek;&#13;
- de overige stukken, waaronder een fotocopie&#13;
van voormelde beschikking.&#13;
Gelet op:&#13;
de behandeling van het hoger beroep in&#13;
raadkamer van het hof op 12 maart 1990&#13;
waarbij aanwezig waren appellant, vergezeld&#13;
van zijn echtgenote en zijn zoon, bijgestaan&#13;
door zijn procureur, en geïntimeerde,&#13;
vergezeld van zijn dochter Ursula Wilting-&#13;
Telohe, bijgestaan door mr. L. Paulus, advocaat&#13;
te Apeldoorn;&#13;
Overweegt:&#13;
in het principale en in het incidentele beroep:&#13;
De stukken:&#13;
De voormelde beschikking is gegeven uit de&#13;
volgende overwegingen:&#13;
De verweerder (verpachter) heeft thans&#13;
nog plusminus 15 ha in Duitsland gelegen&#13;
grond in pacht, waarvan gemelde 8 ha&#13;
moet worden ingeleverd. Hij is boven de&#13;
65 jaar, maar de exploitatie wordt gevoerd&#13;
door zijn dochter Ursula. Deze had eerst een&#13;
goed betaalde, niet agrarische baan, maar&#13;
is daarmede na de geboorte van haar kind&#13;
gestopt. Zij is voornemens een manege&#13;
te beginnen voor Bocholt en omgeving,&#13;
alwaar de boerderij is gelegen, een eerste&#13;
aanzet is al aanwezig. De grond wil zij&#13;
gebruiken voor agrarische doelen als verbouw&#13;
van voer, het weiden en fokken van&#13;
paarden. De feitelijke exploitatie van het&#13;
bedrijf van haar vader is ook al in haar&#13;
handen.&#13;
Door verweerder is de wil tot eigen gebruik,&#13;
mede gezien het verlies van de gepachte&#13;
8 ha voldoende aannemelijk gemaakt,&#13;
maar hij heeft niet voldoende aangetoond&#13;
dat het eigen gebruik voor hem of zijn&#13;
dochter van overwegende betekenis is, omdat&#13;
de geplande manege ook op de resterende&#13;
ruim 7 ha gevoerd kan worden, terwijl&#13;
niet gebleken is dat na de realisering van de&#13;
manege voortzetting van het boerenbedrijf&#13;
nodig is of in de bedoeling ligt.&#13;
De pachtkamer komt echter niet toe aan&#13;
belangenafweging omdat verzoeker (pachter)&#13;
de ernstige aantasting van zijn maatschappelijk&#13;
bestaan niet heeft waargemaakt.&#13;
Hij heeft 39 ha grond die bepaald niet intensief&#13;
worden geëxploiteerd: 56 melkkoeien,&#13;
naast 50 stuks jongvee, 40 meststieren en&#13;
maisteelt.&#13;
Appellant heeft de volgende grieven aangevoerd:&#13;
Grief I&#13;
Verzoeker is van mening dat het door hem&#13;
ingediende verlengingsverzoek ten onrechte&#13;
is afgewezen. Verzoeker beschouwt dit als&#13;
een algemene grief, waarmee hij beoogt het&#13;
geschil in zijn volle omvang aan het hof&#13;
voor te leggen.&#13;
Grief II&#13;
Daarnaast voert hij meer in het bijzonder als&#13;
grief aan, dat de pachtkamer ten onrechte in&#13;
de bestreden beschikking overweegt: '6. De&#13;
pachtkamer komt echter niet toe aan een&#13;
belangenafweging, omdat verzoeker de&#13;
ernstige aantasting van zijn maatschappelijke&#13;
bestaan niet heeft waargemaakt. Hij heeft&#13;
39 ha grond die bepaald niet intensief worden&#13;
geëxploiteerd: 56 melkkoeien naast&#13;
50 stuks jongvee, 40 meststieren en maisteelt.'&#13;
Met verzoek de beschikking, waarvan&#13;
beroep, te vernietigen en - opnieuw beschikkende&#13;
- de tussen verzoeker als pachter en&#13;
gerequestreerde als verpachter bestaande&#13;
pachtovereenkomst alsnog met zes jaar,&#13;
althans met een periode als het hof in billijke&#13;
justitie zal vermenen te behoren, te verlengen&#13;
-en voor het geval de bestreden beschikking&#13;
wordt bekrachtigd- al dan niet met verbetering&#13;
der gronden in ieder geval het bedrag ex art. 44 lid 3 der Pachtwet te&#13;
handhaven; alles kosten rechtens.&#13;
In het incidentele appèl heeft geïntimeerde,&#13;
de volgende grief aangevoerd:&#13;
Ten onrechte heeft de pachtkamer overwogen&#13;
dat Telohe niet voldoende heeft aangetoond&#13;
dat het eigen gebruik voor hem of&#13;
zijn dochter van overwegende betekenis is.&#13;
Met verzoek de beschikking waarvan&#13;
beroep te bekrachtigen, zonodig met wijziging/&#13;
aanvulling van de gronden waarop die&#13;
beschikking berust, met veroordeling van&#13;
Van Eerden in de kosten van het geding in&#13;
hoger beroep.&#13;
De mondelinge behandeling&#13;
Niet of onvoldoende weersproken is verklaard&#13;
door&#13;
de pachter:&#13;
dat hij 54 jaar oud is en dat zijn vrouw en hij&#13;
vier kinderen hebben, van wie de oudste -26&#13;
jaar- buitenshuis woont, de tweede, 24 jaar&#13;
oud, thuis woont, de MAS heeft gevolgd en&#13;
voor één derde van zijn tijd tegen kostgeld en&#13;
een vergoeding in het bedrijf van de pachter&#13;
meewerkt en voor het overige als losse hulp&#13;
in de bedrijfsverzorgingsdienst; dat de jongere&#13;
kinderen inwonend zijn en de Bosbouwschool,&#13;
respectievelijk de MAVO volgen;&#13;
dat hij volgens de meitelling 1989 een&#13;
landbouwbedrijf van ± 39.50.00 ha voert,&#13;
maar dat hij meent, dat in die oppervlakte is&#13;
begrepen een 3.50 ha groot, aan een vroegere&#13;
werknemer Hoftijzer (60 jaar) verpacht&#13;
boerderijtje; dat hij voorts 7.80 ha bos en&#13;
0.80 ha weg in eigendom heeft; dat het&#13;
bedrijf bestaat uit eigendom en de gepachte&#13;
grond in geschil, die rond 500 meter van de&#13;
boerderij is verwijderd; dat hij 11 ha grond&#13;
gebruikt voor de akkerbouw (maisteelt) en&#13;
de rest als grasland; dat hij thans 55 melkkoeien,&#13;
12 drachtige vaarsen, 10 pinken, 13&#13;
vaarskalveren, 13 stierkalveren, 18 schapen&#13;
en 19 lammeren, 100 kippen en 34 meststieren&#13;
houdt; dat het melkquotum in het&#13;
jaar 1989/1990 290.852 kg bedraagt, hetwelk&#13;
wordt verhoogd met 1,09%; dat hij&#13;
zonodig snijmais op stam bijkoopt; dat&#13;
hij een ligboxenstal voor 80 stuks rundvee&#13;
heeft; dat hij inkomsten berekeningen&#13;
over de jaren 1986 tot en met 1988 heeft&#13;
overgelegd; dat de winst in de jaren 1987 en&#13;
1988 heel behoorlijk is en dat die van 1989&#13;
wel even hoog als die van 1988 zal zijn;&#13;
en door verpachters dochter, mevrouw&#13;
Ursula Wilting-Telohe:&#13;
dat haar vader, de verpachter, 64 jaar oud&#13;
is; dat zij - 34 jaar oud - is getrouwd met&#13;
Wilting, een dakdekker, en zij in 1988 hun&#13;
eerste kind hebben gekregen; dat haar man&#13;
een loon van ± DM 39 000,- per jaar verdient&#13;
en zij tot de geboorte van het kind als kleuterleidster&#13;
DM 45 394,-; dat zij daarnaast het&#13;
landbouwbedrijf voert; dat zij alleen een&#13;
opleiding voor kleuterleidster heeft gevolgd;&#13;
dat zij voorts met haar vader in het&#13;
bedrijf heeft meegewerkt en dat nu praktisch&#13;
zelfstandig doet; dat zij thans van haar vader&#13;
de boerderij met erf, 0.50 ha in pacht heeft en&#13;
de de machines en het vee van hem heeft&#13;
overgenomen; dat zij voorts van de katholische&#13;
Kirchengemeinde St. Georg te Bocholt&#13;
17.75 ha los land in pacht heeft en van de&#13;
Stadt Bocholt 1.14 ha grond; dat van de&#13;
gepachte grond rond 11 ha binnenkort door&#13;
de autoriteiten zal worden gebruikt voor de&#13;
aanleg van wegen, zodat nog slechts rond 8&#13;
ha grond overblijven; dat van de totale oppervlakte&#13;
ongeveer de helft wordt gebruikt&#13;
als bouwland voor de teelt van mais, rogge,&#13;
haver en gerst, en de rest als grasland; dat zij&#13;
5 a 6 zoogkoeien houdt, benevens 45 stuks&#13;
jongvee en 40 mestvarkens; dat zij voorts&#13;
drie merries houdt om mee te fokken en dat&#13;
zij pensionpaarden heeft; dat zij in 1985 nog&#13;
19 koeien had, maar dat zij in verband met&#13;
haar werkkring het meeste vee heeft verkocht;&#13;
dat zij als pacht aan haar vader&#13;
DM 10 707,- per jaar betaalt; dat in 1987 de&#13;
winst uit de boerderij DM 6 164,- heeft bedragen;&#13;
dat latere gegevens niet bekend zijn;&#13;
dat in de Bondsrepubliek de opbrengst van&#13;
een kleine hoeve voor de inkomstenbelasting&#13;
schattenderwijs wordt vastgesteld,&#13;
zodat zij niet beschikt over balansen en&#13;
winst- en verliesrekeningen; dat haar vader&#13;
kort geleden grond met gebouwen, gelegen&#13;
te Aalten, nabij de grond in geschil, heeft&#13;
verkocht voor DM 60 000,-; dat deze voorts&#13;
van het verpachte de schuur en 0.50 ha&#13;
bijbehorende grond heeft verkocht, onder de&#13;
voorwaarde, dat deze pachtvrij kon worden&#13;
opgeleverd; dat zij in eerste aanleg heeft&#13;
verklaard, dat zij een manege ging beginnen,&#13;
maar dat zij dat toch niet wenst; dat zij het&#13;
fokken van paarden wil uitbreiden en jonge&#13;
paarden rijklaar wil maken; dat haar vader als verpachter het bij het einde van de pacht&#13;
vrijkomende melkquotum van de pachter&#13;
opeist; dat zij de grond in geschil wil aanwenden&#13;
voor voedervoorziening van het vee&#13;
en voorts voor het weiden van paarden; dat&#13;
de afstand van de grond tot de boerderij rond&#13;
10 kilometer bedraagt.&#13;
De raadslieden hebben de standpunten&#13;
van partijen toegelicht.&#13;
Het oordeel van het hof&#13;
In het principaal en in het incidenteel appèl&#13;
1. Door de van weerszijden aangevoerde&#13;
grieven is het geschil in volle omvang aan&#13;
het oordeel van het hof voorgelegd.&#13;
2. Van de zijde van de verpachter is ge&#13;
steld, dat zijn dochter Ursula het verpachte&#13;
in eigen gebruik zal nemen. De pachter heeft&#13;
dat betwist.&#13;
Terzake wordt overwogen, dat naar voldoende&#13;
aannemelijk is geworden, Ursula,&#13;
die haar gehele leven op de boerderij van de&#13;
verpachter, haar vader, heeft gewoond, tot&#13;
de geboorte van haar dochter met haar vader&#13;
in diens bedrijf heeft meegewerkt, terwijl zij&#13;
voorts een betrekking als kleuterleidster vervulde,&#13;
waarvoor zij 'n opleiding had gevolgd&#13;
en dat zij na de geboorte die betrekking heeft&#13;
opgegeven. De winst uit het bedrijf die in&#13;
1987, dus voor de geboorte van het kind is&#13;
behaald, heeft DM 6 164 bedragen. De verpachter,&#13;
respectievelijk zijn dochter hebben&#13;
echter nagelaten inlichtingen te verschaffen&#13;
over de winst die is behaald, sinds het&#13;
moment dat de laatste zich volledig aan het&#13;
bedrijf heeft gewijd. De omstandigheid, dat&#13;
de Duitse belastingdienst geen balans en&#13;
winst- en verliesrekening vraagt behoefde&#13;
niet te verhinderen, die stukken te doen&#13;
opmaken voor deze procedure.&#13;
Voorshands gaat het hof er van uit, dat de&#13;
winst in 1988 niet lager is geweest dan die&#13;
van 1987.&#13;
Verpachter's dochter heeft voorts in hoger&#13;
beroep ten aanzien van het voorgenomen&#13;
gebruik van de grond in geschil andere plannen&#13;
gesteld dan in eerste aanleg. Ging het&#13;
toen om de oprichting van een manege -&#13;
waarvoor zij evenmin als voor de landbouw&#13;
een opleiding heeft gevolgd -, thans is de&#13;
bedoeling, paarden te fokken en pensionpaarden&#13;
te houden.&#13;
Verpachter's dochter heeft het hof niet&#13;
duidelijk gemaakt, dat er voldoende toezicht&#13;
zal zijn op de paarden, als die worden geweid&#13;
op de grond in geschil en evenmin, dat&#13;
het verbouwen van voedergewassen voor&#13;
het vee en de paarden op 10 kilometer afstand&#13;
minder kosten zal vergen dan het&#13;
kopen daarvan.&#13;
Bovendien valt het op, dat de verpachter&#13;
kort geleden de tot het gepachte behorende&#13;
schuur heeft verkocht - met schending van&#13;
het artikel 56b Pachtwet vermelde voorkeursrecht&#13;
van de pachter -, mits pachtvrij,&#13;
hoewel deze schuur voor zijn dochter bij de&#13;
exploitatie van de grond van nut zou kunnen&#13;
zijn voor de berging van werktuigen en voor&#13;
de stalling van paarden.&#13;
3. Onder deze omstandigheden is het twijfelachtig,&#13;
of het voornemen om het verpachte&#13;
- met uitzondering van de verkochte&#13;
schuur - zelf in gebruik te nemen, ernstig&#13;
gemeend is of dit voorgenomen eigen ge&#13;
bruik een aangelegenheid is van enig economisch&#13;
belang, danwei als hobby moet worden&#13;
beschouwd.&#13;
4. Het hof gaat er veronderstellenderwijsvan&#13;
uit, dat het gestelde eigen gebruik ernstig&#13;
gemeend en uitvoerbaar is.&#13;
5. Dit eigen gebruik is voor verpachter's&#13;
dochter niet van overwegende betekenis. Dit&#13;
volgt reeds uit het hiervoor overwogene: van&#13;
een exploitatie van de grond in geschil in een&#13;
bedrijf als door verpachters dochter aangevoerd&#13;
en op een wijze als door haar gesteld,&#13;
zijn hoogstens marginale netto-baten te&#13;
verwachten. Dit klemt temeer nu de zich op&#13;
die grond bevindende schuur is verkocht. De&#13;
gebruiksmogelijkheden van het - op 10 kilo&#13;
meter afstand van de gebouwen gelegen -&#13;
land zijn daardoor verminderd en de kosten&#13;
van bewerking zijn daardoor gestegen. De&#13;
exploitatie van de grond is dus voor haar niet&#13;
een zaak van zeer groot belang.&#13;
6. Voor de pachter betekent niet-verlenging&#13;
van de pacht het verlies van ongeveer&#13;
één vierde gedeelte van zijn gehele bedrijfsoppervlakte.&#13;
Niet is weersproken, dat door&#13;
de inkrimping van het mestquotum de pachter&#13;
zijn meststieren zal moeten opruimen.&#13;
Hij zal de opbrengst daarvan verliezen, ter&#13;
wijl de kosten van de stalruimte onverminderd&#13;
te zijnen laste zullen zijn. Bovendien&#13;
moet ervan worden uitgegaan, dat de pachter&#13;
een evenredig gedeelte van melkquotum zal&#13;
verliezen. De verpachter heeft hem niet&#13;
aangeboden, dat de pachter dit om niet mag behouden voor het resterende bedrijf. Dit&#13;
had toch voor de hand gelegen, omdat van de&#13;
verpachter, die zelf - zo min als zijn dochter&#13;
- melkproducent is, in redelijkheid ware te&#13;
verwachten dat hij daarop geen aanspraak&#13;
maakt. Onder deze omstandigheden zou&#13;
verlies van het gepachte de grondslag van&#13;
het maatschappelijk bestaan van de pachter&#13;
ernstig aantasten.&#13;
7. Voor verpachter's dochter zou het fokken&#13;
van paarden op de beperkte schaal als&#13;
door haar aangegeven, niet of nauwelijks&#13;
renderend zijn.&#13;
Hetzelfde geldt voor het voederwinning&#13;
op de grond, die op 10 kilometer afstand van&#13;
de boerderij is gelegen.&#13;
Voortzetting van de pacht is voor de pachter&#13;
- mede gezien het behoud van zijn heffingvrije&#13;
hoeveelheid melk en zijn mestquotum&#13;
- van groter belang.&#13;
Dus zal de pachtovereenkomst naar billijkheid&#13;
met zes jaren worden verlengd.&#13;
Slotsom&#13;
De grief in het incidenteel appel faalt, de&#13;
grieven in het principaal appel zijn gegrond.&#13;
De beschikking waarvan beroep kan dus niet&#13;
in stand blijven.&#13;
De verzoeken van beide partijen tot veroordeling&#13;
van de ander in de proceskosten&#13;
worden afgewezen, aangezien een kostenveroordeling&#13;
in een verzoekschriftprocedure&#13;
als de onderhavige niet mogelijk is.&#13;
Beschikkende in hoger beroep:&#13;
in het principaal hoger beroep:&#13;
Vernietigt de beschikking waarvan beroep,&#13;
en opnieuw beschikkende:&#13;
Verlengt de pachtovereenkomst in geschil&#13;
met zes jaar, eindigend 1 september 1997.&#13;
Verklaart de pachter niet-ontvankelijk in&#13;
zijn verzoek om de verpachter in de proceskosten&#13;
te veroordelen.&#13;
in het incidenteel hoger beroep: Verklaart&#13;
het hoger beroep ongegrond.&#13;
Verklaart de verpachter niet-ontvankelijk&#13;
in zijn verzoek om de pachter in de proceskosten&#13;
te veroordelen.</content><legacyfootnotes/><footnotes><footnote/></footnotes><auteurs>Mr. Mans, mr. Spoor, mr. Kok, mr. ing.&#13;
Jansens van Gellicum en Wentink</auteurs><published>1990-11-01 00:00:00</published><modified>1990-11-01 00:00:00</modified><editiondate>1990-11-01</editiondate><htmlpath>https://denhollander.info/artikel/7174</htmlpath></article>
</articles></edition>
<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2007</searchword><id>3917</id><udhid>UDH:TvAR/3917</udhid><titel>Wetgeving en literatuur</titel><searchwords><searchword>TvAR 5/2007</searchword><searchword>UDH:TvAR/3917</searchword></searchwords><attachments><attachment><name>TvAR_2007_5-nieuws.pdf</name><extention>pdf</extention><url>https://denhollander.info/download/3905/ci</url></attachment></attachments><inleiding>Landinrichting&#13;
&#13;
Reconstructie Noord-Brabant&#13;
De Afdeling bestuursrechtspraak van&#13;
de Raad van State heeft op 4 april&#13;
2007 uitspraak gedaan in een beroep&#13;
over het Reconstructieplan Beerze&#13;
Reusel (LJN BA2226). In het plan zijn&#13;
belangrijke gaten geschoten, met name&#13;
voor wat betreft de rechtstreekse doorwerking&#13;
van de zonering intensieve&#13;
veehouderij. Het plan beoogde – op&#13;
grond van artikel 27 Reconstructiewet&#13;
– rechtsreeks door te werken in die zin&#13;
dat in landbouwontwikkelingsgebieden&#13;
nieuwvestiging van agrarische bedrijven&#13;
zou kunnen plaatsvinden, zonder&#13;
dat het bestemmingsplan dat tegen&#13;
zou kunnen houden. Weliswaar waren&#13;
daar allerlei voorwaarden aan verbonden,&#13;
maar een rechtstreekse bouwtitel&#13;
zou dan toch verzekerd zijn. De Afdeling&#13;
meent dat de rechtszekerheid vereist&#13;
dat alleen beslissingen die volledig&#13;
planologisch zijn afgewogen – mede&#13;
gelet op de wetsgeschiedenis – zich&#13;
lenen voor rechtstreekse doorwerking.&#13;
De Afdeling: ‘de (…) deel B van het&#13;
reconstructieplan opgenomen beleidsuitspraken&#13;
zijn weliswaar als bindend&#13;
beoogd, maar vergen van de bestemmingsplanwetgever&#13;
nog nader onderzoek,&#13;
vaststelling van de feiten, beoordeling&#13;
en (belangen)afweging. In zoverre&#13;
is geen sprake van een volledige&#13;
planologische afweging. De Afdeling&#13;
wijst er in dit kader op dat in paragraaf&#13;
11.6.1. van deel B van het reconstructieplan&#13;
onder meer het algemene voorbehoud&#13;
wordt gemaakt dat dit beleid&#13;
geldt, behoudens voor zover er overwegende&#13;
bezwaren bestaan vanuit ruimtelijke,&#13;
landschappelijke, maatschappelijke&#13;
en/of milieuhygiënische optiek.&#13;
Dit voorbehoud maakt het mogelijk&#13;
dat in het bestemmingsplan niet onverkort&#13;
toepassing wordt gegeven aan&#13;
die beleidsuitspraken, maar dat op&#13;
grond van ruimtelijke, landschappelijke,&#13;
maatschappelijke en/of milieuhygiënische&#13;
bezwaren voor het concrete&#13;
geval tot een nadere invulling van die&#13;
beleidsuitspraken wordt gekomen’. Alleen&#13;
om dat voorbehoud al kunnen de&#13;
betreffende beslissingen niet rechtstreeks&#13;
doorwerken.&#13;
</inleiding><content/><legacyfootnotes/><footnotes><footnote/></footnotes><auteurs>prof. mr. D.W. Bruil</auteurs><published>2007-05-01 00:00:00</published><modified>2017-06-08 16:31:57</modified><editiondate>2007-05-01</editiondate><htmlpath>https://denhollander.info/artikel/3917</htmlpath></article>
</articles></edition>
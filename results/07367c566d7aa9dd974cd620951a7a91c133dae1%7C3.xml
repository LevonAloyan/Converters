<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2000</searchword><id>4767</id><udhid>UDH:TvAR/4767</udhid><titel>Vrieze / Luimes (TvAR 2000/5036)</titel><searchwords><searchword>TvAR 10/2000</searchword><searchword>TvAR 2000/5036</searchword><searchword>UDH:TvAR/4767</searchword></searchwords><attachments><attachment><name>2000_nr 10_Rechtspraak_5036.pdf</name><extention>pdf</extention><url>https://denhollander.info/download/4709/ci</url></attachment></attachments><inleiding>[Pachtwet art. 25; Meststoffenwet art. 15;&#13;
Verplaatsingsbesluit Meststoffenwet art. 1&#13;
lid 1 sub d, art. 2 lid 3]&#13;
&#13;
Pacht mestkuikenschuren sedert 1973,&#13;
geëindigd in 1992. In de schuren wordt&#13;
nadien een zelfstandig mestkuikenbedrijf&#13;
voortgezet. Het gepachte was een van twee&#13;
locaties van het bedrijf van pachter. Pachter&#13;
heeft mestproductierecht voor het gehele&#13;
bedrijf laten registreren op alleen de (nietgepachte)&#13;
locatie. Komen verpachter na&#13;
einde pacht mestproductierechten toe?&#13;
Hof:&#13;
– Voor beoordeling in hoeverre mestproductierechten&#13;
betrekking hadden op het&#13;
gepachte, is niet van belang dat de met het&#13;
gehele bedrijf samenhangende mestproductierechten&#13;
op één locatie waren&#13;
geregistreerd.&#13;
– Beëindiging pacht = splitsing bedrijf, is in&#13;
mestregelgeving te beschouwen als een&#13;
verplaatsing van mestproductierechten.&#13;
– Onder (in 1992 geldend) art. 15 Meststoffenwet&#13;
was verplaatsing mestproductierechten&#13;
in beginsel niet mogelijk, tenzij (art.&#13;
2 lid 3) Verplaatsingsbesluit (geldend tot 1&#13;
januari 1994) dit wel mogelijk maakte.&#13;
– Onder de Wet verplaatsing mestproductie&#13;
(na 1 januari 1994) is geen sprake meer van&#13;
een dergelijke beperking).&#13;
– Art. 2 lid 3 Verplaatsingsbesluit bevat een&#13;
niet sluitende regeling.&#13;
– Dit artikel staat in dit geval niet in de weg&#13;
aan een verplaatsing “zoals partijen overeenkomen”&#13;
en ook niet aan een veroordeling&#13;
van de pachter om een gedeelte van de&#13;
met het bedrijf van pachter samenhangende&#13;
mestproductierechten te doen overgaan op&#13;
de verpachter.&#13;
– Art. 25 Pw brengt in het algemeen mee&#13;
dat de pachter bij einde pacht dient mee te&#13;
werken aan overdracht aan de verpachter&#13;
en aan registratie ten name van de verpachter&#13;
van een zodanig gedeelte van de mestproductierechten&#13;
van zijn bedrijf als aan de&#13;
verpachter toekomt in verband met diens&#13;
bijdrage aan de verwezenlijking van de&#13;
mestproductie, die tot toekenning van de&#13;
mestproductierechten heeft geleid.&#13;
– Het staat de pachter in het algemeen ook&#13;
niet vrij deze mestproductierechten tijdens&#13;
de pacht te verplaatsen.&#13;
– De verpachter kon in dit geval dus aanspraak&#13;
maken op overdracht aan hem van&#13;
een gedeelte van de met het bedrijf van&#13;
pachter samenhangende mestproductierechten,&#13;
en de verplaatsing tijdens de pacht&#13;
van deze rechten naar een gedeelte van zijn&#13;
bedrijf is een hem toerekenbare tekortkoming&#13;
jegens verpachter.&#13;
Comparitie bepaald in verband met&#13;
bepaling schade.</inleiding><content>ARREST IN DE ZAAK VAN:&#13;
Johannes Wesselinus Vrieze te Varsseveld, gemeente&#13;
Wisch,&#13;
appellant,&#13;
procureur: mr. P.J. Eshuis,&#13;
tegen&#13;
Gerrit Jan Luimes te Dinxperlo,&#13;
geïntimeerde,&#13;
procureur: mr. J.B.R. Daniels.&#13;
1 Het geding in eerste aanleg&#13;
1.1 Voor de procedure in eerste aanleg wordt&#13;
verwezen naar de inhoud van het vonnis dat&#13;
de pachtkamer van het kantongerecht te Terborg&#13;
op 11 maart 1997 tussen partijen – hierna&#13;
ook te noemen Vrieze en Luimes – heeft&#13;
gewezen; van dat vonnis is een fotocopie aan&#13;
dit arrest gehecht.&#13;
2 Het geding in hoger beroep&#13;
2.1 Vrieze heeft bij exploot van 10 april 1997&#13;
aan Luimes aangezegd van het bovengenoemde&#13;
vonnis in hoger beroep te komen, met zijn&#13;
dagvaarding voor de pachtkamer van dit hof.&#13;
2.2 Bij memorie van grieven heeft Vrieze zes&#13;
grieven tegen het bestreden vonnis aangevoerd&#13;
en toegelicht, en geconcludeerd het vonnis&#13;
waarvan beroep te vernietigen en, opnieuw&#13;
rechtdoende, bij arrest, uitvoerbaar bij voorraad:&#13;
a. Luimes te veroordelen tot medewerking aan&#13;
overdracht en tenaamstelling van het mestquotum&#13;
op naam van Vrieze voor 7.680 kg&#13;
fosfaat, welk quotum oorspronkelijk rustte op&#13;
de locatie welke verpacht werd, gelegen aan&#13;
de Hiddinkdijk nr. 27 te Heelweg, gemeente&#13;
Wisch, waarbij Luimes, indien hij na betekening&#13;
van het te wijzen arrest niet mee mocht&#13;
werken, een dwangsom verbeurt van ƒ 10.000,–&#13;
per dag, tot een maximum van ƒ 500.000,– en&#13;
waarbij Vrieze ook het recht krijgt dit arrest&#13;
te laten inschrijven bij het Bureau Heffingen&#13;
te Assen.&#13;
b. en voor het geval Luimes zich in de onmogelijkheid&#13;
mocht hebben gesteld om het mestquotum&#13;
over te dragen:&#13;
Luimes te veroordelen een bedrag ten titel van&#13;
schadevergoeding aan Vrieze te betalen van&#13;
ƒ 268.800,–, te vermeerderen met de wettelijke&#13;
rente daarover vanaf 22 februari 1994, althans&#13;
de wettelijke rente daarover met ingang van&#13;
de dag van uitbrenging van de dagvaarding in&#13;
eerste aanleg aan Luimes, tot aan de dag der&#13;
algehele voldoening, althans een schadevergoeding&#13;
als de pachtkamer ex aequo et bono&#13;
zal bepalen, te vermeerderen met de wettelijke&#13;
rente daarover vanaf 22 februari 1994, althans&#13;
vanaf de dag van uitbrenging van de dagvaarding&#13;
in eerste aanleg aan Luimes tot aan de&#13;
dag der algehele voldoening, althans de schade&#13;
nader op te maken bij staat en te vereffenen&#13;
volgens de wet, te vermeerderen met de wettelijke&#13;
rente vanaf 22 februari 1994, althans&#13;
vanaf de dag van uitbrenging van de dagvaarding&#13;
in eerste aanleg tot aan de dag der algehele&#13;
voldoening.&#13;
c. Luimes te veroordelen in de kosten van&#13;
deze procedure in beide instanties.&#13;
2.3 Bij memorie van antwoord heeft Luimes&#13;
verweer gevoerd en geconcludeerd dat de&#13;
grieven van Vrieze moeten worden afgewezen&#13;
en het vonnis waarvan beroep in stand dient&#13;
te blijven met veroordeling van Vrieze in de&#13;
proceskosten in hoger beroep.&#13;
2.4 Vervolgens hebben partijen hun stukken&#13;
aan het hof overgelegd voor het wijzen van&#13;
arrest.&#13;
3 De grieven&#13;
Vrieze heeft tegen het vonnis waarvan beroep&#13;
de volgende grieven aangevoerd:&#13;
Grief I&#13;
Ten onrechte heeft de pachtkamer van het&#13;
kantongerecht in haar eindvonnis bepaald dat&#13;
de bedrijven van de mestproducenten als één&#13;
geheel worden gezien en dat de administratie&#13;
van mestproductierechten met betrekking tot&#13;
één bedrijf ten name van verschillende – op&#13;
grond van verschillende titels – rechthebbenden&#13;
niet mogelijk is.&#13;
Grief II&#13;
Ten onrechte concludeert de pachtkamer van&#13;
het kantongerecht dat bij de inwerkingtreding&#13;
van de Interimwet, noch bij die van de Meststoffenwet&#13;
een mestproductierecht is ontstaan&#13;
ten gunste van een ander dan degene die de&#13;
pluimveehouderij op die momenten feitelijk&#13;
bedreef, zodat de verpachter, Vrieze, toen dus&#13;
geen rechten heeft verworven.&#13;
Grief III&#13;
Ten onrechte heeft de pachtkamer van het&#13;
kantongerecht bepaald dat weliswaar sprake is&#13;
van beëindiging van een pachtovereenkomst&#13;
die voor 1 januari 1987 is aangegaan, doch dat&#13;
ex artikel 8, tweede lid van de Wet Verplaatsing&#13;
Mestproductie een mestproductierecht&#13;
(naar verpachter Vrieze) overgaat op basis van&#13;
de door partijen aan de verpachte locatie toe&#13;
te rekenen mestproductiecapaciteit, doch dat&#13;
over die toerekening partijen geen overeenstemming&#13;
hebben bereikt en dat gelet op de&#13;
contractuele verhouding tussen partijen hun&#13;
relatie verder moet worden bezien in het licht&#13;
van de redelijkheid en billijkheid, welke bepalend&#13;
is voor de rechtsgevolgen.&#13;
Grief IV&#13;
Ten onrechte heeft de pachtkamer van het&#13;
kantongerecht bepaald dat in het licht van de&#13;
redelijkheid en billijkheid de contractuele verhouding&#13;
tussen Vrieze en Luimes wordt vastgesteld&#13;
op basis van de bepalende feiten en&#13;
omstandigheden, hetgeen er volgens de pachtkamer&#13;
toe moet leiden dat Vrieze geen aanspraak&#13;
heeft op enig deel van de mestproductierechten&#13;
in kwestie.&#13;
Grief V&#13;
Ten onrechte heeft de pachtkamer van het&#13;
kantongerecht een eindvonnis gewezen zonder&#13;
partijen in de gelegenheid te stellen conform&#13;
hun aanbod hun stellingen te bewijzen.&#13;
Grief VI&#13;
Ten onrechte heeft de pachtkamer van het&#13;
kantongerecht de vordering van Vrieze afgewezen.&#13;
4 De vaststaande feiten&#13;
In hoger beroep kan van de volgende – erkende&#13;
of door de wederpartij niet of onvoldoende&#13;
betwiste – feiten worden uitgegaan.&#13;
4.1 Luimes heeft met ingang van 1 juni 1973&#13;
voor de duur van tien jaar van Vrieze en zijn&#13;
broer H.J. Vrieze twee als kalkoenenmesthokken&#13;
aangeduide hokken, gelegen aan de Hiddinkdijk&#13;
nr 27 te Varsseveld, – verder ook aan&#13;
te duiden als het gepachte – gehuurd voor een&#13;
prijs van aanvankelijk ƒ 14.400,– per jaar. Het&#13;
gehuurde omvatte naast de hokken ventilatoren,&#13;
een electrische installatie, meelsilo’s en&#13;
een betonnen mestopslagplaats.&#13;
4.2 Luimes heeft in het gepachte tot 1975 kalkoenen&#13;
gehouden, nadien slachtkuikens.&#13;
4.3 De eigendom van de hokken is op 2 juli 1976&#13;
overgegaan op Bouwbedrijf Gebr. Vrieze B.V.,&#13;
van welke vennootschap de naam per 16 maart&#13;
1978 is gewijzigd in Gebr. Vrieze Beheer B.V.&#13;
Van deze vennootschap is de naam per 31 mei&#13;
1994 weer gewijzigd in De Loake Beheer B.V.&#13;
Het gepachte is per 27 februari 1990 in economische&#13;
eigendom overgedragen aan Vrieze en&#13;
zijn broer H.J. Vrieze.&#13;
Per 14 mei 1993 is het gepachte door genoemde&#13;
B.V. in juridische eigendom overgedragen&#13;
aan Vrieze, die het per diezelfde datum weer&#13;
heeft doorverkocht aan een derde, een zekere&#13;
Van de Fliert.&#13;
4.4 Op 1 juni 1983 heeft Luimes met Gebr.&#13;
Vrieze Beheer B.V. ten aanzien van dit zelfde&#13;
object een direct ingaande huurovereenkomst&#13;
gesloten voor de duur van 5 jaar, in welke&#13;
overeenkomst de hokken worden omschreven&#13;
als mestkuikenhokken.&#13;
Deze huurovereenkomst is nadien stilzwijgend&#13;
verlengd met een periode van vijf jaar.&#13;
4.5 Deze overeenkomst is op 8 mei 1990 ter&#13;
goedkeuring als pachtovereenkomst ingezonden&#13;
aan de grondkamer voor Gelderland. Bij&#13;
beschikking van 9 januari 1992 heeft de grondkamer&#13;
deze overeenkomst (met enige hier niet&#13;
terzake doende wijzigingen) als pachtovereenkomst&#13;
voor de duur van 6 jaren goedgekeurd,&#13;
met een pachtprijs van ƒ 26.700,– per jaar.&#13;
4.6 Het gepachte is door Luimes feitelijk ontruimd.&#13;
Volgens Luimes is het gepachte schoon opgeleverd&#13;
per 1 juni 1991 en is de pachtovereenkomst&#13;
per die datum geëindigd.&#13;
Volgens Vrieze is het gepachte door Luimes&#13;
per 16 juli 1992 ontruimd en is de pachtovereenkomst&#13;
per 15 september 1992 geëindigd.&#13;
4.7 Nadien zijn in de hokken door verschillende&#13;
exploitanten mestkuikens gehouden.&#13;
4.8 Luimes heeft bij zijn meitelling in 1984&#13;
opgegeven dat hij mestkuikens hield.&#13;
Op grond van zijn opgave van het door hem&#13;
per 31 december 1986 op zijn bedrijf – dat hij&#13;
exploiteerde zowel op het hem in eigendom&#13;
toebehorende complex aan de Welskerveen 5a&#13;
in De Heurne (gemeente Dinxperlo) als in de&#13;
onderhavige hokken in Heelweg (gemeente&#13;
Varsseveld) – gehouden aantal mestkuikens&#13;
heeft Luimes een mestnummer en een mestproductierecht&#13;
toegekend gekregen.&#13;
4.9 Aan Luimes is een milieuvergunning verleend&#13;
tot het in het gepachte houden van&#13;
33.000 slachtkuikens.&#13;
4.10 Ten name van Luimes was in 1995 een&#13;
mestproductierecht geregistreerd van 12.936&#13;
kg fosfaat, waarvan 2.086 kg niet-verplaatsbaar&#13;
en 10.850 kg verplaatsbaar, met als vermelding:&#13;
“Locaties, die tot uw bedrijf behoren: (...)”.&#13;
4.11 Vrieze heeft, door Luimes niet gemotiveerd&#13;
betwist, gesteld dat met het gepachte&#13;
een mestproductierecht varkens/kippen heeft&#13;
samengehangen van 7.680 kg fosfaat. (Het is&#13;
het hof overigens niet duidelijk, of dit is begrepen&#13;
in de hiervoor genoemde hoeveelheid&#13;
van 12.936 kg fosfaat varkens/kippen, in 1995&#13;
geregistreerd op de locatie te De Heurne).&#13;
4.12 Luimes heeft nadien het op zijn totale&#13;
bedrijf, inclusief het gepachte, rustende mestproductierecht&#13;
doen registreren op uitsluitend&#13;
het gedeelte van zijn bedrijf te De Heurne.&#13;
4.13 Luimes heeft tot 1 februari 1992 voor het&#13;
gepachte pacht betaald.&#13;
4.14 Luimes is ondanks aanmaningen en sommaties&#13;
van Vrieze niet bereid gebleken enig&#13;
mestproductierecht bij het einde der pachtovereenkomst&#13;
ter beschikking van Vrieze te&#13;
stellen.&#13;
4.15 Vrieze Beheer B.V. en Vrieze hebben op&#13;
8 augustus 1996 beslag doen leggen op onroerende&#13;
zaken, behorende tot het bedrijf van&#13;
Luimes te De Heurne.&#13;
5 De beoordeling van het geschil in&#13;
hoger beroep&#13;
Ontvankelijkheid&#13;
5.1 De mede-eiseres van Vrieze in eerste&#13;
instantie, Vrieze Beheer B.V., is in het vonnis&#13;
waarvan beroep niet-ontvankelijk verklaard in&#13;
haar vordering. Daartegen is zij niet in beroep&#13;
gekomen (evenmin als Vrieze) zodat het vonnis&#13;
waarvan beroep in zoverre kracht van&#13;
gewijsde heeft verkregen, ook jegens Vrieze.&#13;
5.2 Nu ten processe niets is gesteld of gebleken&#13;
waaruit het tegendeel volgt, gaat het hof&#13;
er van uit dat de rechten en verplichtingen van&#13;
de B.V. als verpachtster bij de economische&#13;
eigendomsverkrijging op de verkrijger Vrieze&#13;
zijn overgegaan.&#13;
De grieven I en II&#13;
5.3 Deze grieven lenen zich voor gezamenlijke&#13;
beoordeling.&#13;
5.4 Niet omstreden is dat de aan Luimes toegekende&#13;
mestproductierechten samenhingen&#13;
met het slachtkuikenbedrijf, zoals door Luimes&#13;
uitgeoefend op twee locaties, te De Heurne en&#13;
te Heelweg. (Het hof zal gemakshalve de&#13;
locatie te Heelweg ook aanduiden als “het&#13;
gepachte”).&#13;
5.5 Voor het bedrijf van Luimes, uitgeoefend&#13;
op deze beide locaties, is aan Luimes één mestnummer&#13;
toegekend.&#13;
5.6 Bij registratie van mestproductierechten&#13;
krachtens het Registratiebesluit heeft de producent,&#13;
in geval van productie van mest op&#13;
verschillende locaties binnen één bedrijf, de&#13;
mestproductie op alle productie-eenheden van&#13;
dat bedrijf moeten opgeven. Dat is in dit geval&#13;
ook gebeurd.&#13;
5.7 Zoals onder meer moet worden afgeleid&#13;
uit de artikelen 14 en 15 van de Meststoffenwet,&#13;
uit het Verplaatsingsbesluit Meststoffenwet&#13;
en de toelichting op dat besluit, moeten&#13;
mestproductierechten worden geacht te zijn&#13;
gaan samenhangen met het (gehele) bedrijf,&#13;
dus met het geheel van productie-eenheden,&#13;
als omschreven in art. 1 Registratiebesluit.&#13;
5.8 Het voorgaande geldt, ongeacht de titel op&#13;
grond waarvan deze productie-eenheden werden&#13;
gebruikt.&#13;
Niet van belang is dus of de pachtovereenkomst,&#13;
krachtens welke de productie-eenheid&#13;
te Heelweg werd gebruikt, (toentertijd) al dan&#13;
niet was goedgekeurd.&#13;
5.9 Het hof acht het daarbij niet van belang of&#13;
de totale mestproductierechten, samenhangend&#13;
met het onderhavige op verscheidene locaties&#13;
uitgeoefende bedrijf, al dan niet apart waren&#13;
(c.q. konden worden) geregistreerd per tot het&#13;
bedrijf behorende locatie.&#13;
Voor de beoordeling, in hoeverre de met het&#13;
bedrijf samenhangende mestproductierechten&#13;
betrekking hebben op de locatie Heelweg,&#13;
acht het hof dan ook niet van belang, dat Luimes&#13;
kennelijk bij de registratie van mestproductierechten&#13;
op zijn naam van de aan zijn&#13;
gehele bedrijf toegekende mestproductierechten&#13;
slechts de locatie te De Heurne heeft vermeld,&#13;
zoals in rov. 4.10 weergegeven.&#13;
5.10 Beëindiging van de pacht met betrekking&#13;
tot één van de locaties van een bedrijf – zoals&#13;
hier het geval –, en dientengevolge splitsing&#13;
van het bedrijf, wordt in de mestregelgeving&#13;
beschouwd als een verplaatsing van mestproductierechten.&#13;
5.11 Aldus rijst de vraag of Luimes als (voormalig)&#13;
pachter gehouden was mee te werken&#13;
aan een verplaatsing van enig gedeelte van de&#13;
met zijn bedrijf samenhangende mestproductierechten&#13;
– indien mogelijk – naar het (als&#13;
zelfstandige eenheid voortgezette) voorheen&#13;
gepachte.&#13;
5.12 De in artikel 25 Pachtwet neergelegde&#13;
verplichting als een goed pachter te handelen&#13;
en bij het einde van de pachtovereenkomst het&#13;
gepachte in goede staat aan de verpachter op&#13;
te leveren, zal in het algemeen meebrengen dat&#13;
het een pachter niet vrijstaat bij het einde van&#13;
de pacht het gepachte aan de verpachter op te&#13;
leveren zonder daarbij tevens mee te werken&#13;
aan overdracht aan de verpachter en aan registratie&#13;
ten name van de verpachter van dat&#13;
gedeelte van de mestproductierechten van zijn&#13;
bedrijf, dat aan de verpachter toekomt in verband&#13;
met diens bijdrage aan de verwezenlijking&#13;
van de mestproductie die tot toekenning&#13;
van deze mestproductierechten heeft geleid.&#13;
5.13 Dit impliceert, mede gelet op de uit artikel&#13;
25 Pachtwet voortvloeiende zorgverplichting&#13;
van de pachter ook gedurende de loop&#13;
van de pachtovereenkomst, tevens dat het&#13;
hem in het algemeen ook niet vrijstaat gedurende&#13;
de looptijd van de pachtovereenkomst&#13;
de bovenbedoelde mestproductierechten geheel&#13;
of gedeeltelijk te verplaatsen.&#13;
5.14 Met betrekking tot de mogelijkheid tot&#13;
overdracht van mestproductierechten door&#13;
Luimes aan Vrieze bij het einde der pachtovereenkomst&#13;
overweegt het hof het volgende.&#13;
5.15 Verplaatsing van mestproductierechten&#13;
was toentertijd in beginsel niet mogelijk in&#13;
verband met artikel 15 Meststoffenwet, tenzij&#13;
het Verplaatsingsbesluit Meststoffenwet dit&#13;
mogelijk maakte.&#13;
5.16 Art. 2 lid 3 Verplaatsingsbesluit Meststoffenwet&#13;
bepaalt – zakelijk weergegeven –&#13;
dat in de aldaar omschreven gevallen van&#13;
beëindiging van een pachtovereenkomst een&#13;
referentiehoeveelheid gedeeltelijk overgaat van&#13;
de (ex)pachter naar de (ex)verpachter, zoals&#13;
overeengekomen door de betrokken partijen.&#13;
Uit de toelichting op dit besluit blijkt dat&#13;
daarbij is gedacht aan beëindiging van pachtovereenkomsten&#13;
die betrekking hebben op&#13;
een gedeelte van een bedrijf.&#13;
5.17 Uit deze bepaling blijkt niet, wat de&#13;
reden kan zijn voor de aldaar gegeven beperkte,&#13;
niet sluitende – en naar het oordeel van het&#13;
hof nogal willekeurige – omschrijving van&#13;
enkele wijzen van beëindiging van pachtovereenkomsten.&#13;
5.18 Uit de toelichting op het Verplaatsingsbesluit&#13;
Meststoffenwet kan worden afgeleid&#13;
dat de besluitgever met deze opsomming heeft&#13;
beoogd twee voorwaarden te stellen aan de&#13;
mogelijkheid van zodanige gedeeltelijke verplaatsing,&#13;
te weten dat sprake is van onvrijwillige&#13;
pachtbeëindiging en dat sprake is van een&#13;
pachtovereenkomst die vóór 1 januari 1987&#13;
aan de grondkamer ter goedkeuring is gezonden.&#13;
Aannemelijk is dat deze voorwaarden zijn&#13;
gesteld ter voorkoming van de mogelijkheid&#13;
tot eenvoudige ontduiking van de verplaatsingsregeling.&#13;
Enige andere reden is niet gesteld&#13;
of gebleken.&#13;
In het onderhavige geval is van enige ontduikingsbedoeling&#13;
geen sprake, zodat de beide&#13;
bovenbedoelde voorwaarden voor dit geval&#13;
van vrijwillige beëindiging niet aan verplaatsing&#13;
in de weg behoeven te staan.&#13;
Bij het bovenstaande zij overigens het volgende&#13;
aangetekend.&#13;
5.19 In de per 1 januari 1994 in werking getreden&#13;
Wet verplaatsing mestproductie is geen&#13;
sprake meer van een dergelijke beperking in&#13;
de verplaatsingsmogelijkheden.&#13;
5.20 In de tweede beëindigingsmogelijkheid in&#13;
de opsomming van art. 2 lid 3 Verplaatsingsbesluit&#13;
Meststoffenwet is niet de eis van&#13;
inzending ter goedkeuring vóór 1 januari 1987&#13;
gesteld, zodat kennelijk geen sprake is van een&#13;
dergelijk algemeen vereiste.&#13;
Bovendien valt naar het oordeel van het hof&#13;
de zin van een beperking tot pachtovereenkomsten&#13;
die vóór 1 januari 1987 ter goedkeuring&#13;
zijn ingezonden – afgezien van het gevaar&#13;
van ontduiking, waarop boven reeds is ingegaan&#13;
– niet goed in te zien.&#13;
5.21 Voorts wijst het hof op de incongruentie&#13;
tussen art. 1 lid 1 sub d. en art. 2 sub 3 van het&#13;
Verplaatsingsbesluit Meststoffenwet, die met&#13;
zich meebrengt dat bepaalde vormen van&#13;
pachtbeëindiging, die volgens art. 2 lid 3 gepaard&#13;
kunnen gaan met een overgang van&#13;
mestproductierechten, geen “overdracht” vormen&#13;
in de zin van art. 1 lid 1 sub d.&#13;
5.22 Al met al staat naar het oordeel van het&#13;
hof de regelgeving van het Verplaatsingsbesluit&#13;
Meststoffenwet, waaronder artikel 2, lid&#13;
3 van dat besluit, er niet aan in de weg dat een&#13;
pachter in een geval als het onderhavige door&#13;
de rechter wordt veroordeeld een gedeelte van&#13;
de met het bedrijf samenhangende mestproductierechten&#13;
op de verpachter te doen overgaan.&#13;
5.23 Zoals uit het bovenoverwogene voortvloeit,&#13;
is het hof van oordeel, dat Vrieze aanspraak&#13;
kon maken op overdracht aan hem van&#13;
een gedeelte van de mestproductierechten die&#13;
ten tijde van de beëindiging van de pachtovereenkomst&#13;
in 1991/1992 samenhingen met het&#13;
mede op het gepachte uitgeoefende bedrijf&#13;
van Luimes, en dat Luimes zich heeft schuldig&#13;
gemaakt aan een hem toerekenbare tekortkoming&#13;
ten aanzien van de pachtovereenkomst&#13;
door deze rechten te verplaatsen naar&#13;
het gedeelte van zijn bedrijf te De Heurne.&#13;
5.24 De conclusie van de pachtkamer van het&#13;
kantongerecht (rov. 5.6) dat Vrieze bij het&#13;
einde der pachtovereenkomst tussen partijen&#13;
geen aanspraken had op enig deel van de mestproductierechten&#13;
in kwestie, onderschrijft het&#13;
hof dus niet.&#13;
5.25 De grieven I en II zijn derhalve gegrond,&#13;
zodat het vonnis waarvan beroep, niet in&#13;
stand zal kunnen blijven.&#13;
Grief III&#13;
5.26 De pachtkamer van het kantongerecht&#13;
heeft in de door deze grief bestreden overwegingen&#13;
de per 1 januari 1994 in werking getreden&#13;
Wet verplaatsing mestproductie ten&#13;
onrechte van toepassing geacht, nu het een in&#13;
1991 of 1992 beëindigde pachtovereenkomst&#13;
betreft.&#13;
De ten tijde van de beëindiging van de pachtovereenkomst&#13;
tussen partijen geldende rechten&#13;
en verplichtingen moeten immers worden&#13;
bepaald naar de op dat tijdstip geldende&#13;
rechtsregels.&#13;
De grief is derhalve gegrond.&#13;
Grief IV&#13;
5.27 Zoals hierboven reeds overwogen, heeft&#13;
Luimes zich zowel door het in de loop van de&#13;
pachtovereenkomst verplaatsen van de met&#13;
het gepachte samenhangende mestproductierechten&#13;
naar het andere gedeelte van zijn&#13;
bedrijf als ook door het (dientengevolge) niet&#13;
medewerken aan overdracht van deze rechten&#13;
aan Vrieze bij het einde van de pachtovereenkomst&#13;
jegens Vrieze schuldig gemaakt aan hem&#13;
toerekenbare tekortkomingen.&#13;
5.28 Het bezwaar van Vrieze tegen de in deze&#13;
grief aangevochten overweging van de pachtkamer&#13;
van het kantongerecht, dat hij in het&#13;
licht van de redelijkheid en billijkheid geen&#13;
aanspraak heeft op enig deel van de mestproductierechten&#13;
in kwestie, is dus gegrond.&#13;
5.29 Luimes heeft nog gesteld dat Vrieze de&#13;
stallen zonder mestquotum heeft gekocht (en&#13;
later verkocht), zodat hij geen schade zou lijden.&#13;
Het hof onderschrijft deze stelling niet,&#13;
aangezien de voorwaarden waaronder Vrieze&#13;
de stallen heeft verkregen (en later heeft vervreemd)&#13;
niet ten voordele van Luimes kunnen&#13;
strekken. Ervan uitgaande dat met het gepachte&#13;
mestquotum is gaan samenhangen, lijdt&#13;
Vrieze schade indien hij dit quotum niet heeft&#13;
verkregen.&#13;
5.30 Het hof heeft, alvorens te oordelen over&#13;
de gevolgen van de tekortkomingen, behoefte&#13;
aan nadere inlichtingen van en overleg met&#13;
partijen, en zal daartoe een comparitie van&#13;
partijen gelasten.&#13;
5.31 Partijen dienen er rekening mee te houden,&#13;
dat ter comparitie in ieder geval de volgende&#13;
onderwerpen ter sprake zullen worden&#13;
gebracht&#13;
– Het tijdstip van beëindiging van de pachtovereenkomst;&#13;
– De registratie van mestproductierechten&#13;
door Luimes (tijdstippen, hoeveelheden, de&#13;
daarbij betrokken locaties, wijzigingen daarin);&#13;
– De mogelijkheden om mestproductierechten&#13;
alsnog te doen registreren ten name van&#13;
Vrieze;&#13;
– Een eventueel met de overdracht van de&#13;
mestproductierechten samenhangende, door&#13;
Vrieze aan Luimes te betalen vergoeding;&#13;
– De schade die Vrieze heeft geleden ten&#13;
gevolge van het feit dat deze mestproductierechten&#13;
bij het einde der pacht niet op hem&#13;
zijn overgegaan;&#13;
– Het feitelijk gebruik van het gepachte na het&#13;
einde der pachtovereenkomst;&#13;
– De bewijsmogelijkheden van partijen;&#13;
– De mogelijkheden tot het bereiken van&#13;
enige schikking tussen partijen.&#13;
5.32 Het hof verzoekt partijen ervoor zorg te&#13;
dragen dat de door hen te verstrekken inlichtingen&#13;
voor zover mogelijk zijn gedocumenteerd,&#13;
en verzoekt partijen alle eventuele stukken,&#13;
die nog niet eerder in het geding zijn&#13;
gebracht en waarop zij ter comparitie een&#13;
beroep zouden willen doen, tenminste veertien&#13;
dagen tevoren aan het hof en de wederpartij&#13;
toe te zenden.&#13;
5.33 Het hof zal alle verdere beslissingen aanhouden&#13;
tot na de comparitie van partijen.&#13;
6 De beslissing in hoger beroep&#13;
Het hof, rechtdoende in hoger beroep:&#13;
alvorens nader te beslissen:&#13;
bepaalt dat partijen in persoon vergezeld door&#13;
hun advocaten, voor het verstrekken van&#13;
inlichtingen en voor onderzoek of partijen het&#13;
over een of meer punten eens kunnen worden,&#13;
zullen verschijnen voor het hierbij tot raadsheer-&#13;
commissaris benoemde lid van het hof&#13;
mr. G.M. Bierman en de raad W.G.F. Wentink,&#13;
die daartoe zitting zullen houden in het&#13;
Paleis van Justitie te Arnhem aan de Walburgstraat&#13;
2-4 op een nader door hem te bepalen&#13;
dag en uur.&#13;
bepaalt dat partijen hun verhinderdagen en&#13;
die van hun advocaten in de periode maart,&#13;
april en mei 1999 zullen opgeven ter rolle van&#13;
het hof van 23 februari 1999, waarna de raadsheer-&#13;
commissaris – ook indien geen verhinderdagen&#13;
zijn opgegeven – dag en uur voor de&#13;
comparitie zal bepalen;&#13;
bepaalt dat partijen eventuele bescheiden,&#13;
waarop zij ter comparitie een beroep willen&#13;
doen, uiterlijk twee weken vóór de comparitie&#13;
in kopie aan de wederpartij en de raadsheercommissaris&#13;
toezenden;&#13;
houdt iedere verdere beslissing aan.</content><legacyfootnotes/><footnotes><footnote/></footnotes><auteurs/><published>2000-10-01 00:00:00</published><modified>1995-06-13 00:00:00</modified><editiondate>2000-10-01</editiondate><htmlpath>https://denhollander.info/artikel/4767</htmlpath></article>
</articles></edition>
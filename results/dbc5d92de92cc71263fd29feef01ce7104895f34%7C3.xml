<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2006</searchword><id>4152</id><udhid>UDH:TvAR/4152</udhid><titel>Wetgeving en literatuur</titel><searchwords><searchword>TvAR 7/8/2006</searchword><searchword>UDH:TvAR/4152</searchword></searchwords><attachments><attachment><name>2006_nr 78_Wetgeving_Bezemer.pdf</name><extention>pdf</extention><url>https://denhollander.info/download/4111/ci</url></attachment></attachments><inleiding>Pacht&#13;
&#13;
Evenwicht in pachtnormen: Advies van de&#13;
Commissie Pachtnormen&#13;
Op 24 april 2006 heeft de Commissie Pachtnormen&#13;
haar advies ‘Evenwicht in pachtnormen’&#13;
aan de minister van LNV aangeboden.&#13;
De onderzoeksopdracht was het ontwikkelen&#13;
van een evenwichtige systematiek voor de&#13;
berekening van nieuwe pachtnormen waarbij&#13;
rekening wordt gehouden met het opbrengend&#13;
vermogen van de grond en met de rendementseisen&#13;
van pachters. De commissie is in haar&#13;
opdracht geslaagd met de introductie van een&#13;
rekensysteem voor regionale pachtnormen op&#13;
basis van de door het LEI geregistreerde bedrijfsuitkomsten&#13;
in de grondgebonden landbouw&#13;
over de afgelopen vijf jaar, leidend tot&#13;
een gemiddelde beloning voor grond (het bedrag&#13;
dat resteert als van de totale bedrijfsopbrengst&#13;
alle kosten zijn afgetrokken met&#13;
uitzondering van de kosten van de grond), en&#13;
gecorrigeerd met het door verpachters vereiste&#13;
directe rendement (jaarlijkse netto pachtopbrengsten).&#13;
Deze nieuwe regionale pachtnormen&#13;
zouden moeten gelden voor nieuwe reguliere&#13;
pachtovereenkomsten. Voor bestaande pachtovereenkomsten&#13;
introduceert de commissie een&#13;
correctiemechanisme: het regionale veranderpercentage,&#13;
zijnde de (nieuwe) regionorm gedeeld&#13;
door de gemiddeld geldende pachtprijs&#13;
per regio. Voor bestaande overeenkomsten&#13;
zou de pachtprijs periodiek met dit regionale&#13;
veranderpercentage moeten worden verhoogd&#13;
of verlaagd. Overigens adviseert de commissie&#13;
voor alle overeenkomsten een absoluut maximum&#13;
aan de pachtprijs te stellen, nl. 2% van&#13;
de vrije verkeerswaarde van het pachtobject.&#13;
(Pachtbeleid, TK 2005-2006, 27 924, nr. 34,&#13;
brief minister ter aanbieding van het advies,&#13;
27 april 2006)&#13;
&#13;
Wetsvoorstel Pacht&#13;
Op 4 mei 2006 heeft de vaste kamercommissie&#13;
voor LNV het verslag met betrekking tot het&#13;
wetsvoorstel pacht uitgebracht (TK 2005-2006,&#13;
30 448, nr. 7). De opmerkingen van de diverse&#13;
fracties zijn niet spectaculair te noemen; ze&#13;
hebben betrekking op de totstandkoming van&#13;
het wetsvoorstel, het overleg met de praktijk&#13;
(is er bijvoorbeeld nog overleg geweest met de&#13;
BLHB?), de positie van verpachter en pachter,&#13;
en meer specifiek over onder meer de opzegging&#13;
van het pachtcontract, het voorkeursrecht,&#13;
en natuurpacht. Bijzondere aandacht is er&#13;
voor pacht en toeslagrechten. De PvdA-fractie&#13;
vindt dat er een politieke keuze gemaakt&#13;
moet worden over de vraag aan wie de toeslagrechten&#13;
toekomen, pachter of verpachter.&#13;
De LPF-fractie – van mening dat de toeslagrechten&#13;
aan de verpachter toebehoren, terwijl&#13;
de SP-fractie juist het tegenovergestelde&#13;
standpunt inneemt – speelt de bal terug naar&#13;
de betrokken maatschappelijke organisaties:&#13;
zij moeten met een oplossing voor deze problematiek&#13;
komen. Doen ze dat niet, dan zal de&#13;
regering dat moeten doen. Het laatste woord&#13;
zal hierover nog niet gesproken zijn.&#13;
&#13;
Literatuur: Wetsvoorstel pacht&#13;
– B.F. Preller, ‘Een volgend hoofdstuk in de&#13;
liberalisering van het pachtrecht’, JBN juni&#13;
2006, p. 3-5</inleiding><content/><legacyfootnotes/><footnotes><footnote/></footnotes><auteurs>ir. S. Bezemer</auteurs><published>2006-07-01 00:00:00</published><modified>2006-07-01 00:00:00</modified><editiondate>2006-07-01</editiondate><htmlpath>https://denhollander.info/artikel/4152</htmlpath></article>
</articles></edition>
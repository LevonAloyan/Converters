<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2002</searchword><id>4669</id><udhid>UDH:TvAR/4669</udhid><titel>Mousset / Schroijen-Boven d’Eerdt (TvAR 2002/5144)</titel><searchwords><searchword>TvAR 12/2002</searchword><searchword>TvAR 2002/5144</searchword><searchword>UDH:TvAR/4669</searchword></searchwords><attachments><attachment><name>2002_nr 12_Rechtspraak_5144.pdf</name><extention>pdf</extention><url>https://denhollander.info/download/4614/ci</url></attachment></attachments><inleiding>[Pachtwet art. 25; Regeling Superheffing]&#13;
&#13;
Vervolg op Agr.r. 2000/5035. Schadevergoeding&#13;
in verband met vervreemding&#13;
melkquotum door pachter. Berekening van&#13;
voor de melkproductie gebruikt bedrijfsoppervlak&#13;
in het hier in aanmerking te&#13;
nemen referentiejaar 1978/1979 bij wijze van&#13;
schatting, nu partijen dat oppervlak niet&#13;
meer precies kunnen aantonen. Geen aanleiding&#13;
om op grond van bijzondere aspecten&#13;
van dit geval (o.a. gedane investering en&#13;
gesteld risico) de vergoeding vast te stellen&#13;
op een lager percentage dan 50% van de&#13;
verkeerswaarde van het met het gepachte&#13;
samenhangende melkquotum.</inleiding><content>ARREST IN DE ZAAK VAN:&#13;
Jozef Hubertus Helena Mousset, wonende te&#13;
Haler, gemeente Hunsel,&#13;
appellant,&#13;
procureur: mr J.M. Bosnak,&#13;
tegen&#13;
Maria Agnes Hubertina Paulina Schroijen-&#13;
Boven d’Eerdt, wonende te Stramproy,&#13;
gemeente Weert,&#13;
geïntimeerde,&#13;
procureur: mr F.J. Boom.&#13;
1 De procedure in eerste aanleg&#13;
Na de tussen (thans) appellant – verder te&#13;
noemen: Mousset – en (thans) geïntimeerde&#13;
– verder te noemen: Schroijen – gewezen&#13;
arresten van dit hof van 9 juni 1998 en&#13;
12 januari 1999, rolnummer 97/380 P (gepubliceerd&#13;
in het tijdschrift Agrarisch recht van&#13;
oktober 2000, nr. 5035), waarin onder meer de&#13;
tussen partijen bestaande pachtovereenkomst&#13;
is ontbonden en de zaak is teruggewezen naar&#13;
de pachtkamer van het kantongerecht te Roer-&#13;
mond voor verder procederen, heeft deze&#13;
pachtkamer op 5 oktober 1999 tussen partijen&#13;
eindvonnis gewezen. In dat vonnis is Mousset&#13;
veroordeeld tot betaling aan Schroijen van een&#13;
bedrag van ƒ 23.923,56, vermeerderd met de&#13;
wettelijke rente daarover vanaf 11 juli 1995&#13;
alsmede in de proceskosten. Van genoemd&#13;
eindvonnis is afschrift aan dit arrest gehecht.&#13;
Naar dat afschrift wordt verwezen voor de&#13;
aan de beslissing ten grondslag gelegde motivering.&#13;
2 De procedure in hoger beroep&#13;
2.1 Bij exploot van 2 november 1999 is Mousset&#13;
in hoger beroep gekomen van bovengenoemd&#13;
vonnis met dagvaarding van Schroijen&#13;
voor dit hof.&#13;
2.2 Bij memorie van grieven heeft Mousset&#13;
tegen het vonnis drie grieven aangevoerd en&#13;
toegelicht, bewijs aangeboden en geconcludeerd&#13;
dat het hof het vonnis zal vernietigen&#13;
en, opnieuw rechtdoende bij arrest alsnog&#13;
Schroijen in haar vorderingen niet-ontvankelijk&#13;
zal verklaren althans haar deze zal ontzeggen,&#13;
met haar veroordeling in de proceskosten&#13;
van beide instanties.&#13;
2.3 Schroijen heeft bij memorie van antwoord&#13;
verweer gevoerd met conclusie dat het hof bij&#13;
arrest eventueel onder verbetering van de&#13;
gronden, het vonnis zal bevestigen, met veroordeling&#13;
van Mousset in de kosten van de&#13;
procedure in (het hof leest:) hoger beroep.&#13;
2.4 Hierna hebben partijen de stukken aan het&#13;
hof overgelegd voor het wijzen van arrest.&#13;
3 De grieven&#13;
Deze luiden:&#13;
I Ten onrechte overweegt de pachtkamer van&#13;
het kantongerecht: “Gelet op het bovenstaande&#13;
en op het door het Gerechtshof te Arnhem&#13;
in het arrest van 9 juni 1998 onder 5.12 overwogene,&#13;
dient naar het oordeel van de Pachtkamer&#13;
bij de bepaling van de schade uitgegaan&#13;
te worden van een gemiddeld bedrijfsoppervlak&#13;
ten dienste van de melkveehouderij in de&#13;
referentieperiode van 13 ha.”&#13;
II Ten onrechte overweegt de pachtkamer van&#13;
het kantongerecht: “Naar het oordeel van de&#13;
Pachtkamer heeft eiseres recht op de helft van&#13;
de waarde van het op de pachtgrond rustende&#13;
melkquotum. Van bijzondere omstandigheden&#13;
die tot een afwijking van dit in beginsel steeds&#13;
gehanteerde uitgangspunt zouden moeten leiden,&#13;
is niet gebleken.”&#13;
III Ten onrechte heeft de pachtkamer van het&#13;
kantongerecht Mousset veroordeeld tot betaling&#13;
van een bedrag van ƒ 23.923,56 aan&#13;
Schroijen, zulks vermeerderd met de wettelijke&#13;
rente daarover vanaf 11 juli 1995 alsmede&#13;
in de proceskosten veroordeeld.&#13;
4 De vaststaande feiten&#13;
4.1 Voor zover van belang staat tussen partijen&#13;
op grond van eerdere beslissingen van dit hof,&#13;
de vastgestelde feiten in het vonnis waarvan&#13;
beroep alsmede het overigens over en weer&#13;
gestelde – voor zover niet betwist – het navolgende&#13;
vast.&#13;
4.2 Achtereenvolgens de vader van Mousset&#13;
en Mousset zelf hebben 1.46.90 ha bouwland&#13;
van Schroijen in pacht gehad. Dat bouwland&#13;
is in de periode 31 oktober 1978-1 november&#13;
1979 dienstbaar geweest aan de melkveehouderij&#13;
van Moussets vader.&#13;
4.3 Aan Mousset is in het begin van de jaren&#13;
’90 op grond van de melkproductie van zijn&#13;
vader in de periode 31 oktober 1978-1&#13;
november 1979 een melkquotum van (uiteindelijk)&#13;
67.640 kg toegekend, zulks in het&#13;
kader van de Beschikking Superheffing SLOMdeelnemers&#13;
(van 16 mei 1989, Stcrt. 94, zoals&#13;
gewijzigd bij beschikking van 11 september&#13;
1991, Stcrt. 179).&#13;
4.4 Mousset heeft in 1995 zijn melkveehouderij&#13;
gestaakt, zijn koeien voor de slacht verkocht&#13;
en het gehele hem toegekende genoemde&#13;
melkquotum aan een derde vervreemd. Een&#13;
gedeelte van dat melkquotum hing samen met&#13;
de van Schroijen gepachte grond. Door dit&#13;
laatste gedeelte van het melkquotum te vervreemden&#13;
heeft Mousset zich jegens Schroijen&#13;
niet gedragen zoals dat een goed pachter betaamt.&#13;
De pachtovereenkomst is deswege bij&#13;
het genoemde arrest van dit hof van 12 januari&#13;
1999 ontbonden.&#13;
4.5 Blijkens overgelegde LEI-gegevens had&#13;
het bedrijf van de vader van Schroyen in 1978&#13;
en 1979 een oppervlakte van 15.50 respectievelijk&#13;
12.50 ha. Daarvan was 2.50 ha respectievelijk&#13;
1.50 ha bouwland.&#13;
4.6 De overgelegde resultatenrekening van&#13;
1978 van het bedrijf van de vader van Mousset&#13;
geeft naast posten voor de opbrengst van&#13;
melk, pluimvee, verkoop rundvee en verkoop&#13;
varkens een post “opbrengst veldvruchten”&#13;
ter grootte van ƒ 721,16 te zien. De overgelegde&#13;
resultatenrekening van 1979 maakt melding&#13;
van opbrengsten uit eieren, melk, veeverkoop&#13;
en “diverse baten” en bevat niet een&#13;
afzonderlijke post voor de opbrengst van&#13;
akkerbouwgewassen.&#13;
5 Beoordeling van het geschil in&#13;
hoger beroep&#13;
5.1 De pachtkamer van het kantongerecht&#13;
heeft geoordeeld dat het gemiddelde bedrijfsoppervlak&#13;
van de vader van Mousset in de&#13;
jaren 1978/1979 14 ha heeft bedragen en heeft&#13;
vervolgens het voor de melkproductie gebruikte&#13;
gedeelte daarvan bepaald op 13 ha.&#13;
Mousset betoogt met zijn eerste grief dat de&#13;
gemiddelde oppervlakte van het bedrijf van&#13;
zijn vader over de jaren 1978 en 1979 14 ha&#13;
heeft bedragen en dat er op dat bedrijf geen&#13;
akkerbouw van enige betekenis heeft plaatsgevonden,&#13;
zodat voor een berekening van&#13;
schadevergoeding dient te worden uitgegaan&#13;
van een aan de melkproductie dienstbaar&#13;
oppervlak van 14 ha. Het hof onderschrijft dit&#13;
standpunt reeds hierom niet, omdat het zwaartepunt&#13;
bij de berekening van het bedrijfsoppervlak&#13;
in de desbetreffende referentieperiode&#13;
dient te liggen op het jaar 1979, aangezien&#13;
de referentieperiode tien maanden van&#13;
dat jaar beslaat tegenover slechts twee maanden&#13;
van het jaar 1978. Een louter rekenkundige&#13;
uitwerking van een en ander zou resulteren&#13;
in een bedrijfsoppervlak van {(2 x 15.50) + (10&#13;
x 12.50)} : 12 = 13 ha. Bovendien zou uit de&#13;
onder 4.6 vermelde jaarcijfers volgen dat in&#13;
ieder geval in het jaar 1978 op het bedrijf van&#13;
de vader van Mousset enig bouwland anders&#13;
dan ten behoeve van het melkveebedrijf is&#13;
aangewend – het hof is ook in overweging 2.3&#13;
onder “e” van zijn arrest van 12 januari 1999&#13;
hiervan uitgegaan –, zodat ook bij een berekening&#13;
waarin de jaren 1978 en 1979 in gelijke&#13;
omvang worden meegeteld, de voor de melkproductie&#13;
bestemde oppervlakte geringer dan&#13;
14 ha zou zijn. Nu partijen kennelijk niet&#13;
meer kunnen aantonen welk precies verloop&#13;
de omvang van het voor de melkproductie&#13;
gebruikte bedrijfsoppervlak van Moussets&#13;
vader in de periode 31 oktober 1978-1 november&#13;
1979 heeft gehad en ook overigens geen&#13;
gegevens voor een exacter oordeel kunnen&#13;
verschaffen, onderschrijft het hof het oordeel&#13;
van de pachtkamer van het kantongerecht, dat&#13;
voor de berekening van schadevergoeding het&#13;
voor de melkproductie bestemde bedrijfsoppervlak&#13;
in dit geval bij wijze van schatting&#13;
dient te worden bepaald op 13 ha. Grief I faalt&#13;
mitsdien.&#13;
5.2 Grief II strekt ten betoge dat de bijzondere&#13;
aspecten van het onderhavige geval meebrengen,&#13;
dat de door Mousset aan Schroijen te&#13;
betalen schadevergoeding dient te worden&#13;
gesteld op nihil, althans op een geringer bedrag&#13;
dan 50% van de verkeerswaarde van het met&#13;
het gepachte samenhangende melkquotum ten&#13;
tijde van de vervreemding daarvan door&#13;
Mousset. Schroijen betoogt in haar memorie&#13;
van antwoord dat in de onder 1 genoemde&#13;
arresten van dit hof reeds is beslist over hetgeen&#13;
Mousset in dit kader aanvoert. Voor&#13;
zover Schroijen hiermee bedoelt te stellen dat&#13;
het Mosset niet vrijstaat de in de toelichting&#13;
op grief II vermelde omstandigheden wederom&#13;
naar voren te brengen, miskent zij dat de&#13;
vraag die thans aan de orde is – die naar de&#13;
hoogte van de schadevergoeding – een andere&#13;
is dan de vraag welke in genoemde arresten is&#13;
beoordeeld. Het staat Mousset dan ook vrij&#13;
deze omstandigheden thans wederom naar&#13;
voren te brengen. Het hof is echter met de&#13;
pachtkamer van het kantongerecht van oordeel,&#13;
dat hetgeen door Mousset in dit verband&#13;
is aangevoerd onvoldoende aanleiding geeft&#13;
tot bepaling van de schadevergoeding op een&#13;
lager bedrag dan 50% van de verkeerswaarde&#13;
van het met het gepachte samenhangende&#13;
melkquotum ten tijde van de vervreemding&#13;
daarvan. Ten aanzien van de argumenten die&#13;
Mousset in hoger beroep in andersluidende&#13;
zin aanvoert wordt het volgende overwogen:&#13;
– dat Schroijen niet heeft geprotesteerd tegen&#13;
het beëindigen van het melkveebedrijf door de&#13;
vader van Mousset is in dit verband niet van&#13;
betekenis, al was het alleen maar omdat niet is&#13;
gesteld of gebleken dat een definitieve beëindiging&#13;
werd beoogd. Daar komt bij, dat&#13;
Mousset niet in redelijkheid ter beperking van&#13;
de rechten van Schroijen aan Schroijen kan&#13;
tegenwerpen dat zij destijds (toen overigens&#13;
van melkquotum nog geen sprake was) aan de&#13;
wensen van Moussets vader ter zake van diens&#13;
bedrijfsvoering heeft willen tegemoetkomen;&#13;
– ook het feit dat Schroijen niet bij (de vader&#13;
van) Mousset heeft aangedrongen op het&#13;
gebruik maken van de SLOM-regeling is in&#13;
dit verband niet van betekenis. Mousset kan&#13;
aan Schroijen niet in redelijkheid tegenwerpen&#13;
dat zij zich niet met zijn – of zijn vaders –&#13;
bedrijfsvoering heeft bemoeid; het ligt voor&#13;
de hand dat Mousset zelf en/of zijn vader een&#13;
dergelijke inmenging ook – terecht – geenszins&#13;
op prijs zouden hebben gesteld. Het hof&#13;
wijst nog op hetgeen het in ander verband&#13;
heeft overwogen in zijn arrest van 9 juni 1998&#13;
onder 5.9, waaruit blijkt dat de verpachter de&#13;
pachter in beginsel niet kan verwijten dat hij&#13;
diens mogelijkheden niet ten volle heeft&#13;
benut. Ook hieruit volgt dat de bedrijfshuishouding&#13;
van de pachter in beginsel alleen de&#13;
pachter aangaat. Dan dienen ook nadelige&#13;
(neven)effecten van sommige keuzes voor&#13;
diens rekening te komen, ook voor zover deze&#13;
ten voordele van zijn verpachter strekken;&#13;
– Mousset heeft gewezen op de door hem op&#13;
eigen initiatief en voor eigen risico verrichte&#13;
bijzondere inspanning, bestaande uit het&#13;
indienen van een aanvraag en het doen van&#13;
investeringen specifiek gericht op het verkrijgen&#13;
van melkquotum. Het hof heeft over een&#13;
gedeelte van deze argumenten, zij het in een&#13;
wat ander kader, een oordeel gegeven in zijn&#13;
arrest van 9 juni 1998 onder 5.5 en 5.7, onder&#13;
andere ter verwerping van het standpunt van&#13;
Mousset dat redelijkheid en billijkheid zich&#13;
verzetten tegen erkenning van iedere aanspraak&#13;
van Schroijen op het melkquotum. Het hof&#13;
verwijst ook thans naar de in genoemde overwegingen&#13;
gebruikte motivering, hierop neerkomende,&#13;
dat de onderhavige situatie wat&#13;
betreft de geleverde inspanning en gedane&#13;
investeringen niet in relevante mate afwijkt&#13;
van het meer algemene geval dat een melkveehouder&#13;
kort voor het gebruikelijke referentiejaar&#13;
1983 een melkveehouderij heeft aangevangen&#13;
en dat weliswaar het melkquotum&#13;
feitelijk is toegekend dankzij specifiek daarop&#13;
gerichte inspanningen van Mousset, maar dat&#13;
die toekenning berust op een melkproductie&#13;
die mede met behulp van de onderhavige&#13;
grond is gerealiseerd. Dat Mousset bij het&#13;
nemen van de beslissing om weer te gaan melken&#13;
daadwerkelijk een serieus risico heeft&#13;
gelopen om zijn investeringen niet (mede) in&#13;
de vorm van een melkquotum gehonoreerd te&#13;
zien is – voor zover dat ten deze al van belang&#13;
zou kunnen zijn – weliswaar door hem gesuggereerd,&#13;
maar niet van enige onderbouwing&#13;
voorzien en wordt door het hof ook niet op&#13;
voorhand aannemelijk geacht. Al met al acht&#13;
het hof de door Mousset gestelde bijzondere&#13;
omstandigheden niet van dien aard, dat zij&#13;
voor het onderhavige geval zouden moeten&#13;
leiden tot een lagere schadevergoeding dan&#13;
50% van de verkeerswaarde van het met het&#13;
gepachte samenhangende melkquotum;&#13;
– voor zover Mousset zijn standpunt omtrent&#13;
de risico’s van de investering grondt op het&#13;
feit dat deze zijn gedaan op het moment waarop&#13;
nog geen definitief quotum was toegewezen&#13;
overweegt het hof, dat ook in dit opzicht&#13;
onvoldoende is gesteld omtrent het realiteitsgehalte&#13;
van dergelijke risico’s om daarmee in&#13;
de door Mousset voorgestane zin rekening te&#13;
kunnen houden. In overweging 5.9 van het&#13;
arrest van 9 juni 1998 is reeds overwogen dat&#13;
de grootte van Schroijens aanspraak in beginsel&#13;
niet mag worden afgeleid uit de voorlopige&#13;
toewijzing indien de definitieve toewijzing&#13;
lager is gebleken, zodat Moussets risico in&#13;
zoverre mede ten laste van Schroijen is gekomen.&#13;
De in dit verband nog door Mousset&#13;
geponeerde stelling dat “Schroijen alleen de&#13;
lusten en Mousset alleen de lasten van zijn&#13;
eigen initiatief” heeft ziet eraan voorbij, dat&#13;
enerzijds Schroijen geacht moet worden een&#13;
bijdrage aan de opbouw van het door Mousset&#13;
verkregen quotum te hebben geleverd en&#13;
anderzijds ook Mousset zelf lusten van zijn&#13;
eigen initiatief ondervindt, wat het gepachte&#13;
betreft in de vorm van de helft van de verkoopopbrengst&#13;
van het melkquotum. Mousset&#13;
heeft daarbij niets gesteld waaruit zou kunnen&#13;
blijken dat – de aanspraak van Schroijen buiten&#13;
beschouwing gelaten – zijn investeringen&#13;
voor hem minder vruchten hebben afgeworpen&#13;
dan mocht worden verwacht;&#13;
– het hof acht de door Mousset gestelde&#13;
opzegging van de pachtovereenkomst in 1998&#13;
en de daaraan door Mousset verbonden conclusies&#13;
in dit kader niet ter zake dienende,&#13;
evenmin als het gestelde feit dat Schroijen het&#13;
voormalige pachtobject inmiddels heeft verkocht.&#13;
Een en ander brengt mee, dat ook grief II&#13;
tevergeefs is opgeworpen.&#13;
5.3 In de toelichting op grief III is geen duidelijke&#13;
zelfstandige klacht tegen enig niet eerder&#13;
in dit arrest besproken onderdeel van de&#13;
beslissing waarvan beroep te onderkennen,&#13;
laat staan een voldoende onderbouwde klacht.&#13;
Voor zover Mousset de grief zelfstandige&#13;
betekenis heeft willen geven naast de grieven I&#13;
en II, wordt deze als onvoldoende onderbouwd&#13;
verworpen. Voor zover de grief voortbouwt&#13;
op de grieven I en II deelt de grief in&#13;
het lot van die grieven.&#13;
5.4 Mousset heeft bewijs van zijn stellingen&#13;
aangeboden. Hij heeft echter niet, althans niet&#13;
voldoende onderbouwd, feiten gesteld die,&#13;
indien bewezen, tot een ander oordeel zouden&#13;
kunnen leiden dan uit het eerder overwogene&#13;
voortvloeit. In zoverre wordt het bewijsaanbod&#13;
gepasseerd. Moussets meer specifieke aanbod&#13;
ter zake van de door hem gedane investeringen&#13;
wordt eveneens gepasseerd, aangezien&#13;
het hof bewijslevering op dit punt voor de&#13;
beslissing niet van belang acht.&#13;
5.5 De slotsom luidt, dat het vonnis van de&#13;
pachtkamer van het kantongerecht te Roermond&#13;
van 5 oktober 1999 zal worden bekrachtigd.&#13;
Mousset zal worden veroordeeld in de kosten&#13;
van het hoger beroep.&#13;
6 De beslissing&#13;
Het hof, rechtdoende in hoger beroep,&#13;
bekrachtigt het vonnis van de pachtkamer van&#13;
het kantongerecht te Roermond van 5 oktober&#13;
1999, waarvan beroep;&#13;
veroordeelt Mousset in de kosten van het&#13;
hoger beroep, aan de zijde van Schroijen tot&#13;
op heden begroot op ƒ 475,– wegens griffierecht&#13;
en ƒ 1.700,–wegens salaris.</content><legacyfootnotes/><footnotes><footnote/></footnotes><auteurs/><published>2002-12-01 00:00:00</published><modified>2000-09-05 00:00:00</modified><editiondate>2002-12-01</editiondate><htmlpath>https://denhollander.info/artikel/4669</htmlpath></article>
</articles></edition>
<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2006</searchword><id>3821</id><udhid>UDH:TvAR/3821</udhid><titel>Smit / erven Neefjes (TvAR 2006/5324)</titel><searchwords><searchword>TvAR 2/2006</searchword><searchword>TvAR 2006/5324</searchword><searchword>UDH:TvAR/3821</searchword></searchwords><attachments><attachment><name>2006_nr 2_Rechtspraak_5324.pdf</name><extention>pdf</extention><url>https://denhollander.info/download/3810/ci</url></attachment></attachments><inleiding>BW art. 3:44]&#13;
&#13;
Wijlen verpachter was oudere melkveehouder&#13;
die zich zorgde maakte over hoe het&#13;
met zijn bedrijf en met hemzelf verder&#13;
moest ingeval hij ziek zou worden. In verband&#13;
met die zorgen sluit hij een pachtovereenkomst&#13;
met pachter, zonder overleg met&#13;
zijn accountant en ondanks aanzienlijke&#13;
fiscale en andere nadelen, terwijl veel&#13;
gunstiger alternatieven voorhanden waren.&#13;
Reeds de “verhuur” door pachter van een&#13;
klein deel van het gepachte als bollenland,&#13;
leverde pachter het drievoudige op van de&#13;
overeengekomen pachtprijs voor alle&#13;
gepachte grond. Uit de eigen stellingen van&#13;
pachter volgt dat wijlen verpachter zich in&#13;
belangrijke mate van pachter en van diens&#13;
familie afhankelijk voelde en ook dat dit aan&#13;
pachter duidelijk was. Gelet op de nadelen&#13;
die de pachtovereenkomst voor wijlen verpachter&#13;
had, is zonder meer aannemelijk dat&#13;
deze door bedoelde afhankelijkheid tot het&#13;
aangaan van die overeenkomst werd&#13;
bewogen. Pachter zal mogelijk niet alle van&#13;
de bedoelde nadelen hebben doorzien,&#13;
maar hij moet wel hebben begrepen dat&#13;
tegenover de voordelen die de pachtovereenkomst&#13;
hem zou bieden, ook belangrijke&#13;
nadelen voor wijlen verpachter zouden&#13;
staan en hij moet hebben begrepen dat&#13;
wijlen verpachter in ieder geval mede door&#13;
bedoelde afhankelijkheid werd bewogen tot&#13;
het doen van het aanbod tot het aangaan&#13;
van de pachtovereenkomst. Desondanks&#13;
heeft pachter het aanbod tot het aangaan&#13;
van de pachtovereenkomst aanvaard, zonder&#13;
bij wijlen verpachter te verifiëren of dat aanbod&#13;
op een weloverwogen keuze berustte,&#13;
wat onder meer in zou hebben gehouden&#13;
dat wijlen verpachter zijn voornemens&#13;
bijvoorbeeld met zijn accountant, met wie&#13;
hij – naar pachter bekend was – maandelijks&#13;
contact had, zou hebben besproken. Naar&#13;
de in het maatschappelijk verkeer geldende&#13;
opvattingen stond pachter dat niet vrij.&#13;
Aanvullende feiten of omstandigheden die&#13;
de handelwijze van pachter kunnen rechtvaardigen,&#13;
zijn door hem niet aangevoerd.&#13;
Het beroep van de erven op misbruik van&#13;
omstandigheden slaagt derhalve.</inleiding><content>ARREST IN DE ZAAK VAN:&#13;
Johannes Wilhelmus Cornelis Smit, wonende&#13;
te Hauwert, gemeente Noorder-Koggenland,&#13;
appellant in het principaal beroep,&#13;
geïntimeerde in het incidenteel beroep,&#13;
procureur: mr. P.C. Plochg,&#13;
tegen&#13;
de gezamenlijke erven van Theodorus Johannes&#13;
Neefjes, in leven wonende te Hauwert,&#13;
gemeente Noorder-Koggenland,&#13;
geïntimeerden in het principaal beroep,&#13;
appellanten in het incidenteel beroep,&#13;
procureur: mr. J.M.J. Huver.&#13;
1 Het geding in eerste aanleg&#13;
Voor de procedure in eerste aanleg wordt verwezen&#13;
naar de inhoud van de vonnissen van&#13;
19 april 1999 en 17 februari 2003, die de&#13;
pachtkamer te Alkmaar tussen appellant (hier-&#13;
na te noemen: Smit) als gedaagde in conventie&#13;
en eiser in reconventie en geïntimeerden (hierna&#13;
te noemen: de erven Neefjes) als eisers in&#13;
conventie en verweerders in reconventie heeft&#13;
gewezen. Van het vonnis van 17 februari 2003&#13;
is een fotokopie aan dit arrest gehecht.&#13;
2 Het geding in hoger beroep&#13;
2.1 Smit heeft bij exploot van 17 maart 2003&#13;
aangezegd van genoemd vonnis van 17 februari&#13;
2003 in hoger beroep te komen, met dagvaarding&#13;
van de erven Neefjes voor dit hof.&#13;
2.2 Bij memorie van grieven heeft Smit twee&#13;
grieven tegen het bestreden vonnis in conventie&#13;
en één grief tegen dat vonnis in reconventie&#13;
(door hem abusievelijk geduid als een grief in&#13;
incidenteel appèl) aangevoerd en toegelicht,&#13;
heeft hij bewijs aangeboden en een aantal&#13;
nieuwe producties in het geding gebracht, en&#13;
heeft hij geconcludeerd dat – kort samengevat&#13;
– het hof het bestreden vonnis zal vernietigen,&#13;
en opnieuw rechtdoende de vordering in conventie&#13;
alsnog zal afwijzen en de vordering in&#13;
reconventie – strekkende tot terbeschikkingstelling&#13;
van het gepachte en van het melkquotum&#13;
aan Smit en tot schadevergoeding nader&#13;
op te maken bij staat – alsnog zal toewijzen,&#13;
een en ander met veroordeling van de erven&#13;
Neefjes in de kosten van de procedure in eerste&#13;
instantie en in hoger beroep.&#13;
2.3 Bij memorie van antwoord hebben de&#13;
erven Neefjes de grieven bestreden en verweer&#13;
gevoerd, voorts hebben zij bij die memorie&#13;
hunnerzijds in voorwaardelijk incidenteel&#13;
beroep één grief tegen het vonnis van 17 februari&#13;
2003 opgeworpen, hebben zij bewijs&#13;
aangeboden en een aantal nieuwe producties&#13;
in het geding gebracht, en hebben zij geconcludeerd&#13;
dat het hof het bestreden vonnis,&#13;
zonodig met verbetering van gronden, zal&#13;
bevestigen, het hoger beroep van Smit ongegrond&#13;
zal verklaren en Smit zal veroordelen&#13;
– uitvoerbaar bij voorraad – in de kosten van&#13;
het hoger beroep.&#13;
2.4 Daarna heeft Smit zich uitgelaten over&#13;
door de erven Neefjes overgelegde producties,&#13;
heeft hij de grief in het incidenteel beroep bestreden,&#13;
heeft hij een aantal nieuwe producties&#13;
overgelegd, heeft hij zijn eis in reconventie&#13;
gewijzigd, en heeft hij in het incidenteel&#13;
beroep geconcludeerd dat het hof dat beroep&#13;
ongegrond zal verklaren, met veroordeling&#13;
van de erven Neefjes in de kosten van het&#13;
beroep.&#13;
2.5 Ter zitting van 14 juni 2004 hebben partijen&#13;
de zaak doen bepleiten, Smit door mr. R.&#13;
van der Hooft, advocaat te Opmeer, en de&#13;
erven Neefjes door mr. W.J.M. Loomans,&#13;
advocaat te Hoorn; beiden hebben daarbij&#13;
pleitnotities in het geding gebracht. Bij die&#13;
gelegenheid is van de zijde van de erven Neefjes&#13;
meegedeeld dat zij de voorwaarde waaronder&#13;
het incidenteel beroep is ingesteld, wensen&#13;
te doen vervallen, behalve in het geval dat&#13;
voor de beslissing dat sprake is van misbruik&#13;
van omstandigheden bewijslevering wel en&#13;
voor de beslissing dat ontbinding van de&#13;
pachtovereenkomst moet volgen bewijslevering&#13;
niet noodzakelijk is.&#13;
2.6 Vervolgens hebben de erven Neefjes de&#13;
stukken voor het wijzen van arrest aan het hof&#13;
overgelegd.&#13;
3 De vaststaande feiten&#13;
3.1 Op grond van de in zoverre niet bestreden&#13;
vaststelling van de pachtkamer van de rechtbank&#13;
en op grond van hetgeen verder is&#13;
gesteld en niet of onvoldoende is weersproken&#13;
dan wel blijkt uit de onbetwiste inhoud van&#13;
de overgelegde bescheiden, staat in hoger&#13;
beroep het navolgende vast.&#13;
3.2 Neefjes, geboren op 23 november 1935, was&#13;
in leven melkveehouder en voerde zijn bedrijf&#13;
op de hem in eigendom toebehorende hoeve te&#13;
Hauwert, omvattende onder meer 16 ha grasland&#13;
en een melkquotum van 125.142 kg.&#13;
Neefjes woonde op de hoeve, tezamen met&#13;
zijn verstandelijk gehandicapte broer.&#13;
3.3 Een schriftelijk stuk (hierna: de pachtovereenkomst),&#13;
gedateerd 28 juni 1995 en ondertekend&#13;
door Smit en Neefjes, houdt onder&#13;
meer het volgende in:&#13;
“Th. Neefjes verklaart als eigenaar, zijn boerderij&#13;
te Hauwert 9 betreffende de landerijen&#13;
en veestalling (behalve het woongedeelte – dit&#13;
alles in ruime zin genomen) dit alles te verhuren&#13;
voor de wettelijke periode van 12 jaren.&#13;
Deze periode kan worden verkort wanneer de&#13;
eigenaar Th.J. Neefjes besluit zijn boerderij&#13;
vervroegd te verkopen. De toekomstige pachter&#13;
wordt bij deze de heer J.W.C. Smit,&#13;
wonende te Hauwert 28, wegens zijn jaren-&#13;
lange hulpvaardigheid aan Neefjes geboden.&#13;
Voorwaarden bij deze verpachting zijn als&#13;
volgt:&#13;
Eigenaar wenst, zolang zijn gezondheid dit&#13;
toelaat, een stukje weiland ter grootte van&#13;
enkele hectaren, zelf als hobbybeoefening te&#13;
blijven gebruiken, wanneer hem dat met de&#13;
jaren te zwaar zou worden, komen ook deze&#13;
laatste hectaren ter beschikking van pachter.&#13;
Het mest- en melkquotum blijven te allen&#13;
tijde behorend bij deze boerderij.&#13;
De pachtprijs is bepaald op 500 gulden per ha&#13;
per jaar, en voor de veestalling en verdere&#13;
bedrijfsgebouwen is de prijs bepaald op 7.000&#13;
gulden per jaar.”&#13;
De pachtovereenkomst is op 26 september&#13;
1995 ingekomen bij de grondkamer voor&#13;
Noord-Holland en op 16 januari 1996 door&#13;
die grondkamer goedgekeurd.&#13;
3.4 Neefjes is bij beschikking van het kantongerecht&#13;
te Hoorn van 28 maart 1997 onder&#13;
bewind gesteld, met benoeming van D. Groot,&#13;
veehouder, en mr. Loomans voornoemd tot&#13;
bewindvoerders. De rechtbank te Alkmaar&#13;
heeft bij beschikking van 5 juni 1997 genoemde&#13;
beschikking vernietigd, doch uitsluitend&#13;
voorzover het de benoeming van Groot&#13;
betreft, heeft – naast mr. Loomans – T.C.&#13;
Blokker tot bewindvoerder benoemd, en heeft&#13;
de beschikking voor het overige bekrachtigd.&#13;
Bij beschikking van de rechtbank te Alkmaar&#13;
van 17 mei 2000 is het bewind opgeheven.&#13;
3.5 Smit heeft onder meer in het seizoen 1997-&#13;
1998 aan Neefjes toebehorend grasland als&#13;
bollenland “verhuurd”. In genoemd seizoen&#13;
betrof het 3 ha tegen een prijs van ƒ 11,50 per&#13;
RR.&#13;
3.6 Neefjes is op 30 juli 2000 overleden.&#13;
4 Beoordeling van het geschil in&#13;
hoger beroep&#13;
4.1 In dit geding hebben de erven Neefjes in&#13;
conventie primair vernietiging van de overeenkomst&#13;
op grond van onder meer misbruik&#13;
van omstandigheden gevorderd en subsidiair&#13;
ontbinding van de overeenkomst op grond&#13;
van tekortkoming. In reconventie vordert&#13;
Smit terbeschikkingstelling van het gepachte,&#13;
inclusief het melkquotum, alsmede schadevergoeding.&#13;
De pachtkamer in eerste aanleg heeft&#13;
bij het bestreden vonnis in conventie de vordering&#13;
tot vernietiging afgewezen, maar de&#13;
vordering tot ontbinding toegewezen, en in&#13;
reconventie de vordering afgewezen.&#13;
4.2 Smit betoogt dat de erven Neefjes nietontvankelijk&#13;
zijn in hun vordering in conventie,&#13;
omdat die vordering tegen de wil van&#13;
Neefjes is ingesteld, respectievelijk na opheffing&#13;
van het bewind de procedure tegen de wil&#13;
van Neefjes is voortgezet.&#13;
4.3 Dit betoog moet worden verworpen. De&#13;
vordering in conventie is ingesteld op een&#13;
moment dat Neefjes onder bewind stond,&#13;
zodat niet ter zake doet of Neefjes het met die&#13;
vordering destijds eens was. De opheffing van&#13;
het bewind per 17 mei 2000 brengt op zichzelf&#13;
niet mee dat de vordering als ingetrokken&#13;
moest worden beschouwd. Het was aan Neefjes&#13;
om – indien hij dat wenste – die intrekking&#13;
te bewerkstelligen, maar hij heeft dat niet&#13;
gedaan. Na zijn dood zijn de erven Neefjes in&#13;
zijn plaats getreden en zij hebben de procedure&#13;
kunnen voortzetten. De erven Neefjes zijn&#13;
derhalve in hun vordering ontvankelijk.&#13;
4.4 Het hof zal de grief in het incidenteel&#13;
beroep, die zich met name richt tegen de verwerping&#13;
door de pachtkamer in eerste aanleg&#13;
van het beroep van de erven Neefjes op misbruik&#13;
van omstandigheden, het eerst bespreken.&#13;
4.5 Smit heeft in dit geding, onder meer ter&#13;
gelegenheid van het pleidooi in hoger beroep,&#13;
tegenover het beroep van de erven Neefjes op&#13;
misbruik van omstandigheden, kort samengevat&#13;
het navolgende aangevoerd.&#13;
a. Neefjes was eenzaam en ging veel om met&#13;
het gezin van de vader van Smit – zijn neef –&#13;
en vormde aldus “een deel van de familie”;&#13;
zijn eigen familie keek niet naar hem om.&#13;
b. De pachtovereenkomst is op initiatief van&#13;
Neefjes gesloten. Neefjes was in het ziekenhuis&#13;
opgenomen geweest en maakte zich zorgen&#13;
over hoe het met zijn bedrijf en met hemzelf&#13;
verder moest in het geval dat hij opnieuw&#13;
ziek zou worden. Bovendien had het plotseling&#13;
overlijden van de vader van Smit hem erg&#13;
“aangepakt”.&#13;
c. Neefjes heeft over zijn zorgen gesproken&#13;
met T. Karsten, de vader van de toenmalige&#13;
vriendin van Smit, die hem heeft meegenomen&#13;
naar P. Vlaar, rentmeester, door wie de pachtovereenkomst&#13;
op schrift is gesteld.&#13;
d. Neefjes gunde Smit de pacht omdat Smit&#13;
hem veelvuldig bijstond bij het verrichten van&#13;
werkzaamheden op het bedrijf van Neefjes,&#13;
onder meer ook tijdens de onder b bedoelde&#13;
ziekenhuisopname.&#13;
e. Smit is vervolgens bij Vlaar ontboden en&#13;
hem is toen – in afwezigheid van Neefjes –&#13;
verteld wat de motieven van Neefjes waren en&#13;
dat het de bedoeling was dat de pachtovereenkomst&#13;
werd geëffectueerd naarmate Neefjes&#13;
gezondheid achteruit zou gaan.&#13;
f. Bij dezelfde gelegenheid is Smit gezegd dat&#13;
het de bedoeling was dat hij over het aan&#13;
Neefjes toebehorende melkquotum de beschikking&#13;
zou krijgen.&#13;
g. Smit heeft vervolgens de pachtovereenkomst&#13;
getekend.&#13;
h. Smit heeft noch voor noch na het aangaan&#13;
van de pachtovereenkomst met Neefjes gesproken&#13;
over diens motieven om de pachtovereenkomst&#13;
aan te gaan en al evenmin over de&#13;
financiële of fiscale consequenties van die&#13;
overeenkomst.&#13;
4.6 Het hof zal veronderstellenderwijs uitgaan&#13;
van de juistheid van het weergegeven standpunt&#13;
van Smit. Voor de beantwoording van de&#13;
vraag of sprake is van misbruik van omstandigheden&#13;
acht het hof voorts nog het navolgende&#13;
van belang.&#13;
i. Smit betwist niet dat Neefjes geen overleg&#13;
met diens accountant heeft gevoerd, voordat&#13;
hij de pachtovereenkomst aanging.&#13;
j. De pachtovereenkomst bezorgde Smit een&#13;
zeer aanzienlijk voordeel in verband met het&#13;
feit dat hij – volgens zijn eigen stellingen – de&#13;
beschikking kreeg over meer dan 120.000 kg&#13;
melkquotum.&#13;
k. De onder 3.5 bedoelde “verhuur” van een&#13;
gedeelte van het gepachte ter grootte van 3 ha&#13;
als bollenland leverde Smit reeds meer dan het&#13;
drievoudige op van de in de pachtovereenkomst&#13;
vermelde pachtprijs voor 16 ha grond.&#13;
De kosten die voor Smit daartegenover stonden,&#13;
zijn beperkt van omvang en deels (namelijk&#13;
wat betreft de aanleg van drainage) eenmalig&#13;
van karakter.&#13;
l. Smit is in de agrarische sector werkzaam en&#13;
moet zich bewust zijn geweest van het financieel&#13;
gewin dat de pachtovereenkomst hem&#13;
zou brengen.&#13;
m. Onverkorte uitvoering van de pachtovereenkomst&#13;
zou voor Neefjes, die op het&#13;
moment van het aangaan van die overeenkomst&#13;
bijna 60 jaar was, betekend hebben dat&#13;
hij zijn onderneming beëindigde, met als&#13;
gevolg dat hij met de fiscus over de stakingswinst&#13;
zou hebben moeten afrekenen (volgens&#13;
de niet betwiste berekening van de erven&#13;
Neefjes zou de belastingclaim een bedrag van&#13;
ongeveer ƒ 225.000,– hebben bedragen), en&#13;
dat hij – tot het moment dat hij 65 jaar zou&#13;
worden – tezamen met zijn broer het zou&#13;
hebben moeten doen met bruto ƒ 15.000,–&#13;
pacht als belangrijkste bron van inkomsten.&#13;
n. Het doel dat Neefjes volgens de stellingen&#13;
van Smit met de pachtovereenkomst nastreefde&#13;
– namelijk het bieden van een oplossing op&#13;
het moment dat Neefjes’ gezondheid het niet&#13;
meer toestond om te blijven werken – zou&#13;
ook op andere wijzen hebben kunnen worden&#13;
gediend, bijvoorbeeld door het inzetten van&#13;
bedrijfshulp en/of het (gedeeltelijk) verleasen&#13;
van het melkquotum (toen nog zonder meer&#13;
toegestaan) en het door Neefjes zelf verpachten&#13;
van grasland voor de bollenteelt, zonder&#13;
dat dit tot een fiscale claim zou leiden. Bovendien&#13;
zou hij in het zojuist bedoelde geval een&#13;
aanzienlijk veel hoger inkomen hebben gehad.&#13;
4.7 Gelet op het vorenstaande is de betwisting&#13;
door Smit van het door de erven Neefjes&#13;
gestelde misbruik van omstandigheden onvoldoende&#13;
gemotiveerd. Uit de eigen stellingen&#13;
van Smit volgt dat Neefjes zich in belangrijke&#13;
mate van Smit en van diens familie afhankelijk&#13;
voelde en ook dat dit aan Smit duidelijk was.&#13;
Gelet op de nadelen die de pachtovereenkomst&#13;
voor Neefjes had, is zonder meer aannemelijk&#13;
dat Neefjes door bedoelde afhankelijkheid&#13;
tot het aangaan van die overeenkomst&#13;
werd bewogen. Smit zal mogelijk niet alle van&#13;
de bedoelde nadelen hebben doorzien, maar&#13;
hij moet wel hebben begrepen dat tegenover&#13;
de voordelen die de pachtovereenkomst hem&#13;
zou bieden, ook belangrijke nadelen voor&#13;
Neefjes zouden staan en hij moet hebben&#13;
begrepen dat Neefjes in ieder geval mede door&#13;
bedoelde afhankelijkheid werd bewogen tot&#13;
het doen van het aanbod tot het aangaan van&#13;
de pachtovereenkomst. Desondanks heeft&#13;
Smit het aanbod tot het aangaan van de pachtovereenkomst&#13;
aanvaard, zonder bij Neefjes te&#13;
verifiëren of dat aanbod op een weloverwogen&#13;
keuze berustte, wat onder meer in zou hebben&#13;
gehouden dat Neefjes zijn voornemens bijvoorbeeld&#13;
met zijn accountant, met wie Neefjes&#13;
– naar Smit bekend was – maandelijks contact&#13;
had, zou hebben besproken. Naar de in&#13;
het maatschappelijk verkeer geldende opvattingen&#13;
stond Smit dat niet vrij. Aanvullende&#13;
feiten of omstandigheden die de handelwijze&#13;
van Smit kunnen rechtvaardigen, zijn door&#13;
hem niet aangevoerd. Het beroep van de&#13;
erven Neefjes op misbruik van omstandigheden&#13;
slaagt derhalve.&#13;
4.8 Nu Smit tekort is geschoten in zijn gehoudenheid&#13;
om zijn betwisting behoorlijk te&#13;
motiveren, is bewijslevering niet aan de orde.&#13;
Op die grond passeert het hof derhalve het&#13;
door Smit gedane bewijsaanbod.&#13;
4.9 De slotsom is dat de grief in het incidenteel&#13;
beroep slaagt, dat het bestreden vonnis&#13;
dient te worden vernietigd, doch uitsluitend&#13;
voorzover in conventie de pachtovereenkomst&#13;
is ontbonden en dat – met bekrachtiging van&#13;
het vonnis voor het overige – de vernietiging&#13;
van die overeenkomst dient te worden uitgesproken.&#13;
Bij een bespreking van de grieven in&#13;
het principaal beroep heeft Smit geen belang&#13;
meer, omdat die grieven hoe dan ook niet&#13;
kunnen leiden tot de door hem bepleite afwijzing&#13;
van de vordering in conventie en toewijzing&#13;
van de vordering in reconventie. Het hof&#13;
zal Smit veroordelen in de kosten van zowel&#13;
het principaal als het incidenteel beroep. Bij&#13;
de door de erven Neefjes gevraagde uitvoerbaarbijvoorraadverklaring&#13;
hebben zij gelet op&#13;
artikel 134 Pachtwet geen belang.&#13;
5 Beslissing&#13;
Het hof, rechtdoende in hoger beroep:&#13;
vernietigt het vonnis van de pachtkamer van&#13;
de rechtbank te Alkmaar, sector kanton, locatie&#13;
Alkmaar, van 17 februari 2003, doch uitsluitend&#13;
voorzover bij dat vonnis in conventie&#13;
de hiervoor onder 3.3 bedoelde pachtovereenkomst&#13;
is ontbonden en doet in zoverre&#13;
opnieuw recht;&#13;
vernietigt de hiervoor onder 3.3 bedoelde&#13;
pachtovereenkomst;&#13;
bekrachtigt genoemd vonnis voor het overige;&#13;
veroordeelt Smit in de kosten van zowel het&#13;
principaal als het incidenteel beroep, tot aan&#13;
deze uitspraak aan de zijde van de erven&#13;
Neefjes voor wat betreft het principaal beroep&#13;
begroot op € 2.313,– voor salaris procureur,&#13;
op € 205,– voor griffierecht en op € 81,16&#13;
voor explootkosten en voor wat betreft het&#13;
incidenteel beroep begroot op € 1.156,50&#13;
voor salaris procureur.</content><legacyfootnotes/><footnotes><footnote/></footnotes><auteurs/><published>2006-02-01 00:00:00</published><modified>2006-02-01 00:00:00</modified><editiondate>2006-02-01</editiondate><htmlpath>https://denhollander.info/artikel/3821</htmlpath></article>
</articles></edition>
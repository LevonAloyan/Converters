<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1993</searchword><id>5313</id><udhid>UDH:TvAR/5313</udhid><titel>Steendijk / Clerx c.s. (TvAR 1993/4664)</titel><searchwords><searchword>TvAR 11/1993</searchword><searchword>TvAR 1993/4664</searchword><searchword>UDH:TvAR/5313</searchword></searchwords><attachments><attachment><name>1993_nr 11_Rechtspraak_4664.pdf</name><extention>pdf</extention><url>https://denhollander.info/download/5312/ci</url></attachment></attachments><inleiding>Burgerlijk Wetboek, art. 248&#13;
&#13;
Samenwerkingsovereenkomst inzake gebruik&#13;
van landbouwmachines. Bij verplaatsing van&#13;
een bedrijf over een afstand van 75 km is&#13;
sprake van 'opheffing' in de zin van de overeenkomst,&#13;
waardoor uittreding mogelijk is en&#13;
het kapitaal opeisbaar wordt. Compensatie is&#13;
te ingewikkeld.</inleiding><content>Vonnis in de zaak, aanhangig tussen:&#13;
Antonie Jacobus Steendijk, wonende te Zeewolde,&#13;
eiser in conventie, gedaagde in reconventie,&#13;
procureur mr. E.J. Westerhuis,&#13;
en&#13;
\. P.J.H. Clerx 2.&#13;
J. de Jong&#13;
3.J.Bovée 4. G.&#13;
Elenbaas,&#13;
allen wonende te Nagele, gemeente Noordoostpolder,&#13;
gedaagden in conventie, eisers in&#13;
reconventie, procureur mr. B.M. van Ham-&#13;
Oude Elferink.&#13;
Procesgang&#13;
De zaak is bij op 17 augustus 1991 uitgebrachte&#13;
dagvaarding aanhangig gemaakt. Partijen&#13;
zijn verschenen, waarna de volgende&#13;
processtukken zijn gewisseld:&#13;
- een conclusie van eis van de zijde van&#13;
Steendijk;&#13;
- een conclusie van antwoord in conventie&#13;
en van eis in reconventie van de zijde van&#13;
Clerx c.s.;&#13;
- een conclusie van repliek in conventie en&#13;
van antwoord in reconventie van de zijde&#13;
van Steendijk;&#13;
- een conclusie van dupliek in conventie en&#13;
van repliek in reconventie van de zijde van&#13;
Clerx c.s.;&#13;
- een akte in conventie, tevens conclusie van&#13;
dupliek in reconventie van de zijde van&#13;
Steendijk;&#13;
- een antwoordakte in conventie van de&#13;
zijde van Clerx c.s.&#13;
Tenslotte is door partijen onder overlegging&#13;
van de stukken vonnis gevraagd.&#13;
Conclusies van partijen De vordering van&#13;
Steendijk strekt ertoe dat bij vonnis, voor&#13;
zoveel mogelijk uitvoerbaar bij voorraad,&#13;
Clerx c.s. tot betaling van de navolgende&#13;
bedragen aan Steendijk zullen worden&#13;
veroordeeld&#13;
- gedaagde Clerx f13 174,-;&#13;
- gedaagde De Jong f 9 251,-;&#13;
- gedaagde Bovée f 1 2 282,-;&#13;
- gedaagde Elenbaas f13 381,-,&#13;
telkens met de wettelijke rente vanaf 16 juli&#13;
1991 tot aan de dag der algehele voldoening,&#13;
met veroordeling van Clerx c.s. in de kosten&#13;
van de procedure.&#13;
Daartegen is door Clerx c.s. verweer gevoerd&#13;
met conclusie Steendijk in zijn vordering&#13;
niet ontvankelijk te verklaren, althans&#13;
hem die vordering te ontzeggen.&#13;
De vordering van Clerx c.s. in reconventie&#13;
strekt ertoe bij vonnis, voor zoveel mogelijk&#13;
uitvoerbaar bij voorraad, Steendijk te veroordelen&#13;
f 8460,- aan Clerx c.s. te betalen, vermeerderd&#13;
met de wettelijke rente vanaf 21 juli&#13;
1991.&#13;
Daartegen is door Steendijk verweer gevoerd&#13;
met conclusie Clerx c.s. in hun vordering&#13;
niet ontvankelijk te verklaren, althans&#13;
hen deze te ontzeggen, met veroordeling van&#13;
Steendijk in de kosten van de procedure.&#13;
Motivering&#13;
in conventie en in reconventie&#13;
vaststaande gegevens&#13;
1. In februari 1971 zijn de hierboven genoemden&#13;
of hun rechtsvoorgangers, ieder een&#13;
akkerbouwbedrijf te Nagele uitoefenende, een&#13;
schriftelijk samenwerkingscontract aangegaan,&#13;
in het kader waarvan zij voor gezamenlijke&#13;
rekening landbouwwerktuigen voor&#13;
gezamenlijk gebruik aankochten. De gezamenlijke&#13;
contractanten en hun rechtsopvolgers&#13;
worden hierna aangeduid met de&#13;
Combinatie.&#13;
Artikel 10 van het samenwerkingscontract&#13;
voorziet voor elke participant in de mogelijkheid&#13;
van opzegging door middel van een aangetekende&#13;
brief aan de medeparticipanten,&#13;
terwijl art. 11, lid 1, bepaalt dat bij opheffing&#13;
bedrijf, faillissement, surséance van betaling&#13;
en onder curatelestelling van een participant&#13;
de overeenkomst met laatstgenoemde onmiddellijk&#13;
kan worden beëindigd. Artikel 12 geeft&#13;
vervolgens aan op welke wijze het kapitaal&#13;
van de uittredende participant wordt vastgesteld.&#13;
Lid 6 van dit artikel bepaalt voorts dat&#13;
bij opzegging overeenkomstig art. 10 het kapitaal&#13;
van de uittredende tegenover de overige&#13;
deelnemers slechts opeisbaar is op het moment&#13;
dat de gezamenlijk aangeschafte machines&#13;
zijn afgeschreven of verkocht dan wel op&#13;
het moment dat de medecontractanten besluiten&#13;
tot beëindiging van de samenwerking. Lid&#13;
8 van art. 12 bepaalt voor het geval van uittreding&#13;
op één van de in art. 11, lid 1, vermelde&#13;
gronden dat het kapitaal opeisbaar is 12&#13;
maanden na afloop van het boekjaar waarin&#13;
de uittreding plaatsvindt.&#13;
De bij de Combinatie betrokken bedrijven&#13;
te Nagele liggen op een afstand van maximaal&#13;
2,5 km van elkaar.&#13;
In conventie standpunt&#13;
Steendijk&#13;
2. Steendijk heeft in november 1989 een&#13;
hem aangeboden landbouwbedrijf in de ge&#13;
meente Zeewolde (zuidelijk Flevoland) aan&#13;
vaard en vervolgens zijn bedrijf in Nagele&#13;
gestaakt. Het daarop betrekking hebbend erf&#13;
pachtcontract is per 13 maart 1990 ontbonden.&#13;
Door opheffing van het bedrijf te Nagele is&#13;
Steendijk op grond van art. 12, lid 8, van het&#13;
samenwerkingscontract per 1 mei 1990 uit de&#13;
Combinatie getreden.&#13;
Het kapitaal van Steendijk beloopt&#13;
f48 538,- en dit is per 1 mei 1991 opeisbaar.&#13;
Hiervan moet Clerx f 13 174,-, De Jong&#13;
f 9251-, Bovée f 12 282,- en Van Elenbaas&#13;
f 13 831,- aan Steendijk uitkeren.&#13;
Standpunt Clerx c.s.&#13;
3. Steendijk heeft zijn bedrijf niet opgehe&#13;
ven, doch heeft het op een andere plaats (Zee&#13;
wolde) voortgezet. Steendijk is derhalve niet&#13;
uitgetreden op grond van opheffing van zijn&#13;
bedrijf, doch op grond van opzegging over&#13;
eenkomstig art. 10.&#13;
De verschuldigdheid van de door Steendijk&#13;
gevorderde bedragen wordt op zich erkend,&#13;
doch op grond van genoemd art. 10 zijn deze&#13;
niet opeisbaar. Dit betekent tevens dat geen&#13;
rente verschuldigd is.&#13;
Beoordeling van het geschil&#13;
4. Dit concentreert zich op de vraag of&#13;
Steendijk zijn bedrijf te Nagele heeft opgehe&#13;
ven in de zin van art. 11 en 12 van de samen&#13;
werkingsovereenkomst. Hierin wordt het&#13;
begrip 'opheffing bedrijf niet nader toege&#13;
licht.&#13;
Clerx c.s. voeren ter ondersteuning van&#13;
hun interpretatie aan dat het ook na de verplaatsing&#13;
van het bedrijf van Steendijk naar&#13;
Zeewolde voor hen mogelijk blijft de samenwerking&#13;
met de Combinatie voort te zetten, zij&#13;
het dat deze door de ontstane afstand wordt&#13;
bemoeilijkt.&#13;
Steendijk stelt dat het uitwisselen en exploiteren&#13;
van de landbouwwerktuigen bij een&#13;
afstand van 75 km tussen zijn nieuwe bedrijf&#13;
en Nagele praktisch onuitvoerbaar is.&#13;
De rechtbank stelt voorop dat de omstandigheid&#13;
dat - wellicht - volgens spraakgebruik&#13;
Steendijk geacht wordt zijn landbouwonderneming&#13;
op een andere plaats te hebben&#13;
voortgezet, er niet aan in de weg behoeft te&#13;
staan dat er - in de zin van het contract - zich&#13;
toch een opheffing van de oude onderneming&#13;
voordoet. Aannemelijk is dat aan het contract&#13;
de gedachte ten grondslag ligt dat - ingeval&#13;
een participant een landbouwbedrijf blijft uitoefenen&#13;
dat qua aard en ligging past in het&#13;
aangegane samenwerkingsverband - het hem&#13;
weliswaar vrij staat uit te treden, doch dat hij&#13;
dan zijn kapitaal niet zo maar kan opeisen.&#13;
Weliswaar lijkt de discussie van partijen te&#13;
gaan over de vraag of het oude bedrijf van&#13;
Steendijk is opgeheven dan wel voortgezet,&#13;
doch in werkelijkheid gaat het debat tussen&#13;
partijen over de vraag of een op een afstand&#13;
van 75 km uitgeoefend landbouwbedrijf in redelijkheid&#13;
bedrijfseconomisch, organisatorisch&#13;
en arbeidstechnisch nog gebaat kan zijn&#13;
bij voortzetting van het gemeenschappelijk&#13;
gebruik van de landbouwwerktuigen.&#13;
Door Steendijk is overgelegd een expertiserapport&#13;
van Stichting Dienstenbureau&#13;
CBTB/LMIJ d.d. 17 december 1991, waarin&#13;
wordt gewezen op de bezwaren om de langzaam&#13;
rijdende landbouwwerktuigen over een&#13;
afstand van 75 km te moeten transporteren.&#13;
Daarbij komt nog dat voor een aantal oogstmachines&#13;
in verband met de breedte daarvan&#13;
ontheffingen zullen moeten worden verleend&#13;
met het oog op de verkeersveiligheid.&#13;
Deze argumenten spreken de rechtbank&#13;
aan. Nu door Clerx c.s. de gestelde nadelen&#13;
niet voldoende gemotiveerd zijn weerlegd bestaat&#13;
er voor de rechtbank geen aanleiding ze&#13;
niet voldoende doorslaggevend te achten.&#13;
Voor zover de samenwerkingsovereenkomst&#13;
met betrekking tot de kwalificatie van de onderhavige&#13;
situatie een leemte vertoont, brengt&#13;
de goede trouw derhalve met zich mede de&#13;
onderhavige situatie te brengen onder de werking&#13;
van art. 11, lid 1, en art. 12, lid 8. Daarbij&#13;
kan in aanmerking worden genomen dat de&#13;
oorspronkelijk deelnemende bedrijven op zeer&#13;
korte afstand van elkaar zijn gelegen en dat&#13;
aan Steendijk het akkerbouwbedrijf in Zeewolde&#13;
is toegewezen in het kader van het gevoerde&#13;
structuurbeleid in de Noordoostpolder,&#13;
gericht op vergroting van de bedrijfsoppervlaktes.&#13;
In verband daarmee moest Steendijk&#13;
zijn bedrijfin Nagele pachtvrij opleveren.&#13;
Nu de vordering van Steendijk voor het&#13;
overige niet wordt betwist is deze voor toewijzing&#13;
vatbaar, met inbegrip van de wettelijke&#13;
rente.&#13;
in reconventie&#13;
standpunt Clerx c.s.&#13;
5. Over het boekjaar 1989/1990 is Steen&#13;
dijk nog een bedrag ad f 8460,- aan Clerx c.s.&#13;
verschuldigd. Bij brief van 11 juli 1991 is aan&#13;
Steendijk de wettelijke rente aangezegd.&#13;
standpunt Steendijk&#13;
6. Steendijk erkent de vordering, doch be&#13;
roept zich op compensatie met een overeen&#13;
komstig gedeelte van de vordering in&#13;
conventie.&#13;
beoordeling van het geschil&#13;
7. Uit de stukken blijkt dat Steendijk het&#13;
bedrag ad f 8460,- vóór 18 april 1991 in de&#13;
pot gegeven heeft bij notaris Van Hattum en&#13;
dat dit bedrag door de notaris aan Clerx c.s.&#13;
zal worden overgemaakt zodra de overna&#13;
mesom ad f48 538,- is betaald. Naar het oor&#13;
deel van de rechtbank blijkt hieruit niet dat&#13;
Steendijk zich eerder op compensatie heeft&#13;
beroepen. Daar komt nog bij dat de rechtbank&#13;
niet in staat is op eenvoudige wijze compen&#13;
satie toe te passen, nu het in conventie gaat&#13;
om toewijsbare vorderingen op ieder van de&#13;
gedaagden afzonderlijk en in reconventie om&#13;
een vordering van de gedaagden gezamenlijk.&#13;
Het eenvoudigste is de vorderingen in conventie&#13;
en in reconventie integraal toe te wijzen.&#13;
Partijen kunnen dan zelf desgewenst&#13;
berekenen hoe er ten aanzien van ieder van&#13;
gedaagden moet worden gecompenseerd.&#13;
Deze benadering komt de rechtbank evenmin&#13;
bezwaarlijk voor wat de gevorderde wettelijke&#13;
rente betreft, nu deze in conventie en in reconventie&#13;
vrijwel een gelijke periode bestrijkt.&#13;
Wel acht de rechtbank op grond van het&#13;
voorgaande termen aanwezig de proceskosten&#13;
in reconventie te compenseren.&#13;
Beslissingen in conventie&#13;
De rechtbank veroordeelt&#13;
- gedaagde Clerx tot betaling aan Steendijk&#13;
van een bedrag ad f 13 174,- (dertienduizendhonderdvierenzeventig&#13;
gulden),&#13;
- gedaagde De Jong tot betaling aan&#13;
Steendijk van een bedrag ad f 9251,-&#13;
(negenduizend tweehonderdeenenvijftig&#13;
gulden),&#13;
- gedaagde Bovée tot betaling aan Steendijk&#13;
van een bedrag ad f 12 282,- (twaalfduizendtweehonderdtweeentachtig&#13;
gulden),&#13;
- gedaagde Elenbaas tot betaling aan&#13;
Steendijk van een bedrag ad f 13 831,-&#13;
(dertienduizendachthonderdeenendertig&#13;
gulden),&#13;
ieder bedrag vermeerderd met de wettelijke&#13;
rente daarover van 16 juli 1991 tot de dag&#13;
van betaling.&#13;
Tot zover is dit vonnis uitvoerbaar bij&#13;
voorraad.&#13;
Clerx c.s. worden veroordeeld in de kosten&#13;
van dit geding. Deze kosten worden, voor zover&#13;
tot op heden aan de zijde van Steendijk&#13;
gevallen, bepaald op f 2761,22.&#13;
in reconventie&#13;
De rechtbank veroordeelt Steendijk om aan&#13;
Clerx c.s. een bedrag van f 8460,- (achtduizendvierhonderdzestig&#13;
gulden) te betalen, vermeerderd&#13;
met de wettelijke rente daarover van&#13;
21 juli 1991 tot de dag van betaling.&#13;
Tot zover is dit vonnis uitvoerbaar bij&#13;
voorraad.&#13;
De kosten van dit geding worden aldus gecompenseerd&#13;
dat elke partij belast blijft met&#13;
de aan haar zijde gevallen kosten.</content><legacyfootnotes/><footnotes><footnote/></footnotes><auteurs/><published>1993-11-01 00:00:00</published><modified>1992-10-07 00:00:00</modified><editiondate>1993-11-01</editiondate><htmlpath>https://denhollander.info/artikel/5313</htmlpath></article>
</articles></edition>
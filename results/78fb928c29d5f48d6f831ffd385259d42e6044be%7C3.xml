<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2006</searchword><id>4106</id><udhid>UDH:TvAR/4106</udhid><titel>Aarsman / Bewaarder en ’t Sleyk B.V. (TvAR 2006/5371)</titel><searchwords><searchword>TvAR 11/2006</searchword><searchword>TvAR 2006/5371</searchword><searchword>UDH:TvAR/4106</searchword></searchwords><attachments><attachment><name>2006_nr 11_Rechtspraak_5371.pdf</name><extention>pdf</extention><url>https://denhollander.info/download/4065/ci</url></attachment></attachments><inleiding>[Landinrichtingswet art. 208, lid 2, Burgerlijk&#13;
Wetboek art. 3:105 jo 3:306 en 3:314, 3:20;&#13;
Kadasterwet art. 34, 37]&#13;
&#13;
Ingevolge artikel 208, lid 2 Landinrichtingswet,&#13;
wordt aan de akte van toedeling en de&#13;
inschrijving daarvan in de daartoe bestemde&#13;
openbare registers een titelzuiverende&#13;
werking toegekend: na het voltooien van de&#13;
ruilverkaveling wordt de titel (de herverkaveling&#13;
middels de akte van toedeling)&#13;
onaantastbaar. De eigendomsverkrijging is&#13;
blijkens de hiervoor [genoemde] tekst niet&#13;
afhankelijk van de vraag of de voorganger&#13;
al dan niet als eigenaar was te beschouwen.&#13;
De rechtbank heeft derhalve terecht overwogen&#13;
dat hier sprake is van originaire&#13;
eigendomsverkrijging. Zelfs de eigendom&#13;
verkregen door een voor de inschrijving van&#13;
die akte voltooide verjaringstermijn kan&#13;
door die inschrijving [weer] teniet gaan. Dit&#13;
werkt ook tegen een lopende, maar nog niet&#13;
voltooide, bevrijdende verjaring; zijnde het&#13;
mindere van een voltooide verjaring. Het&#13;
feit dat een lopende verjaringstermijn niet&#13;
als aanspraak bij de landinrichtingscommissie&#13;
kan worden aangemeld, maakt dit oordeel&#13;
niet anders. Er is hier slechts sprake&#13;
van een recht in wording. De titelzuiverende&#13;
werking geldt – ook naar het oordeel van&#13;
het Hof – ook bij eigendomsverkrijging door&#13;
bevrijdende verjaring. In casu oordeelt het&#13;
Hof overigens in afwijking van de rechtbank&#13;
dat er geen sprake was van bezit.</inleiding><content>Hof Amsterdam&#13;
30 juni 1005, nr. 225/04&#13;
(mrs. Los, Koopmann, Van Altena)&#13;
ARREST IN DE ZAAK VAN:&#13;
1 Johannes Cornelis Aarsman en&#13;
2 Hendrika Cecilia Maria Aarsman-van Asselen,&#13;
beiden wonend te Vinkeveen (gemeente&#13;
De Ronde Venen),&#13;
appellanten,&#13;
procureur: voorheen: mr. I.M.C.A. Reinders&#13;
Folmer, thans: mr. C.A. Fokker,&#13;
tegen&#13;
1 de Bewaarder van het Kadaster en de Openbare&#13;
Registers, gevestigd te Utrecht, geïntimeerde&#13;
sub 1), procureur: mr. M. Das,&#13;
2 de besloten vennootschap met beperkte aansprakelijkheid&#13;
’t Sleyk BV, gevestigd te Breukelen,&#13;
geïntimeerde sub 2),&#13;
procureur: mr. I.M.C.A. Reinders Folmer.&#13;
1 Het geding in hoger beroep&#13;
1.1 Appellanten sub 1) en 2) gezamenlijk zullen&#13;
hierna (ook) Aarsman (enkelvoud) worden&#13;
genoemd. Appellant sub 1) zal (ook) met J.C.&#13;
Aarsman worden aangeduid, geïntimeerde&#13;
sub 1) met de Bewaarder en geïntimeerde sub&#13;
2) met ’t Sleyk. Geïntimeerden sub 1) en sub&#13;
2) gezamenlijk zullen (ook) de Bewaarder c.s.&#13;
worden genoemd.&#13;
1.2 Aarsman is bij dagvaarding van 20 januari&#13;
2004, onder overlegging van een productie, in&#13;
hoger beroep gekomen van het vonnis dat de&#13;
rechtbank Utrecht, in deze zaak onder zaaknummer/&#13;
rolnummer 157680/HA ZA 03-379&#13;
tussen partijen heeft gewezen en op 22 oktober&#13;
2003 heeft uitgesproken.&#13;
1.3 Aarsman heeft bij memorie van grieven&#13;
gediend tegen het vonnis waarvan beroep, verschillende&#13;
producties overgelegd en geconcludeerd&#13;
dat het hof het vonnis waarvan beroep&#13;
zal vernietigen en, opnieuw rechtdoende, uitvoerbaar&#13;
bij voorraad,&#13;
– zal bepalen voor recht dat Aarsman door&#13;
middel van verjaring eigenaar is geworden van&#13;
een perceel grond, uitmakende een gedeelte&#13;
ter grootte van ongeveer 2 are 10 centiare,&#13;
zoals schetsmatig met kruisarcering is aangegeven&#13;
op de aan de memorie gehechte situatietekening&#13;
en waarvan de oostelijke grens&#13;
wordt gevormd door een lijn die loopt op een&#13;
afstand van ongeveer 1 meter en 50 centimeter&#13;
van de zijmuur van het schuurtje, van het perceel&#13;
plaatselijk bekend als Hereweg bij 30b te&#13;
Vinkeveen, kadastraal bekend gemeente Vinkeveen,&#13;
sectie G nummer 479, in het geheel&#13;
groot 92 are en 5 centiare;&#13;
– zal gelasten dat in de kadastrale registers van&#13;
de Bewaarder Aarsman als eigenaar van genoemd&#13;
perceel zal worden opgenomen;&#13;
– ’t Sleyk zal veroordelen in de kosten van de&#13;
procedure in beide instanties.&#13;
1.4 Hierna heeft de Bewaarder bij memorie&#13;
van antwoord de grieven bestreden en geconcludeerd&#13;
zich te refereren aan het oordeel van&#13;
het hof, met veroordeling van de in het ongelijk&#13;
gestelde partij in de kosten van het geding&#13;
in beide instanties.&#13;
1.5 Daarop heeft ’t Sleyk bij memorie van antwoord&#13;
de grieven bestreden, verschillende&#13;
producties in het geding gebracht en geconcludeerd&#13;
– kort gezegd – tot afwijzing van het&#13;
gevorderde, met veroordeling van Aarsman in&#13;
de kosten van – naar het hof begrijpt – dit&#13;
hoger beroep.&#13;
1.6 Vervolgens hebben Aarsman en ’t Sleyk&#13;
gepleit, Aarsman bij monde van mr. C.A.&#13;
Fokker, advocaat te Hilversum, en ’t Sleyk bij&#13;
monde van mr. B. Nijman, advocaat te Wageningen.&#13;
Zij hebben pleitnotities overgelegd.&#13;
1.7 Ten slotte is op de stukken van het geding&#13;
arrest gevraagd.&#13;
2 Grieven&#13;
Aarsman heeft twee grieven voorgesteld. Voor&#13;
de inhoud daarvan wordt verwezen naar de&#13;
desbetreffende memorie.&#13;
3 Feiten&#13;
3.1 De rechtbank heeft in het vonnis waarvan&#13;
beroep in rechtsoverweging 2, onder 2.1 tot&#13;
en met 2.5 een aantal feiten als in deze zaak&#13;
vaststaand aangemerkt.&#13;
3.2 Omtrent deze vaststelling van de feiten&#13;
bestaat geen geschil, zodat ook het hof van&#13;
deze feiten zal uitgaan.&#13;
4 Beoordeling&#13;
4.1 Het gaat in deze zaak om het volgende.&#13;
4.1.1 Aarsman is eigenaar van een woonark,&#13;
gelegen in het openbaar water, kadastraal&#13;
bekend gemeente Vinkeveen, sectie G, nummer&#13;
34. De grond onder het water behoort in&#13;
eigendom toe aan H. de Rijk. De woonark is&#13;
sinds eind 1963 gelegen tegen de wal van het&#13;
perceel, kadastraal bekend gemeente Vinkeveen,&#13;
sectie G, nummer 479, voorheen nummer&#13;
30 (hierna: het perceel). Sedert eind 1963&#13;
(volgens Aarsman) of sinds het voorjaar van&#13;
1964 (naar het oordeel van de rechtbank in het&#13;
vonnis waarvan beroep) heeft Aarsman een&#13;
gedeelte van het perceel afgescheiden van de&#13;
rest van dat perceel door middel van een stenen&#13;
muurtje en beplanting (hierna: het afgescheiden&#13;
gedeelte van het perceel). Tot op&#13;
heden heeft hij het afgescheiden gedeelte van&#13;
het perceel als tuin in gebruik gehad.&#13;
4.1.2 Het perceel behoorde in 1963 en daarna&#13;
in eigendom toe aan de heer T. van Es (hierna:&#13;
Van Es).&#13;
4.1.3 Het perceel werd in 1963 en daarna&#13;
gepacht door de heer A.J. Hendriks (hierna:&#13;
Hendriks).&#13;
4.1.4 Het perceel maakte deel uit van het ruilverkavelingsblok&#13;
in de ruilverkaveling “Oukoop-&#13;
Kortrijk”, tot welke ruilverkaveling op&#13;
4 april 1967 werd besloten en waarbij de akte&#13;
van toedeling is gepasseerd op 14 november&#13;
1985.&#13;
4.1.5 Op 9 oktober 2000 is het perceel door de&#13;
erfgenamen van Van Es geleverd aan ’t Sleyk.&#13;
4.1.6 Bij brief van 15 februari 2001 heeft mr.&#13;
B. Nijman, namens ’t Sleyk, aan Aarsman&#13;
onder meer geschreven:&#13;
“Voorzover kan worden nagegaan zijn tussen&#13;
u en de rechtsvoorganger van mijn cliënt nooit&#13;
afspraken gemaakt over de duur en het einde&#13;
van de periode gedurende welke u gebruik&#13;
zou mogen maken van de gronden die de heer&#13;
De Heul thans in eigendom heeft. Met de&#13;
rechtsvoorganger van mijn cliënt zijn in het&#13;
geheel geen afspraken gemaakt, omdat de&#13;
gebruik van de grond met de woonboot in het&#13;
verleden is goedgevonden door de pachter van&#13;
de gronden, de heer Hendriks.&#13;
Mijn cliënt is van mening dat de huidige situatie&#13;
niet kan voortduren en ook niet dient&#13;
voort te duren. Een situatie waarin zijn gronden&#13;
zonder enigerlei tegenprestatie voor onbepaalde&#13;
tijd worden gebruikt en waarin dit&#13;
gebruik ook toekomstige ontwikkelingen&#13;
belemmerd, wenst hij beëindigd te zien.”&#13;
4.1.7 Op 1 november 2001 heeft tussen partijen&#13;
overleg plaatsgevonden op het notariskantoor&#13;
Van Hengstum &amp; Stolp te Hilversum. Bij&#13;
die gelegenheid heeft de advocaat van ’t Sleyk&#13;
zich beroepen op het bepaalde in artikel 208&#13;
van de Landinrichtingswet van 9 mei 1995.&#13;
Volgens deze advocaat heeft de herverkaveling&#13;
een titelzuiverende werking, met als gevolg&#13;
dat een beroep op bevrijdende verjaring faalt.&#13;
4.1.8 Op 1 maart 2002 is bij de Bewaarder een&#13;
akte van verjaring, opgesteld door mr. A.C.&#13;
Steendijk, waarnemer van mr. D. Stolp, notaris&#13;
te Hilversum, gedateerd 28 februari 2002,&#13;
onder nummer 16 geboekt in het register van&#13;
voorlopige aantekeningen ten kantore van de&#13;
dienst voor het kadaster en de openbare registers&#13;
te Utrecht. In punt 3 van de akte is vermeld:&#13;
“de verjaring wordt betwist door degene&#13;
tegen wie zij werkt;”&#13;
en in punt 4:&#13;
“geen bewijsstukken aan mij zijn overgelegd,&#13;
welke genoegzaam aantonen dat de onderhavige&#13;
verjaring zich inderdaad heeft voorgedaan.”&#13;
In het hiervoor aangeduide register is bovendien&#13;
vermeld:&#13;
“Gerezen bezwaren: Notaris kan niet voldoen&#13;
aan art. 37 Kadasterwet”.&#13;
4.1.9 In een door Aarsman tegen de Bewaarder&#13;
c.s. aangespannen kort geding heeft de&#13;
voorzieningenrechter van de rechtbank Utrecht&#13;
bij vonnis van 2 mei 2002 de vordering van&#13;
Aarsman om de Bewaarder te bevelen de akte&#13;
van verjaring in te schrijven in het kadastrale&#13;
register en om ’t Sleyk te veroordelen in de&#13;
kosten van het geding afgewezen.&#13;
4.1.10 Hendriks heeft bij brief van 3 juli 2002,&#13;
gericht aan mr. P.E.M. Meijer, de toenmalige&#13;
advocaat van Aarsman, onder meer verklaard:&#13;
“In 1963 heeft de heer Aarsman aan mij toestemming&#13;
gevraagd, om een woonboot aan te&#13;
leggen tegen de door mij gepachte grond.&#13;
Daarna heeft Aarsman een stukje grond als&#13;
tuin in gebruik genomen.&#13;
De afspraak werd gemaakt dat ik hier alleen in&#13;
zou toestemmen als de heer Van Es goedkeuring&#13;
gaf. De heer Van Es heeft deze toestemming&#13;
gegeven. Het land was destijds volledig&#13;
in gebruik door mij. In de jaren daarna hebben&#13;
wij zeer regelmatig de heer Van Es aan de&#13;
deur gezien bij de heer Aarsman, zeer waarschijnlijk&#13;
om de huur te innen. Zelf heb ik&#13;
nooit huur ontvangen of andere tegenprestaties&#13;
gekregen.”&#13;
4.2 Aarsman vordert in deze procedure dat zal&#13;
worden verklaard voor recht dat hij door middel&#13;
van verjaring eigenaar is geworden van het&#13;
door hem afgescheiden gedeelte van het perceel&#13;
en dat zal worden gelast dat hij in de kadastrale&#13;
registers van de Bewaarder als eigenaar van het&#13;
afgescheiden gedeelte van het perceel zal worden&#13;
opgenomen.&#13;
4.3 Aarsman heeft aan het door hem gevorderde&#13;
het volgende ten grondslag gelegd.&#13;
4.3.1 Hij heeft in 1963 toestemming verzocht&#13;
en gekregen van de toenmalige eigenaar Van&#13;
Es van het perceel om zijn woonark aldaar te&#13;
mogen aanmeren. Van Es heeft toegestemd&#13;
zonder enige tegenprestatie. Hij heeft ook aan&#13;
de toenmalige pachter Hendriks toestemming&#13;
gevraagd om de woonark aldaar te mogen&#13;
plaatsen. Ook Hendriks heeft toegestemd&#13;
zonder enige tegenprestatie. Hij, Aarsman,&#13;
heeft destijds tevergeefs verzocht het afgescheiden&#13;
gedeelte van het perceel te mogen&#13;
kopen. Hij heeft zonder afspraken met Hendriks&#13;
het afgescheiden gedeelte van het perceel&#13;
in gebruik genomen. Hij gebruikt het afgescheiden&#13;
gedeelte van het perceel, dat is afgebakend&#13;
en afgeschermd door een stenen&#13;
muurtje en beplanting, sinds 1963 onafgebroken&#13;
en ondubbelzinnig als zijn privé-terrein.&#13;
De termijn van bevrijdende verjaring, aanvankelijk&#13;
dertig jaren, sinds 1 januari 1992 twintig&#13;
jaren, is verstreken zonder dat een geldige&#13;
stuitingshandeling heeft plaatsgevonden. De&#13;
inschrijving van een akte in de openbare registers&#13;
op basis van het bepaalde in artikel 208&#13;
van de Landinrichtingswet stuit de verjaring&#13;
niet. Bovendien heeft de ruilverkaveling geen&#13;
wijziging gebracht in het eigenaarschap van&#13;
Van Es.&#13;
4.4 De rechtbank heeft geoordeeld dat, indien&#13;
zou moeten worden uitgegaan van een onafgebroken&#13;
bezit van het afgescheiden gedeelte&#13;
van het perceel vanaf het voorjaar van 1964,&#13;
de vordering desniettemin niet kan worden&#13;
toegewezen. De rechtbank heeft ter motivering&#13;
van deze beslissing – kort gezegd – het&#13;
volgende overwogen: de inschrijving van de&#13;
akte van toedeling in het kader van de ruilverkaveling&#13;
moet worden aangemerkt als een&#13;
vorm van originaire verkrijging; aan de akte&#13;
van toedeling moet een titelzuiverende werking&#13;
worden toegekend, zodat de in die akte&#13;
omschreven rechten onaantastbaar worden;&#13;
de titelzuiverende werking van de akte van&#13;
toedeling brengt vervolgens mee dat de termijn&#13;
voor bevrijdende verjaring opnieuw&#13;
begint te lopen na de inschrijving van de akte&#13;
van toedeling in de openbare registers; op het&#13;
moment van de inschrijving van de akte van&#13;
toedeling waren nog geen dertig jaren verstreken&#13;
(de termijn voor bevrijdende verjaring bij&#13;
toepassing van het Burgerlijk Wetboek dat&#13;
voor 1 januari 1992 gold) en nadien zijn nog&#13;
geen twintig jaren verstreken (de termijn voor&#13;
bevrijdende verjaring bij toepassing van het&#13;
Burgerlijk Wetboek zoals dat per 1 januari&#13;
1992 geldt); dit betekent dat Aarsman niet&#13;
door verjaring eigenaar is geworden.&#13;
4.5 Aarsman komt met twee grieven op tegen&#13;
deze overwegingen van de rechtbank. De grieven&#13;
lenen zich voor een gezamenlijke behandeling.&#13;
4.6 Aarsman beroept zich – ook in hoger&#13;
beroep – op het bepaalde in artikel 3:105, eerste&#13;
lid, van het Burgerlijk Wetboek in verbinding&#13;
met de artikelen 3:306 en 3:314, tweede&#13;
lid, van het Burgerlijk Wetboek. Nu op&#13;
1 januari 1993 de verjaring van de rechtsvordering&#13;
strekkende tot beëindiging van het&#13;
bezit is voltooid, is hij in zijn opvatting op&#13;
1 januari 1993 door verjaring eigenaar geworden&#13;
van het afgescheiden gedeelte van het perceel.&#13;
Aarsman maakt met zijn grieven bezwaar&#13;
tegen het oordeel van de rechtbank dat de&#13;
inschrijving van de akte van toedeling tot een&#13;
originaire verkrijging leidt en dat met de akte&#13;
van toedeling een nieuw recht wordt verkregen.&#13;
Het gaat volgens hem bij de herverkaveling&#13;
om een derivatieve eigendomsverkrijging,&#13;
waarbij slechts een exclusieve lijst van gerechtigden&#13;
wordt verkregen. Door de akte van&#13;
toedeling vindt in zijn opvatting slechts een&#13;
herschikking plaats van bestaande eigendomsrechten&#13;
waarbij reeds bestaande eigendomsaanspraken&#13;
worden herverdeeld onder nieuwe&#13;
eigenaren. Zijns inziens blijkt nergens uit dat&#13;
de wetgever bij de toepassing van de Landinrichtingswet&#13;
het ontstaan van nieuwe originaire&#13;
rechten voor ogen stond en wenste dat&#13;
de bevrijdende verjaring hierdoor werd gestuit.&#13;
Ruilverkaveling tast derhalve geen lopende&#13;
verjaringstermijnen aan, zo betoogt Aarsman.&#13;
4.7 ’t Sleyk heeft het door Aarsman gevorderde&#13;
gemotiveerd betwist. Zij heeft in eerste&#13;
aanleg naar voren gebracht dat sprake is van&#13;
gebruik door Aarsman van het afgescheiden&#13;
gedeelte van het perceel op grond van een&#13;
gebruiksovereenkomst met de toenmalige&#13;
eigenaar Van Es. Dat Aarsman niet als bezitter&#13;
kan worden aangemerkt blijkt bovendien uit&#13;
het feit dat Aarsman twee keer – zij het zonder&#13;
succes – heeft onderhandeld met ’t Sleyk&#13;
teneinde het afgescheiden gedeelte van het&#13;
perceel te kopen. Wat betreft de grieven wijst&#13;
’t Sleyk – wederom en kort gezegd – op de&#13;
titelzuiverende werking die door de wetgever&#13;
aan de akte van toedeling is toegekend en die&#13;
meebrengt dat de in de akte van toedeling&#13;
omschreven rechten onaantastbaar worden.&#13;
4.8 De Bewaarder heeft zich gerefereerd aan&#13;
het oordeel van het hof.&#13;
4.9 Het hof overweegt hieromtrent het volgende.&#13;
4.9.1 Onder de werking van het Burgerlijk&#13;
Wetboek (oud), gold voor bevrijdende verjaring&#13;
van een rechtsvordering tot opheffing&#13;
van een onrechtmatige toestand – waaronder&#13;
het bezit door een niet-rechthebbende – een&#13;
verjaringstermijn van dertig jaren. Onder de&#13;
werking van het huidige Burgerlijk Wetboek,&#13;
zoals dat van toepassing is vanaf 1 januari&#13;
1992, geldt een verjaringstermijn van twintig&#13;
jaren (artikel 3:306 van het Burgerlijk Wetboek).&#13;
Van belang is verder dat – blijkens het&#13;
bepaalde in artikel 73 Overgangswet Nieuw&#13;
Burgerlijk Wetboek – tot 1 januari 1993 het&#13;
Burgerlijk Wetboek zoals dat voor 1 januari&#13;
1992 gold van toepassing blijft op lopende&#13;
verjaringstermijnen.&#13;
4.9.2 Nu Aarsman eind 1963 (of, zoals de&#13;
rechtbank heeft aangenomen in het voorjaar&#13;
van 1964) het desbetreffende stuk grond heeft&#13;
afgescheiden van het perceel, was op 1 januari&#13;
1993 de dertigjarige termijn, die op zijn vroegst&#13;
eind 1963 is gaan lopen, nog niet voltooid.&#13;
4.9.3 De twintigjarige verjaringstermijn die&#13;
van toepassing is onder de werking van het&#13;
huidige Burgerlijk Wetboek gaat blijkens het&#13;
bepaalde in artikel 3:314, tweede lid, van het&#13;
Burgerlijk Wetboek lopen op de dag volgende&#13;
op de dag dat een niet-rechthebbende bezitter&#13;
is geworden of de onmiddellijke opheffing&#13;
kan worden gevorderd van de toestand waarvan&#13;
diens bezit de voortzetting vormt. Artikel&#13;
3:105, eerste lid, van het Burgerlijk Wetboek,&#13;
bepaalt voorts, dat hij die een goed bezit op&#13;
het moment dat de verjaring van de rechtsvordering&#13;
die strekt tot beëindiging van het bezit&#13;
is voltooid dat goed in eigendom verkrijgt,&#13;
ook al was dat bezit niet te goeder trouw. Dit&#13;
betekent dat Aarsman op 1 januari 1993 (zie&#13;
artikel 73 van de Overgangswet) eigenaar is&#13;
geworden van het afgescheiden gedeelte van&#13;
het perceel mits hij als bezitter moet worden&#13;
aangemerkt vanaf het moment dat hij het desbetreffende&#13;
stuk grond heeft afgescheiden van&#13;
het perceel (eind 1963 of begin 1964), zoals&#13;
Aarsman stelt en ’t Sleyk betwist, tenzij de&#13;
verjaring voordien is gestuit en/of tenzij het&#13;
passeren van de akte van toedeling als een originaire&#13;
eigendomsverkrijging moet worden&#13;
gezien.&#13;
4.9.4 Het hof zal eerst de vraag behandelen of&#13;
Aarsman vanaf eind 1963 (of vanaf het voorjaar&#13;
van 1964) als bezitter van het afgescheiden&#13;
gedeelte van het perceel heeft te gelden.&#13;
Of Aarsman voor zich zelf hield of voor de&#13;
toenmalige eigenaar Van Es dient te worden&#13;
beoordeeld naar de verkeersopvattingen, met&#13;
inachtneming van de wettelijke regels en overigens&#13;
op basis van de uiterlijke feiten.&#13;
4.9.5 Tussen partijen staat vast dat Aarsman&#13;
eind 1963 dan wel in het voorjaar van 1964 een&#13;
gedeelte van het perceel als tuin is gaan gebruiken.&#13;
Uit het enkele feit dat Aarsman daarbij als&#13;
afscheiding een muur heeft geplaatst en struiken&#13;
heeft geplant vloeit echter nog niet voort&#13;
dat hij als bezitter van het aldus afgescheiden&#13;
gedeelte van het perceel moet worden aangemerkt.&#13;
J.C. Aarsman heeft ter gelegenheid&#13;
van de in hoger beroep gehouden pleidooien&#13;
medegedeeld dat zij allemaal buren waren (het&#13;
hof: Aarsman, Van Es en Hendriks) en dat&#13;
Van Es drie huizen verder woonde. Toen zijn&#13;
vrouw aan Hendriks had gevraagd of deze het&#13;
goed vond dat zij, J.C. Aarsman en zijn echtgenote,&#13;
de grond als tuin gingen gebruiken,&#13;
had Hendriks dat goedgevonden, en Van Es&#13;
ook, zo heeft J.C. Aarsman verder – desgevraagd&#13;
– aan het hof medegedeeld. Deze&#13;
mededelingen komen in grote lijnen overeen&#13;
met de eerder op schrift gestelde verklaring&#13;
van Hendriks aan de toenmalige advocaat van&#13;
’t Sleyk, mr. P.E.M. Meijer. Deze verklaring&#13;
houdt immers in – kort samengevat – dat,&#13;
toen Aarsman een stukje grond als tuin in&#13;
gebruik had genomen, daarbij de afspraak&#13;
werd gemaakt dat Hendriks hier alleen in zou&#13;
toestemmen als Van Es goedkeuring gaf en dat&#13;
Van Es deze toestemming ook had gegeven&#13;
(zie het hiervoor in rechtsoverweging 4.1.10&#13;
geciteerde gedeelte uit die verklaring).&#13;
4.9.6 Uit deze verklaringen volgt dat niet&#13;
slechts en alleen tussen Aarsman, Hendriks en&#13;
Van Es besprekingen zijn gevoerd omtrent het&#13;
aanmeren van de woonark tegen de grens van&#13;
het perceel, maar ook – anders dan door Aarsman&#13;
in eerste aanleg en in de memorie van&#13;
grieven is aangevoerd – omtrent het gebruiken&#13;
door Aarsman van het afgescheiden gedeelte&#13;
van het perceel. Uit hetgeen daarbij blijkens&#13;
de hiervoor weergegeven verklaringen is&#13;
besproken kan niet anders worden geconcludeerd&#13;
dan dat tussen Aarsman en Van Es een&#13;
rechtsverhouding bestond, die inhield dat&#13;
Aarsman vanaf eind 1963 (of vanaf het voorjaar&#13;
van 1964) het afgescheiden gedeelte van&#13;
het perceel als tuin mocht gebruiken. Dit feitelijk&#13;
in gebruik geven van die grond aan&#13;
Aarsman maakt Aarsman, gelet op de tussen&#13;
hem en Van Es bestaande rechtsverhouding,&#13;
niet tot bezitter maar slechts tot houder voor&#13;
Van Es. Bijzondere feiten en omstandigheden&#13;
die tot een andere conclusie zouden moeten&#13;
leiden zijn niet of onvoldoende gesteld en ook&#13;
niet gebleken.&#13;
4.9.7 Op grond van het hiervoor overwogene&#13;
faalt de stelling van Aarsman dat hij door verjaring&#13;
op grond van artikel 3:306, in samenhang&#13;
met de artikelen 3:105 en 3:314, van het&#13;
Burgerlijk Wetboek, eigenaar van het afgescheiden&#13;
gedeelte van het perceel is geworden.&#13;
4.9.8 Dit betekent dat reeds daarom het door&#13;
Aarsman gevorderde moet worden afgewezen.&#13;
4.10 Zelfs indien er vanuit zou moeten worden&#13;
gegaan dat Aarsman sinds eind 1963 of&#13;
sinds het voorjaar van 1964 wel als bezitter&#13;
van het afgescheiden gedeelte van de grond&#13;
heeft te gelden, dan nog moet het gevorderde&#13;
worden afgewezen. Het hof overweegt ten&#13;
overvloede als volgt.&#13;
4.10.1 Ingevolge artikel 208, tweede lid, van&#13;
de Landinrichtingswet, dat luidt als volgt:&#13;
“Zij (het hof: de akte van toedeling) geldt als&#13;
titel voor de daarin omschreven rechten.&#13;
Door de inschrijving van de akte in de openbare&#13;
registers worden de daarin omschreven&#13;
zakelijke rechten verkregen.”&#13;
Wordt aan de akte van toedeling en de&#13;
inschrijving daarvan in de daartoe bestemde&#13;
openbare registers een titelzuiverende werking&#13;
toegekend: na het voltooien van de ruilverkaveling&#13;
wordt de titel (de herverkaveling&#13;
middels de akte van toedeling) onaantastbaar.&#13;
De eigendomsverkrijging is blijkens de hiervoor&#13;
geciteerde tekst niet afhankelijk van de&#13;
vraag of de voorganger al dan niet als eigenaar&#13;
was te beschouwen. De rechtbank heeft derhalve&#13;
terecht in rechtsoverweging 4.4 overwogen&#13;
dat hier sprake is van originaire eigendomsverkrijging.&#13;
De titelzuiverende werking&#13;
geldt – ook naar het oordeel van het hof – ook&#13;
bij eigendomsverkrijging door bevrijdende verjaring:&#13;
wanneer een verjaringstermijn is voltooid&#13;
voordat de akte van toedeling is gepasseerd,&#13;
gaat de op basis van de artikelen 3:105&#13;
van het Burgerlijk Wetboek juncto de artikelen&#13;
3:306 en 3:314 van dat wetboek verkregen&#13;
eigendom teniet door de titelzuivering die het&#13;
gevolg is van het passeren van de akte van toedeling.&#13;
De omstandigheid dat ten tijde van het&#13;
passeren van de akte van toedeling op 14 november&#13;
1985 de toen van toepassing zijnde&#13;
dertigjarige verjaringstermijn nog niet was&#13;
verstreken zet de titelzuiverende werking niet&#13;
opzij: in het geval van een nog met voltooide&#13;
verjaringstermijn is slechts sprake van een&#13;
recht in wording voor de bezitter; niet valt in&#13;
te zien dat, waar het meerdere (door bevrijdende&#13;
verjaring verkregen eigendom) door&#13;
titelzuivering tenietgaat, dit niet zou gelden&#13;
voor het mindere (nog geen verkregen eigendom&#13;
omdat de verjaringstermijn nog niet is&#13;
voltooid).&#13;
4.10.2 Het hof onderschrijft dan ook het oordeel&#13;
van de rechtbank omtrent de gevolgen&#13;
van de plaatsgehad hebbende ruilverkaveling,&#13;
zoals weergegeven in rechtsoverweging 4.7&#13;
van het vonnis waarvan beroep, en neemt dat&#13;
oordeel over.&#13;
4.10.3 Dat van Aarsman niet kon worden verlangd&#13;
dat hij de lopende termijn voor de in&#13;
het geding zijnde bevrijdende verjaring bij de&#13;
landinrichtingscommissie zou melden, nu hij&#13;
geen enkel recht had en dus ook geen aanspraak&#13;
die kon worden gemeld, maakt dit oordeel&#13;
niet anders. Ook niet de omstandigheid&#13;
dat de in de akte van toedeling vermelde eigenaar&#13;
aan wie (onder meer) het afgescheiden&#13;
gedeelte van het perceel is toebedeeld dezelfde&#13;
is als de eigenaar die heeft ingebracht.&#13;
4.10.4 Ook het beroep van Aarsman op het&#13;
arrest van de Hoge Raad van 29 oktober 1954,&#13;
NJ 1955, 1 baat hem niet. Dit arrest betreft&#13;
een geheel ander geval, te weten de terugvordering&#13;
door een eigenaar van een strook&#13;
grond die volgens de lijst van rechthebbenden&#13;
eigendom was van een nieuwe eigenaar en die&#13;
deze nieuwe eigenaar al voor het passeren van&#13;
de akte van toedeling in gebruik had genomen.&#13;
Volgens de Hoge Raad kon de “oude”&#13;
eigenaar zijn eigendom terugvorderen zolang&#13;
de akte van toedeling nog niet was gepasseerd.&#13;
4.10.5 De conclusie is, dat nu de met ingang&#13;
van 15 november 1985 (de dag volgend op de&#13;
dag van de inschrijving van de akte van toedeling)&#13;
ingegane nieuwe verjaringstermijn van&#13;
twintig jaren (van toepassing onder het huidige&#13;
recht) ten tijde van het uitbrengen van de&#13;
inleidende dagvaarding (c.q. op 15 februari&#13;
2001, de datum van de hiervoor in rechtsoverweging&#13;
4.1.6 vermelde brief) niet was verstreken,&#13;
de vordering van Aarsman ook op die&#13;
grond moet worden afgewezen. Al hetgeen&#13;
Aarsman verder tegen het oordeel van de rechtbank&#13;
heeft aangevoerd, acht het hof onvoldoende&#13;
om tot een ander oordeel te komen.&#13;
4.11 Het voorgaande leidt ertoe dat beide&#13;
grieven falen.&#13;
5 Slotsom&#13;
5.1 Beide grieven falen. Dit betekent dat het&#13;
vonnis zal worden bekrachtigd.&#13;
5.2 Aarsman zal als de in het ongelijk gestelde&#13;
partij worden veroordeeld in de proceskosten&#13;
van de procedure in dit hoger beroep aan de&#13;
zijde van de Bewaarder en ’t Sleyk gevallen.&#13;
6 Beslissing&#13;
Het hof:&#13;
bekrachtigt het vonnis waarvan beroep;&#13;
veroordeelt Aarsman in de proceskosten van&#13;
de procedure van dit hoger beroep, tot op&#13;
heden aan de zijde van de Bewaarder begroot&#13;
op € 288,– aan verschotten en € 894,– aan&#13;
salaris voor de procureur;&#13;
veroordeelt Aarsman in de proceskosten van&#13;
de procedure van dit hoger beroep, tot op&#13;
heden aan de zijde van ’t Sleyk begroot op&#13;
€ 288,– aan verschotten en € 2.682,– aan salaris&#13;
voor de procureur;&#13;
verklaart dit arrest voor wat betreft deze proceskostenveroordelingen&#13;
uitvoerbaar bij voorraad.&#13;
NOOT&#13;
In het bovenstaand arrest Hof Amsterdam&#13;
30 juni 2005 (Agr.r. 2006/5371) bekrachtigt het&#13;
Hof het vonnis Rechtbank Utrecht 22 oktober&#13;
2003 (Agr.r. 2005/5293). Verder is het arrest in&#13;
overeenstemming met het direct hiervoor&#13;
geplaatste arrest Hof Amsterdam 11 juli 2002&#13;
(NJ 2005, 289; Agr.r. 2006/5370). Beide arresten&#13;
bevestigen wat in de literatuur al werd&#13;
aangenomen: de titelzuivering en originaire&#13;
verkrijging die aan de akte van toedeling&#13;
wordt toegedicht, heeft vergaande civielrechtelijke&#13;
gevolgen (in het ene geval het herleven&#13;
van het recht van dertiende penning, in het&#13;
andere geval het opnieuw gaan lopen van de&#13;
verjaringstermijn voor een lopende verjaring).&#13;
In die zin zijn het geen verrassende uitspraken,&#13;
maar uit het verleden zijn er eigenlijk&#13;
geen rechterlijke uitspraken over de materie&#13;
bekend. Nu, voorzover bekend, geen cassatie&#13;
is ingesteld, wil ik aan deze arresten toch&#13;
een noot wijden.&#13;
Hier wil ik eerst uitgebreid de meer recente&#13;
verjaringszaak behandelen. Na een korte&#13;
beschrijving van de casus, volgt behandeling&#13;
van de zaak vanuit de drie verschillende deelterreinen&#13;
van het recht die erin samenkomen.&#13;
Vervolgens ook een enkel woord over de zaak&#13;
betreffende het (herlevende) recht van dertiende&#13;
penning. Afgesloten wordt met een blik op&#13;
de vraag hoe dit soort zaken zullen gaan lopen&#13;
bij de ruilakte uit de Reconstructiewet concentratiegebieden&#13;
– waarvan de herverkavelingsbepalingen&#13;
sinds 16 juni 2006 van kracht zijn&#13;
geworden – en het ontwerp van de Wet inrichting&#13;
landelijke gebieden (WILG).&#13;
De casus&#13;
Eind 1963 meert Aarsman zijn woonark ergens&#13;
in de gemeente Vinkeveen af. De grond onder&#13;
het water waarin de woonark ligt is particulier&#13;
bezit (van H. de Rijk), maar het betreft openbaar&#13;
water. Dit perceel nr. 34 is verder in de&#13;
zaak niet aan de orde.&#13;
De wal waartegen de woonark ligt maakt&#13;
deel uit van perceel nr. 30 (later vernummerd&#13;
tot nr. 479, dat bijna één hectare groot is). Ten&#13;
tijde van het afmeren was T. van Es eigenaar&#13;
van dit perceel, terwijl A.J. Hendriks het in&#13;
gebruik had als pachter. Aarsman had van&#13;
zowel de eigenaar als de pachter destijds toestemming&#13;
om zijn woonark daar af te meren,&#13;
waarbij geen tegenprestatie was overeengekomen.&#13;
Vrijwel direct na het afmeren van de woonark&#13;
heeft Aarsman op de wal, en dus op het&#13;
perceel van Van Es, een stuk grond van ongeveer&#13;
210 m2 afgescheiden (deels met een stenen&#13;
muurtje) en is dit als tuin gaan gebruiken.&#13;
Aarsman stelt dat hij tevergeefs heeft geprobeerd&#13;
deze grond te kopen, en het vervolgens&#13;
verder zonder afspraken in gebruik (en dus&#13;
bezit) heeft genomen.&#13;
De eigenaar, pachter en Aarsman woonden&#13;
indertijd als buren vlakbij elkaar. En tijdens&#13;
het hoger beroep blijkt dat zowel de pachter&#13;
(Hendriks) als de eigenaar (Van Es) het voornemen&#13;
een tuintje aan te leggen tijdens hun&#13;
regelmatige gesprekken hebben goedgekeurd.&#13;
In 1967 werd besloten om de ruilverkaveling&#13;
“Oukoop-Kortrijk” uit te voeren. Het&#13;
onderhavige perceel maakte van die ruilverkaveling&#13;
deel uit. Het perceel werd in het&#13;
kader van de ruilverkaveling opnieuw toegedeeld&#13;
aan Van Es. De akte van toedeling werd&#13;
op 14 november 1985 gepasseerd.&#13;
In oktober 2000 verkochten de erfgenamen&#13;
van Van Es het perceel aan ’t Sleyk B.V. In&#13;
februari 2001 wordt namens de nieuwe eigenaar&#13;
’t Sleyk B.V. een brief aan Aarsman verstuurd&#13;
met de strekking dat het gebruik van&#13;
het tuintje beëindigd zal moeten worden. In&#13;
de brief wordt gesteld dat over dit gebruik&#13;
met de vorige eigenaar (Van Es) nooit afspraken&#13;
zijn gemaakt (hoogstens met de pachter).&#13;
In februari 2002 wordt door een notaris&#13;
een verklaring van verjaring opgemaakt ten&#13;
gunste van Aarsman voor het omstreden gedeelte&#13;
van het onderhavige perceel. Die verklaring&#13;
wordt op 1 maart ter registratie aangeboden&#13;
bij de Dienst voor het kadaster en de&#13;
openbare registers. De bewaarder weigert dit&#13;
stuk, en boekt het in het zogenaamde register&#13;
van voorlopige aantekening.&#13;
Hiertegen komt Aarsman middels de speciale&#13;
procedure van art. 3:20 lid 2 BW op in&#13;
kort geding (zie hierover de volgende paragraaf).&#13;
De voorzieningenrechter van de Rechtbank&#13;
Utrecht wijst zijn vordering om alsnog&#13;
tot inschrijving van het stuk over te gaan op&#13;
2 mei 2002 af.&#13;
Vervolgens vordert Aarsman een verklaring&#13;
voor recht dat hij middels verjaring eigenaar is&#13;
geworden. Bij het vonnis Rechtbank Utrecht&#13;
22 oktober 2003 wordt die vordering afgewezen.&#13;
Het onderhavige arrest Hof Amsterdam&#13;
30 juni 2005 bekrachtigt dat vonnis.&#13;
Grondboekhoudingsrecht&#13;
Sinds 1992 boekt de bewaarder een aangeboden&#13;
stuk (meestal notariële akte) dat niet aan&#13;
de inschrijvingsvereiste voldoet in het ‘register&#13;
van voorlopige aantekening’ (ook wel register&#13;
4D genoemd). De naam van dit register is&#13;
bedrieglijk, want eigenlijk is het het register&#13;
van geweigerde stukken. Tegen die weigering&#13;
kunnen belanghebbenden voorziening vragen&#13;
bij de voorzieningenrechter, om de bewaarder&#13;
de inschrijving alsnog te laten verrichten (art.&#13;
3:20 lid 2 BW). Vraagt men die voorziening&#13;
binnen twee weken na aanbieding, en biedt&#13;
men na een positieve uitspraak de stukken&#13;
binnen een week opnieuw aan, dan behoudt&#13;
men de rang van het oorspronkelijk aangeboden&#13;
stuk (art. 3:20 lid 4 BW).&#13;
In de praktijk wordt er zelden een stuk in&#13;
dit register geboekt, en dus nog minder vaak&#13;
een procedure bij de voorzieningenrechter over&#13;
gevoerd.&#13;
Als het al gebeurd gaat het meestal om een&#13;
verjaringsverklaring als bedoeld in artikel 34&#13;
Kadasterwet (Kw), waarbij de notaris niet&#13;
heeft kunnen verklaren dat met de verjaring&#13;
wordt ingestemd door degene tegen wie zij&#13;
werkt, en dat hem bewijsstukken zijn overgelegd,&#13;
welke genoegzaam aantonen dat de&#13;
onderhavige verjaring zich inderdaad heeft&#13;
voorgedaan (art. 37 lid 1 Kw). In casu had de&#13;
notaris voor beide onderdelen een negatieve&#13;
verklaring opgenomen. Op grond van artikel&#13;
37 lid 2 Kw is de bewaarder namelijk verplicht&#13;
om, als de notaris een van beide positieve&#13;
verklaring niet heeft kunnen afgeven, het&#13;
stuk in het register van voorlopige aantekening&#13;
te boeken. De hiervoor beschreven procedure&#13;
van artikel 3:20 BW is dan van overeenkomstige&#13;
toestemming, zij het dat naast de&#13;
bewaarder ook de betrokken partijen gedagvaard&#13;
moeten worden. In Voorzieningenrechter&#13;
Rechtbank Utrecht 2 mei 2002 wordt Aarsman&#13;
zijn vordering om alsnog tot inschrijving&#13;
van het stuk over te gaan afgewezen. Opmerkelijk&#13;
is nog dat Aarsman niet alleen bij de&#13;
vordering ex art. 3:20 lid 2 BW, maar ook bij&#13;
zijn daaropvolgende vordering van een verklaring&#13;
voor recht, zowel de bewaarder als&#13;
’t Sleyk B.V. dagvaart.&#13;
Verjaringsrecht&#13;
Verjaring kan zich via twee wegen voordoen.&#13;
Bij een bezit te goeder trouw, is sprake van&#13;
verkrijgende verjaring na verloop van een termijn&#13;
van 10 jaar (BW 1992) of 20 jaar (BW&#13;
1838). Is men geen bezitter te goeder trouw&#13;
dan sprak het BW 1838 van verlossende verjaring&#13;
na 30 jaar (de eigenaar verloor zijn recht&#13;
van revindicatie). In het BW 1992 wordt deze&#13;
bezitter na 20 jaar eigenaar.&#13;
Het overgangsrecht bij de invoering van het&#13;
BW 1992 regelde dat lopende verjaringen&#13;
waarvan bij invoering de nieuwe termijn (zo&#13;
goed als) verstreken was, pas één jaar na invoering&#13;
van de wet voltooid zouden zijn (1 januari&#13;
1993).&#13;
Die termijnen vangen aan op het moment dat&#13;
men het bezit van de zaak verkregen heeft. De&#13;
termijn loopt verder slechts gedurende onafgebroken&#13;
bezit, waarbij de wet nog in een regeling&#13;
voor bepaalde (niet te lange) verstoringen&#13;
voorziet, welke hier niet van belang zijn.&#13;
Anders dan de Rechtbank die zich in deze&#13;
zaak direct op gevolgen van de ruilverkaveling&#13;
richtte, vraagt het Hof zich in deze zaak eerst&#13;
af of wel sprake is van bezit ten tijde van de&#13;
ingebruikname van de grondstrook door de&#13;
eigenaar van de woonark, eind 1963, begin&#13;
1964. Het Hof oordeelt van niet, nu er sprake&#13;
was van een (mondelinge) rechtsverhouding&#13;
met de grondeigenaar, waarmee de eigenaar&#13;
van de woonark dus niet voor zichzelf is gaan&#13;
houden, en hij dus geen bezitter, maar houder&#13;
is geworden (r.o. 4.9.6). Daarmee is verjaring&#13;
van de baan.&#13;
Landinrichtingsrecht&#13;
De herverkaveling, als deelinstrument van&#13;
landinrichting, begint met de inventarisatie&#13;
van de zogenaamde inbreng. Hiertoe wordt&#13;
onder verantwoordelijkheid van de landinrichtingscommissie&#13;
o.a. de lijst van rechthebbenden&#13;
opgesteld. Het opstellen van die lijst van rechthebbenden&#13;
(art. 161 e.v. Lw) gebeurt zo zorgvuldig&#13;
mogelijk, waarbij vaak naast de gegevens&#13;
die bij het Kadaster bekend zijn (uit kadastrale&#13;
registratie en openbare registers) vaak&#13;
ook nog aanvullend onderzoek wordt gedaan&#13;
(bijv. naar het voorkomen van oud-zakelijke&#13;
rechten, zoals het bij het andere arrest aan de&#13;
orde zijnde recht van dertiende penning). Als&#13;
het onderzoek is afgerond worden de resultaten&#13;
ter inzage gelegd, en dit wordt ruim kenbaar&#13;
gemaakt (art. 168 Lw). Alle bekende belanghebbenden&#13;
krijgen een aangetekende brief toegestuurd,&#13;
en het wordt ook in minstens twee in&#13;
de streek gelezen nieuwsbladen vermeld en bij&#13;
de betrokken gemeenten op de gebruikelijke&#13;
wijze bekendgemaakt (bijv. op het mededelingenbord&#13;
van het gemeentehuis).&#13;
Tegen de inhoud van de lijst kan men bezwaar&#13;
maken (ook als men vindt dat men&#13;
daarop ten onrechte ontbreekt). Verzuimt men&#13;
tijdig bezwaar te maken, dan heeft men zich&#13;
neergelegd bij de inhoud van de lijst. Artikel&#13;
170 lid 2 Lw bepaalt namelijk: “Na verloop&#13;
van de in het eerste lid bepaalde termijn kunnen&#13;
slechts zij als rechthebbende worden&#13;
erkend, die voorkomen op de lijst van rechthebbenden&#13;
of die tegen de daarop voorkomende&#13;
toekenning of omschrijving van&#13;
rechten bezwaren hebben ingediend, of hun&#13;
rechtverkrijgenden.” Het leed van het mogelijk&#13;
verliezen van een recht is op dat moment&#13;
eigenlijk al geschied, zij het dat het verlies&#13;
zich pas bij de inschrijving van de akte van&#13;
toedeling voltrekt. Hoe om te gaan met zaken&#13;
die zich in het ‘gat’ tussen beide momenten&#13;
(niet snel minder dan een jaar) voltrekken, is&#13;
een vraag waar noch Hof, noch rechtbank&#13;
zich over uitlaten.&#13;
Op basis van de lijst van rechthebbenden, en&#13;
de omvang van hun recht (in de Lw wordt&#13;
daarbij uitgegaan van de (agrarische) waarde,&#13;
en waarop een beperkte korting wordt toegepast)&#13;
worden vervolgens alle zgn. toedelingsrechten&#13;
in één grote pot gedaan. Vanuit de pot&#13;
wordt dan het plan van toedeling opgesteld,&#13;
waarbij die abstracte toedelingsrechten weer&#13;
een ruimtelijke realisatie krijgen. In de praktijk&#13;
gaat een fors deel van de gronden weer&#13;
terug naar de inbrenger. Een ander deel van&#13;
de gronden verandert van eigenaar (of beperkt&#13;
gerechtigde). Omdat dat laatste vooral zichtbaar&#13;
is wordt vaak over het ‘ruilproces’&#13;
gesproken. Maar, m.i. terecht, merkt het Hof&#13;
op dat het voor de wijze van verkrijging middels&#13;
de akte van toedeling niet uitmaakt dat&#13;
de in de akte van toedeling vermelde eigenaar&#13;
dezelfde is als de eigenaar die heeft ingebracht&#13;
(r.o. 4.10.3).&#13;
Op basis van het plan van toedeling, wordt de&#13;
akte van toedeling opgemaakt. In die akte&#13;
worden alle toegedeelde rechten beschreven,&#13;
en de akte wordt niet door partijen ondertekend,&#13;
maar door de rechter-commissaris en&#13;
de voorzitter en secretaris van de landinrichtingscommissie&#13;
(art 208 lid 1 Lw). Dit is al een&#13;
eerste indicatie dat het hier om een heel bijzonder&#13;
soort akte gaat.&#13;
Artikel 208 vervolgt in het tweede lid met:&#13;
“Zij [de akte van toedeling] geldt als titel voor&#13;
de daarin omschreven rechten. Door de inschrijving&#13;
van de akte in de openbare registers&#13;
worden de daarin omschreven onroerende&#13;
zaken en beperkte rechten verkregen.” Uit&#13;
kracht van de akte wordt men eigenaar, er is&#13;
dus sprake van een originaire wijze van eigendomsverkrijging.&#13;
Normaal is sprake van een&#13;
derivatieve wijze van eigendomsverkrijging,&#13;
waarbij gebreken uit het verleden of uit de&#13;
overdracht een rol kunnen spelen. Hier speelt&#13;
dat niet; immers “De eigendomsverkrijging is&#13;
blijkens de hiervoor geciteerde tekst niet&#13;
afhankelijk van de vraag of de voorganger al&#13;
dan niet als eigenaar was te beschouwen. …&#13;
[hier is sprake] van originaire eigendomsverkrijging.”&#13;
(r.o. 4.10.1). Dit wordt ook wel&#13;
‘titelzuivering’ genoemd. Ditzelfde effect wordt&#13;
verder in ons recht alleen toegekend aan het&#13;
onteigeningsvonnis, waarover artikel 59, lid 3&#13;
eerste volzin onteigeningswet zegt: “In geval&#13;
van onteigening van een onroerende zaak&#13;
gaat door inschrijving van het vonnis de&#13;
eigendom op de onteigenaar over, vrij van alle&#13;
met betrekking tot de zaak bestaande lasten&#13;
en rechten.”&#13;
Samenkomend&#13;
De Rechtbank had zich direct over de gevolgen&#13;
van de akte van toedeling voor de verjaringstermijn&#13;
gebogen, en niet over de bezitsvraag&#13;
uitgesproken. Daarom gaat het Hof, nadat zij&#13;
de bezitsvraag negatief heeft beantwoord, toch&#13;
‘ten overvloede’ in op de vraag omtrent de&#13;
gevolgen van de akte van toedeling voor de&#13;
verjaringstermijn. “De titelzuiverende werking&#13;
geldt – ook naar het oordeel van het hof – ook&#13;
bij eigendomsverkrijging door bevrijdende verjaring.”&#13;
(r.o. 4.10.1). Het hof geeft aan dat wanneer&#13;
een verjaringstermijn is voltooid voordat&#13;
de akte van toedeling is gepasseerd, die door&#13;
verjaring verkregen eigendom (weer) tenietgaat&#13;
door de titelzuivering die het gevolg is van het&#13;
passeren van de akte van toedeling. Het hof&#13;
overweegt dan verder dat nu een voltooide verjaring&#13;
teniet gaat, een nog lopende verjaring&#13;
zeker door titelzuivering teniet moet gaan, nu&#13;
die immers de mindere van een voltooide is.&#13;
Bovendien gaat het daarbij om een ‘recht in&#13;
wording’. (r.o. 4.10.1).&#13;
Ik wil hierbij nog wel opmerken dat een&#13;
voltooide verjaring natuurlijk wel in stand zal&#13;
blijven als deze voor of tijdens het opstellen&#13;
van de lijst van rechthebbenden kenbaar is&#13;
gemaakt (en bij evt. bestrijding is komen vast&#13;
te staan). In dat geval zal de naam van degene&#13;
die door verjaring eigenaar is geworden op&#13;
de lijst en dus ook in de akte komen, en niet&#13;
langer die van de al langer niet-bezittende&#13;
oorspronkelijke eigenaar. Interessant is nog&#13;
wat te doen wanneer na vaststelling van de&#13;
lijst van rechthebbenden, maar voor inschrijving&#13;
van de akte van toedeling een verjaringsverklaring&#13;
wordt opgemaakt en ingeschreven.&#13;
Gaat het om een verjaring waarvan de termijn&#13;
voor het laatste bezwaarmoment was&#13;
voltooid, dan zou ik geneigd zijn gezien het&#13;
systeem de hiervoor geciteerde zin van het hof&#13;
onverkort toe te passen. Bij een verjaringstermijn&#13;
die voltooid wordt in het ‘gat’, en&#13;
waarop de bezitter direct actie onderneemt,&#13;
zou men een parallel kunnen trekken met een&#13;
‘rechtverkrijgende’ in de zin van artikel 170 lid&#13;
2 Lw (hierboven aangehaald), hoewel het daar&#13;
natuurlijk om een derivatieve rechtsverkrijging&#13;
gaat. Op basis daarvan wordt de naam van&#13;
iemand die koopt of erft van degene die op de&#13;
lijst van rechthebbenden staat, in diens plaats in&#13;
de akte van toedeling opgenomen. En ook de&#13;
rechtbank neemt het moment van inschrijving&#13;
van de akte, om (nog onder het BW 1838) vast&#13;
te stellen dat nog geen dertig jaar verstrekken&#13;
waren (r.o. 4.8 in Agr.r. 5293).&#13;
Men zou overigens ook kunnen redeneren&#13;
dat het niet zozeer de akte van toedeling is,&#13;
maar het einde van de bezwaartermijn voor&#13;
de lijst van rechthebbenden die de verjaring&#13;
stuit. Als men daarvan zou willen uitgaan, is&#13;
de vraag of dan reeds een nieuwe verjaringstermijn&#13;
ingaat, of dat die eerst na inschrijving&#13;
van de akte aanvangt.&#13;
Het hof merkt verder nog op dat aan de titelzuiverende&#13;
werking niet afdoet, dat van de&#13;
bezitter niet verlangd kon worden dat hij de&#13;
lopende termijn van de verjaring bij de landinrichtingscommissie&#13;
zou melden, nu hij geen&#13;
enkel recht of aanspraak had die kon worden&#13;
gemeld. Hetzelfde geldt voor het feit dat de&#13;
toegedeelde eigenaar dezelfde is als de inbrengende&#13;
(tegen wie de verjaring dus al geruime&#13;
tijd liep) (r.o. 4.10.3).&#13;
Opmerkelijk is dat de in het ongelijk gestelde&#13;
partij er in dit soort gevallen vermoedelijk&#13;
beter aan doet nog even stil te zitten, zodat de&#13;
(verkorte) nieuwe verjaringstermijn ook is verstreken.&#13;
In casu was ten tijde van het wijzen&#13;
van het arrest twintig jaar verstreken sinds de&#13;
inschrijving van de akte van toedeling, hoewel&#13;
het hof zoals gezegd uiteindelijk tot houderschap&#13;
en niet tot bezit kwam, waardoor verjaring&#13;
in het geheel niet aan de orde is.&#13;
Het recht van dertiende penning&#13;
In het eerdere arrest Hof Amsterdam 11 juli&#13;
2002, was nu juist sprake van een al voltooide&#13;
termijn – onder het BW 1838 – voor het&#13;
tenietgaan van een beperkt recht. In casu ging&#13;
het om langdurige non-usus van het recht van&#13;
dertiende penning, waarmee dat beperkte&#13;
– oud-zakelijke – recht was tenietgegaan.&#13;
Hierop was echter noch voor, noch tijdens de&#13;
ruilverkaveling een beroep gedaan. Het recht&#13;
is dan ook opgenomen in de akte van toedeling&#13;
(en naar we mogen aannemen dus ook&#13;
in de lijst van rechthebbenden terug te vinden).&#13;
Het hof stelt op grond van art. 208 Lw:&#13;
“Dit is een originaire wijze van rechtsverkrijging,&#13;
waardor de inhoud van het recht geheel&#13;
onafhankelijk is van de inhoud van de rechten&#13;
van voorgangers. Er ontstaat door de ruilverkaveling&#13;
dus een nieuw recht, ook indien door&#13;
de ruilverkaveling in de feitelijke situatie van&#13;
een perceel niets verandert” (r.o. 4.6).&#13;
Hieraan doet volgens het hof verder niet af&#13;
dat genoemd recht niet meer van deze tijd is,&#13;
en middels speciale wet in 2014 zal zijn uitgefaseerd&#13;
(r.o. 4.9). Evenmin baat een beroep&#13;
op het gesloten systeem van zakelijke rechten,&#13;
omdat daarvan in de ruilverkaveling op verschillende&#13;
manieren wordt afgeweken. Zo is&#13;
het ook mogelijk dat na de ruilverkaveling&#13;
een recht van dertiende penning op een ander&#13;
perceel komt te rusten. (r.o. 4.10). Het hof ziet&#13;
geen reden om van de titelzuiverende werking&#13;
af te wijken.&#13;
Is er verschil met de ruilakte?&#13;
In de Reconstructiewet concentratiegebieden&#13;
(Rwc) is de procedure van de herverkaveling&#13;
op een aantal punten afwijkend van wat tot nu&#13;
toe bekend was. De regeling zoals die sinds 16&#13;
juni 2006 van kracht is (Stb. 2006, 268) wijkt&#13;
overigens minder af, dan het oorspronkelijke&#13;
wetsontwerp (TK 26356, nr 2) was voorzien.&#13;
Belangrijkste voor ons onderwerp is het feit&#13;
dat de eerste twee stappen inzake de lijst van&#13;
rechthebbenden en het plan van toedeling zijn&#13;
samengevoegd tot het ruilplan. De akte die&#13;
daarop volgt is vernoemd tot ruilakte. Op het&#13;
eerste gezicht lijkt er niets aan de hand, nu&#13;
artikel 91 lid 2 Rwc gelijkluidend is met artikel&#13;
208 lid 2 Lw.&#13;
Maar er is toch meer aan de hand. Over de&#13;
lijst van rechthebbenden (als onderdeel van&#13;
het ruilplan) wordt gezegd dat deze wordt opgemaakt&#13;
aan de hand van de kadastrale registratie&#13;
en de openbare registers (art. 61 Rwc).&#13;
Bij de parlementaire behandeling is aangegeven&#13;
dat die formulering bindend bedoeld is&#13;
(EK 2000-2001, 26 356, nr. 169b, blz. 26). Een&#13;
beroep tegen dat deel van het ruilplan dient&#13;
zich dan ook te beperken tot eventuele onjuiste&#13;
overname door gedeputeerde staten (die hier&#13;
de rol van de landinrichtingscommissie hebben&#13;
overgenomen) van gegevens hieruit. De&#13;
regering geeft zelfs aan dat “het besluit tot&#13;
vaststelling van het ruilplan niet het juiste&#13;
kader is om een beslissing in eventuele geschillen&#13;
tussen private partijen onderling te forceren,&#13;
dan wel om correcties vast te stellen met&#13;
betrekking tot de gegevens in de kadastrale&#13;
registratie en de openbare registers.” (t.a.p.).&#13;
Dit wijkt sterk af van de huidige gang van&#13;
zaken, waarbij met de vaststelling van de lijst&#13;
van rechthebbenden de privaatrechtelijke toestand&#13;
juist definitief komt vast te staan voordat&#13;
de toedeling wordt afgerond. De regering&#13;
stelt nu dat, enigszins vergelijkbaar met de&#13;
huidige situatie rond onteigeningen, van eventuele&#13;
geschillen tussen partijen kan worden&#13;
geabstraheerd, en dat partijen dergelijke&#13;
geschillen bij de burgerlijke rechter aanhangig&#13;
kunnen maken. “Indien in een dergelijk&#13;
geschil een onherroepelijke uitspraak van een&#13;
civiele rechter voorligt, kan – voorzover het&#13;
ruilplan nog niet onherroepelijk is – de werkelijke&#13;
rechthebbende alsnog in de lijst van&#13;
rechthebbenden worden opgenomen, dan wel&#13;
indien het ruilplan inmiddels is komen vast te&#13;
staan, de plaats van de oorspronkelijk in het&#13;
ruilplan als rechthebbende aangemerkte partij&#13;
innemen bij de vaststelling van de lijst der geldelijke&#13;
regelingen.” (t.a.p.).&#13;
Naar aanleiding hiervan heb ik mij destijds&#13;
afgevraagd hoe omgegaan zou moeten worden&#13;
met een vonnis in zo’n parallel lopende rechtszaak&#13;
dat pas na de inschrijving van de ruilakte&#13;
zou worden gewezen (‘Gebreken dreigen in&#13;
bescherming eigenaar bij herverkaveling’,&#13;
Land- en Tuinbouw Bulletin, nummer 9, 2001).&#13;
Vanuit het Kadaster is zelfs aangevoerd dat&#13;
artikel 91 lid 2 Rwc aan de tenuitvoerlegging&#13;
van zo’n rechterlijke uitspraak in de weg zou&#13;
staan (EK 2000-2001, 26356, nr 169e, blz. 3).&#13;
Uiteindelijk heeft de regering hierover gezegd&#13;
dat artikel 91, lid 2 “er naar ons oordeel niet&#13;
aan in de weg [staat] dat als na het passeren&#13;
van de ruilakte in een civielrechtelijke procedure&#13;
komt vast te staan dat een ander dan&#13;
degene die in het kader van de herverkaveling&#13;
als zodanig is aangemerkt de rechthebbende&#13;
is, de werkelijk rechthebbende alsnog in [diens]&#13;
plaats treedt [...]. De betrokkene kan in dat&#13;
verband in rechte overdracht vorderen van&#13;
hetgeen zijn wederpartij in het kader van de&#13;
herverkaveling is toegedeeld.” (EK 2001-2002,&#13;
26 356, nr. 90, blz. 3).&#13;
Deze uitleg, die in ieder geval het dreigende&#13;
rechtsvacuüm probeert te voorkomen, wijkt&#13;
sterk af van de gedachte van originaire verkrijging&#13;
en titelzuivering. Uit de gang van de discussie&#13;
zou men kunnen afleiden dat deze vermindering&#13;
van de betekenis van de ruilakte zich&#13;
beperkt tot gevallen waar de rechtsgang voor&#13;
voltooiing van ruilplan (of -akte) is gestart. Dat&#13;
staat er echter niet met zoveel woorden.&#13;
Opgemerkt moet tenslotte worden dat deze&#13;
hele gedachtewisseling was gebaseerd op een&#13;
procedure waarbij tegen het ruilplan een&#13;
administratieve rechtsgang zou openstaan.&#13;
Uiteindelijk geldt er nu (na enkele moties en&#13;
novelles) ook voor het ruilplan een civielrechtelijke&#13;
rechtsgang. In de parlementaire behandeling&#13;
van de betreffende novelle (TK 2004-&#13;
2005, 30 051) komt ons onderwerp echter in&#13;
het geheel niet meer aan de orde.&#13;
De procedure inzake de herverkaveling uit de&#13;
Rwc komt onveranderd terug in het ontwerp-&#13;
WILG (TK 2005-2006, 30 509). Wel is opmerkelijk&#13;
dat hier in verband met het aan artikel&#13;
61 Rwc gelijk zijnde artikel 50 WILG wordt&#13;
gezegd. “De mogelijkheid om tegen het ruilplan&#13;
in beroep te gaan, biedt terzake van&#13;
eventuele lacunes in de openbare registers&#13;
– bijvoorbeeld ontstaan door eigendomsovergangen&#13;
als gevolg van verkrijgende verjaring&#13;
– voldoende waarborg.” (TK 2005-2006, 30 509,&#13;
nr. 3, blz. 60). Verder zwijgt de Memorie van&#13;
Toelichting totaal over ons onderwerp.&#13;
Met de beide arresten van het Amsterdamse&#13;
Gerechtshof is voor de oudere landinrichtingswetten&#13;
de status die in de literatuur aan de&#13;
akte van toedeling werd gegeven inzake originaire&#13;
verkrijging en titelzuivering bevestigd.&#13;
Op duidelijkheid over de status van de in vele&#13;
opzichte vergelijkbare ruilakte zullen we waarschijnlijk&#13;
nog geruime tijd moeten wachten.&#13;
J.A. Zevenbergen&#13;
</content><legacyfootnotes/><footnotes><footnote/></footnotes><auteurs/><published>2006-11-01 00:00:00</published><modified>2006-11-01 00:00:00</modified><editiondate>2006-11-01</editiondate><htmlpath>https://denhollander.info/artikel/4106</htmlpath></article>
</articles></edition>
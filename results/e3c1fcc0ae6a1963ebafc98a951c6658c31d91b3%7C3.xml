<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2008</searchword><id>7585</id><udhid>UDH:TvAR/7585</udhid><titel>Verstegen/Holland (TvAR 2008/5473)</titel><searchwords><searchword>TvAR 11/2008</searchword><searchword>TvAR 2008/5473</searchword><searchword>UDH:TvAR/7585</searchword></searchwords><attachments><attachment><name>TAR2008_11Rechtspraak_5473.pdf</name><extention>pdf</extention><url>https://denhollander.info/download/7067/ci</url></attachment></attachments><inleiding>Pacht. Vordering schriftelijke vastlegging&#13;
pachtovereenkomst. Ambtshalve onderzoek rechtsmacht&#13;
Nederlandse rechter. Bewijs.</inleiding><content>Pacht&#13;
5473&#13;
Gerechtshof Arnhem, sector civiel recht, 6 oktober 2008,&#13;
zaaknummer 104.002.244&#13;
(Verstegen/Holland)&#13;
(mrs. W.L. Valk, M.M. Olthof en H.L. van der Beek en de&#13;
raden ing. L.L.M. de Lorijn en ir. H. Rogaar)&#13;
Pacht. Vordering schriftelijke vastlegging&#13;
pachtovereenkomst. Ambtshalve onderzoek rechtsmacht&#13;
Nederlandse rechter. Bewijs.&#13;
[Pachtwet, art. 1, 134; Burgerlijk Wetboek, art. 7:311; Wetboek&#13;
van Burgerlijke Rechtsvordering, art. art. 164, 1019q;&#13;
Verordening (EG) 44/2001 betreffende de rechterlijke bevoegdheid,&#13;
de erkenning en de tenuitvoerlegging van beslissingen&#13;
in burgerlijke en handelszaken (EEX-Vo), art. 22]&#13;
Geschil tussen een in Nederland gevestigde eiser/appellant&#13;
(hierna:´Verstegen´) en een in de Bondsrepubliek Duitsland&#13;
gevestigde gedaagde/geïntimeerde (hierna:´Holland´) over&#13;
de vraag of er al dan niet een pachtovereenkomst tussen hen&#13;
bestaat met betrekking tot in Nederland gelegen percelen&#13;
grond. Verstegen vordert schriftelijke vastlegging van de&#13;
pachtovereenkomst. In eerste aanleg heeft de rechtbank bij&#13;
eindvonnis geoordeeld dat Verstegen niet in het leveren van&#13;
het bewijs is geslaagd. De grieven richten zich tegen dit oordeel.&#13;
Het hof oordeelt allereerst ambthalve dat de Nederlandse&#13;
rechter rechtsmacht toekomt en motiveert dat als&#13;
volgt (r.o. 4.1):´Ingevolge het in dezen toepasselijke art. 22&#13;
aanhef en onder 1 van de Verordening (EG) nr. 44/2001&#13;
betreffende de rechterlijke bevoegdheid, de erkenning en de&#13;
tenuitvoerlegging van beslissingen in burgerlijke en handelszaken&#13;
(EEX-Vo) zijn, ongeacht de woonplaats, voor&#13;
pacht en verpachting van onroerende goederen bij uitsluiting&#13;
bevoegd de gerechten van de lidstaat waar het onroerend&#13;
goed gelegen is. Nu de percelen waarop de vordering&#13;
van Verstegen tot vastlegging van een pachtovereenkomst&#13;
betrekking heeft in Nederland zijn gelegen, komt te dezen&#13;
aan de Nederlandse rechter rechtsmacht toe.’&#13;
Vervolgens oordeelt het hof dat Verstegen niet is geslaagd in&#13;
het leveren van het bewijs dat een pachtovereenkomst is gesloten&#13;
(r.o. 4.10).&#13;
Arrest van de pachtkamer inzake:&#13;
Gerardus Wilhelmus Theodorus Verstegen,&#13;
wonende te Roermond,&#13;
appellant,&#13;
advocaat: mr. M.J.R. Roethof,&#13;
tegen:&#13;
Heinrich Georg Holland,&#13;
wonende te Kevelaer (Bondsrepubliek Duitsland),&#13;
geïntimeerde,&#13;
advocaat: mr. W.D. Huizinga.&#13;
1. Het geding in eerste aanleg&#13;
Voor de procedure in eerste aanleg wordt verwezen naar de&#13;
inhoud van de vonnissen van 24 februari 2005 en 26 januari&#13;
2006 die de rechtbank Roermond, sector kanton, locatie&#13;
Roermond heeft gewezen tussen appellant (hierna aangeduid&#13;
als Verstegen) als eiser en geïntimeerde (hierna aangeduid&#13;
als Holland) als gedaagde. Van die vonnissen is een&#13;
fotokopie aan dit arrest gehecht.&#13;
2. Het geding in hoger beroep&#13;
2.1. Verstegen heeft bij exploot van 24 februari 2006 aan&#13;
Holland aangezegd van het vonnis van 26 januari&#13;
2006 in hoger beroep te komen, met dagvaarding van&#13;
Holland voor dit hof.&#13;
2.2. Bij memorie van grieven heeft Verstegen vier grieven&#13;
tegen het vonnis waarvan beroep aangevoerd en toegelicht&#13;
en twee nieuwe producties overgelegd. Hij&#13;
heeft geconcludeerd dat het hof het vonnis waarvan&#13;
beroep zal vernietigen en opnieuw recht doende, zonodig&#13;
met verbetering en aanvulling van gronden, bij&#13;
arrest: - schriftelijk zal vastleggen de tussen Verstegen&#13;
als pachter en Holland als verpachter bestaande overeenkomst&#13;
met betrekking tot de percelen landbouwgrond&#13;
op de Melickerheide, kadastraal bekend Gemeente&#13;
Roermond, sectie S nummer 351, althans de&#13;
beide daarbinnen gelegen litigieuze percelen, partijen&#13;
genoegzaam bekend, met ingang van 1 januari 1983,&#13;
dan wel met ingang van een andere door het hof in&#13;
goede justitie vast te stellen datum, alsmede - Holland&#13;
zal veroordelen in de kosten van beide instanties, inclusief&#13;
salaris procureur, en de kosten op de tenuitvoerlegging&#13;
vallende voor zover de wet zulks toelaat.&#13;
2.3. Vervolgens heeft Verstegen een aantal stukken gedeponeerd,&#13;
waaronder twee originele landkaarten.&#13;
2.4. Bij memorie van antwoord heeft Holland de grieven&#13;
bestreden en heeft hij bewijs aangeboden. Hij heeft&#13;
geconcludeerd dat het hof bij voorzover de wet het&#13;
toelaat uitvoerbaar bij voorraad verklaard arrest, zono-&#13;
Nr. 11 - november 2008 Tijdschrift voor AGRARISCH RECHT 467&#13;
Rechtspraak&#13;
dig onder verbetering van de gronden, het bestreden&#13;
vonnis zal bevestigen met veroordeling van Verstegen&#13;
in de kosten van de procedure in (het hof begrijpt:)&#13;
het hoger beroep.&#13;
2.5. Ten slotte hebben partijen de stukken aan het hof&#13;
overgelegd voor het wijzen van arrest.&#13;
3. De vaststaande feiten&#13;
3.1. Tussen partijen staan in hoger beroep als enerzijds gesteld&#13;
en anderzijds erkend dan wel niet of onvoldoende&#13;
weersproken en op grond van de in zoverre&#13;
niet bestreden inhoud van overgelegde producties de&#13;
navolgende feiten vast:&#13;
3.2. Holland is eigenaar van een perceel bos en heidegrond,&#13;
plaatselijk bekend als Melickerheide, kadastraal&#13;
aangeduid als gemeente Roermond, sectie S,&#13;
nummer 351, waarvan twee percelen niet beboste&#13;
grond ter grootte van 0.15 ha en 0.30 ha onderdeel&#13;
uitmaken. Deze laatste percelen worden hierna ook&#13;
wel als de perceeltjes grond aangeduid.&#13;
3.3. Holland heeft de perceeltjes grond gekocht en op 2&#13;
mei 2002 geleverd gekregen van De Brink Bosbouw,&#13;
die de percelen op diezelfde dag had verkregen van de&#13;
erven Suntjens. Tot zijn overlijden in 1995 was A.J.H.&#13;
Suntjens (hierna: Suntjens) eigenaar van de bedoelde&#13;
percelen en vervolgens, tot haar overlijden in 1999,&#13;
zijn echtgenote A.M. Suntjens-Elst.&#13;
4. De motivering van de beslissing in hoger beroep&#13;
4.1. Het onderhavige geschil speelt zich af tussen een in&#13;
Nederland gevestigde eiser/appellant en een in de&#13;
Bondsrepubliek Duitsland gevestigde gedaagde/geïntimeerde.&#13;
Derhalve dient ambtshalve te worden onderzocht&#13;
of de Nederlandse rechter rechtsmacht toekomt.&#13;
Ingevolge het in dezen toepasselijke art. 22 aanhef en&#13;
onder 1 van de Verordening (EG) nr. 44/2001 betreffende&#13;
de rechterlijke bevoegdheid, de erkenning en de&#13;
tenuitvoerlegging van beslissingen in burgerlijke en&#13;
handelszaken (EEX-Vo) zijn, ongeacht de woonplaats,&#13;
voor pacht en verpachting van onroerende goederen&#13;
bij uitsluiting bevoegd de gerechten van de lidstaat&#13;
waar het onroerend goed gelegen is. Nu de percelen&#13;
waarop de vordering van Verstegen tot vastlegging van&#13;
een pachtovereenkomst betrekking heeft in Nederland&#13;
zijn gelegen, komt te dezen aan de Nederlandse&#13;
rechter rechtsmacht toe.&#13;
4.2. Per 1 september 2007 is met de art. 7:311 e.v. Burgerlijk&#13;
Wetboek een nieuwe wettelijke regeling van de&#13;
pacht in werking getreden en is de Pachtwet vervallen.&#13;
Omdat tussen oud en nieuw recht geen voor de&#13;
onderhavige zaak relevant verschil bestaat, behoeft de&#13;
vraag welk recht volgens het overgangsrecht van toepassing&#13;
is, geen bespreking.&#13;
4.3. Verstegen vordert vastlegging van een pachtovereenkomst&#13;
met betrekking tot de perceeltjes grond die hij,&#13;
volgens zijn stellingen, in of omstreeks april 1983&#13;
mondeling heeft gesloten met Suntjens en waarbij hij&#13;
zich, nog steeds volgens zijn stellingen, heeft verplicht&#13;
om de pachtprijs te voldoen in de vorm van arbeid, in&#13;
die zin dat hij een ander stuk land van Suntjens&#13;
(hierna: de tuinbouwgrond) zou bewerken. De pachtkamer&#13;
heeft Verstegen toegelaten tot het leveren van&#13;
bewijs van deze stelling en heeft bij eindvonnis geoordeeld&#13;
dat Verstegen niet in het leveren van het bewijs&#13;
is geslaagd. De grieven richten zich tegen dit oordeel.&#13;
4.4. Het hof stelt voorop dat er sprake is van een pachtovereenkomst&#13;
indien Suntjens zich heeft verbonden&#13;
om aan Verstegen de perceeltjes in gebruik te verstrekken&#13;
ter uitoefening van de landbouw en Verstegen&#13;
zich daartegenover heeft verbonden tot een tegenprestatie&#13;
(art. 1 Pachtwet, art. 7:311 BW).&#13;
4.5. Ten bewijze van zijn stelling dat van een pachtovereenkomst&#13;
in de hiervoor omschreven betekenis sprake&#13;
is heeft Verstegen een aantal bewijsmiddelen overgelegd.&#13;
In eerste aanleg heeft hij als productie 1 bij akte&#13;
overlegging producties en als productie 1 bij conclusie&#13;
van repliek een kaart van het Ministerie van Landbouw,&#13;
Natuurbeheer en Visserij overgelegd, die blijkens&#13;
het onderschrift is (gebaseerd op) een luchtfoto&#13;
van 2000. Deze kaart kan niet bijdragen aan het bewijs&#13;
dat Verstegen en Suntjens een pachtovereenkomst&#13;
hebben gesloten, omdat de kaart niets zegt&#13;
over de situatie in 1983 en de heer Suntjens in 2000&#13;
al was overleden. Hetzelfde geldt voor de in hoger beroep&#13;
bij memorie van grieven overgelegde en daarna&#13;
gedeponeerde productie B; deze kaarten zijn immers&#13;
(gebaseerd op) Luchtfoto’s van 2003. Het kortgedingvonnis&#13;
van de voorzieningenrechter te Roermond van&#13;
9 april 2003 mist bewijskracht, omdat Verstegen niet&#13;
heeft aangegeven welk bewijs daaruit valt te putten en&#13;
het hof zelf daarin geen bewijsmiddelen aantreft. Een&#13;
(weergave van een) stelling van Verstegen levert immers&#13;
op zichzelf geen bewijs van die stelling op.&#13;
4.6. Als productie 3 bij akte overlegging producties in eerste&#13;
aanleg en bij depot in eerste aanleg heeft Verstegen&#13;
een aantal foto’s overgelegd waarop volgens zijn stelling&#13;
hijzelf tezamen met de jager Theelen en met&#13;
Suntjens bij de percelen is te zien. Ook deze foto’s&#13;
kunnen niet bijdragen aan het bewijs. Holland heeft&#13;
betwist dat de foto’s bij de percelen zijn genomen&#13;
(conclusie van dupliek, punt 10) en J.G.M. Theelen&#13;
heeft als getuige verklaard dat (één van) de foto’s&#13;
waarschijnlijk gemaakt zijn rond de jaren negentig en&#13;
dat hij in die periode meerdere keren naar de afrastering&#13;
is gaan kijken in verband met wildschade, maar&#13;
dat dat een perceel van 5 hectare grond betrof dat&#13;
Verstegen van een ander dan Suntjens had gepacht.&#13;
Verstegen heeft daartegenover geen (voldoende) bewijs&#13;
bijgebracht dat de foto’s de perceeltjes grond betreffen.&#13;
4.7. Daarnaast beroept Verstegen zich op de schriftelijke&#13;
verklaring en de getuigenverklaring van zijn voormalige&#13;
echtgenote A.M.L. Scheffer, en op de schriftelijke&#13;
verklaring van de loonwerker F.B.H.M. Jeurissen. Bovendien&#13;
is in het getuigenverhoor in eerste aanleg aan&#13;
de zijde van Verstegen de hiervoor al genoemde getuige&#13;
J.G.M. Theelen gehoord.&#13;
De verklaring van Jeurissen kan niet bijdragen tot het&#13;
bewijs dat Suntjens omstreeks 1983 een pachtover-&#13;
Nr. 11 - november 2008 Tijdschrift voor AGRARISCH RECHT 468&#13;
5473 Rechtspraak&#13;
eenkomst met Verstegen heeft gesloten, omdat hij&#13;
blijkens zijn verklaring loonwerkzaamheden op de&#13;
perceeltjes grond heeft verricht in de periode van&#13;
1994 tot en met 2005. Daar komt bij dat uit de verklaring&#13;
alleen blijkt dat Verstegen (van 1994 tot&#13;
2005) maïs verbouwde op de perceeltjes; zij levert&#13;
geen bewijs op dat Suntjens hem die perceeltjes in gebruik&#13;
had gegeven. Het hof wijst daarbij op de verklaring&#13;
van Theelen dat er in de jaren negentig al problemen&#13;
waren tussen Suntjens en Verstegen over het bestaan&#13;
van een pachtovereenkomst en dat Suntjens zich&#13;
op het standpunt stelde dat Verstegen illegaal de&#13;
grond gebruikte.&#13;
4.8. Verstegen en Scheffer hebben beiden als getuige verklaard&#13;
dat omstreeks 1983 Suntjens bij Verstegen is&#13;
gekomen en heeft gezegd dat Verstegen de perceeltjes&#13;
grond in gebruik kreeg en als tegenprestatie het land&#13;
van Suntjens moest bemesten, ploegen en zaaiklaar&#13;
maken, alsmede dat Verstegen hiermee akkoord is gegaan.&#13;
Omtrent die bewijsmiddelen oordeelt het hof&#13;
als volgt. De verklaring van Verstegen levert slechts&#13;
bewijs in zijn voordeel, indien er aanvullende bewijzen&#13;
voorhanden zijn die zodanig sterk zijn en zodanig&#13;
essentiële punten betreffen dat zij de partijgetuigenverklaring&#13;
voldoende geloofwaardig maken (art. 164&#13;
lid 2 Rv en HR 31 maart 2006, RvdW2006, 335,&#13;
r.o. 4.5.2). De verklaring van Scheffer bevat weliswaar&#13;
essentiële punten, maar is naar het oordeel van het&#13;
hof niet sterk genoeg gelet op de getuigenverklaring&#13;
van Theelen, dat Suntjens zich op het standpunt&#13;
stelde dat Verstegen illegaal de grond gebruikte en de&#13;
door Holland aangedragen bewijsmiddelen met betrekking&#13;
tot de ontzanding. Uit de als productie (d)&#13;
bij productie 7 bij conclusie van antwoord (de brief&#13;
van prof. mr. H.M.A.L. Hamaekers) gevoegde notariële&#13;
akte blijkt immers dat Suntjens op 2 september&#13;
1982 aan Wessem BV tot 1992 het recht van ontzanding&#13;
heeft gegeven en zich daarbij op straffe van een&#13;
boete van f 100.000,- heeft verplicht de grond (onder&#13;
meer) niet te verpachten. Verstegen heeft dit stuk niet&#13;
inhoudelijk weersproken en ook niet aangegeven hoe&#13;
hij stukken grond in gebruik kon krijgen en houden,&#13;
terwijl die werden ontzand. Evenmin heeft Verstegen&#13;
(afdoende) weersproken dat de perceeltjes grond niet&#13;
vóór 1987 zijn aangelegd, zoals Holland tot zijn verweer&#13;
heeft aangevoerd bij conclusie van dupliek onder&#13;
punt 3 en heeft gemotiveerd door overlegging van een&#13;
brief van ir. L.W.A. de Bot van het ministerie van&#13;
Landbouw en Visserij van 17 november 1987 (productie&#13;
10 bij die conclusie). In dit licht is ook de stelling&#13;
van Verstegen dat hem door de opvolgende rechthebbenden&#13;
een sleutel is verschaft die toegang gaf tot&#13;
de perceeltjes in elk geval voor de periode vóór 1987&#13;
onbegrijpelijk, zodat daaraan zal worden voorbijgegaan.&#13;
4.9. Verstegen heeft in hoger beroep gevorderd dat het hof&#13;
zal bepalen dat er sprake is van een pachtovereenkomst&#13;
met ingang van 1 januari 1983 dan wel met ingang&#13;
van een andere door het hof in goede justitie&#13;
vast te stellen datum (cursivering door het hof ) . Indien&#13;
Verstegen met de laatste zinsnede heeft beoogd&#13;
zijn eis te wijzigen, heeft deze eiswijziging niet op voldoende&#13;
duidelijke wijze plaats gevonden. Holland is&#13;
in zijn antwoord alleen ingegaan op de vraag of met&#13;
ingang van 1 januari 1983 een pachtovereenkomst is&#13;
gesloten. Kennelijk, en niet onbegrijpelijk, heeft hij&#13;
de vordering van Verstegen niet als eiswijziging opgevat.&#13;
Het hof zal de eiswijziging dan ook buiten beschouwing&#13;
dienen te laten. Ten overvloede overweegt&#13;
het hof ten aanzien van de eiswijziging als volgt. Verstegen&#13;
heeft geen grieven heeft gericht tegen het vonnis&#13;
van 24 februari 2005 en dus ook niet tegen de&#13;
door de pachtkamer gegeven bewijsopdracht aan Verstegen&#13;
om te bewijzen dat hij in of omstreeks april&#13;
1983 mondeling een pachtovereenkomst heeft gesloten&#13;
met Suntjens met betrekking tot de perceeltjes&#13;
grond. Ook heeft hij in hoger beroep onvoldoende&#13;
gesteld dat Suntjens op een andere datum dan in of&#13;
omstreeks april 1983 met hem een pachtovereenkomst&#13;
heeft gesloten en evenmin op dat punt bewijs&#13;
aangeboden. Bovendien zou die overeenkomst vóór&#13;
31 oktober 1995 moeten zijn tot stand gekomen,&#13;
omdat een na die datum gesloten pachtovereenkomst&#13;
betreffende los land dat niet groter is dan één hectare&#13;
(zoals hier het geval is) op grond van art. 58 Pachtwet&#13;
niet wordt vastgelegd. Ook om die reden moet de&#13;
aldus gewijzigde eis worden afgewezen.&#13;
Slotsom&#13;
4.10. Het hof komt op grond van het hiervoor overwogene&#13;
tot de slotsom dat Verstegen niet is geslaagd in het leveren&#13;
van het bewijs dat hij met Suntjens een pachtovereenkomst&#13;
heeft gesloten. In hoger beroep is geen&#13;
(nader) bewijs aangeboden. De grieven falen dan ook.&#13;
Het vonnis waarvan beroep zal worden bekrachtigd&#13;
en Verstegen zal als de in het ongelijk gestelde partij&#13;
worden veroordeeld in de kosten van het hoger beroep.&#13;
Het hof zal het arrest wat betreft de veroordeling&#13;
in de proceskosten uitvoerbaar bij voorraad verklaren.&#13;
Daarmee geeft het hof geen oordeel over de&#13;
vatbaarheid van dit arrest voor cassatie in verband&#13;
met het vervallen van art. 134 Pachtwet per 1 september&#13;
2007 en de inwerkingtreding van onder meer art.&#13;
1019q Wetboek van Burgerlijke Rechtsvordering met&#13;
ingang van diezelfde datum.&#13;
5. De beslissing&#13;
Het hof, recht doende in hoger beroep:&#13;
bekrachtigt het vonnis van de rechtbank Roermond, sector&#13;
kanton, locatie Roermond van 26 januari 2006;&#13;
veroordeelt Verstegen in de kosten van het hoger beroep, tot&#13;
aan deze uitspraak aan de zijde van Holland begroot op&#13;
€ 894,00 voor salaris overeenkomstig het liquidatietarief en&#13;
op € 248,00 voor griffierecht;&#13;
verklaart dit arrest wat betreft de kostenveroordeling uitvoerbaar&#13;
bij voorraad.&#13;
Nr. 11 - november 2008 Tijdschrift voor AGRARISCH RECHT 469&#13;
Rechtspraak 5473</content><legacyfootnotes/><footnotes><footnote/></footnotes><auteurs>mrs. W.L. Valk, M.M. Olthof en H.L. van der Beek en de&#13;
raden ing. L.L.M. de Lorijn en ir. H. Rogaar</auteurs><published>2008-11-01 00:00:00</published><modified>2008-11-01 00:00:00</modified><editiondate>2008-11-01</editiondate><htmlpath>https://denhollander.info/artikel/7585</htmlpath></article>
</articles></edition>
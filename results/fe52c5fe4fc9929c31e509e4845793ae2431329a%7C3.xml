<edition><articles><article><jaar>1998</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1998</searchword><id>5760</id><udhid>UDH:TvAR/5760</udhid><titel>Opinie: Herstructureringswet aangenomen</titel><searchwords><searchword>TvAR 5/1998</searchword><searchword>UDH:TvAR/5760</searchword></searchwords><attachments><attachment><name>1998_nr 5_Artikel_Bruil.pdf</name><extention>pdf</extention><url>https://denhollander.info/download/5692/ci</url></attachment></attachments><inleiding>Op 7 april 1998 werd de Wet herstructurering varkenshouderij behandeld door de Eerste Kamer. Na een lange dag werd het wetsvoorstel uiteindelijk aanvaard, waarbij CDA tegenstemde, de VVD en D'66 voor, terwijl de PvdA verdeeld was. Het debat leverde van de kant van de regering geen nieuwe gezichtspunten op. Mijn indruk was dat de minister wist hoe de zaak zou aflopen en daarom weinig moeite nam om juri-dische argumenten te weerleggen en / of de kamer tegemoet te komen. In eerste instantie waren alle partijen, behalve de VVD (Varekamp), behoorlijk kritisch. Daarbij viel vooral de D66-er Hessing op met een goed juridisch betoog, terwijl Pit (PvdA) de sociale aspecten nog eens benadrukte. Opvallend was dat vrijwel alle partijen instemden met de doelstelling van de regering: een kleinere, maar betere varkens-sector. Dit doel wordt inmiddels ook door de sector zelf onderschreven. Opvallend was ook dat alle partijen, opnieuw met uitzondering van de VVD, vonden dat er een schaderegeling moest komen. De minister hield vol dat dat niet nodig was. De 'knel-gevallenregeling' werd door veel sprekers onvoldoende gevonden en in ieder geval niet 'ruimhartig' zoals eerder door de minister was beloofd. Enige discussie vergde nog het plan van Pit om wel de varkensrechten in te voeren, doch de eerste korting 'boven de markt' te laten hangen. In de tussentijd zou dan met de sector kunnen wor-den overlegd over een alternatieve methode van herstructurering, in plaats van de generieke korting. Ook hier wilde de minister niet aan, waarbij hij het staatsrecht aanvoerde als zou die een dergelijke stap verhinderen. Per saldo heeft het debat in de Eerste Kamer dus niets opgeleverd. De Eerste Kamer heeft zijn best gedaan, maar de uiteindelijke consequentie niet willen trekken, door tegen de wet te stemmen. Natuurlijk speelden politieke overwegingen daarbij een rol. Maar minstens zo belangrijk was dat het afstemmen van de wet geen goed alternatief zou zijn geweest. Nu de minister geen enkele uitweg bood uit dit 'duivelse dilemma'(Pit), gaven poli-tieke overwegingen de doorslag. Zo hoort het misschien ook wel, maar het blijft voor een jurist onbevredigend, dat serieuze juridische bezwaren uiteindelijk toch weinig gewicht in de schaal blijken te leggen. Over hoe dat bij de rechter zal uitvallen, durft niemand een voorspelling te doen. Maar ook los van de uitkomst van de ongetwijfeld vele gerechtelijke procedures, meen ik dat de rechtsstaatgedachte er bij de overheid wel weer eens wat meer mag worden ingehamerd. Mijns inziens is een overheid, die het erop toelegt rechterlijke toetsing van beslissingen te ontgaan, op de verkeerde weg. Dat men daarbij zelfs op (of over) de rand van de Grondwet balanceert, maakt het des te erger.</inleiding><content/><legacyfootnotes/><footnotes><footnote/></footnotes><auteurs>Mr.D.W.Bruil</auteurs><published>1998-05-01 00:00:00</published><modified>1996-10-22 00:00:00</modified><editiondate>1998-05-01</editiondate><htmlpath>https://denhollander.info/artikel/5760</htmlpath></article>
</articles></edition>
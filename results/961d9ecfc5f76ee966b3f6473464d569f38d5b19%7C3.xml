<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1996</searchword><id>4981</id><udhid>UDH:TvAR/4981</udhid><titel>Slagter / Gemeente Hoogeveen (TvAR 1996/4847)</titel><searchwords><searchword>TvAR 12/1996</searchword><searchword>TvAR 1996/4847</searchword><searchword>UDH:TvAR/4981</searchword></searchwords><attachments><attachment><name>1996_nr 12_Rechtspraak_4847.pdf</name><extention>pdf</extention><url>https://denhollander.info/download/4921/ci</url></attachment></attachments><inleiding>Pachtwet art. 40&#13;
&#13;
Gedeeltelijke ontbinding van pachtovereenkomst gevorderd wegens vestiging 'bedrijvenpark'.&#13;
Er is sprake van een niet tot de landbouw betrekkelijke bestemming, die in overeenstemming is met het desbetreffende, inmiddels definitief geworden, bestemmingsplan en dus geacht moet worden in overeenstemming te zijn met het algemeen belang.</inleiding><content>Arrest in de zaak van:&#13;
Jan Slagter, wonend te Fluitenberg, gemeente Ruinen, appellant, procureur: eerst mr. D. Knottenbelt, thans mr. F.J. Boom,&#13;
tegen&#13;
de gemeente Hoogeveen, met zetel te Hooge-veen, geïntimeerde, procureur: mr. J.MJ. Hu-ver.&#13;
1. Het verloop van het geding&#13;
1.1. Voor het verloop van de procedure in eer-ste aanleg wordt verwezen naar het vonnis dat de pachtkamer van het kantongerecht te Mep-pel op 19 mei 1994 tussen partijen heeft ge-wezen; van dit vonnis is een fotocopie aan dit arrest gehecht.&#13;
1.2. Appellant - verder ook te noemen Slagter - is bij exploit van 17 juni 1994, met gelijktijdige dagvaarding van geïntimeerde -verder ook te noemen de Gemeente - bij het hof in hoger beroep gekomen van genoemd vonnis, waarbij - kort weergegeven - de hier-onder te noemen pachtovereenkomst tussen partijen voor een gedeelte van 1.80.62 ha is ontbonden met ingang van 1 augustus 1994, met veroordeling van Slagter tot ontruiming, met uitvoerbaarverklaring bij voorraad, met gelasting van een comparitie van partijen met betrekking tot een te bepalen tegenprestatie en schadeloosstelling, en met aanhouding van ie-dere verdere beslissing.&#13;
1.2. Bij memorie van grieven heeft Slagter één grief aangevoerd en toegelicht, bewijs aangeboden en een produktie in het geding gebracht, en (in afwijking van de conclusie in het appelexploit) geconcludeerd - zakelijk weergegeven - het vonnis waarvan beroep te vernietigen en, opnieuw rechtdoende, de ge meente in haar oorspronkelijke vorderingen niet-ontvankelijk te verklaren althans deze aan haar te ontzeggen, met haar veroordeling in de proceskosten van beide instanties.&#13;
1.3. Bij memorie van antwoord heeft de Gemeente terzake verweer gevoerd en bewijs aangeboden en geconcludeerd tot bevestiging van het vonnis waarvan beroep al of niet on der verbetering van gronden met veroordeling van geïntimeerde (bedoeld zal zijn: appellant Slagter) in de proceskosten van beide instan ties.&#13;
1.4. Daarna heeft ieder van partijen een akte ter rolle genomen en Slagter vervolgens&#13;
nog een akte, en hebben partijen de stukken aan het hof overgelegd voor het wijzen van arrest.&#13;
2. De grief&#13;
Slagter heeft tegen het vonnis waarvan beroep als grief aangevoerd:&#13;
Ten onrechte heeft de pachtkamer de ge-vorderde ontbinding en ontruiming betreffen-de 1.80.62 ha pachtgrond toegewezen. Zij had de gemeente in haar vorderingen niet-ontvan-kelijk moeten verklaren althans deze aan haar moeten ontzeggen, met haar veroordeling in de proceskosten.&#13;
3. De vaststaande feiten&#13;
3.1. Op grond van de in zoverre niet-bestre-den vaststellingen van de pachtkamer van het kantongerecht en van hetgeen in appel overi-gens is gesteld en niet of onvoldoende is weersproken, staat in hoger beroep het vol-gende vast:&#13;
3.2. Krachtens schriftelijke pachtovereen komst van februari 1978, goedgekeurd door de grondkamer voor Drenthe op 13 november 1978, heeft Slagter (als rechtsopvolger van zijn vader, na diens overlijden) van de Ge meente in pacht percelen grond, gelegen in de gemeente Hoogeveen, kadastraal bekend ge meente Hoogeveen, sectie A nummers 4632 (ged.), 4659 (ged.) en 4637, in totaal groot ca 5.78.39 ha.&#13;
Perceel nr. 4659 is sedertdien vernummerd tot nr. 5365.&#13;
Deze pachtovereenkomst is sindsdien steeds van rechtswege verlengd.&#13;
3.3. De Gemeente wenst een gedeelte van perceel nr. 5365, groot 1.80.62 ha, te bestem men tot bedrijvenpark, een niet tot de land bouw betrekkelijke bestemming, en vordert in de onderhavige procedure de pachtovereen komst tussen partijen voor dat gedeelte te ont binden.&#13;
3.4. Deze bestemming is in overeenstem ming met het bestemmingsplan 'Bedrijven park Hoogeveen' van de Gemeente d.d. 17 december 1992.&#13;
3.5. De tegen de goedkeuring van dit be stemmingsplan bij besluit van Gedeputeerde Staten van Drenthe van 11 mei 1993 (onder meer door Slagter) ingediende beroepen bij de Afdeling Bestuursrechtspraak van de Raad van State zijn blijkens het door de Gemeente overgelegde K.B. nr. 94.007512 d.d. 24 sep tember 1994 ongegrond verklaard.&#13;
3.6. De Gemeente heeft Slagter terzake een vergoeding aangeboden van f 57 798,40, zich bereid verklaard het met het gedeelte van 1.80.60 ha samenhangende melkquotum zon der vergoeding aan Slagter te laten en eventu ele belastingschade voor Slagter aan deze te vergoeden.&#13;
Dit aanbod is door Slagter niet aanvaard, en onderhandelingen terzake zijn zonder re-sultaat gebleven.&#13;
3.7. Het college van B&amp;W van de Ge meente heeft bij besluit van 25 januari 1994 besloten tot het voeren van de onderhavige procedure.&#13;
4. De motivering van de beslissing in hoger beroep&#13;
4.1. Het hof stelt voorop dat de door Slagter bij appeldagvaarding in (voorwaardelijke) re-conventie ingestelde vordering (kort gezegd: tot ontbinding van de gehele pachtovereen-komst en toekenning van een schadevergoe-ding van f 295 725) door Slagter - wat er overigens van die vordering zij - bij memorie van grieven is ingetrokken, zodat deze geen bespreking behoeft.&#13;
4.2. De door Slagter tegen het vonnis waarvan beroep gerichte grief bestrijdt het vonnis waarvan beroep slechts, voor zover daarin de ontbinding van de onderhavige pachtovereenkomst, voor het gedeelte van 1.80.62 ha, waarvan de Gemeente ontbinding heeft gevorderd, (bij voorraad uitvoerbaar) is uitgesproken.&#13;
4.3. In eerste instantie heeft Slagter niet betwist dat de door de Gemeente aan het om streden gedeelte van het gepachte gegeven be stemming van bedrijvenpark op zichzelf uitvoerbaar was.&#13;
In hoger beroep betwist Slagter dit wel, met een beroep erop dat de overeenkomst die de Gemeente tot ontwikkeling en exploitatie van het bedrijvenpark had gesloten met Kar-sten Schaap Bedrijvenpark Hoogeveen B.V. i.o., niet wordt geëffectueerd. Dat deze over-eenkomst niet meer zal worden geëffectueerd is door de Gemeente erkend.&#13;
De Gemeente heeft er echter terecht op ge-wezen dat realisering van de bestemming als bedrijvenpark niet afhangt van het niet-door-gaan van een exploitatieovereenkomst die de Gemeente terzake met een derde heeft geslo-ten.&#13;
De Gemeente heeft gemotiveerd - en door Slagter niet, althans onvoldoende betwist -gesteld dat zij in staat en bereid is de ontwik-&#13;
keling van het bedrijvenpark zelf voor eigen rekening en risico te realiseren.&#13;
Er moet dan ook van uit worden gegaan dat het bestemmingsplan, ondanks het niet-doorgaan van ontwikkeling en exploitatie door genoemde B.V. i.o., uitvoerbaar is, en zulks binnen afzienbare termijn.&#13;
4.4. In eerste instantie heeft Slagter bestre den dat de bestemming van bedrijvenpark in overeenstemming met het algemeen belang moest worden geacht, omdat een bestemming pas in overeenstemming met het algemeen be lang wordt geacht indien die bestemming on herroepelijk is, en dat daarvan 'thans' nog geen sprake was.&#13;
4.5. Wat van dit verweer ook moge zijn, in hoger beroep is door de Gemeente (met over legging van de betreffende beslissing van de Afdeling Bestuursrechtspraak van de Raad van State) onbetwist gesteld dat alle beroepen tegen het bestemmingsplan zijn verworpen, en is door Slagter erkend dat het betreffende bestemmingsplan inmiddels door de Kroon is goedgekeurd.&#13;
Het staat derhalve ten processe vast dat thans sprake is van een goedgekeurd bestem-mingsplan, in de zin van art. 51 lid 1, laatste zin, van de Pachtwet.&#13;
4.6. Het vorenstaande impliceert dat de hiervoor genoemde bestemming geacht moet worden in overeenstemming met het alge meen belang te zijn.&#13;
4.7. De pachtkamer van het kantongerecht heeft dan ook terecht de pachtovereenkomst ten aanzien van het gedeelte van 1.80.60 ha ontbonden, zodat de tegen het vonnis aange voerde grief vergeefs is aangevoerd, en het vonnis moet worden bekrachtigd.&#13;
4.8. Het door Slagter aangeboden bewijs kan derhalve voor de beslissing ten deze niet van belang zijn, en zijn - overigens te vage - bewijsaanbod wordt mitsdien gepasseerd.&#13;
4.9. Slagter moet, als de daarin in het on gelijk gestelde partij, worden veroordeeld in de proceskosten van het hoger beroep.&#13;
4.10. Het hof zal de zaak terugverwijzen naar de pachtkamer van het kantongerecht te Meppel, ter verdere behandeling en beslissing met inachtneming van dit arrest.&#13;
5. Beslissing&#13;
Het hof, rechtsprekend in hoger beroep:&#13;
bekrachtigt het vonnis waarvan beroep;&#13;
veroordeelt Slagter in de kosten van het geding in hoger beroep, welke tot heden aan de zijde van de Gemeente worden begroot op&#13;
f 420 aan verschotten en f 1400 aan procu-reurssalaris;&#13;
verwijst de zaak terug naar de pachtkamer van het kantongerecht te Meppel ter verdere behandeling en beslissing.</content><legacyfootnotes/><footnotes><footnote/></footnotes><auteurs/><published>1996-01-09 00:00:00</published><modified>1996-01-09 00:00:00</modified><editiondate>1996-01-09</editiondate><htmlpath>https://denhollander.info/artikel/4981</htmlpath></article>
</articles></edition>
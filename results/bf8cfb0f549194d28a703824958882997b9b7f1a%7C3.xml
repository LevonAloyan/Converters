<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2008</searchword><id>5543</id><udhid>UDH:TvAR/5543</udhid><titel>Wetgeving en literatuur</titel><searchwords><searchword>TvAR 1/2008</searchword><searchword>UDH:TvAR/5543</searchword></searchwords><attachments><attachment><name>2008 1 Wetgeving.pdf</name><extention>pdf</extention><url>https://denhollander.info/download/5484/ci</url></attachment></attachments><inleiding>Landbouwkwaliteitsbeleid&#13;
&#13;
Eierschalen&#13;
Een Groningse boer gebruikte al sinds&#13;
jaar en dag eierschalen als meststof op&#13;
het land. Eierschalen worden echter&#13;
aangemerkt als destructiemateriaal en&#13;
gebruik als meststof is dus niet toegestaan.&#13;
In de strafprocedure claimde hij&#13;
niet op de hoogte te zijn van de regelgeving&#13;
en dat hij het feit dus niet opzettelijk&#13;
had begaan. De economische&#13;
politierechter gaat ervan uit dat ‘iedereen&#13;
geacht wordt de wet te kennen’ en&#13;
komt wel tot strafbaarheid, zij het&#13;
slechts in de vorm van een voorwaardelijke&#13;
boete (Rechtbank Groningen&#13;
17 december 2007, LJN BC0348).&#13;
Ook de handelaar en de transporteur&#13;
komen er goed af.&#13;
&#13;
In Milieu en Recht (2007, nr. 10, p.&#13;
606 e.v.) is een artikel verschenen over&#13;
‘De Wet gewasbeschermingsmiddelen&#13;
en biociden: beschermingsdoelstelling&#13;
buiten beeld?’ van E.M. Vogelezang-&#13;
Stoute. De schrijver concludeert dat de&#13;
nieuwe wet weinig meerwaarde lijkt te&#13;
hebben voor een aantal knelpunten dat&#13;
zich ook al onder de oude Bestrijdingsmiddelenwet&#13;
voordeed. Het blijft de&#13;
vraag of de gecreëerde ruimere overgangsregelingen&#13;
(vrijstelling en toelating&#13;
van rechtswege) in overeenstemming&#13;
zijn met de Europese richtlijnen,&#13;
vooral doordat onduidelijk is of daarbij&#13;
wel naar behoren rekening wordt gehouden&#13;
met de effecten voor mens en&#13;
milieu.&#13;
&#13;
Schade MKZ&#13;
Er is een aantal uitspraken van het&#13;
College van Beroep voor het bedrijfsleven&#13;
verschenen over de schadevergoedingsbesluiten&#13;
van LNV na de monden&#13;
klauwzeeruitbraak van 2001. Enkele&#13;
besluiten zijn vernietigd wegens&#13;
het overschrijden van de redelijke termijn&#13;
van artikel 6 EVRM (zie CvBb 4&#13;
december 2007, LJN BB9360) zonder&#13;
dat dit verder veel oplevert: de rechtsgevolgen&#13;
van het besluit worden in&#13;
stand gelaten. De bezwaren tegen de&#13;
wijze van hertaxatie waren ongegrond.&#13;
Zie voorts ook LJN BB9789.&#13;
&#13;
Destructiewetgeving&#13;
De minister heeft de destructietarieven&#13;
voor 2008 naar de Tweede Kamer gestuurd&#13;
(Kamerstukken II 2007/08,&#13;
27495, nr. 38, brief 21 november&#13;
2007). De tarieven die bij de aanbieders&#13;
van kadavers in rekening worden&#13;
gebracht zijn ongewijzigd ten opzichte&#13;
van 2007. Veehouders betalen nog niet&#13;
de helft van het kostendekkende tarief.&#13;
Gevraagd is of een verlenging van de&#13;
bewaartermijn van kadavers mogelijk&#13;
is. De minister gaat dat uitzoeken (Kamerstukken&#13;
II 2007/08, 27495, nr. 39,&#13;
brief 7 december 2007).&#13;
&#13;
Dierziekten&#13;
De aparte regelingen voor de verschillende&#13;
ziekten zijn samengevoegd in de&#13;
Regeling tijdelijke maatregelen dierziekten&#13;
(Stcrt. 6 december 2007, nr.&#13;
237). Het gaat dan om aviare influenza,&#13;
mond- en klauwzeer en bluetongue.&#13;
Alleen ten aanzien van de laatste&#13;
ziekte zijn de maatregelen ook inhoudelijk&#13;
gewijzigd. Heel Nederland is nu&#13;
beperkingsgebied. De Regeling biedt&#13;
nog ruimte voor drie andere dierziekten;&#13;
de paragrafen 5, 6 en 7 zijn ‘gereserveerd’.&#13;
Over de vogelpestcrisis is&#13;
door de Tweede Kamer nog uitvoerig&#13;
overleg gevoerd met de minister (Kamerstukken&#13;
II 2007/08, 28807, nr.&#13;
125, verslag 11 december 2007). De&#13;
laatste stand van zaken doet de minister&#13;
uit de doeken in een brief van 12&#13;
december 2007 (nr. 126). Na uitbraken&#13;
in Engeland, Roemenië en Polen&#13;
blijft waakzaamheid nog steeds geboden&#13;
voor Nederland. Met een wijziging&#13;
van de Regeling tijdelijke maatregelen&#13;
dierziekten (Stcrt. 27 december 2007,&#13;
nr. 250) worden de afschermmaatregelen&#13;
voor bedrijfsmatig gehouden gevogelte&#13;
opnieuw ingevoerd. De maatregelen&#13;
zijn niet van toepassing op hobbypluimvee&#13;
en gevogelte dat korter&#13;
dan één jaar geleden volledig is gevaccineerd.&#13;
&#13;
Dierenwelzijn&#13;
In een brief gaat de Minister van LNV&#13;
in op de handhaving van de regels voor&#13;
internationale varkenstransporten. De&#13;
minister bespreekt de instrumenten a)&#13;
economisch delict, maximale straf voor&#13;
rechtspersonen € 670.000 en b) bestuurlijke&#13;
maatregelen (vervangen&#13;
chauffeur, reparatie van gebreken) en&#13;
c) oplegging last en eventueel intrekking&#13;
van de vergunning. (Kamerstukken&#13;
II 2007/08, 28286, nr. 91, brief&#13;
14 december 2007). In het kader van&#13;
de aanpak van de MRSA-bacterie wil&#13;
de minister komen tot een daadwerkelijke&#13;
vermindering van het gebruik van&#13;
antibiotica en de antibioticaresistentie&#13;
in de veehouderij. De rol van de overheid&#13;
daarbij lijkt beperkt, onderzoek&#13;
en bewustwording zijn belangrijk (Kamerstukken&#13;
II 2007/08, 29683, nr. 16,&#13;
brief 17 december 2007).&#13;
&#13;
I&amp;R&#13;
De Regeling identificatie en registratie&#13;
van dieren is aangepast (Stcrt. 20 december&#13;
2007, nr. 247).</inleiding><content/><legacyfootnotes/><footnotes><footnote/></footnotes><auteurs>prof. mr. D.W. Bruil</auteurs><published>2008-01-01 00:00:00</published><modified>2008-01-01 00:00:00</modified><editiondate>2008-01-01</editiondate><htmlpath>https://denhollander.info/artikel/5543</htmlpath></article>
</articles></edition>
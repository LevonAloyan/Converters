<edition><articles><article><jaar>2015</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2015</searchword><id>12501</id><udhid>UDH:TvAR/12501</udhid><titel>Wetgeving en literatuur</titel><searchwords><searchword>TvAR 10/2015</searchword><searchword>UDH:TvAR/12501</searchword></searchwords><attachments><attachment><name>17623.pdf</name><extention>pdf</extention><url>https://denhollander.info/download/17623/ci</url></attachment></attachments><inleiding/><content>&lt;h2&gt;Pacht&lt;/h2&gt;&lt;h4&gt;Spelderholt II&lt;/h4&gt;&lt;p&gt;Het overleg over een nieuw pachtstelsel is deze zomer voortgezet en heeft geresulteerd in een nieuw voorstel, dat naar Den Haag is gestuurd. De belangrijkste verschillen met Spelderholt I zijn:&lt;/p&gt;&lt;ul&gt;&lt;li class="streepjes"&gt;Er bestaat overeenstemming over het overgangsrecht met betrekking tot de pachtprijs. De overgangstermijn voor de zittende reguliere pachters en hun bedrijfsopvolgers is zeer ruim en extra ruim voor pachtafhankelijke bedrijven.&lt;/li&gt;&lt;li class="streepjes"&gt;De korting bij flexibele pacht vervalt.&lt;/li&gt;&lt;li class="streepjes"&gt;Bij nieuwe reguliere pacht, loopbaanpacht (indien overeengekomen) en flexibele pacht is een correctieve toetsing aan de markt op verzoek mogelijk.&lt;/li&gt;&lt;/ul&gt;&lt;p&gt;De initiatiefnemers constateren dat er geen volledig akkoord kon worden bereikt en doen een beroep op de staatssecretaris om nu het voortouw te nemen.&lt;/p&gt;&lt;h2&gt;Zakelijke rechten&lt;/h2&gt;&lt;h4&gt;Opstalrecht&lt;/h4&gt;&lt;p&gt;In &lt;span class="italic"&gt;WPNR&lt;/span&gt; 19 september 2015, nr. 7075, schrift T.E. Booms over ‘De oorsprong der soorten en het afhankelijk opstalrecht’. De schrijver ziet er nu geen voordelen in en zoekt naar nieuwe toepassingen. &lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;PAS&lt;/h4&gt;&lt;p&gt;Vanaf 1 juli 2015 is de PAS van start gegaan. In een brief aan de Tweede Kamer bericht de staatssecretaris over de eerste ervaringen (&lt;span class="italic"&gt;Kamerstukken II&lt;/span&gt; 2014/15, 33 037, nr. 159). Er zijn ruim 900 meldingen (voor uitbreidingen onder de grenswaarde) gedaan en ruim 1.300 vergunningaanvragen binnengekomen. Voor 12 Natura 2000 – gebieden is de gereserveerde depositieruimte voor activiteiten onder de grenswaarden opgeraakt. Daar kunnen dus geen meldingen meer worden gedaan. Over de provinciale beleidsregels wordt gemeld dat de meeste provincies een maximum van 3 mol aan ontwikkelingsruimte hanteren. Brabant heeft strengere regels vastgesteld. Ook Limburg en Zeeland hebben iets afwijkende regels. Er kan met tevredenheid worden teruggekeken. Een herziening van de PAS en aanpassing van AERIUS is in voorbereiding, zie &lt;span class="italic"&gt;Stcrt&lt;/span&gt;. 7 september 2015, nr. 27607. &lt;/p&gt;&lt;h4&gt;Tijdelijke natuur&lt;/h4&gt;&lt;p&gt;Grondeigenaren met ontwikkelplannen proberen de vestiging van beschermde plant- en diersoorten te voorkomen om conflicten met natuurwetgeving te vermijden, zij voeren een natuurwerend beheer. Om dat probleem op te lossen is de Beleidslijn Tijdelijke Natuur opgesteld (&lt;span class="italic"&gt;Stcrt&lt;/span&gt;. 10 september 2015, nr. 29016). Om te zijner tijd de ontstane natuur weer te mogen opruimen kan vooraf een ontheffing worden gevraagd. Om die te kunnen krijgen moet aan een groot aantal voorwaarden zijn voldaan. &lt;/p&gt;&lt;h4&gt;Landgoederen&lt;/h4&gt;&lt;p&gt;De staatssecretaris van Financiën heeft bekendgemaakt dat, onder de voorwaarde dat het behoort tot het Nederlands cultureel erfgoed, een niet in Nederland gelegen onroerende zaak kan worden aangemerkt als een landgoed als bedoeld in art. 1, eerste lid, onderdeel a, van de Natuurschoonwet 1928. Dit is het gevolg van een uitspraak van het Europese Hof van Justitie en de Afdeling bestuursrechtspraak. Deze uitspraak (ECLI:NL:RVS:2015:2299) ging over een in Engeland gelegen huis (The Bean House) en in dat geval werd geen verband met het Nederlands cultureel erfgoed aangenomen.&lt;/p&gt;&lt;h2&gt;Producten&lt;/h2&gt;&lt;h4&gt;Groenten en fruit&lt;/h4&gt;&lt;p&gt;De Regeling uitvoering GMO groenten en fruit is gewijzigd. Deels gaat het om het wegwerken van onvolkomenheden die zijn ontstaan door de overgang van de schappen naar de staat. Er zijn ook enkele inhoudelijke aanpassingen, bijvoorbeeld met betrekking tot de looptijd van operationele programma’s (Stcrt. 15 september 2015, nr. 30008)&lt;/p&gt;&lt;h2&gt;Milieurecht&lt;/h2&gt;&lt;h4&gt;Uitrijden&lt;/h4&gt;&lt;p&gt;De jaarlijkse verlenging van de uitrijperiode voor dierlijke mest en de inzaaiperiode voor groenbemesters heeft ook weer zijn beslag gekregen: &lt;span class="italic"&gt;Stcrt&lt;/span&gt;. 22 september 2015, nr. 31711).&lt;/p&gt;&lt;h2&gt;Buitenlands agrarisch recht&lt;/h2&gt;&lt;h4&gt;Duitsland&lt;/h4&gt;&lt;p&gt;In het septembernummer van het Duitse tijdschrift voor Agrar- und Umweltrecht gaat vooral over het gemeenschappelijk landbouwbeleid. Christian Busse schrijft over het nieuwe marktordeningsrecht. Over handhaving en controle in de Eu gaat een stuk van Meinhard List, terwijl Carmen Danicke de tweede pijler (Das umweltrelevante Agrarforderrecht nach der jungsten Agrarreform) onder de loep neemt.&lt;/p&gt;&lt;h2&gt;Europees agrarisch recht&lt;/h2&gt;&lt;p&gt;In een kamerbrief (&lt;span class="italic"&gt;Kamerstukken II&lt;/span&gt; 2014/15, 21 501-32, nr. 868) wordt een overzicht gegeven van de steun die de Franse overheid aan de boeren heeft toegezegd, in totaal 3 miljard euro. De Nederlandse regering blijft inzetten op marktoriëntatie en is een tegenstander van verhoging van de interventieprijs. In België willen men in de keten voor een prijsverhoging, in de vorm van een toeslag, zorgen. Dat moet nog wel worden getoetst door de Belgische mededingingsautoriteit. (nr. 867). Ook op EU-niveau worden allerlei maatregelen voorgesteld (nr. 874), deze zijn in de informele Landbouwraad van 13-15 september 2015 geaccordeerd (nr. 876). Het gaat om 500 miljoen euro, waarvan Nederland er bijna 30 miljoen ontvangt.&lt;/p&gt;&lt;h2&gt;Diversen&lt;/h2&gt;&lt;h4&gt;Wereld&lt;/h4&gt;&lt;p&gt;Bij de uitgever Thomson Reuters (UK) is verschenen ‘Global Agricultural Law’, onder redactie van Jan V.M. Holthuis, een Nederlandse advocaat bij HIL International Lawyers en Advisers te Peking. Het doel van deze rechtsvergelijking is om investeerders, voedselproducenten, juridische professionals en beleidsmakers in staat te stellen om een vergelijking tussen de landen te maken. Verschillende juridische onderwerpen komen aan de orde zoals landeigendom, buitenlandse investeringen, zaadregelgeving, kwekersrecht, genetische planten en dieren, handel in voedingsmiddelen, voedselveiligheid en productaansprakelijkheid. Gewerkt is aan de hand van een vragenlijst, die door verschillende auteurs uit de behandelde landen is ingevuld. Het aantal landen is in deze eerste editie nog beperkt (22), waarbij Europa wordt vertegenwoordigd door Nederland, België, Duitsland, Hongarije, Italië en het Verenigd Koninkrijk. Ook de Verenigde Staten, China en Australië staan erin, alsmede enkele Afrikaanse en (andere) Aziatische landen. Om Nederland als voorbeeld te nemen: de tekst daarover beslaat 20 bladzijden en geeft een overzicht van in Nederland geldende regels. Uiteraard wordt daarvoor veel verwezen naar de EU. Het boek bevat vooral ook veel praktische informatie, een executive summary, internet-vindplaatsen en namen en adressen van de auteurs (advocaten).﻿&lt;/p&gt;</content><legacyfootnotes/><footnotes><footnote/></footnotes><auteurs/><published>2015-10-20 13:21:26</published><modified>2019-08-22 12:16:39</modified><editiondate>2015-10-20</editiondate><htmlpath>https://denhollander.info/artikel/12501</htmlpath></article>
</articles></edition>
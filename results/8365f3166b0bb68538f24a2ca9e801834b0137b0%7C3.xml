<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1996</searchword><id>5824</id><udhid>UDH:TvAR/5824</udhid><titel>De voordrachtprocedure van pachtleden</titel><searchwords><searchword>TvAR 5/1996</searchword><searchword>UDH:TvAR/5824</searchword></searchwords><attachments><attachment><name>1996_nr 5_Artikel_Emden.pdf</name><extention>pdf</extention><url>https://denhollander.info/download/5755/ci</url></attachment></attachments><inleiding>De benoemingsprocedure van de tot de pachtkamers bij de kantongerechten horende des-kundige leden, loopt in de praktijk niet soepel. Daarover te horen klachten zijn:&#13;
- verkeerde van Gedeputeerde Staten afkomstige voordrachten ter voorziening in vaca tures (pachter voorgesteld in verpachters vacature);&#13;
- de ondemocratische selectie;&#13;
- de ook in de ogen van de kandidaten te lange duur van de benoemingsprocedure (meer dan een jaar is geen uitzondering). Een enkel maal leidde dat, na elkaar snel opvolgen de vacatures tot onverantwoorde verzwakking van een pachtkamer.</inleiding><content>DE HUIDIGE PROCEDURE&#13;
Ingevolge art. 116 van de Pachtwet, worden de pachtleden en hun plaatsvervangers bij KB benoemd, nadat Gedeputeerde Staten zijn gehoord. De wet noch de toelichting maakt duidelijk hoe dat in zijn werk moet gaan. Het vijfde lid van deze bepaling schrijft een evenwichtige samenstelling van de pachtkamer voor. Een lid namens de pachters en een namens de verpachters. In het regelement voor de pachtkamers (van 3 juli 1967, Stb. 395) eerste respectievelijk tweede lid genoemd.&#13;
Wanneer een vacature van een (plaatsvervangend) pachtlid bij een pachtkamer ontstaat, stelt het Ministerie van justitie die open. Dat wordt in de Staatscourant gepubliceerd. Ver-der wordt dat meegedeeld aan Gedeputeerde Staten (GS) van de provincie waaronder die pachtkamer valt, met verzoek een benoemingsvoordracht te doen.&#13;
Een minionderzoekje over de dan volgende provinciale praktijk wijst uit, dat GS vervol-gens het landbouwschap dan wel de landbouworganisaties (thans LTO) vraagt een uit twee kandidaten bestaand voorstel tot voordracht te doen, als het om een vacature aan pachterszijde gaat. De vereniging van landeigenaren of soortgelijke instelling, krijgt een dergelijk verzoek bij een verpachtersvacature. Herhaaldelijk moet GS rappeleren omdat reactie vaak uitblijft. Dat verklaart mede de lange duur van de procedure. In de provincie Gelderland wordt gecontroleerd of een uiteindelijk gedaan voorstel is besproken met de organisatie van de andere kolom. Tevens wordt nagegaan of de voorgestelde kandidaten (in geval van pachtersvacature) als pachters aangemerkt moeten worden. Een soortgelijke handeling volgt bij een vacature aan verpachterskant.&#13;
Het blijkt niet altijd eenvoudig kandidaten te werven. Dat gaat veelal van mond tot mond via de voorzitters van afdelingen, in de betrokken organisatie. Recentelijk is er in de 'landeigenaar' een oproep geplaatst omdat er via de tot dan toe gebruikelijke weg geen kandidaten aan verpachterskant gevonden konden worden.&#13;
Het komt weinig voor dat op de publicatie in de Staatscourant wordt gesolliciteerd. Als dat gebeurt, wordt de sollicitant zijdens GS in overweging gegeven zich te verstaan met de organisatie die om advies is gevraagd. GS ziet doorgaans wel toe of in het voordracht-voorstel aandacht is geschonken aan een sollicitatie op de publicatie in de Staatscourant.&#13;
Als het voorstel van de betreffende organisatie bij GS binnen is, wordt dat na de hiervoor vermelde (procedure) controles, overgenomen in een aan het ministerie te zenden voor-dracht. GS toetst niet inhoudelijk de geschiktheid van de kandidaten. Daarna zendt het de-partement de voordracht van advies. Dat wordt veelal na raadpleging van de vaste pachtleden en ontvangst van de voorgedragen kandidaten uitgebracht. Dan gaat dat door tussenkomst van hoofdofficier van Justitie en gerechtshof naar het ministerie. Als het ad-vies positief is, volgt benoeming. Een enkel maal maakt de pachtkamer bezwaar, bijvoor-beeld omdat een voorgestelde kandidaat meer in de andere kolom thuishoort.&#13;
GS van Brabant hebben daarop een variant. Zij betrekken de voorzitter van de pachtkamer waar de vacature bestaat in de voordracht, voordat die uitgaat. Dat is praktisch omdat de kans op een later door de pachtkamer te maken bezwaar zo wordt verkleind. Daardoor kan verdere vertraging in de procedure worden verminderd.&#13;
CONCLUSIE&#13;
- De benoemingsprocedure is omslachtig, duurt te lang en loopt grotendeels in een niet openbaar circuit;&#13;
- GS geeft door, bewaakt de voortgang (en deels inhoud) van de procedure, doch toetst niet inhoudelijk op geschiktheid;&#13;
- de werving van geschikte kandidaten gaat moeizaam;&#13;
- de procedure loopt niet in alle provincies gelijk.&#13;
De Kring van Kantonrechters heeft zich hierover beraden en heeft besloten aan het minis-terie van Justitie het navolgende voorstel te doen, dat tot verbetering kan leiden.&#13;
VOORSTEL TOT VERBETERING&#13;
Het ministerie van Justitie wordt in overweging gegeven een advies-richtlijn voor de col-leges van gedeputeerde staten op te stellen om tot verbetering en uniformering van de aan benoeming voorafgaande procedures te komen. Dat kan zonder wetswijziging omdat de pachtwet geen regels geeft hoe GS in de benoemingsprocedure gehoord moeten worden.&#13;
Daarin kan worden opgenomen:&#13;
- De publicatie van de vacature niet alleen in de Staatscourant, maar ook in een veel ge-lezen agrarisch tijdschrift en een in de regio van de betreffende pachtkamer bekend dagblad. Zo kan meer openheid worden bewerkstelligd en kan de interesse bij meer ge-schikte kandidaten worden opgewekt.&#13;
- Indiening van een afschrift van de aan de Koningin gerichte sollicitatie bij GS, die de vacature aangaat, met gelijktijdige verzending van een afschrift aan de voorzitter van de pachtkamer, waar de vacature bestaat (deze kan zich, zo veel mogelijk in samen spraak met zijn pachtleden, vast een mening over de kandidaten vormen). Zo wordt versnelling van de informatieverzameling en de opstarting van de selectie bereikt;&#13;
- De instelling van een onder de vleugels van het betreffend college van GS vallende sollicitatiecommissie, die kennis neemt van de opvatting van de pachtkamer waar de vacature bestaat en vervolgens de sollicitanten, zoveel mogelijk na ontvangst, selec teert en de door het ministerie verzochte voordracht opstelt.&#13;
In die commissie zouden zitting kunnen nemen:&#13;
. een vaste vertegenwoordiger van GS&#13;
. een telkens wisselende representant van de pachtkamer waar de vacature bestaat&#13;
(pachtlid dan wel voorzitter) die het gevoelen van die pachtkamer verduidelijkt&#13;
. een vaste afgevaardigde uit de kring der pachters&#13;
. een vaste afgevaardigde uit de wereld der verpachters&#13;
. een vaste voorzitter van een pachtkamer (niet van de kamer waar de vacature bestaat),&#13;
die ook de commissie voorzit.&#13;
In geval van twijfel of een afwijkende opvatting van de betreffende pachtkamer, zou de commissie ook de mening van de andere leden van de pachtkamer waar de vacature be-staat, kunnen vernemen. Wanneer het oordeel van een meerderheid van de commissie niet spoort met dat van die pachtkamer, zouden beide visies in de voordracht vermeld moeten worden, onder opgave van de daaraan ten grondslag liggende overwegingen.&#13;
Door een dergelijke commissie wordt in elk geval op provinciaal niveau eenheid gebracht in de beoordeling, terwijl de voorprocedure landelijk gelijk verloopt. Bovendien is te ver-wachten dat de afhandeling veel sneller zal gaan. Het advies van de pachtkamer kan wor-den overgeslagen omdat dat in de voordracht is verwerkt, waardoor ook een bespoediging wordt bereikt. Wanneer het ministerie daarvoor in een concreet geval aanleiding ziet, kan nog advies worden gevraagd aan de hoofdofficier of het gerechtshof, waaronder de pacht-kamer ressorteert. Dat hoeft geen deel uit te maken van de standaardprocedure.&#13;
De indruk bestaat dat de ambtenaren die thans bij GS met de voorbereiding van de benoe-mingsprocedures zijn belast, de hiervoor uiteengezette aanpak toejuichen.</content><legacyfootnotes/><footnotes><footnote/></footnotes><auteurs>Mr. D. van Emden</auteurs><published>1996-05-01 00:00:00</published><modified>1995-08-09 00:00:00</modified><editiondate>1996-05-01</editiondate><htmlpath>https://denhollander.info/artikel/5824</htmlpath></article>
</articles></edition>
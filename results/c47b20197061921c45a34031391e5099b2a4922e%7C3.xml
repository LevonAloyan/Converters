<edition><articles><article><jaar>2011</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2011</searchword><id>9126</id><udhid>UDH:TvAR/9126</udhid><titel>NB: Herziening GLB</titel><searchwords><searchword>TvAR 5/2011</searchword><searchword>UDH:TvAR/9126</searchword></searchwords><attachments><attachment/></attachments><inleiding>Oormerkweigeraars krijgen korting op hun inkomenssteun. Mevrouw Jacobi veronderstelde dat dit kon veranderen als deze principiële boeren zouden meedoen aan een proef zoals in Denemarken, waarbij runderen met een bolus worden geïdentificeerd en geregistreerd. In Denemarken is echter, zo deelt de staatssecretaris mee, geen sprake van een proef met een bolus als identificatiemiddel. Er verandert dus niets. (Kamerstukken II, 2010/11, 28626, nr. 113). Ter toelichting: een bolus is niet wat men zou denken, maar een langwerpig voorwerp van wit keramiek met een lengte van 7 cm en een doorsnede van ca. 3,5 cm. In het binnenste van de bolus wordt een chip aangebracht, waarmee levensnummer, het ras en de leeftijd van het rund op elektronische wijze worden vastgelegd. De bolus wordt door de koe opgegeten, waardoor het uiteindelijk in de netmaag van de koe terechtkomt. De staatssecretaris heeft een brief naar de Tweede Kamer gestuurd over de komende herziening van het GLB (Kamerstukken II, 2010/11, 28625, nr. 115, 21 februari 2011). Rond de zomer van 2011 worden wetgevingsvoorstellen van de Commissie over het toekomstig GLB verwacht. Dan zullen ook de financiële perspectieven voor 2014-2020 bekend worden. Politieke besluitvorming kan in 2012 worden afgerond , in 2013 wordt de zaak geïmplementeerd en in 2014 kan het nieuwe GLB in werking treden. De Tweede kamer heeft nog een aantal vragen gesteld; deze worden beantwoord in een brief van 8 maart 2011, Kamerstukken II, 28625, nr. 117). Zie ook Kamerstukken II, 2010/11, 21501-32, nr. 440. </inleiding><content/><legacyfootnotes/><footnotes><footnote/></footnotes><auteurs>W.Bruil</auteurs><published>2011-05-01 00:00:00</published><modified>2011-05-01 00:00:00</modified><editiondate>2011-05-01</editiondate><htmlpath>https://denhollander.info/artikel/9126</htmlpath></article>
</articles></edition>
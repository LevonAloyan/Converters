<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1993</searchword><id>5268</id><udhid>UDH:TvAR/5268</udhid><titel>Reuten / Reuten (TvAR 1993/4627)</titel><searchwords><searchword>TvAR 7/1993</searchword><searchword>TvAR 1993/4627</searchword><searchword>UDH:TvAR/5268</searchword></searchwords><attachments><attachment><name>1993_nr 7_Rechtspraak_4627.pdf</name><extention>pdf</extention><url>https://denhollander.info/download/5267/ci</url></attachment></attachments><inleiding>Pachtwet, art. 38, 41&#13;
&#13;
Van het door de verpachter voorgenomen eigen&#13;
gebruik zijn geen financiële baten te verwachten,&#13;
maar integendeel moet ervan&#13;
uitgegaan worden dat van een negatief exploitatiesaldo.&#13;
Mitsdien is geen sprake van&#13;
een vruchttrekking met een economisch oogmerk&#13;
en uit dien hoofde ook niet van een&#13;
voornemen ex art. 41-1 Pw. Mitsdien moet&#13;
worden beslist naar billijkheid. Belang verpachter&#13;
is voornamelijk, zo niet uitsluitend,&#13;
van ideële aard, terwijl over de ernst van zijn&#13;
voornemen enige onduidelijkheid bestaat.&#13;
Verlies van het gepachte betekent voor de&#13;
pachter een verkleining van zijn bedrijfsoppervlakte&#13;
van 12%, met daarmee samenhangende&#13;
verkleining van zijn mestreferentie.&#13;
Afweging van belangen valt in het voordeel&#13;
van de pachter uit.</inleiding><content>In de zaak van:&#13;
Willem Joseph Theodoor Reuten, wonende te&#13;
Roermond, appellant, procureur: mr. K. van&#13;
der Meulen,&#13;
tegen&#13;
Leonardus Antonius Reuten, wonende te Echt,&#13;
geïntimeerde, procureur: mr. J.M. Bosnak.&#13;
Het geding in eerste aanleg&#13;
De pachtkamer van het kantongerecht te&#13;
Roermond heeft op 12 december 1991 tussen&#13;
partijen een beschikking gegeven, waarbij de&#13;
tussen appellant als verpachter en geïntimeerde&#13;
als pachter bestaande en behoudens verlenging&#13;
in het najaar van 1993 eindigende&#13;
pachtovereenkomst met betrekking tot een&#13;
perceel bouwland, kadastraal bekend gemeente&#13;
Echt, sectie AB, nummer 41, ged., groot&#13;
2.08.87 ha, werd verlengd met een termijn&#13;
van zes jaar, eindigende najaar 1999.&#13;
Deze beschikking is gegeven uit overweging&#13;
in hoofdzaak dat enerzijds het voornemen&#13;
van de verpachter om het verpachte zelf&#13;
in gebruik te nemen voor hem niet van overwegende&#13;
betekenis is en anderzijds door verlies&#13;
van het gepachte de grondslag van het&#13;
maatschappelijk bestaan van de pachter ernstig&#13;
zou worden aangetast; dat mitsdien naar&#13;
billijkheid op het verlengingsverzoek moet&#13;
worden beslist en dat die beslissing in het&#13;
voordeel van de pachter moet uitvallen.&#13;
Het geding in hoger beroep&#13;
Appellant - hierna ook te noemen: verpachter&#13;
- is bij op 13 januari 1992 ter griffie van&#13;
het hof ingekomen beroepschrift in hoger beroep&#13;
gekomen van voormelde beschikking,&#13;
met verzoek die beschikking te vernietigen&#13;
en, opnieuw (lees:) beschikkende, het verzoek&#13;
van geïntimeerde - hierna ook te noemen:&#13;
pachter - ongegrond te verklaren en af te wijzen.&#13;
Geïntimeerde heeft bij op 20 februari 1992&#13;
ter griffie van het hof ingekomen verweerschrift&#13;
verweer gevoerd met verzoek om verpachter&#13;
niet-ontvankelijk in zijn hoger beroep&#13;
te verklaren, althans hem dat te ontzeggen als&#13;
ongegrond en onbewezen, met (lees:) bevestiging&#13;
van de beschikking, waarvan beroep.&#13;
Vervolgens heeft op 11 mei 1992 in raadkamer&#13;
van het hof een mondelinge behandeling&#13;
van het hoger beroep plaats gehad,&#13;
waarbij aanwezig waren appellant in persoon,&#13;
bijgestaan door mr. W.M.J. Saes, advocaat te&#13;
Roermond, alsmede geïntimeerde in persoon,&#13;
bijgestaan door mr. F. Oelmeijer, advocaat te&#13;
Roermond.&#13;
Partijen hebben daarbij inlichtingen aan&#13;
het hof verstrekt en de raadslieden hebben,&#13;
zulks wat de raadsman van appellant betreft&#13;
mede aan de hand van pleitnotities, de wederzijdse&#13;
standpunten nader toegelicht.&#13;
De grieven&#13;
Appellante heeft de volgende grieven aangevoerd:&#13;
I. Bij de totstandkoming van haar beschik&#13;
king d.d. 12 december 1991 is de pachtkamer&#13;
van het kantongerecht uitgegaan van foutieve&#13;
feitelijke gegevens, zodat haar beschikking is&#13;
gebaseerd op een feitelijk onjuiste grondslag.&#13;
II. de pachtkamer van het kantongerecht&#13;
heeft ten onrechte haar beschikking gebaseerd&#13;
en gewezen op basis van processtukken,&#13;
waaromtrent partijen zich niet hebben kunnen&#13;
uitlaten.&#13;
III. De pachtkamer van het kantongerecht&#13;
is ten onrechte van oordeel van het voorgenomen&#13;
gebruik van het verpachte voor appellant-&#13;
verpachter niet van overwegende betekenis&#13;
is als bedoeld in artikel 41, lid 2, van de&#13;
Pachtwet.&#13;
IV. De pachtkamer van het kantongerecht&#13;
is ten onrechte van oordeel dat door het ver&#13;
lies van het gepachte de grondslag van het&#13;
maatschappelijk bestaan van geïntimeerde als&#13;
pachter ernstig wordt aangetast.&#13;
V. De pachtkamer van het kantongerecht is&#13;
ten onrechte van oordeel dat, met toepassing&#13;
van het bepaalde in artikel 38 van de Pacht&#13;
wet, het belang van geïntimeerde als pachter&#13;
bij het houden van het gepachte groter is te&#13;
oordelen dan het belang van appellant als ver&#13;
pachter bij het eindigen van de pacht.&#13;
De mondelinge behandeling&#13;
Ter zitting van het hof is niet of onvoldoende&#13;
weersproken verklaard (zakelijk weergegeven):&#13;
Door de verpachter&#13;
Dat hij bijna 55 jaar is, gehuwd is en drie kinderen&#13;
heeft die niet in de landbouw werkzaam&#13;
zijn; dat hij behalve de grond in geschil in eigendom&#13;
heeft een perceel grasland van ongeveer 0.30 ha, welke grond in gebruik is bij een&#13;
hondenclub, alsmede ongeveer 4.50 ha bos,&#13;
dat achter de grond in geschil is gelegen op&#13;
een afstand van ongeveer 100 meter; dat er&#13;
met name eiken, grove dennen en berken in&#13;
dat bos staan; dat het bos 35 a 40 jaar oud is&#13;
en wat betreft de eiken al zo'n 60 jaar; dat hij&#13;
het uit het bos afkomstige hout zelf gebruikt&#13;
als brandstof voor de verwarming van zijn&#13;
woning en hij, als er nog hout over is, dat verkoopt;&#13;
dat hij een kapvergunning heeft, maar&#13;
ook een herplantplicht; dat de grond in geschil&#13;
thans als bouwland wordt gebruikt en hij deze&#13;
wil gaan gebruiken om daarop bomen te planten;&#13;
dat hij voor wat betreft de daarvan te verwachten&#13;
resultaten verwijst naar de ten processe&#13;
al overgelegde begroting; dat hij de nabij&#13;
de grond in geschil staande veldschuur&#13;
heeft verkocht en het de bedoeling is om op&#13;
de grond, die bij de hondenclub in gebruik is,&#13;
een nieuwe loods te bouwen; dat daarvoor&#13;
nog geen bouwvergunning is verkregen; dat&#13;
zijn trekker momenteel in Roermond is ondergebracht&#13;
en de rest van zijn machines en&#13;
werktuigen altijd buiten staat; dat hij de grond&#13;
in geschil niet aan derden te koop heeft aangeboden;&#13;
dat hij momenteel bezig is met het kopen&#13;
van ongeveer 1 ha grond, die naast de&#13;
grond in geschil is gelegen en dat deze koop&#13;
bijna rond is; dat hij in verband met het feit,&#13;
dat hij door een hartinfarct is getroffen, arbeidsongeschikt&#13;
is en een WAO-uitkering&#13;
ontvangt, die thans ongeveer ƒ 1 600 netto per&#13;
maand bedraagt; dat hij nog een autorijschool&#13;
exploiteert maar dat dit een aflopende zaak is;&#13;
dat hij nog maar vier leerlingen heeft en geen&#13;
nieuwe leerlingen meer aanneemt; dat de&#13;
grond in geschil een agrarische bestemming&#13;
heeft en hij ervan uitgaat dat het is toegestaan&#13;
om er bomen op te planten; dat hij niet bij de&#13;
gemeente Echt is gaan informeren of dit juist&#13;
is; dat hij zich ook tegen pachtverlenging verzet&#13;
om de grond in geschil vrij aan zijn kinderen&#13;
ter beschikking te kunnen stellen en zij&#13;
dan zelf maar moeten zien wat zij met de&#13;
grond doen;&#13;
Door de pachter&#13;
Dat hij 56 jaar is, gehuwd is en twee dochters&#13;
heeft, waarvan er één is gehuwd met een landbouwer&#13;
die een varkensbedrijf exploiteert; dat&#13;
zijn eigen bedrijf thans ongeveer 17 ha groot&#13;
is, te weten 15 ha eigen grond met daarop de&#13;
gebouwen alsmede de grond in geschil in&#13;
pacht; dat ongeveer 2 ha als grasland wordt&#13;
gebruikt en de rest als bouwland; dat hij mais,&#13;
gerst, bonen, rogge, e.d. verbouwt, doch geen&#13;
aardappelen en suikerbieten; dat hij met ongeveer&#13;
3 ha deelneemt aan de braakregeling en&#13;
op die grond, waarop hij mest mag uitrijden,&#13;
mosterdzaad is gezaaid; dat op de grond in geschil&#13;
mais is gezaaid; dat appellant ten onrechte&#13;
aanvoert dat hij, geïntimeerde, grond&#13;
onderverpacht; dat hij 5 paarden (dravers)&#13;
heeft, zelf drafpaarden fokt en daarmede een&#13;
positief resultaat behaalt; dat hij voorts op dit&#13;
moment 484 varkens heeft; dat het om mestvarkens&#13;
gaat en hij sinds ongeveer 2Vi jaar&#13;
mestvarkens op contract (op voergeld) houdt;&#13;
dat het boekhoudoverzicht over 1991 nog niet&#13;
gereed is, maar hij verwacht dat het bedrijfsresultaat&#13;
in dat jaar wat beter is geweest&#13;
dan in 1990; dat hij in verband met rugklachten&#13;
voor 40-60% arbeidsongeschikt is en een&#13;
AAW-uitkering van 40% ontvangt, die thans&#13;
ongeveer ƒ 1 100 netto per maand bedraagt;&#13;
dat ook zijn echtgenote een AAW-uitkering&#13;
heeft, zulks ten bedrage van ongeveer&#13;
ƒ 24 000 bruto per jaar; dat hij zijn varkenshouderij&#13;
in verband met zijn gezondheidstoestand&#13;
heeft geautomatiseerd; dat hij het werk&#13;
op het bouwland zoveel mogelijk zelf doet en&#13;
de rest van dat werk door zijn schoonzoon&#13;
dan wel door een loon werker wordt gedaan;&#13;
dat hij eind 1990/begin 1991 een perceel&#13;
grond van ongeveer 3.70 ha heeft verkocht ter&#13;
verkrijging van financiële middelen voor de&#13;
aanschaf van een woning voor zijn dochter&#13;
die ging trouwen; dat hij de pachtopzegging&#13;
met betrekking tot de grond in geschil toen&#13;
nog niet had ontvangen en daarmee dus ook&#13;
geen rekening behoefde te houden; dat bedoelde&#13;
verkoop geen nadelige consequenties&#13;
had voor de aanwending van de van zijn vee&#13;
afkomstige mest op het eigen bedrijf, maar dit&#13;
bij verlies van de grond in geschil wel het geval&#13;
zal zijn en hij dan 34 mestvarkens minder&#13;
kan aanhouden dan thans het geval is.&#13;
Bij schrijven van 11 mei 1992 heeft pachter&#13;
nog aan het hof bericht dat hij zich heeft&#13;
vergist bij de vermelding van de hoogte van&#13;
zijn uitkering en dat deze niet ƒ 1 100 maar&#13;
ƒ 756,14 netto per maand bedraagt. Voorts&#13;
heeft hij overeenkomstig de daartoe ter zitting&#13;
van het hof gemaakte afspraak het op zijn bedrijf&#13;
betrekking hebbende boekhoudoverzicht&#13;
over het jaar 1991 opgestuurd, uit welk overzicht&#13;
blijkt dat in dat jaar weer sprake was van&#13;
een positief bedrijfsresultaat.&#13;
Beoordeling van het hoger beroep&#13;
1. Uit hetgeen, mede aan de hand van een zich&#13;
bij de stukken bevindend kaartje, ter zitting&#13;
daaromtrent is verklaard, is gebleken dat tussen&#13;
partijen geen verschil van inzicht bestaat&#13;
over de ligging en de feitelijke omvang van&#13;
de grond in geschil en dat zij het er ook over&#13;
eens zijn dat de oppervlakte daarvan 2.08.87&#13;
ha is. Het onderhavige verlengingsverzoek&#13;
van de pachter heeft daarop betrekking en&#13;
hieraan doet niet af dat in zijn inleidend verzoekschrift&#13;
een oppervlakte van 2 ha wordt&#13;
genoemd. Zulks is immers kennelijk geschied&#13;
bij wege van afronding en ook voor verpachter&#13;
moet kenbaar zijn geweest dat bedoeld&#13;
verzoek betrekking heeft op het gehele object&#13;
dat voorwerp van de onderhavige pachtovereenkomst&#13;
is en dat niet beoogd werd een -&#13;
zeer klein - gedeelte daarvan uit te sluiten.&#13;
2. Ter zitting van het hof is gebleken dan&#13;
wel voldoende aannemelijk geworden: a. dat&#13;
het bedrijf van de pachter ongeveer 17 ha&#13;
groot is: b. dat de verpachter niet een opper&#13;
vlakte van ongeveer 3 ha braak laat liggen.&#13;
In grief I klaagt de verpachter er daarom&#13;
terecht over dat de pachtkamer van het kantongerecht&#13;
van hiermee strijdige gegevens is&#13;
uitgegaan, doch dit brengt op zichzelf nog&#13;
niet mede dat daarom de beschikking, waarvan&#13;
beroep, niet in stand zou kunnen blijven.&#13;
Voor het overige is niet gebleken dat de&#13;
pachtkamer van het kantongerecht haar beslissing&#13;
heeft gebaseerd op onjuiste feitelijke gegevens&#13;
en genoemde grief is mitsdien in&#13;
zoverre ongegrond.&#13;
3. De vraag doet zich vervolgens voor of&#13;
het door de verpachter ten processe met betrekking&#13;
tot de grond in geschil aangegeven&#13;
voornemen kan worden aangemerkt als een&#13;
voornemen om het verpachte persoonlijk tot&#13;
een voor de landbouw betrekkelijk doel in ge&#13;
bruik te nemen als bedoeld in art. 41, lid 1,&#13;
van de Pachtwet.&#13;
Van zulk een voornemen is slechts sprake&#13;
indien de beoogde vruchttrekking met economisch&#13;
oogmerk zal geschieden, althans een&#13;
meer dan zeer geringe financiële betekenis zal&#13;
hebben en in casu heeft de verpachter niet, althans&#13;
onvoldoende aannemelijk gemaakt dat&#13;
daarvan sprake zal zijn.&#13;
4. De door de verpachter ten processe ge&#13;
produceerde begroting van het voorgenomen&#13;
eigen gebruik gaat uit van een jonge aanplant&#13;
van dennen en/of eiken enerzijds en een aan&#13;
wending als tuin anderzijds. Dit laatste, voor&#13;
namelijk bedoeld voor eigen gebruik met nog&#13;
een restant als huisverkoop, is in geen enkel&#13;
opzicht onderbouwd: uitgangspunten inzake&#13;
de ervan te verwachten baten en kosten ontbreken&#13;
geheel. Inzake de voorgenomen jonge&#13;
aanplant van dennen en/of eiken is wel sprake&#13;
van een becijfering van de begrote baten en&#13;
kosten, doch deze is naar het oordeel van het&#13;
hof niet juist. In het midden gelaten of en in&#13;
hoeverre de verwachte opbrengst reëel genoemd&#13;
kan worden, gaat de begroting ten onrechte&#13;
uit van slechts een te verwaarlozen&#13;
bedrag aan kosten. Zo worden de kosten van&#13;
inplant van het bos door de verpachter op nihil&#13;
gesteld, terwijl deze, naar het hof uit eigen&#13;
wetenschap bekend is, exclusief eigen arbeid&#13;
tenminste op zo'n ƒ 3 000 per ha gesteld moeten&#13;
worden; alleen een correctie op dit punt&#13;
leidt er reeds toe, dat de begroting van de verpachter&#13;
op een negatief resultaat uitkomt.&#13;
Eveneens ten onrechte stelt de verpachter de&#13;
kosten van bewerking op nihil; zo er al vanuit&#13;
gegaan kan worden dat de machines en werktuigen,&#13;
waarover de verpachter thans beschikt,&#13;
genoegzaam zijn voor het verrichten van de&#13;
noodzakelijke werkzaamheden, zal het gebruik&#13;
daarvan toch kosten meebrengen, onder&#13;
meer voor reparaties en brandstof. Geen rekening&#13;
is voorts gehouden met het gemis van de&#13;
pachtopbrengst van de onderhavige grond.&#13;
5. Uit het vorenoverwogene volgt, dat van&#13;
het door de verpachter voorgenomen eigen&#13;
gebruik van het verpachte geen financiële ba&#13;
ten verwacht mogen worden, doch integendeel&#13;
ervan uitgegaan moet worden dat sprake&#13;
zal zijn van een negatief exploitatiesaldo. Van&#13;
vruchttrekking met een economisch oogmerk&#13;
kan derhalve geen sprake zijn en uit dien&#13;
hoofde ook niet van een voornemen als bedoeld&#13;
in artikel 41, lid 1, der Pachtwet.&#13;
6. Het vorenstaande brengt mede, dat de&#13;
grieven III en IV geen bespreking behoeven&#13;
en dat op het onderhavige verlengingsverzoek&#13;
op de voet van artikel 38 der Pachtwet moet&#13;
worden beslist naar billijkheid.&#13;
7. Nu, zoals hierboven reeds overwogen,&#13;
van het door de verpachter voorgenomen gebruik&#13;
van de grond in geschil geen financiële&#13;
baten verwacht kunnen worden, is zijn belang&#13;
bij dat gebruik voornamelijk, zo niet uitsluitend,&#13;
van ideële aard. Naar hij zelf ook aan&#13;
geeft, strekt het er althans mede toe om 'iets&#13;
om handen te hebben'. Daar komt bij dat ten&#13;
aanzien (van de ernst) van het voornemen van&#13;
de verpachter enige onduidelijkheid bestaat,&#13;
die bij de beoordeling van zijn belang mede&#13;
een rol speelt. Zo spoort de mededeling dat hijde grond vrij wil hebben ten behoeve van zijn&#13;
kinderen - hoe begrijpelijk dat op zichzelf&#13;
ook moge zijn - niet, althans niet zonder meer&#13;
met de wil tot eigen gebruik. Ter zitting van&#13;
het hof deelde de verpachter mede te willen&#13;
beginnen met de aanplant van ongeveer&#13;
20.000 jonge bomen; hiertoe is echter zeker&#13;
de eerste jaren geen 2 ha nodig, doch slechts&#13;
ongeveer 15% daarvan. Mede tegen de achtergrond&#13;
hiervan is voorts niet duidelijk waarom&#13;
de voorgenomen aanplant niet zou kunnen geschieden&#13;
op de reeds aan de verpachter ter beschikking&#13;
staande grond; hij heeft weliswaar&#13;
aangevoerd dat daar een ter bescherming tegen&#13;
het wild noodzakelijke afrastering niet&#13;
mogelijk zou zijn doch zulks is in het geheel&#13;
niet door hem gemotiveerd. Tenslotte is ook&#13;
van belang dat het aan te planten bos eerst&#13;
over een periode van 50 jaar kaprijp zal zijn,&#13;
hetgeen het door de verpachter gestelde belang,&#13;
mede zijn leeftijd in aanmerking genomen,&#13;
in sterke mate relativeert.&#13;
8. Verlies van het gepachte betekent voor&#13;
de pachter een vermindering van de bij hem in&#13;
gebruik zijnde grond van ongeveer 12% en&#13;
mitsdien een substantiële verkleining van de&#13;
hem ter beschikking staande hoeveelheid&#13;
grond. Behalve het gemis van de opbrengst&#13;
van de grond in geschil leidt afwijzing van het&#13;
verlengingsverzoek van de pachter er voorts&#13;
toe dat, naar hij onvoldoende gemotiveerd&#13;
weersproken ten processe heeft aangevoerd,&#13;
de met zijn bedrijf verband houdende mestreferentie&#13;
naar evenredigheid wordt verkleind&#13;
waardoor hij in het vervolg 34 mestvarkens&#13;
minder zal kunnen houden.&#13;
9. De wederzijdse belangen van partijen te&#13;
gen elkaar afwegend, komt het hof, de aard&#13;
van bedoelde belangen mede in aanmerking&#13;
nemende, tot de slotsom dat het belang van de&#13;
pachter bij verlenging van de pachtovereenkomst&#13;
zwaarder weegt dan dat van de ver&#13;
pachter bij het einde daarvan. Ook grief V is&#13;
mitsdien ongegrond en de onderhavige pacht&#13;
overeenkomst moet worden verlengd met een&#13;
periode van zes jaar, zijnde niet gebleken van&#13;
bijzondere omstandigheden die tot verlenging&#13;
met een kortere periode aanleiding zouden&#13;
moeten geven.&#13;
10. Ten processe is ook de inkomenspositie&#13;
van partijen nadrukkelijk aan de orde is geweest&#13;
en zij zijn in de gelegenheid gesteld&#13;
daarover ter zitting van het hof vragen te stel&#13;
len. De verpachter is door de omstandigheid&#13;
dat hij geen inzage heeft gehad in de boekhoudoverzichten&#13;
van de pachter derhalve niet&#13;
in zijn te dezen relevante procesbelangen geschaad.&#13;
Grief II kan dan ook niet leiden tot vernietiging&#13;
van de beschikking, waarvan beroep.&#13;
11. De verpachter heeft ook nog aangevoerd&#13;
dat de pachter het gebruik van de grond&#13;
in geschil aan een derde zou hebben overgedragen,&#13;
doch hij heeft zulks, gelet op de gemotiveerde&#13;
ontkenning daarvan door de pachter,&#13;
onvoldoende onderbouwd. Zijn ter zake&#13;
nog gedane bewijsaanbod, dat bovendien beperkt&#13;
is tot het doen horen van slechts één getuige,&#13;
is dan ook ongenoegzaam en te vaag,&#13;
weshalve het hof daaraan voorbijgaat.&#13;
Slotsom&#13;
De beschikking, waarvan beroep, moet met&#13;
wijziging en aanvulling der gronden worden&#13;
bevestigd.&#13;
Beslissing&#13;
Het hof, beschikkende in hoger beroep:&#13;
Bevestigt de door de pachtkamer van het&#13;
kantongerecht te Roermond tussen partijen&#13;
gegeven beschikking van 12 december 1991,&#13;
waarvan beroep.</content><legacyfootnotes/><footnotes><footnote/></footnotes><auteurs/><published>1993-07-01 00:00:00</published><modified>1992-04-27 00:00:00</modified><editiondate>1993-07-01</editiondate><htmlpath>https://denhollander.info/artikel/5268</htmlpath></article>
</articles></edition>
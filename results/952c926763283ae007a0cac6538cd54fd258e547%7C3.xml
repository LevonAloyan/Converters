<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2005</searchword><id>4170</id><udhid>UDH:TvAR/4170</udhid><titel>Dooge / Van der Have (TvAR 2005/5256)</titel><searchwords><searchword>TvAR 1/2005</searchword><searchword>TvAR 2005/5256</searchword><searchword>UDH:TvAR/4170</searchword></searchwords><attachments><attachment><name>2005_nr 1_Rechtspraak_5256.pdf</name><extention>pdf</extention><url>https://denhollander.info/download/4129/ci</url></attachment></attachments><inleiding>[Pachtwet art. 1 lid 1 sub d]&#13;
&#13;
Overeengekomen gebruik van loods voor&#13;
de opslag van landbouwproducten en&#13;
stalling van werktuigen. Voor de rechtsvoorgangster&#13;
van geïntimeerde was destijds&#13;
voorzienbaar dat de landbouwproducten&#13;
die appellant overeenkomstig de in de overeenkomst&#13;
omschreven bestemming in de&#13;
loods zou opslaan van zijn landbouwbedrijf&#13;
afkomstig zouden zijn en ook dat de door&#13;
hem in de loods te stallen werktuigen in dat&#13;
bedrijf zouden worden gebruikt en dus dat&#13;
die loods dienstbaar zou zijn aan de uitoefening&#13;
van de landbouw door appellant. Gelet&#13;
daarop was de wil van de rechtsvoorgangster&#13;
van geïntimeerde gericht op het ter&#13;
uitoefening van de landbouw in gebruik&#13;
verstrekken van de loods, zodat sprake is&#13;
van een pachtovereenkomst. Daaraan doet&#13;
niet af, zoals van de zijde van geïntimeerde&#13;
is aangevoerd, dat de loods eerder in&#13;
gebruik is geweest bij een loonwerkbedrijf&#13;
en dat zijn rechtsvoorgangster beoogde dat&#13;
er geen verandering in de wijze van gebruik&#13;
van de loods zou komen. Beslissend in dit&#13;
verband is dat appellant de loods met toestemming&#13;
van de rechtsvoorgangster van&#13;
geïntimeerde ten behoeve van zijn landbouwbedrijf&#13;
zou gaan gebruiken en van&#13;
geen belang is of zij mede een wijziging in&#13;
het feitelijk gebruik van de loods beoogde&#13;
(opslag van meer of andere landbouwproducten).&#13;
Voor de kwalificatie van de&#13;
overeenkomst is, in verband met het&#13;
dwingendrechtelijke karakter van vele&#13;
bepalingen van de Pachtwet, evenmin van&#13;
belang of partijen de toepasselijkheid van&#13;
de wettelijke regeling van de pachtovereenkomst&#13;
hebben gewild.</inleiding><content>ARREST IN DE ZAAK VAN:&#13;
Thonus Dooge, wonende te Oosterland,&#13;
gemeente Schouwen-Duiveland,&#13;
appellant,&#13;
procureur: mr. J.M.J. Huver,&#13;
tegen&#13;
Marinus van der Have, wonende te&#13;
Oosterland, gemeente Schouwen-Duiveland,&#13;
geïntimeerde,&#13;
procureur: mr. H. van Ravenhorst.&#13;
1 Het geding in eerste aanleg&#13;
Voor de procedure in eerste aanleg wordt verwezen&#13;
naar de inhoud van de vonnissen van&#13;
12 maart 2002 en 8 oktober 2002, die de&#13;
pachtkamer te Middelburg, tussen appellant&#13;
(hierna te noemen: Dooge) als eiser in conventie&#13;
en verweerder in reconventie en geïntimeerde&#13;
(hierna te noemen: Van der Have) als&#13;
gedaagde in conventie en eiser in reconventie&#13;
heeft gewezen. Van genoemde vonnissen is&#13;
een fotokopie aan dit arrest gehecht.&#13;
2 Het geding in hoger beroep&#13;
2.1 Dooge heeft bij exploot van 24 oktober&#13;
2002 aangezegd van genoemde vonnissen in&#13;
hoger beroep te komen, met dagvaarding van&#13;
Van der Have voor dit hof.&#13;
2.2 Bij memorie van grieven heeft Dooge vijf&#13;
grieven tegen de bestreden vonnissen aangevoerd&#13;
en toegelicht, heeft hij bewijs aangeboden&#13;
en een aantal nieuwe producties in het&#13;
geding gebracht, en heeft hij geconcludeerd&#13;
dat het hof, bij arrest uitvoerbaar bij voorraad,&#13;
de bestreden vonnissen zal vernietigen&#13;
en:&#13;
1. voor recht zal verklaren dat de tussen J.M.&#13;
van Klei en T. Dooge gesloten overeenkomst&#13;
van 30 november 1995, die betrekking heeft&#13;
op de schuur staande en gelegen aan de&#13;
Molenweg 73 te Oosterland, gemeente Schouwen-&#13;
Duiveland, een pachtovereenkomst is; en&#13;
2. Dooge zal machtigen het dak van de schuur&#13;
zelf te repareren op kosten van Van der Have;&#13;
een en ander met veroordeling van Van der&#13;
Have in de kosten van de procedure in beide&#13;
instanties.&#13;
2.3 Bij memorie van antwoord heeft Van der&#13;
Have de grieven bestreden en verweer&#13;
gevoerd, heeft hij bewijs aangeboden, en heeft&#13;
hij geconcludeerd dat het hof de bestreden&#13;
vonnissen zal bekrachtigen, zo nodig onder&#13;
verbetering van de gronden, en Dooge zal&#13;
veroordelen in de kosten van deze procedure.&#13;
2.4 Ter zitting van 16 juni 2003 hebben partijen&#13;
de zaak doen bepleiten, Dooge door mr.&#13;
W.M. Bijloo, advocaat te Middelharnis, en&#13;
Van der Have door mr. J.A. de Waard, advocaat&#13;
te Goes; beiden hebben daarbij pleitnotities&#13;
in het geding gebracht.&#13;
2.5 Vervolgens hebben partijen arrest gevraagd.&#13;
3 De vaststaande feiten&#13;
De pachtkamer in eerste aanleg heeft in haar&#13;
vonnis van 12 maart 2002 onder 1 feiten vastgesteld.&#13;
Afgezien van grief I zijn tegen de&#13;
onder dat punt opgenomen feiten als zodanig&#13;
geen grieven aangevoerd of bezwaren geuit,&#13;
zodat het hof in hoger beroep in zoverre van&#13;
die feiten zal uitgaan.&#13;
4 Beoordeling van het geschil in&#13;
hoger beroep&#13;
4.1 Kort gezegd gaat het in deze zaak om het&#13;
volgende. Dooge heeft van de rechtsvoorgangster&#13;
van Van der Have, J.M. van Klei,&#13;
vanaf 1 januari 1996 in gebruik gekregen een&#13;
loods gelegen aan de Molenweg 73 te Oosterland,&#13;
tegen een tegenprestatie van ƒ 3.600,–&#13;
per jaar. De van de overeenkomst opgemaakte&#13;
akte heeft als opschrift “huurcontract” en vermeldt&#13;
als gebruiksbestemming van het gehuurde:&#13;
“Bedrijfsruimte voor opslag van landbouwprodukten&#13;
en stalling van werktuigen.”&#13;
In dit geding vordert Dooge een verklaring&#13;
voor recht dat bedoelde overeenkomst een&#13;
pachtovereenkomst is, alsmede een machtiging&#13;
om het dak van de loods op kosten van Van&#13;
der Have te mogen repareren. Van der Have&#13;
stelt zich (primair) op het standpunt dat geen&#13;
sprake is van een pachtovereenkomst maar&#13;
van huur en vordert in (voorwaardelijke)&#13;
reconventie ontbinding van de overeenkomst&#13;
onder meer op de grond dat Dooge de loods&#13;
gebruikt voor een grootschalige opslag van&#13;
uien, terwijl de loods voor een dergelijke&#13;
opslag niet geschikt is. Bij het vonnis van&#13;
8 oktober 2002 heeft de pachtkamer in eerste&#13;
aanleg geoordeeld dat geen sprake is van een&#13;
pachtovereenkomst en heeft zij de vorderingen&#13;
van Dooge afgewezen.&#13;
4.2 Grief 3 stelt de kwalificatie van de overeenkomst&#13;
tussen Dooge en Van Klei aan de&#13;
orde. Het hof overweegt in dit verband als&#13;
volgt.&#13;
4.3 Vaststaat dat Dooge ten tijde van het aangaan&#13;
van de overeenkomst een akkerbouwbedrijf&#13;
had en een dergelijk bedrijf ook nu&#13;
nog heeft. Weliswaar heeft Van der Have aangevoerd&#13;
dat Dooge (mede) in uien handelt en&#13;
bij derden ingekochte uien in de loods&#13;
opslaat, maar Dooge heeft – deels ter gelegenheid&#13;
van het pleidooi in hoger beroep – daartegen&#13;
ingebracht dat hij steeds 15-20 hectare&#13;
uien zelf verbouwde, dat hij ten tijde van het&#13;
aangaan van de overeenkomst niet in uien&#13;
handelde, dat ook thans de omvang van zijn&#13;
handelsactiviteiten zeer beperkt is, en dat hij&#13;
enkel in 2000-2001 door derden geteelde uien&#13;
in de onderhavige loods heeft opgeslagen, wat&#13;
verband hield met zijn wens om een partij zelf&#13;
geteelde uien klasse I onder betere omstandigheden&#13;
elders op te slaan. Van der Have heeft&#13;
deze gedetailleerde stellingen niet, en in ieder&#13;
geval niet voldoende gemotiveerd, weersproken.&#13;
4.4 Voor Van Klei was destijds voorzienbaar&#13;
dat de landbouwproducten die Dooge overeenkomstig&#13;
de in de overeenkomst omschreven&#13;
bestemming in de loods zou opslaan van&#13;
zijn landbouwbedrijf afkomstig zouden zijn&#13;
en ook dat de door hem in de loods te stallen&#13;
werktuigen in dat bedrijf zouden worden&#13;
gebruikt en dus dat die loods dienstbaar zou&#13;
zijn aan de uitoefening van de landbouw door&#13;
Dooge. Gelet daarop was de wil van Van Klei&#13;
gericht op het ter uitoefening van de landbouw&#13;
in gebruik verstrekken van de loods,&#13;
zodat sprake is van een pachtovereenkomst.&#13;
Daaraan doet niet af, zoals van de zijde van&#13;
Van der Have is aangevoerd, dat de loods&#13;
eerder in gebruik is geweest bij een loonwerkbedrijf&#13;
en dat Van Klei beoogde dat er geen&#13;
verandering in de wijze van gebruik van de&#13;
loods zou komen. Beslissend in dit verband is&#13;
dat Dooge de loods met toestemming van Van&#13;
Klei ten behoeve van zijn landbouwbedrijf&#13;
zou gaan gebruiken en van geen belang is of&#13;
Van Klei mede een wijziging in het feitelijk&#13;
gebruik van de loods beoogde (opslag van&#13;
meer of andere landbouwproducten). Voor de&#13;
kwalificatie van de overeenkomst is, in verband&#13;
met het dwingendrechtelijke karakter&#13;
van vele bepalingen van de Pachtwet, evenmin&#13;
van belang of partijen de toepasselijkheid van&#13;
de wettelijke regeling van de pachtovereenkomst&#13;
hebben gewild.&#13;
4.5 De slotsom is dat grief 3 slaagt en dat het&#13;
vonnis van 8 oktober 2002 niet in stand kan&#13;
blijven. De door Dooge gevorderde verklaring&#13;
voor recht is toewijsbaar. De pachtkamer&#13;
in eerste aanleg heeft de vordering van Dooge&#13;
tot machtiging om het dak van de loods op&#13;
kosten van Van der Have te mogen repareren&#13;
klaarblijkelijk afgewezen op de – in de voorgaande&#13;
alinea’s onjuist bevonden – grond dat&#13;
geen sprake is van een pachtovereenkomst,&#13;
met als verondersteld gevolg dat zij omtrent&#13;
die machtiging niet binnen de grenzen van&#13;
haar bevoegdheid kon beslissen. In verband&#13;
daarmee zal het hof de zaak wat betreft&#13;
bedoeld deel van de vorderingen van Dooge,&#13;
alsmede wat betreft de vordering in (voorwaardelijke)&#13;
reconventie, verwijzen naar de&#13;
pachtkamer in eerste aanleg, ter behandeling&#13;
en beslissing met inachtneming van dit arrest.&#13;
Bij bespreking van de overige grieven heeft&#13;
Dooge geen belang meer.&#13;
4.6 De rechtsstrijd in hoger beroep had voor&#13;
het overgrote deel betrekking op de kwalificatie&#13;
van de overeenkomst, in verband waarmee&#13;
het hof Van der Have zal veroordelen in de&#13;
kosten van dat beroep. De beslissing omtrent&#13;
de proceskosten in eerste aanleg zal het hof&#13;
reserveren tot op de beslissing – in eerste aanleg&#13;
te nemen door de pachtkamer te Middelburg&#13;
en eventueel in hoger beroep door dit&#13;
hof – omtrent de resterende vordering in conventie&#13;
en de vordering in reconventie.&#13;
4.7 Bij de door Dooge gevraagde uitvoerbaarbijvoorraadverklaring&#13;
heeft hij geen belang,&#13;
omdat beroep in cassatie in pachtzaken niet&#13;
mogelijk is, zodat dit arrest onmiddellijk na het&#13;
uitspreken ervan kracht van gewijsde verkrijgt.&#13;
5 Beslissing&#13;
Het hof, rechtdoende in hoger beroep:&#13;
vernietigt het vonnis van de pachtkamer van&#13;
de rechtbank te Middelburg, sector kanton,&#13;
locatie Zierikzee, van 8 oktober 2002 en doet&#13;
opnieuw recht;&#13;
verklaart voor recht dat de tussen J.M. van&#13;
Klei en Dooge gesloten overeenkomst van&#13;
30 november 1995, die betrekking heeft op&#13;
een schuur staande en gelegen aan de Molenweg&#13;
73 te Oosterland, gemeente Schouwen-&#13;
Duiveland, een pachtovereenkomst is;&#13;
verwijst de zaak wat betreft de vordering van&#13;
Dooge in conventie tot machtiging om het&#13;
dak van de loods op kosten van Van der Have&#13;
te mogen repareren, alsmede wat betreft de&#13;
vordering in (voorwaardelijke) reconventie,&#13;
naar de pachtkamer van de rechtbank te Middelburg,&#13;
sector kanton, locatie Zierikzee, ter&#13;
behandeling en beslissing met inachtneming&#13;
van dit arrest;&#13;
veroordeelt Van der Have in de kosten van&#13;
het hoger beroep, tot op deze uitspraak aan de&#13;
zijde van Dooge begroot op € 2.313,– voor&#13;
salaris procureur, op € 193,– voor griffierecht&#13;
en op € 77,56 voor explootkosten;&#13;
reserveert de beslissing omtrent de kosten van&#13;
het geding in eerste aanleg tot op de beslissing&#13;
omtrent de vordering van Dooge in conventie&#13;
tot machtiging om het dak van de loods op&#13;
kosten van Van der Have te mogen repareren&#13;
en de vordering in reconventie.</content><legacyfootnotes/><footnotes><footnote/></footnotes><auteurs/><published>2005-01-01 00:00:00</published><modified>2005-01-01 00:00:00</modified><editiondate>2005-01-01</editiondate><htmlpath>https://denhollander.info/artikel/4170</htmlpath></article>
</articles></edition>
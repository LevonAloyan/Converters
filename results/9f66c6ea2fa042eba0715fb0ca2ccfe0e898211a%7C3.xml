<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1990</searchword><id>7065</id><udhid>UDH:TvAR/7065</udhid><titel>'Kornelis Jan Folkerts / Pieter Jacob Voogd' (TvAR 1990/4313)</titel><searchwords><searchword>TvAR 2/1990</searchword><searchword>TvAR 1990/4313</searchword><searchword>UDH:TvAR/7065</searchword></searchwords><attachments><attachment><name>1990_nr 2_Rechtspraak_4313.pdf</name><extention>pdf</extention><url>https://denhollander.info/download/6675/ci</url></attachment></attachments><inleiding>Pachtwet, art. 25 en 56&#13;
De pachter heeft niet tegengesproken verpachters&#13;
stelling, dat pachters vader door&#13;
de jaren heen melkvee op het gepachte&#13;
hield. Bij de overgang op de pachter mocht&#13;
de verpachter er daarom op vertrouwen dat&#13;
de opvolgende pachter dit melkveebedrijf&#13;
zou voortzetten, en dat de krachtens de inmiddels&#13;
ingevoerde melkquoteringsregeling&#13;
op basis van het jaar 1983 per 1 april 1984&#13;
betreffende de verpachte grond toegekende&#13;
heffingvrije hoeveelheid melk zou toekomen&#13;
aan de opvolgende pachter. Dat deze&#13;
niet zelf maar uitsluitend in maatschap met&#13;
anderen melk produceert en dus alleen deze&#13;
maatschap en niet hij zelf een heffingvrij&#13;
melkquotum toegewezen heeft gekregen,&#13;
raakt de verpachter niet.&#13;
Op vrijwel letterlijk dezelfde gronden&#13;
als in het arrest van 17 april 1989, rolnummer&#13;
P72/88, inzake Ruitenberg/'Gemeente&#13;
Kampen, neemt het hof aan dat de pachter,&#13;
door als maat mede te werken aan de verkoop&#13;
van de op het bedrijf van de maatschap&#13;
behorende gronden rustende heffingvrije&#13;
hoevelheid melk, heeft gehandeld in&#13;
strijd met art. 25 Pachtwet en wanprestatie&#13;
jegens de verpachter heeft gepleegd, voorts&#13;
dat deze wanprestatie zo ernstig is dat&#13;
voortzetting van de pachtovereenkomst&#13;
niet van de verpachter kan worden gevergd,&#13;
alsmede dat naar redelijkheid vergoed&#13;
moet worden de helft van de waarde&#13;
van het op de gepachte grond betrekking&#13;
hebbende heffingvrije melkquotum, en ten&#13;
slotte dat deze waarde volgens de desbetreffende&#13;
gepubliceerde cijfers van de Directie&#13;
Beheer Landbouwgronden voor dit&#13;
gebied f2,- per kg bedraagt (al zou de&#13;
maatschap een lagere prijs hebben gekregen).&#13;
Pachtovereenkomst per 1 mei 1989 ontbonden,&#13;
en pachter veroordeeld tot betaling&#13;
van de aldus berekende schadevergoeding. </inleiding><content>Pachtkamer gerechtshof te Arnhem, arrest&#13;
d.d. 17 april 1989&#13;
(Mrs. Maris, Spoor, Rombach)&#13;
In de zaak van:&#13;
Kornelis Jan Folkerts, wonende te Zeist, appellant,&#13;
procureur: mr. J. van Dijkhuizen,&#13;
tegen&#13;
Pieter Jacob Voogd, wonende te Ezinge,&#13;
geïntimeerde, procureur: mr. K. van der&#13;
Meulen.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
het tussen partijen door de pachtkamer&#13;
van het kantongerecht te Groningen&#13;
gewezen vonnis van 16 maart 1988, dat in&#13;
fotocopie aan dit arrest is gehecht;&#13;
Overwegende:&#13;
Appellant is bij exploit van 15 april 1988&#13;
in hoger beroep gekomen van voormeld&#13;
vonnis, met gelijktijdige dagvaarding van&#13;
geïntimeerde voor dit hof.&#13;
Bij memorie van grieven zijn na te melden&#13;
grieven aangevoerd en is geconcludeerd,&#13;
dat vonnis te vernietigen en opnieuw&#13;
rechtdoende aan appellant de bij inleidend&#13;
verzoekschrift d.d. 7 augustus 1987 ingestelde&#13;
vorderingen:&#13;
I. De tussen verzoeker en gedaagde bestaande&#13;
pachtovereenkomst d.d. 16 december&#13;
1957, zoals gewijzigd bij indeplaatsstellingsovereenkomst&#13;
d.d. 5 november 1984,&#13;
met betrekking tot twee percelen groenland&#13;
gelegen nabij de Zuiderweg onder Ezinge,&#13;
kadastraal bekend gemeente Ezinge, sectie&#13;
F, nrs. 277 en 359, te zamen groot 4.99.80&#13;
ha, te ontbinden.&#13;
II. Gedaagde te veroordelen om aan ver&#13;
zoeker als schadevergoeding een bedrag&#13;
groot ƒ 300 000 te betalen, alsnog toe te&#13;
wijzen, met veroordeling van geïntimeerde&#13;
in de kosten van de procedure in beide instantiën.&#13;
Bij memorie van antwoord is verweer gevoerd&#13;
met conclusie: appellant in zijn beroep&#13;
niet ontvankelijk te verklaren, althans&#13;
dit beroep te verwerpen, met veroordeling&#13;
van appellant in de proceskosten.&#13;
Partijen hebben ieder nog akte verzocht.&#13;
Daarna hebben partijen de stukken aan&#13;
het hof overgelegd voor het wijzen van arrest. De grieven&#13;
De grieven luiden als volgt:&#13;
Grief I&#13;
Ten onrechte heeft de pachtkamer van&#13;
het kantongerecht te Groningen overwogen:&#13;
'Het melkquotum is toegekend aan de&#13;
maatschap 'De Brillerij', die door eiser niet&#13;
als pachter is aanvaard in 1984. Reeds op&#13;
die grond kan eiser geen enkele pretentie&#13;
hebben ten aanzien van het melkquotum,&#13;
dat aan die maatschap is toegekend.'&#13;
Grief II&#13;
Ten onrechte heeft de pachtkamer van&#13;
het kantongerecht te Groningen de vorderingen&#13;
afgewezen.&#13;
De vaststaande feiten&#13;
De door de pachtkamer van het kantongerecht&#13;
vastgestelde feiten zijn niet bestreden&#13;
en staan derhalve vast. Voorts blijkt&#13;
uit de bij memorie van antwoord gevoegde&#13;
produktie, dat het Produktschap voor Zuivel&#13;
aan de maatschap 'De Brillerij' voor de&#13;
periode 1987/1988 een heffingvrije hoeveelheid&#13;
melk van 1.172.979 kg heeft toegekend.&#13;
Behandeling van het geschil in hoger beroep&#13;
1. Grief I gaat er, blijkens de toelichting,&#13;
van uit dat het verpachte is verstrekt ten behoeve&#13;
van de melkveehouderij en dat daarom&#13;
de pachter verplicht is sinds de invoering&#13;
van de melkquotering te zorgen voor&#13;
een aan het verpachte verbonden zijn en&#13;
blijven van een hieraan evenredig melkquotum.&#13;
De op geïntimeerde bij notariële akte van&#13;
5 november 1984 na het overlijden op 10&#13;
januari 1984 van zijn vader de voorgaande&#13;
pachter overgegane pachtovereenkomst&#13;
verlangt - in artikel 8 der algemene voorwaarden&#13;
- van de pachter op dit punt niet&#13;
meer dan dat hij op het gepachte een voldoende&#13;
aantal rundvee in volle eigendom&#13;
houdt. Omdat hieronder alle soorten rundvee&#13;
vallen heeft op de pachter dus nimmer&#13;
de verplichting gerust op het gepachte&#13;
melkvee te weiden.&#13;
Echter heeft de pachter niet tegengesproken&#13;
verpachters stelling bij repliek, dat&#13;
pachters vader door de jaren heen melkvee&#13;
op het gepachte hield. Bij de overgang op&#13;
de pachter mocht de verpachter er daarom&#13;
op vertrouwen dat de opvolgende pachter&#13;
dit melkveebedrijf zou voortzetten, en dat&#13;
de krachtens de inmiddels ingevoerde&#13;
melkquoteringsregeling op basis van het&#13;
jaar 1983 per 1 april 1984 betreffende de&#13;
verpachte grond toegekende heffingvrije&#13;
hoeveelheid melk zou toekomen aan de opvolgende&#13;
pachter. Dat deze niet zelf maar&#13;
uitsluitend in maatschap met anderen melk&#13;
produceert en dus alleen deze maatschap en&#13;
niet hijzelf een heffingvrij melkquotum&#13;
toegewezen heeft gekregen, raakt de verpachter&#13;
niet.&#13;
De in artikel 25 der Pachtwet neergelegde&#13;
verplichting van de pachter om als een&#13;
goed pachter te handelen en bij het einde&#13;
van de pachtovereenkomst het gepachte in&#13;
goede staat aan de verpachter op te leveren,&#13;
zal in het algemeen medebrengen, dat het&#13;
de pachter niet vrijstaat bij het einde van de&#13;
pacht of gedurende de looptijd daarvan de&#13;
grond aan de verpachter op te leveren zonder&#13;
deze in de gelegenheid te stellen de&#13;
daarmee samenhangende heffingvrije hoeveelheid&#13;
melk te verwerven. Indien de verpachter&#13;
niet zelf melkproducent is, zal die&#13;
verplichting in het algemeen inhouden dat&#13;
de pachter er aan meewerkt, dat die heffingvrije&#13;
hoeveelheid overgaat op de opvolgende&#13;
gebruiker. Is er niet direct een opvolgende&#13;
gebruiker, dan komt het melkquotum&#13;
bij gebreke van een regeling ter beschikking&#13;
van de minister, die het naar redelijkheid&#13;
en billijkheid aan de verpachter,&#13;
zijn opvolger onder bijzondere titel of de&#13;
niewe pachter behoort toe te kennen.&#13;
Het voorafgaande impliceert, mede gelet&#13;
op de uit voornoemd wetsartikel voortvloeiende&#13;
zorgverplichting van de pachter&#13;
ook gedurende de looptijd van de pachtovereenkomst&#13;
en voorts in aanmerking genomen&#13;
dat een overgang van een heffingvrije&#13;
hoeveelheid melk in beginsel geschiedt&#13;
op basis van de voor de melkproduktie gebruikte&#13;
oppervlakte, dat het een pachter in&#13;
het algemeen ook niet vrijstaat gedurende&#13;
de looptijd van de pachtovereenkomst de&#13;
naar evenredigheid op het gepachte rustende&#13;
heffingvrije hoeveelheid melk geheel of&#13;
gedeeltelijk te vervreemden. Zulk een vervreemding&#13;
zonder toestemming van de verpachter&#13;
is aan te merken als handelen in&#13;
strijd met art. 25 der Pachtwet.&#13;
In het onderhavige geval heeft de pachter door als maat mede te werken aan de verkoop&#13;
van de op de tot het bedrijf van de&#13;
maatschap 'De Brillerij' behorende gronden&#13;
rustende heffingvrije hoeveelheid melk&#13;
wanprestatie jegens de verpachter gepleegd.&#13;
Nu dit het gehele op de gepachte grond&#13;
betrekking hebbende heffingvrije melkquotum&#13;
betrof, en uit de gedragingen van&#13;
de pachter niet kan worden afgeleid dat hij&#13;
de wanprestatie vóór het einde van de&#13;
pachtovereenkomst ongedaan zal maken,&#13;
terwijl onvoldoende grond bestaat voor de&#13;
verwachting dat voordien de melkquotering&#13;
zal worden opgeheven, is deze wanprestatie&#13;
zo ernstig dat voortzetting van de&#13;
pachtovereenkomst niet van de verpachter&#13;
kan worden gevergd.&#13;
De grieven zijn derhalve gegrond.&#13;
2. Van de door de maatschap 'De Brillerij'&#13;
betreffende de door haar gebruikte -&#13;
afgerond - 106 ha grond op 2 april 1987&#13;
verkochte 1.172.979 kg melk rustte op de&#13;
verpachte - afgerond - 5 ha grond derhalve&#13;
5/106 gedeelte of - afgerond -&#13;
55.330 kg.&#13;
In aanmerking genomen enerzijds dat de&#13;
verpachter de grond waarop de melkproduktie&#13;
kon plaatsvinden ter beschikking&#13;
heeft gesteld, en anderzijds dat de pachter&#13;
die melkproduktie - waarvoor het melkquotum&#13;
werd verleend - tot stand heeft&#13;
gebracht, acht het hof in de gegeven omstandigheden&#13;
een redelijke vergoeding van&#13;
de schade ter zake van de onderhavige wanprestatie:&#13;
de helft van de waarde van de genoemde&#13;
hoeveelheid melk ten tijde van de&#13;
litigieuze verkoop.&#13;
Gelet op de gegevens die door de Directie&#13;
Beheer Landbouwgronden heeft verzameld&#13;
over de periode april tot december 1987&#13;
voor het betreffende noordelijke zeekleigebied&#13;
van Groningen, zoals neergelegd in&#13;
een door de Minister van Landbouw en&#13;
Visserij op 28 maart 1988 aan de Voorzitter&#13;
van de Tweede Kamer der Staten-Generaal&#13;
onder nummer 20200 - 44 toegezonden&#13;
notitie en gelet op de eigen wetenschap van&#13;
het hof betreffende de ontwikkeling van de&#13;
prijzen voor melkquota als waar het hier&#13;
om gaat, dient de waarde van het melkquotum&#13;
in geschil in de gegeven situatie te worden&#13;
gewaardeerd op - afgerond - ƒ 2,-&#13;
per kg. Dat de maatschap 'De Brillerij'&#13;
naar geïntimeerde stelt een lagere prijs&#13;
heeft ontvangen is voor zijn rekening. De&#13;
door de pachter aan de verpachter te betalen&#13;
schadevergoeding dient derhalve te worden&#13;
bepaald op 55 330 x ƒ 1,- of ƒ 55 330,-.&#13;
Slotsom&#13;
Het vonnis waarvan beroep moet worden&#13;
vernietigd, en de vorderingen moeten worden&#13;
toegewezen zoals hierna omschreven&#13;
met bepaling van de dag van ontbinding&#13;
van de pachtovereenkomst op 1 mei 1989.&#13;
Geïntimeerde moet als de in het ongelijk&#13;
gestelde partij worden veroordeeld in de&#13;
proceskosten van beide instanties.&#13;
Rechtdoende in hoger beroep:&#13;
Vernietigt het vonnis waarvan beroep, en&#13;
opnieuw rechtdoende:&#13;
Ontbindt met ingang van 1 mei 1989 de&#13;
tussen partijen bestaande pachtovereenkomst&#13;
betreffende twee percelen groenland&#13;
gelegen onder Ezinge, kadastraal bekend&#13;
gemeente Ezinge sectie F nummers 277 en&#13;
359, samen groot 4.99.80 ha.&#13;
Veroordeelt geïntimeerde om aan appellant&#13;
als schadevergoeding te betalen de som&#13;
van ƒ 55 330,- (vijfenvijftig duizend driehonderd&#13;
dertig gulden).&#13;
Veroordeelt geïntimeerde in de kosten&#13;
van beide instanties, aan de zijde van appellant&#13;
tot op heden begroot in eerste instantie&#13;
op nihil en in hoger beroep op&#13;
ƒ 392,05 (driehonderd tweeënnegentig gulden&#13;
en vijf cent) aan verschotten en&#13;
ƒ 1 600,- (éénduizend zeshonderd gulden)&#13;
aan salaris van de procureur, in totaal&#13;
ƒ 1992,05 (éénduizend negenhonderd tweeënnegentig&#13;
gulden en vijf cent).&#13;
Pachtkamer Kantongerecht te Groningen;&#13;
16 maart 1988&#13;
Mrs. J. Hendriks, T.B. Bierema, J. Faber&#13;
Vonnis in de zaak van:&#13;
eiser:&#13;
Kornelis Jan Folkerts, wonende te Zeist&#13;
aan de Krakelingweg 6, in persoon ter terechtzitting&#13;
verschenen, tegen&#13;
Pieter Jacob Voogd, wonende te Ezinge,&#13;
gedaagde, gemachtigde Mr. G.J. Niezink,&#13;
advocaat en procureur te Groningen, De Pachtkamer van het Kantongerecht te&#13;
Groningen heeft het volgende vonnis gewezen&#13;
op grond van de processtukken, waarvan&#13;
de inhoud als hier ingelast wordt beschouwd.&#13;
Overwegingen:&#13;
1. Bij verzoekschrift vordert eiser:&#13;
a. ontbinding met onmiddellijke ingang&#13;
van der partijen pachtovereenkomst met&#13;
betrekking tot 4.99.80 ha los land aan de&#13;
Zuiderweg te Ezinge, kadastraal bekend&#13;
gemeente Ezinge, sectie F nummers 277 en&#13;
359;&#13;
b. veroordeling van gedaagde om aan ei&#13;
ser te betalen ƒ 300 000,- voor de door eiser&#13;
geleden en nog te lijden kosten, schaden en&#13;
interessen;&#13;
c. veroordeling van gedaagde in de&#13;
kosten van deze procedure.&#13;
Bij het verzoekschrift zijn producties&#13;
overgelegd.&#13;
Bij conclusie van antwoord heeft gedaagde&#13;
geconcludeerd tot niet-ontvankelijk&#13;
verklaring van eiser in diens vorderingen,&#13;
althans ontzegging van deze aan hem, met&#13;
zijne veroordeling in de kosten.&#13;
Bij conclusie van repliek heeft eiser gepersisteerd&#13;
bij zijn vorderingen.&#13;
Bij conclusie van dupliek heeft gedaagde&#13;
gepersisteerd bij zijn conclusiën.&#13;
2.1 Tussen partijen staat vast - als&#13;
gesteld en erkend, althans niet dan wel niet&#13;
gemotiveerd weersproken en op grond van&#13;
de overgelegde stukken, voor zover de inhoud&#13;
daarvan niet is betwist -:&#13;
1. bij pachtcontract van 21 december&#13;
1957, goedgekeurd door de Grondkamer&#13;
voor Groningen op 21 februari 1958, heeft&#13;
eiser aan wijlen Albert Voogd, destijds wo&#13;
nende te Ezinge verpacht 4.99.80 ha los&#13;
grasland aan de Zuiderweg te Ezinge, ka&#13;
dastraal bekend gemeente Ezinge, sectie F&#13;
nummers 277 en 359, zulks voor de tijd van&#13;
zes jaren:&#13;
2. na het overlijden van Albert Voogd&#13;
verzochten gedaagde en zijn twee broers,&#13;
Simon en Biense Oege Voogd, aan eiser er&#13;
mee accoord te gaan, dat zij gezamenlijk&#13;
pachter zouden worden van voormeld gras&#13;
land teneinde dit grasland in de door hen&#13;
geëxploiteerde maatschap 'De Brillerij' te&#13;
exploiteren; eiser heeft zulks geweigerd; hij&#13;
wenste slechts met gedaagde te maken te&#13;
hebben; tussen partijen werd een dading&#13;
aangegaan en een inmiddels aanhangig gemaakte&#13;
procedure tot indeplaatsstelling&#13;
werd geroyeerd;&#13;
3. aan de maatschap 'De Brillerij', die&#13;
over ongeveer 99 ha eigen land beschikte is&#13;
een melkquotum toegekend;&#13;
4. die maatschap is inmiddels ontbonden;&#13;
de eigen grond met het melkquotum is&#13;
verkocht; de boerenbehuizing met schuren&#13;
en grond, tot een totaal van ongeveer 6V1&#13;
ha is toegescheiden aan Simon Voogd;&#13;
Biense Oege Voogd is geheel uitgekochtjgedaagde&#13;
woont nog steeds in Ezinge; hij is&#13;
werkzaam in de landbouw; hij handelt in&#13;
pinken en weidt vee voor de vetweiderij;&#13;
daartoe gebruikt hij het gepachte; van zijn&#13;
broer heeft hij ruimte gehuurd in het bedrijfsgebouw.&#13;
2.2 Eiser heeft gesteld, dat gedaagde&#13;
zonder zijn toestemming van het gepachte&#13;
een deel heeft gescheurd en een ander deel&#13;
heeft geëgaliseerd. Gedaagde heeft vermelde&#13;
stelling betwist. Klaarblijkelijk is eiser&#13;
niet ter plaatste gaan kijken. Eiser's stelling&#13;
berust op een verkeerde lezing van het taxatierapport&#13;
d.d. 6 juli 1987, van de Grondkamer,&#13;
in verband met een verzochte herziening&#13;
van de pachtprijs.&#13;
In dat rapport wordt wel vermeld:&#13;
1 perceel - geëgaliseerd en heringezaaid&#13;
door pachter - hoog gelegen,&#13;
1 perceel - akkerland, met overdwars diepere&#13;
goten, vrij hoog gelegen, komvormig,&#13;
maar eiser heeft niet weersproken, dat die&#13;
egalisatie waarschijnlijk in 1943 heeft&#13;
plaats gevonden en dat onder akkerland in&#13;
dit geval moet worden verstaan grond, die&#13;
al eeuwenlang binnen een bepaalde Groninger&#13;
polder, enigzins glooiend, ligt.&#13;
Gedaagde heeft gesteld, dat er in ieder&#13;
geval geen sprake is geweest van scheuren&#13;
van dat land; al het gepachte is nog steeds&#13;
grasland. Eiser heeft dat niet voldoende gemotiveerd&#13;
weersproken.&#13;
Zoals hiervoor al overwogen heeft eiser&#13;
kennelijk niet de moeite genomen het land&#13;
in ogenschouw te nemen of te doen nemen.&#13;
Op voormelde gronden behoort voormelde&#13;
stelling van eiser als onjuist te worden&#13;
verworpen.&#13;
De op die stelling gebaseerde schadevergoeding&#13;
ten belope van ƒ 100 000,- is mitsdien&#13;
eveneens ongegrond. 2.3. Eiser heeft gesteld, dat gedaagde&#13;
wanprestatie heeft gepleegd door het verkopen,&#13;
althans het medewerken aan de verkoop&#13;
van het melkquotum, dat op het gepachte&#13;
rustte, deswege zou eiser een schade&#13;
hebben geleden van ƒ 200 000,-.&#13;
Het melkquotum is toegekend aan de&#13;
maatschap 'De Brillerij', die door eiser niet&#13;
als pachter is aanvaard in 1984. Reeds op&#13;
die grond kan eiser geen enkele pretentie&#13;
hebben ten aanzien van het melkquotum,&#13;
dat aan die maatschap is toegekend.&#13;
2.4 Eiser heeft zich er voorts over beklaagd,&#13;
dat de pachter hem steeds weinig&#13;
heeft geinformeerd over de gang van zaken.&#13;
Van de dood van zijn vader zou eiser&#13;
van derden hebben gehoord, zo ook van de&#13;
activiteiten van 'De Brillerij'. Inderdaad&#13;
had gedaagde in dat opzicht - vooral wat&#13;
betreft het overlijden van zijn vader - wel&#13;
wat zorgvuldiger mogen handelen ten aanzien&#13;
van eiser, maar in deze is geen sprake&#13;
van een voldoende grond voor ontbinding&#13;
van de pachtovereenkomst.&#13;
Op voormelde gronden behoren aan eiser&#13;
diens vorderingen te worden ontzegd.&#13;
Beslissing:&#13;
De Pachtkamer,&#13;
ontzegt eiser diens vorderingen;&#13;
veroordeelt eiser in de kosten van de procedure,&#13;
welke, voorzover aan de zijde van&#13;
gedaagde gevallen, tot aan deze uitspraak&#13;
worden begroot op ƒ 3200,- aan gemachtigde&#13;
salaris.</content><legacyfootnotes/><footnotes><footnote/></footnotes><auteurs>Mrs. Maris, Spoor, Rombach</auteurs><published>1990-02-01 00:00:00</published><modified>1990-02-01 00:00:00</modified><editiondate>1990-02-01</editiondate><htmlpath>https://denhollander.info/artikel/7065</htmlpath></article>
</articles></edition>
<edition><articles><article><jaar>1998</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/1998</searchword><id>4855</id><udhid>UDH:TvAR/4855</udhid><titel>De Jong c.s. / De Jong (TvAR 1998/4930)</titel><searchwords><searchword>TvAR 9/1998</searchword><searchword>TvAR 1998/4930</searchword><searchword>UDH:TvAR/4855</searchword></searchwords><attachments><attachment><name>1998_nr 9_Rechtspraak_4930.pdf</name><extention>pdf</extention><url>https://denhollander.info/download/4797/ci</url></attachment></attachments><inleiding>Pachtwet art. 8, 9, 36&#13;
&#13;
In beginsel moet worden aangenomen dat een pachtovereenkomst die op een bepaalde datum is ingegaan, ook uiterlijk op die datum is aangegaan. Te late inzending: de overeengekomen duur is ingegaan met ingang van het pachtjaar volgende op dat waarin de overeenkomst is ingezonden.&#13;
Pachtopzegging is tijdig gedaan. Aan de rechtsgeldigheid ervan doet niet af dat daarin een onjuiste einddatum is genoemd, nu er voldoende duidelijk en ondubbelzinnig uit blijkt dat de opzeggende medeverpachter geen verlenging wenst na afloop van de lopende pachttermijn. Het voorschrift dat de opzegging moet geschieden bij aangetekende brief of deurwaardersexploot strekt ertoe te waarborgen dat de opzegging de pachter ook daadwerkelijk bereikt. Dit laatste is in casu het geval geweest. De pachter heeft de opzegging tijdig ontvangen en is er niet door beperkt in zijn mogelijkheden om verlenging te verzoeken; hij is niet geschaad in enig belang ter verzekering waarvan voornoemd vormvoorschrift is gegeven.&#13;
Mitsdien moet de in casu bij gewone brief gedane opzegging als een rechtsgeldige kennisgeving van niet-verlenging worden aange-merkt. De pachter heeft niet tijdig om verlenging gevraagd en is mitsdien niet-ontvankelijk in zijn verzoek.</inleiding><content>Beschikking in de zaak van:&#13;
1. Petrus Gerardus Cornelis de Jong, wonende te Kruisland, gemeente Steenbergen,&#13;
2. Franciscus Johannes Hubertus de Jong, wonende te Kruisland, gemeente Steenbergen,&#13;
3. Hubertus Antonius Adrianus de Jong, wonende te Middelburg,&#13;
4. Florentius Adrianus Cornelis de Jong, wonende te Kalmthout (België), b.Joanna Maria Antoinetta de Jong, wonende te Kruisland, gemeente Steenbergen,&#13;
6. Antoinetta Anna Maria de Jong, wonende te Roosendaal,&#13;
7. Maria Anna Elisabeth de Jong, wonende te Oud Gastel,&#13;
appellanten, tevens incidenteel geïntimeerden, procureur: mr F.J. Boom,&#13;
tegen&#13;
Gerardus Petrus Wilhelmus de Jong, wonende te Kruisland, gemeente Steenbergen, geïntimeerde, tevens incidenteel appellant, procureur: mr P.C. Plochg.&#13;
1 Het geding in eerste aanleg&#13;
1.1 De pachtkamer van het kantongerecht te Bergen op Zoom heeft bij beschikking van 6 november 1996 (rolnummer 273/96), waarvan afschrift aan partijen is verzonden op 21 november 1996, geïntimeerde - hierna ook te noemen: de pachter - niet-ontvankelijk ver-klaard in zijn verzoek tot verlenging van de tussen hem als pachter en appellanten alsmede geïntimeerde samen als verpachters bestaande en behoudens verlenging op 11 november 1996 eindigende pachtovereenkomst met be-trekking tot de percelen land, thans kadastraal bekend gemeente Steenbergen, sectie A-C, nummer 478, groot 2.54.90 ha.&#13;
1.2 Voormelde beschikking is gegeven uit overweging in hoofdzaak dat de brief, waarbij de onderhavige pachtovereenkomst per 11 no-vember 1995 is opgezegd en die niet per aan-getekende post is verzonden of bij deurwaar-dersexploot is betekend, niet voor meer dan één uitleg vatbaar is en zeker niet kan worden beschouwd als een (subsidiaire) opzegging of opzegging bij wege van conversie per 11 november 1996 en dat die opzegging niet vol-doet aan het bepaalde in artikel 36, lid 2, van de Pachtwet zodat zij niet rechtsgeldig is.&#13;
2 Het geding in hoger beroep&#13;
2.1 Appellanten zijn bij op 19 december 1996 ter griffie van het hof ingekomen beroep schrift in hoger beroep gekomen van voor melde beschikking, met verzoek die be- schikking te vernietigen en, opnieuw beschik kende, de pachter niet-ontvankelijk te verkla- ren in zijn verlengingsverzoek vanwege het niet tijdig indienen van dat verzoek, zulks met veroordeling van de pachter in de kosten van de procedure in beide instanties.&#13;
2.2 De pachter heeft bij op 17 februari 1997 ter griffie van het hof ingekomen verweer schrift verweer gevoerd en tevens zijnerzijds hoger beroep ingesteld, met conclusie in het principaal hoger beroep dat het hof de grief ongegrond zal verklaren, appellanten niet- ontvankelijk in hun verzoek zal verklaren en de beschikking, waarvan beroep, zal bevesti- gen, zo nodig met verbetering of aanvulling van de (rechts)gronden, alsmede in het inci- denteel hoger beroep dat het hof de beschik king, waarvan beroep, zal vernietigen en zal verstaan c.q. zal bepalen dat de onderhavige pachtovereenkomst is verlengd tot 11 novem- ber 2001, althans die overeenkomst zal verlen- gen met een termijn van 6 jaar, althans met een zodanige termijn als het hof in goede jus titie zal oordelen en bij afwijzing van dat ver zoek een bedrag zal bepalen dat incidenteel geïntimeerden aan de pachter moeten betalen ingeval later mocht blijken dat de wil om het verpachte persoonlijk in gebruik te nemen in werkelijkheid niet aanwezig is geweest, zowel in het principaal als in het incidenteel hoger beroep met veroordeling van appellanten, tevens incidenteel geïntimeerden in de kosten van de procedure in beide instanties.&#13;
2.3 Op 28 april 1997 heeft in raadkamer van het hof een mondelinge behandeling van het hoger beroep plaats gehad, waarbij aanwezig waren appellanten, tevens incidenteel geïnti- meerden sub 1 en 2 in persoon, bijgestaan door mr A.A.M, van Beek, advocaat te Til burg, alsmede namens de pachter mr J.J.C.M. Willemen, advocaat te Roosendaal. De pach- ter is niet verschenen.&#13;
2.4 Van de zijde van partijen zijn ter zitting van het hof inlichtingen verstrekt. Vervolgens hebben de raadslieden de wederzijdse stand punten nader toegelicht.&#13;
3 De grieven&#13;
De grieven luiden:&#13;
in het principaal hoger beroep Ten onrechte overweegt de pachtkamer van het kantongerecht dat de mededeling d.d. 10 november 1995 inzake de niet-verlenging van de pachtovereenkomst, welke niet bij aangete-kende post is verzonden of bij deurwaarders-exploot is betekend, niet voor meer dan één uitleg vatbaar is en zeker niet kan worden beschouwd als een (subsidiaire) opzegging of opzegging bij wege van conversie per 11 november 1996.&#13;
in het incidenteel hoger beroep Ten onrechte heeft de pachtkamer van het kantongerecht geoordeeld dat op grond van artikel 9, lid 2, en artikel 12 van de Pachtwet de pachtovereenkomst afloopt op 11 novem-ber 1996 en niet op 11 november 1995 of enige datum tussen die twee data.&#13;
4 De mondelinge behandeling&#13;
Ter zitting van het hof is van de zijde van beide partijen nadere informatie verstrekt onder meer inzake de persoon van de pachter en de (aard en wijze van) exploitatie van de grond in geschil. De raadsman van de pachter heeft daarbij verklaard dat in de woonplaats van pachter (ook) in 1995 sprake was van postbezorging op zaterdag en dat hij ervan is uitgegaan dat de pachter de brief van 10 november 1995, waarbij de pachtovereen-komst werd opgezegd, op zaterdag 11 novem-ber 1995 heek ontvangen.&#13;
5 Beoordeling van het geschil in&#13;
hoger beroep&#13;
5.1 De pachtovereenkomst in geschil is blij kens de daarvan opgemaakte akte aangegaan voor de duur van 12 jaar, ingaande 11 novem- ber 1983 en eindigende op 11 november 1995. Bedoelde akte is op 20 april 1984 ter goedkeu ring bij de grondkamer voor Noord-Brabant ingezonden en door die grondkamer goedge- keurd op 8 juni 1984.&#13;
5.2 In beginsel moet worden aangenomen dat een pachtovereenkomst, die op 11 november 1983 is ingegaan, ook uiterlijk op die datum moet zijn aangegaan. Van feiten en omstan- digheden dat zulks in dit geval anders zou zijn, is ten processe niets gesteld of anderszins gebleken. Dit impliceert dat de onderhavige pachtovereenkomst niet binnen de in artikel 8, lid 1, der Pachtwet genoemde termijn aan de grondkamer ter goedkeuring is ingezon- den, hetgeen op grond van het bepaalde in artikel 9, lid 1, van genoemde wet medebrengt dat de overeengekomen pachtduur is ingegaan op 11 november 1984 en derhalve, mede gezien het in de overeenkomst ten aanzien van de expiratiedatum bepaalde, behoudens verlenging eindigt op 11 november 1996.&#13;
5.3 Uit het vorenstaande volgt dat in casu de in artikel 36, lid 2, der Pachtwet genoemde periode van "niet eerder dan drie jaren doch uiterlijk één jaar vóór het einde van de lopen de pachtovereenkomst" eindigde op 11 novem- ber 1995.&#13;
5.4 Ten processe staat vast dat appellant sub 2 als medeverpachter bij schrijven van 10 no- vember 1995 aan de pachter heeft doen ken nisgeven dat hij verlenging van de pachtover- eenkomst in geschil niet wenst. Voorts moet er, mede gezien hetgeen daaromtrent van de zijde van de pachter ter zitting van het hof is verklaard, ten processe van worden uitgegaan dat genoemd schrijven door de pachter op 11 november 1995, mitsdien binnen de hiervoor sub 5.3. bedoelde termijn, door de pachter is ontvangen. De later op genoemde zitting door de raadsman van de pachter nog gedane be- twisting daarvan is onvoldoende onderbouwd en het hof gaat daaraan dan ook voorbij.&#13;
5.5 Aan de rechtsgeldigheid van de pachtop- zegging doet niet af dat daarin een onjuiste eind datum (11 november 1995 in plaats van 11 no-&#13;
vember 1996) wordt genoemd. Immers, vol-doende duidelijk en ondubbelzinnig blijkt uit het betreffende schrijven dat appellant sub 2 geen verlenging van de pachtovereenkomst wenst na afloop van de lopende pachttermijn. De pach-ter had dit moeten en kunnen begrijpen. Hij heeft dit kennelijk ook begrepen, gezien het feit dat zijn raadsman bij brief van 8 december 1995 op bedoeld schrijven mede namens de pachter reageert en daarbij te kennen geeft dat deze aan de opzegging niet zal voldoen.&#13;
5.6 Artikel 36, lid 2, van de Pachtwet schrijft voor dat een pachtopzegging dient te geschie- den bij deurwaardersexploot of bij aangete- kende brief. Dit voorschrift strekt ertoe om zoveel mogelijk te waarborgen dat de opzeg ging de betrokkene ook daadwerkelijk bereikt. Zoals hierboven reeds overwogen, is dat in casu ook het geval geweest. De pachter heeft de opzegging tijdig ontvangen en is er niet door beperkt in zijn mogelijkheden om ver lenging van de pachtovereenkomst te verzoe- ken; hij is niet geschaad in enig belang ter ver zekering waarvan het de dezen voorgeschre- ven vormvoorschrift is gegeven. Mitsdien moet de onderhavige kennisgeving worden aange- merkt als een op rechtsgeldige wijze gedane kennisgeving van niet-verlenging als bedoeld in artikel 36, lid 2, van de Pachtwet.&#13;
5.7 Nu, naar uit het hierboven overwogene- volgt, sprake is van een tijdig gedane en rechtsgeldige kennisgeving van niet-verlen- ging van de pachtovereenkomst in geschil en de pachter niet binnen een maand na ont vangst daarvan aan de pachtkamer om verlen ging van de pachtovereenkomst heeft ver zocht, is die pachtovereenkomst geëindigd op 11 november 1996. Het op 8 maart 1996 als nog door de pachter ingediende verlengings- verzoek is tardief en betrokkene kan daarin niet worden ontvangen.&#13;
5.8 Een en ander brengt mee dat de in het principaal hoger beroep opgeworpen grief doel treft; de in het incidenteel hoger beroep aangevoerde grief is ongegrond.&#13;
6 Slotsom&#13;
De beschikking, waarvan beroep, moet wor-den vernietigd en de pachter moet met-ont-vankelijk worden verklaard in zijn verlen-gingsverzoek op de gronden als hiervoor aan-&#13;
gegeven. Aangezien partijen broers en zusters van elkaar zijn, acht het hof termen aanwezig de in beide instanties gevallen proceskosten tussen hen te compenseren des dat iedere par-tij haar eigen kosten draagt.&#13;
Beslissing&#13;
Het hof, beschikkende in hoger beroep:&#13;
in het principaal hoger beroep: vernietigt de door de pachtkamer van het kan-tongerecht te Bergen op Zoom tussen partijen onder rolnummer 273/96 gegeven beschik-king van 6 november 1996, waarvan beroep, en opnieuw beschikkende: verklaart de pachter niet-ontvankelijk in zijn pachtverlengingsverzoek op de gronden als hierboven overwogen;&#13;
verstaat dat de onderhavige pachtovereen-komst is geëindigd op 11 november 1996;&#13;
in het incidenteel hoger beroep: verklaart het beroep gegrond;&#13;
in het principaal en in het incidenteel&#13;
hoger beroep:&#13;
compenseert de tussen partijen in eerste aan-leg en in hoger beroep gevallen proceskosten des dat iedere partij haar eigen kosten draagt.</content><legacyfootnotes/><footnotes><footnote/></footnotes><auteurs/><published>1998-09-01 00:00:00</published><modified>1997-05-27 00:00:00</modified><editiondate>1998-09-01</editiondate><htmlpath>https://denhollander.info/artikel/4855</htmlpath></article>
</articles></edition>
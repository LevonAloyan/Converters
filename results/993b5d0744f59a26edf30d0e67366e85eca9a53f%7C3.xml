<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1996</searchword><id>4967</id><udhid>UDH:TvAR/4967</udhid><titel>Oerlemans / Kools (TvAR 1996/4833)</titel><searchwords><searchword>TvAR 10/1996</searchword><searchword>TvAR 1996/4833</searchword><searchword>UDH:TvAR/4967</searchword></searchwords><attachments><attachment><name>1996_nr 10_Rechtspraak_4833.pdf</name><extention>pdf</extention><url>https://denhollander.info/download/4908/ci</url></attachment></attachments><inleiding>Pachtwet, art. 25 en 32&#13;
&#13;
Tussenarrest. Het verpachte perceel is op de huidige eigenaar overgegaan met alle lusten en lasten en onder gehoudenheid de pachtovereenkomst gestand te doen. Enig voorbehoud is niet gemaakt. De huidige verpachter kan daarom schadevergoeding vorderen in verband met overdracht van melkquotum, welke heeft plaats gevonden vóór de eigendomsovergang.&#13;
De pachter pleegt niet alleen wanprestatie als hij zelf het melkquotum vervreemdt, maar ook als een derde aan wie hij de exploitatie heeft overgedragen het quotum vervreemdt aangezien het voor risico van de pachter komt dat hij niet de zeggenschap over het quotum heeft verkregen of gehouden en geen maatregelen heeft genomen om vervreemding te voorkomen. Pachter dient alsnog de gegevens te verstrekken, die nodig zijn om de schadevergoeding te berekenen.&#13;
Eindarrest. Gegevens alsnog verstrekt. Pachtovereenkomst ontbonden. Schadevergoeding toegekend.</inleiding><content>Arrest van 30 mei 1994&#13;
In de zaak van:&#13;
Johannes Franciscus Oerlemans, wonende te Hoogerheide, gemeente Woensdrecht, appel-lant, incidenteel geïntimeerde, procureur: mr. J.M. Bosnak,&#13;
tegen&#13;
Marinus Johannes Franciscus Marie Kools, wonende te Hoogerheide, gemeente Woens-drecht, geïntimeerde, incidenteel appellant, procureur: mr. B. Peek.&#13;
Het geding in eerste aanleg&#13;
De pachtkamer van het kantongerecht te Ber-gen op Zoom heeft op 1 mei 1991 tussen ap-pellant, incidenteel geïntimeerde, als gedaag-de en geïntimeerde, incidenteel appellant, als eiser, een vonnis gewezen, dat in fotocopie aan dit arrest is gehecht en naar de inhoud waarvan wordt verwezen.&#13;
Het geding in hoger beroep&#13;
Appellant, incidenteel geïntimeerde, hierna ook te noemen Oerlemans, is bij exploit van 31 mei 1991 met gelijktijdige dagvaarding van geïntimeerde, incidenteel appellant, hier-na ook te noemen Kools, in hoger beroep ge-komen van genoemd vonnis.&#13;
Bij memorie van grieven heeft Oerlemans vier grieven aangevoerd en toegelicht en ge-concludeerd dat het hof het vonnis waarvan beroep zal vernietigen, en, opnieuw recht-doende in hoger beroep, bij arrest voor zover mogelijk uitvoerbaar bij voorraad Kools als-nog niet-ontvankelijk zal verklaren althans de vorderingen van Kools alsnog zal afwijzen met veroordeling van Kools in de proceskos-ten van beide instanties.&#13;
Bij memorie van antwoord, tevens inciden-tele memorie van eis, heeft Kools verweer ge-voerd en voorts één onvoorwaardelijke en één voorwaardelijke grief aangevoerd en toege-licht, de eis vermeerderd als in de memorie omschreven en geconcludeerd in het principa-le appel dat het hof Oerlemans in zijn grieven niet-ontvankelijk zal verklaren althans deze grieven als ongegrond en onbewezen zal ver-werpen met bevestiging van het beroepen vonnis, zonodig onder aanvulling en/of verbe-tering van de gronden, met veroordeling van Oerlemans in de kosten van beide instanties en in het incidentele appel dat het hof het von-nis van de pachtkamer van het kantongerecht te Bergen op Zoom van 1 mei 1991, rolnum-mer P 7/90, zal vernietigen, doch uitsluitend voorzover daarbij Oerlemans is veroordeeld tot betaling van een bedrag van f 22 243 met rente en, in zoverre opnieuw rechtdoende, Oerlemans zal veroordelen tot betaling aan Kools van een bedrag van f 640 en een bedrag van f 57 589,80, in totaal derhalve een bedrag van f 58 229,80, te vermeerderen met de wet-telijke rente daarover ingaande 12 juli 1990, althans 14 september 1990, met handhaving van het vonnis voor het overige, een en ander met veroordeling van Oerlemans in de kosten van beide instanties.&#13;
Oerlemans heeft bij memorie van ant-woord in het incidentele appel de incidentele vordering bestreden en tevens producties overgelegd, met conclusie tot verwerping van het incidenteel appel, kosten rechtens.&#13;
Beide partijen hebben daarna nog een akte houdende uitlating producties, wat Kools be-treft tevens akte overlegging producties, ge-nomen.&#13;
Daarna zijn de stukken overgelegd voor het wijzen van arrest.&#13;
De grieven&#13;
Oerlemans heeft als grieven tegen het vonnis&#13;
waarvan beroep aangevoerd;&#13;
Grief l&#13;
Ten onrechte is de pachtkamer voorbijgegaan aan het feit dat uitsluitend mevrouw J.F.M. Oerlemans-van Loon producente (in de zin van de Landbouwwet, superheffing ca.) en exploitante van de melkveehouderij was en als zodanig gerechtigd tot een heffingvrije hoeveelheid melk en ten onrechte heeft de pachtkamer overwogen dat Oerlemans als pachter verantwoordelijk was voor het terug-lopen van het op het gepachte rustende melkquotum.&#13;
Grief 2&#13;
Ten onrechte heeft de pachtkamer overwogen dat Oerlemans wanprestatie heeft gepleegd door hem verantwoordelijk te houden voor het terugbrengen van het melkquotum.&#13;
Grief 3&#13;
Ten onrechte heeft de pachtkamer de schade-loosstelling bepaald op in hoofdsom f 22 069 en Oerlemans tot betaling daarvan veroor-deeld.&#13;
Kools heeft incidenteel als grieven tegen het vonnis waarvan beroep aangevoerd:&#13;
Grief l&#13;
De pachtkamer heeft het pachtcontract per 1 mei 1991 ontbonden. Over 1990 resteert nog een pachtachterstand van f 480 en over 1991 4/12 x f 480 = f 160, zodat Kools nog van Oerlemans te vorderen heeft een bedrag van f 640 terzake achterstallige pacht. Ten onrechte heeft de pachtkamer dit bedrag niet toege-wezen, ofschoon zulks wel was gevorderd (gevorderd was immers de restantpacht 1989 en de pacht vanaf 1 januari 1990 tot de datum der ontbinding. Voor zover nodig vermeerdert Kools in dit opzicht zijn eis en verzoekt hij uw hof om dit bedrag alsnog toe te wijzen, te vermeerderen met de wettelijke rente vanaf&#13;
12 juli 1990, zijnde de datum van het inlei-dend verzoekschrift, in welk verzoekschrift de achterstallige pacht in rechte is gevorderd.&#13;
Grief II (voorwaardelijk)&#13;
Zoals hiervoor becijferd en betoogd moet, bij gebreke van het verstrekken door Oerlemans van complete en betrouwbare gegevens -Kools krijgt die niet: zie als prod. 6 hierbij de brief van LNV aan Kools van 5 maart 1992 -er van worden uitgegaan dat rond de 560 000 kg melk is vervreemd. Voor zover nodig wordt de eis ten deze aangevuld en vermeerderd. Dat betekent 16 414 kg per ha = 27 165 kg voor de litigieuze grond. Een kg-prijs van f 4,24 geeft een totale waarde van f 115 179,60, waarvan de helft voor Kools f 57 589,80. Op dit bedrag maakt Kools in dit geding aanspraak. Ten overvloede merkt Kools nog op dat het niet verschaffen van alle, betrouwbare en controleerbare inlichtingen op zichzelf een nieuwe vorm van wanprestatie van Oerlemans is. Indien Oerlemans alsnog ten processe ten deze volledig èn gedo-cumenteerd opening van zaken geeft, waaruit blijkt dat in deze grief van een te hoog quo-tum is uitgegaan, is Kools bereid deze grief te laten vallen. Deze keus is derhalve aan Oerle-mans.&#13;
De vaststaande feiten&#13;
In hoger beroep kan van de volgende als er-kend dan wel niet of onvoldoende betwist vaststaande feiten worden uitgegaan.&#13;
- Oerlemans heeft op 19 januari 1962 van H.J.G.M. Kools gepacht de percelen bouw- en weiland in de Prins Karelpolder onder de ge meente Woensdrecht, kadastraal bekend sec tie G, nrs. 124 en 2071, samen groot 1.65.50 ha. Deze percelen zijn op 25 februari 1986 door Kools gekocht van de hiervoor genoem de Kools.&#13;
- Oerlemans dan wel zijn echtgenote J.F.M. Oerlemans-Van Loon heeft tot in 1988 een melkveehouderij te Hoogerheide geëx ploiteerd. Ten name van laatstgenoemde is bij het produktschap voor zuivel per 3 april 1988 een referentie-hoeveelheid melk geregistreerd van 212 643 kg, jaar 1988/1989.&#13;
- Ter dienste van de al in de zestiger jaren bestaande melk-veehouderij werden de vol gende percelen gebruikt:&#13;
a. percelen landbouwgrond in onverdeelde mede-eigendom van Oerlemans en zijn zuster M.J.C. Oerlemans-Kools, door Oerlemans ge-pacht, groot 19.20.66 ha (ten aanzien van een&#13;
gedeelte van 2.5 ha wordt door Kools de rela-tie met de melkveehouderij betwist);&#13;
b. het onderhavige hiervoor omschreven perceel;&#13;
c. enkele percelen landbouwgrond toebe horend aan de gemeente Woensdrecht, groot ongeveer 4 ha, waarvan het gebruik aan Oer lemans wordt toegestaan althans toegelaten;&#13;
d. het perceel gemeente Bath, groot 15.75.61 ha, dat Oerlemans van de Staat in pacht heeft.&#13;
- Oerlemans heeft voorts in gebruik na tuurgebied tot een oppervlakte van 68.80.40 ha, waarvan hij een klein deel in mede-eigen dom heeft. Tussen partijen staat niet vast dat deze gronden worden gebruikt ten dienste van de melkveehouderij.&#13;
- In de loop van 1988 is het gehele melkquotum vervreemd, hetzij door Oerle mans, hetzij door zijn echtgenote.&#13;
De beoordeling van het beroep&#13;
1. Het gaat in deze zaak om het volgende.&#13;
Oerlemans heeft in ieder geval tot onge-veer 1977 een melkveehouderij uitgeoefend. Volgens Oerlemans is daarna in verband met zijn ziekte het bedrijf aan zijn vrouw overge-dragen. Kools betwist dit en stelt dat het be-drijf steeds door Oerlemans is uitgeoefend. In verband met de uitoefening van het melkvee-bedrijf is een melkquotum toegekend, dat in 1988 is vervreemd. Oerlemans heeft een ge-deelte van het land, dat voor het bedrijf wordt gebruikt, gepacht van Kools. Kools stelt dat Oerlemans door het melkquotum te vervreem-den wanprestatie heeft gepleegd, althans dat Oerlemans wanprestatie heeft gepleegd door-dat hij het gepachte aan een derde heeft afge-staan, die het quotum heeft vervreemd. Kools voert voorts aan, dat Oerlemans zich schuldig heeft gemaakt aan wanbetaling met betrek-king tot de pachtprijs en dat hij zich onbe-hoorlijk heeft gedragen ten opzichte van Kools. Kools meent dat de pachtovereen-komst daarom ontbonden behoort te worden op grond van de wanprestatie van Oerlemans en dat Oerlemans het gepachte behoort te ont-ruimen en een schadevergoeding behoort te betalen in verband met het vervreemden van het melkquotum. In het vonnis waarvan be-roep is Kools in het gelijk gesteld. Oerlemans is het met dit vonnis niet eens en is daarvan in hoger beroep gekomen. Kools meent dat de pachtovereenkomst terecht is ontbonden en dat Oerlemans terecht is veroordeeld tot beta-ling van een schadevergoeding. Kools meent&#13;
dat op enkele onderdelen het vonnis niet juist is en is daarvan in beroep gekomen.&#13;
2. Door de grieven wordt het geschil in volle omvang aan het hof voorgelegd. Voorts heeft Kools zijn eis vermeerderd.&#13;
De punten van geschil kunnen als volgt worden samen gevat:&#13;
a. Zijn bij de eigendomsovergang op Kools ook de rechten met betrekking tot het melkquotum op hem overgegaan?&#13;
b. Wordt de onderneming gedreven door Oerlemans of door zijn vrouw?&#13;
c. Maakt Oerlemans zich schuldig aan wanprestatie en is hij schadeplichtig in ver band met de vervreemding van het melkquo- tum indien hijzelf de onderneming niet drijft en indien hijzelf het quotum niet heeft ver vreemd?&#13;
d. Indien Oerlemans wanprestatie heeft ge pleegd en schadeplichtig is hoe moet dan de schadevergoeding in verband met de ver vreemding van het quotum worden berekend?&#13;
e. Welk bedrag moet Oerlemans nog beta- len terzake van de pachtprijs?&#13;
ƒ Behoort op grond van de wanprestatie van Oerlemans de pachtovereenkomst te wor-den ontbonden?&#13;
3. Naar aanleiding van het hiervoor onder 2a vermelde geschilpunt wordt het volgende overwogen.&#13;
De pachtkamer van het kantongerecht heeft geen overweging gewijd aan het stand-punt van Oerlemans, dat Kools, wat er ook zij van een mogelijke onregelmatige vervreem-ding van het melkquotum, geen vordering heeft omdat bij de overdracht van het ver-pachte onroerend goed niet mede het melk-quotum is overgedragen. Oerlemans heeft geen expliciete grief hieromtrent aangevoerd, maar vermeldt in de memorie van grieven op-nieuw, dat de grond zonder quotum is overge-dragen. Beide partijen wijden beschouwingen aan dit aspect van het geschil. Het hof zal daarom aannemen dat Oerlemans heeft be-doeld een grief aan te voeren tegen het impli-ciete verwerpen van zijn standpunt door de pachtkamer van het kantongerecht.&#13;
Uit de ten processe overgelegde copie van de transportakte (bijlage bij productie 1 bij de memorie van antwoord in het incidenteel ap-pèl) blijkt dat het verpachte perceel is overge-gaan in de staat waarin zich dat bevond met alle lusten en lasten en onder gehoudenheid van de koper om de bestaande pachtovereen-komst na te komen en gestand te doen. Enig voorbehoud is niet gemaakt. Ten gevolge van&#13;
de overeenkomst is Kools in de rechten en verplichting van zijn rechtsvoorganger getre-den ook met betrekking tot de pachtovereen-komst. Het onderhavige geschil heeft betrekking op wanprestatie in het kader van de pachtovereenkomst tussen partijen en Kools kan, gezien de overdracht zonder voor-behoud, alle rechten uit de pachtovereen-komst ten opzichte van Oerlemans geldend maken.&#13;
4. Met betrekking tot de hiervoor onder 2b en c vermelde geschilpunten wordt het vol-gende overwogen.&#13;
Partijen verschillen van mening omtrent de vraag of de onderneming wordt gedreven door Oerlemans of door zijn echtgenote. De stellingen van partijen en de overgelegde stukken bieden met betrekking tot dit punt van geschil geen uitkomst. Voor beide stand-punten zijn aanwijzingen te vinden. Bewijsle-vering hieromtrent behoeft niet aan de orde te komen indien het hof van oordeel mocht zijn dat Oerlemans toch wanprestatie heeft ge-pleegd en schadeplichtig is in verband met de vervreemding van het quotum ook indien zijn vrouw de onderneming uitoefent en het quo-tum heeft vervreemd. Daarom zal dit punt van geschil eerst worden behandeld. Het hof over-weegt daaromtrent het volgende.&#13;
De melkproductie, die heeft geleid tot toe-kenning van een melkquotum, heeft kunnen plaatsvinden doordat enerzijds een melkvee-houderij is uitgeoefend op onder meer het ge-pachte land, terwijl anderzijds dit land ter beschikking is gesteld voor het bedrijf. Het melkquotum is mitsdien gaan samenhangen onder meer het gepachte.&#13;
Het staat de pachter niet vrij bij het einde van de pachtovereenkomst de grond aan de verpachter op te leveren zonder deze in de ge-legenheid te stellen tevens het daarmee sa-menhangende melkquotum te verwerven. Dit impliceert, mede gelet op de zorgverplichting van de pachter ook gedurende de looptijd van de pachtovereenkomst, dat het hem in het algemeen ook niet vrijstaat gedurende die looptijd de met het gepachte samenhangende heffingvrije hoeveelheid melk geheel of ge-deeltelijk te vervreemden. Indien de pachter het melkquotum zonder toestemming van de verpachter vervreemdt, pleegt hij wanprestatie ten opzichte van de verpachter. Hetzelfde geldt, behoudens afwijkende overeenkomst met de verpachter, indien hij het gepachte door een ander doet gebruiken en een situatie doet ontstaan, die een ander de gelegenheid&#13;
geeft het melkquotum te vervreemden. Ook dan immers is hij niet in staat het gepachte op te leveren zoals dat behoort c.q. schiet hij in voormelde zorgverplichting te kort.&#13;
Aan het vorenstaande doet niet af dat ten tijde van de mogelijke overdracht van het be-drijf door Oerlemans aan zijn echtgenote de melkquoteringsregeling nog niet bestond zo-dat toen de schade niet was te voorzien. Dit feit laat immers onverlet dat hij pachter is ge-bleven en dus aansprakelijk bleef voor de na-koming van zijn verplichtingen als zodanig, ook voor die met betrekking tot het met het gepachte samenhangende melkquotum vanaf het moment dat daarvan sprake was. Als Oer-lemans inderdaad de onderneming geheel heeft overgedragen aan zijn vrouw zonder enige zeggenschap te houden en in zodanige vorm, dat zijn vrouw de belangen van de ver-pachter kon/kan schaden zonder dat hij dat kon/kan beletten, is dat een risico, dat Oerle-mans zich zelf heeft opgelegd en dat voor zijn rekening behoort te komen. Het hof neemt overigens niet aan dat Oerlemans zijn vrouw niet had kunnen beletten het quotum te ver-vreemden. Hij zal ongetwijfeld op de hoogte zijn gesteld en had, zich baserend op de vaste rechtspraak van dit hof, een verbod tot ver-vreemding kunnen verkrijgen tegen zijn vrouw en had aldus de schade kunnen voor-komen.&#13;
Uit hetgeen hiervoor is overwogen volgt dat Oerlemans wanprestatie heeft gepleegd in-dien hij zelf het quotum heeft vervreemd, maar ook indien hij zich in een situatie heeft gebracht, die het zijn vrouw mogelijk maakte dit te doen. In beide gevallen is hij schade-plichtig. Bewijslevering met betrekking tot de vraag of de onderneming door Oerlemans of door zijn vrouw werd en/of wordt uitgeoefend kan daarom achterwege blijven.&#13;
5. Partijen verschillen voorts van mening omtrent enkele factoren die van belang zijn voor de berekening van de schade van Kools. Verschil van mening bestaat over de omvang van het quotum voor en ten tijde van de verkoop en omtrent de oppervlakte van de aan de melkveehouderij toe te rekenen grond. Het hof overweegt daaromtrent het volgende.&#13;
Op grond van de door Oerlemans verstrek-te gegevens moet worden aangenomen dat het quotum is vervreemd nadat de voor het sei-zoen 1988/1989 toegepaste korting in wer-king is getreden. Het door Oerlemans daarom-trent gestelde is niet deugdelijk gemotiveerd betwist. Indien vóór 1988/1989 geen ver-&#13;
vreemding van melkquotum heeft plaatsge-vonden dient uitgegaan te worden van de door Oerlemans overgelegde opgave van het pro-duktschap voor zuivel vermeldende een gere-gistreerde referentie-hoeveelheid 1988/1989 van 212 643 kg.&#13;
Kools voert echter aan dat het geregistreer de quotum erg laag is gezien de melkvee-be- zetting. Kools heeft daarom ten processe bij&#13;
herhaling aan Oerlemans verzocht de gege-vens betreffende het toekennen van het quo-tum van de aanvang af over te leggen. Oerle-mans heeft dat niet gedaan. Kools heeft bij memorie van antwoord en bij incidentele me-morie van grieven betoogd, dat redelijkerwijs een melkproductie van 560 000 kg mogelijk was, zodat aan het onderhavige perceel 27 165 kg moet worden toegerekend. Kools heeft op basis van deze berekening zijn eis voorwaardelijk vermeerderd en wel voor ge-val Oerlemans niet mocht aantonen dat het quotum van 212 643 kg is gebaseerd op het bij de aanvang van de regeling toegekende quotum. Het hof acht het, gezien het in relatie tot de oppervlakte van het bedrijf en de om-vang van de veebezetting betrekkelijke gerin-ge melkquotum in 1988/1989, niet uitgesloten dat reeds eerder quotum is vervreemd en acht Oerlemans gehouden ter zake inlichtingen te verstrekken. Oerlemans dient alsnog in het geding te brengen de officiële quotumopga-ven over de melkjaren 1984/85, 1985/86, 1986/87.&#13;
Indien Oerlemans aan het verzoek tot over-legging van deze bescheiden niet voldoet zal het hof daaruit de gevolgtrekkingen maken die het zal vermenen te behoren.&#13;
Ieder oordeel omtrent dit onderdeel van het geschil wordt voorbehouden.&#13;
6. Met betrekking tot de hoeveelheid in de berekening te betrekken bedrijfsgrond ver schillen partijen aanzienlijk van mening. Kools meent dat met ongeveer 34 ha rekening moet worden gehouden, Oerlemans meent dat met totaal ruim 109 ha rekening moet worden gehouden.&#13;
Het hof is van oordeel dat noch het ene&#13;
noch het andere standpunt juist is.&#13;
Door Oerlemans is aannemenlijk gemaakt dat het perceel van 19.20.66 ha, in mede-eigendom bij Oerlemans en mevrouw Oerlemans-Kools, in het geheel in gebruik was ten dienste van de melkveehouderij ten tijde van de invoering van de quotering. Kools meent dat met 2.5 ha minder rekening moet worden gehouden, maar tegenover zijn stellingen&#13;
heeft Oerlemans aannemelijk gemaakt, dat hiervoor onvoldoende aanleiding bestaat. Ook het perceel in geschil en de door Oerlemans van de Staat gepachte gronden moeten geacht worden in gebruik te zijn geweest voor de melkveehouderij.&#13;
Met betrekking tot de percelen, die Oerle-mans in gebruik heeft van de gemeente Woensdrecht, wordt overwogen dat niet deug-delijk is betwist dat Oerlemans reeds zeer lang in ieder geval een gedeelte van de 4 ha ter bede in gebruik heeft, terwijl het gebruik van de rest van het perceel reeds zeer geruime tijd wordt toegelaten. Aldus dient ook dit per-ceel in de berekening te worden betrokken. Derhalve moet 40 ha gerekend worden te zijn verbonden met de melkveehouderij.&#13;
Dit is niet het geval met de ongeveer 64 ha als natuurmonument aan te merken gronden onder de gemeente Woensdrecht. Aanneme-lijk is gemaakt door Kools dat deze gronden in ieder geval in het verleden niet geschikt waren voor de melkveehouderij. Uit diverse in het geding gebrachte stukken blijkt dat ook Oerlemans zelf deze gronden niet heeft aan-gemerkt als behorend tot de melkveehouderij. In het door Oerlemans bij conclusie van ant-woord in eerste instantie overgelegde taxatie-rapport wordt een bedrijfsgrootte van 40 ha genoemd. Op een inlichtingenformulier, be-stemd voor de pachtkamer van het kantonge-recht te Bergen op Zoom, wordt namens Oerlemans vermeld dat hij een veehouderij exploiteert van 34.80.66 ha (productie 4 bij repliek in eerste instantie). Op grond van de ten processe gebleken feiten en omstandighe-den, in onderlinge samenhang beoordeeld, moet worden geconcludeerd dat de natuur-gronden niet kunnen worden gerekend tot de voor de melkveehouderij gebruikte gronden. Derhalve dient een oppervlakte van 40 ha als factor in de berekening te worden opgeno-men.&#13;
7. Met betrekking tot de waarde per kg van het melkquotum zal het hof zich uitlaten nadat Oerlemans in de gelegenheid is gesteld de re-levante gegevens met betrekking tot het melkquotum vanaf 1984 te verstrekken.&#13;
8. Bij incidentele memorie van grieven heeft Kools aangevoerd dat ter zake van ach-terstallige pacht nog moet worden betaald door Oerlemans een bedrag van f 640. Kools voert aan dat de pachtkamer van het kanton-gerecht dit bedrag ten onrechte niet heeft toe-gewezen. Oerlemans heeft deze grief niet bestreden. Het hof acht het door Kools op dit&#13;
onderdeel gestelde juist zodat bij eindarrest alsnog toewijzing zal volgen.&#13;
9. De vervreemding van het melkquotum is geschied zonder enige vorm van overleg met Kools. Relevante bijzondere omstandig heden die tot de vervreemding aanleiding zouden kunnen geven zijn ten processe niet gesteld en zijn evenmin anderszins gebleken. Gelet hierop acht het hof de wanprestatie van Oerlemans dusdanig ernstig dat van Kools niet gevergd kan worden de onderhavige pachtovereenkomst te continueren. De pacht- kamer van het kantongerecht heeft derhalve terecht de pachtovereenkomst ontbonden. In het midden kan blijven of ook de overige aan gevoerde gronden zouden moeten leiden tot ontbinding van de pachtovereenkomst.&#13;
10. Uit hetgeen hiervoor is overwogen volgt dat de grieven 1, 2 en 3 van Oerlemans ongegrond zijn. Het oordeel omtrent grief 4 wordt voorbehouden tot de eindbeslissing. In het incidentele appel is grief I gegrond. Het oordeel omtrent grief II wordt voorbehouden tot de eindbeslissing. Ook het oordeel omtrent de proceskosten wordt voorbehouden tot de eindbeslissing.&#13;
Beslissing&#13;
in het principaal en in het incidenteel appèl: Het hof, rechtdoende in hoger beroep:&#13;
verwijst de zaak naar de rolzitting van 27 juni 1994 teneinde Oerlemans in staat te stel-len de in overweging 5 genoemde gegevens te verstrekken;&#13;
houdt iedere verdere beslissing aan.&#13;
Arrest van 17 oktober 1995&#13;
In de zaak van:&#13;
Johannes Franciscus Oerlemans, wonende te Hoogerheide, gemeente Woensdrecht, appel-lant, incidenteel geïntimeerde, procureur: mr. J.M. Bosnak,&#13;
tegen&#13;
Marinus Johannes Franciscus Marie Kools, wonende te Hoogerheide, gemeente Woens-drecht, geïntimeerde, incidenteel appellant, procureur: mr. B. Peek.&#13;
Het geding in eerste aanleg&#13;
Verwezen wordt naar hetgeen hieromtrent is overwogen in het tussenarrest van het hof van 30 mei 1994.&#13;
Het geding in hoger beroep&#13;
Voor het verloop van het geding in hoger beroep tot het wijzen van het tussenarrest van 30 mei 1994 wordt verwezen naar dat arrest.&#13;
Naar aanleiding van dat arrest hebben bei-de partijen een akte voorgenomen.&#13;
Voorts hebben partijen hun zaak doen be-pleiten.&#13;
Vervolgens zijn de stukken aan het hof overgelegd voor het wijzen van arrest.&#13;
De verdere beoordeling van het beroep&#13;
1. Het hof heeft in het tussenarrest van 30 mei 1994 reeds een oordeel gegeven omtrent de grieven I, II en III van Oerlemans en om trent incidentele grief I van Kools. De ge noemde grieven van Oerlemans zijn ongegrond verklaard, de incidentele grief I is gegrond verklaard. Oerlemans heeft na het wijzen van het tussenarrest met betrekking tot de incidentele grief I alsnog verweer gevoerd en gesteld, dat hij de achterstallige pacht niet kon betalen omdat Kools de rekening, waarop de pacht gestort diende te worden, heeft ge blokkeerd. Aldus is volgens Oerlemans spra- ke van crediteursverzuim. Dit verweer is tardief. Het hof heeft in het tussenarrest op de daarin vermelde gronden reeds een oordeel gegeven omtrent incidentele grief I. Ten over vloede overweegt het hof, dat het mogelijker wijs blokkeren van een bankrekening niet medebrengt, dat de pachtsom niet zou kunnen worden voldaan. Voorts ontheft de mogelijke blokkering van een rekening de debiteur niet van zijn betalingsverplichting.&#13;
2. Het hof heeft in het tussenarrest reeds beslist, dat Oerlemans schadevergoeding aan Kools dient te betalen omdat in strijd met de contractuele verplichtingen van Oerlemans melkquotum, dat met het verpachte samen hing is vervreemd. Het tussenarrest is gewe- zen omdat Oerlemans in de loop der procedure ondanks daartoe strekkende ver zoeken nog niet had verstrekt de officiële ge gevens met betrekking tot het melkquotum. De desbetreffende gegevens zijn, na eerst reeds bij brief te zijn toegezonden, bij plei- dooi in het geding gebracht. Op grond van de verstrekte gegevens staat vast, dat het met het onderhavige melkveehouderijbedrijf samen hangende melkquotum ten tijde van de wan prestatie beliep 212 643 kg.&#13;
3. Oerlemans heeft in hoger beroep be- zwaar gemaakt tegen de in eerste aanleg door de pachtkamer van het kantongerecht te Ber- gen op Zoom gehanteerde prijs van f 4,24 per&#13;
kg. De door Oerlemans opgeworpen grief is op dit onderdeel juist. Gelet op de gegevens die de Directie Beheer Landbouwgronden heeft verzameld over de desbetreffende perio-de, waaronder die betreffende de berekende gemiddelde prijs voor melkquota in het on-derhavige gebied en gelet op de eigen weten-schap van het hof betreffende de ontwikkeling van de prijzen voor melkquota als waarom het hier gaat dient de waarde van het melkquotum in geschil ten tijde van de wanprestatie te worden gesteld op f 3 per kg.&#13;
4. Het hof heeft in het tussenarrest van 30 mei 1994 reeds overwogen, dat met het hier vermelde quotum samenhangt een oppervlak te van 40 ha. Oerlemans heeft bij akte na tus- senarrest en bij pleidooi betoogd, dat op grond van hetgeen het hof heeft overwogen rekening zou moeten worden gehouden met 44.8 ha. Het hof ziet naar aanleiding van het nader door Oerlemans betoogde geen aanlei- ding terug te komen op hetgeen omtrent de in aanmerking te nemen oppervlakte is overwo- gen in het tussenarrest. Het hof heeft daarin beslist dat op grond van de feitelijke omstan- digheden alsmede ook op grond van het eer der door Oerlemans ingenomen standpunt en de eerder door Oerlemans verstrekte gegevens de bedrijfsoppervlakte die ten dienste van de melkveehouderij stond, gesteld diende te wor- den op 40 ha. Uit de overwegingen van het hof blijkt, dat de vermelding van de opper vlakte van de als natuurmonument aan te mer- ken gronden als 64 ha een kennelijk verschrijving is en dat dit moet zijn 68.80.40 ha. Behalve uit de overwegingen van het ar rest blijkt dit ook uit de vastgestelde feiten, waaronder de oppervlakte van het natuurge- bied is vermeld als 68.80.40 ha. Het hof heeft de onder de feiten onder a, b, c en d vermelde percelen als verbonden met het melkquotum aangemerkt en het daar vermelde natuurge- bied niet.&#13;
5. Uit hetgeen hiervoor is overwogen volgt, dat Oerlemans een bedrag van f 13 197,16 aan Kools dient te betalen als schadevergoeding, te weten 0.5 x (212 643:40) x 1.65.50 x f 3. De grief van Oerlemans, in houdende dat de pachtkamer van het kanton gerecht een te hoog bedrag heeft toegewezen, slaagt derhalve. De incidentele grief II be- hoeft geen bespreking meer. De grief is voor waardelijk ingesteld voor geval Oerlemans niet volledig opening van zaken zou geven. Kools heeft aangekondigd de grief te laten vallen indien uit de door Oerlemans te ver-&#13;
strekken documentatie zou blijken, dat Kools van een te hoog quotum is uitgegaan. Bij plei-dooi heeft Kools doen weten de opgave van Oerlemans te aanvaarden. De grief moet der-halve als ingetrokken worden beschouwd.&#13;
7. Met betrekking tot de proceskosten wordt overwogen, dat de procedure zowel in eerste aanleg als in hoger beroep voorname-lijk is ontstaan doordat Oerlemans heeft ge-weigerd een schadevergoeding aan Kools te betalen en doordat Oerlemans tot de eindfase van de procedure naliet de officiële gegevens met betrekking tot het melkquotum te ver-strekken. Oerlemans moet daarom als de in hoofdzaak in het ongelijk gestelde partij wor-den aangemerkt en dient een deel van de pro-ceskosten aan de zijde van Kools te betalen. De proceskosten zullen worden gematigd tot het hierna te vermelden bedrag nu het hof een lager bedrag toewijst dan de pachtkamer van het kantongerecht.&#13;
Beslissing&#13;
Het hof, rechtdoende in hoger beroep,&#13;
vernietigt het op 1 mei 1991 door de pacht-kamer van het kantongerecht te Bergen op Zoom tussen partijen gewezen vonnis voor zover Oerlemans bij dat vonnis is veroordeeld tot betaling van een schadevergoeding van f 22 243 en veroordeelt Oerlemans in plaats daarvan tot betaling van een bedrag van f 13 197,16, met bekrachtiging van dat vonnis voor het overige;&#13;
veroordeelt voorts Oerlemans om aan Kools te betalen een bedrag van f 640 met de wettelijke rente over dat bedrag vanaf 12 juli 1990 tot het tijdstip der algehele voldoening;&#13;
wijst af het anders of meer gevorderde;&#13;
veroordeelt Oerlemans tot betaling van een deel van de proceskosten in hoger beroep aan de zijde van Kools gevallen, tot de uitspraak begroot op f 4000 in het principaal appèl en f 700 in het incidenteel appèl.</content><legacyfootnotes/><footnotes><footnote/></footnotes><auteurs/><published>1996-10-01 00:00:00</published><modified>1994-05-30 00:00:00</modified><editiondate>1996-10-01</editiondate><htmlpath>https://denhollander.info/artikel/4967</htmlpath></article>
</articles></edition>
<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1999</searchword><id>5741</id><udhid>UDH:TvAR/5741</udhid><titel>Wetgeving en Literatuur</titel><searchwords><searchword>TvAR 10/1999</searchword><searchword>UDH:TvAR/5741</searchword></searchwords><attachments><attachment><name>1999_nr 10_Wetgeving_Bezemer.pdf</name><extention>pdf</extention><url>https://denhollander.info/download/5673/ci</url></attachment></attachments><inleiding>Algemeen&#13;
Juridisch woordenboek&#13;
Bij Wolters Noordhoff is de 11e druk van&#13;
Fockema Andreae’s Verwijzend en verklarend&#13;
Juridisch woordenboek verschenen (N.E.&#13;
Algra en H.R.W. Gokkel, 530 p., ISBN 9001&#13;
03247 8, ƒ 63,-). Behalve de korte verklaringen&#13;
achter de vele juridische termen, afkortingen&#13;
en begrippen zijn tevens verwijzingen naar de&#13;
desbetreffende wetsartikelen opgenomen. Zo&#13;
fungeert het boek niet alleen als een beknopte&#13;
juridische encyclopedie, maar ook als een&#13;
trefwoordenregister op de wetgeving. In deze&#13;
elfde druk is naast de gebruikelijke aanpassing&#13;
aan nieuwe wet- en regelgeving meer aandacht&#13;
besteed aan milieu en ruimtelijke ordening,&#13;
aldus de samenstellers. Diverse agrarischrechtelijke&#13;
begrippen als ‘agrarisch grondverkeer’,&#13;
‘agrarisch recht’, ‘landbouwbeleid EG’,&#13;
‘landbouwvrijstelling’, ‘landinrichting’ en&#13;
‘pacht’ zijn opgenomen. Daarentegen zijn&#13;
meer specifieke, maar niettemin belangrijke&#13;
begrippen als ‘Minas’ en ‘varkensrecht’ niet&#13;
opgenomen; wellicht iets voor de 12e druk.&#13;
Pachtwet/Wetgeving Landelijk Gebied&#13;
Bij Kluwer is editie 1999/2000 van de Tekstuitgave&#13;
Pachtwet/Wetgeving Landelijk Gebied&#13;
verschenen (358 p., ISBN 90 268 3522,&#13;
ƒ 49,50). De pocket is samengesteld door&#13;
D.W. Bruil en A.H.T. Heisterkamp en bevat&#13;
de belangrijkste wetten en uitvoeringsregelingen&#13;
met betrekking tot het agrarisch grondgebruik.&#13;
De opgenomen regelgeving bevat de&#13;
tekst zoals deze geldt per 1 september 1999.&#13;
Hoewel van de Natuurbeschermingswet 1998&#13;
tot nu toe slechts enkele artikelen in werking&#13;
zijn getreden, is de volledige wettekst opgenomen.&#13;
Ook de tekst van de Wet herstructurering&#13;
varkenshouderij is in zijn geheel opgenomen,&#13;
ondanks gedeeltelijke buitenwerkingstelling&#13;
door de rechter. Helaas is de recente&#13;
wijziging van de Interimwet ammoniak en veehouderij&#13;
(verlenging, einde legalisering) over&#13;
het hoofd gezien. Voor uitgebreide commentaren&#13;
op de opgenomen wet- en regelgeving,&#13;
jurisprudentie en tussentijdse wijzigingen wordt&#13;
door de samenstellers verwezen naar de gelijknamige&#13;
losbladige uitgaven van Kluwer. Geconcludeerd&#13;
kan worden dat de pocket een handzaam&#13;
naslagwerkje is voor de dagelijkse praktijk.&#13;
Overige&#13;
– Wet op de bedrijfsorganisatie; tekstplaatsing&#13;
d.d. 1 juli 1999, Stb. 1999, nr. 358</inleiding><content>Zakelijke rechten&#13;
– J.J.M.M. van Rijckevorsel, ‘Economische&#13;
overdrachten in voorkeursrechtgebieden’, de&#13;
Gemeentestem, 6 augustus 1999, nr. 7102,&#13;
p. 397-402&#13;
– HR 9 april 1999 (Artikel 26 Wvg-verzoek&#13;
tot nietigverklaring beding; optieovereenkomst;&#13;
verhouding art. 10 en 26 Wvg; rechtszekerheid,&#13;
Weert), de Gemeentestem, 6 augustus&#13;
1999 (nr. 7102), nr. 6 (m.nt. R. Boesveld),&#13;
Bouwrecht, augustus 1999, nr. 8, p. 694-700&#13;
(m.nt. J.J.M.M. Rijckevorsel)&#13;
– Rb. ’s-Gravenhage 31 maart 1999 (Art. 26&#13;
Wvg-verzoek tot nietigverklaring van zowel&#13;
koopovereenkomst als samenwerkingsovereenkomst,&#13;
Noordwijk), Bouwrecht, augustus&#13;
1999, nr. 8, p. 690-692&#13;
– Hof Arnhem 6 april 1999 (Art. 26 Wvg-verzoek&#13;
tot nietigverklaring overeenkomst, Harderwijk),&#13;
Bouwrecht, augustus 1999, nr. 8,&#13;
p. 692-694&#13;
Landinrichting&#13;
– Ruilverkaveling met administratief karakter&#13;
‘Stuifzand’; vaststelling in ontwerp, Stcrt.&#13;
5 augustus 1999, nr. 148 (bekendmaking van&#13;
het in te richten gebied, kennisgeving ingevolge&#13;
art. 88 sub a Landinrichtingswet)&#13;
– Herinrichting met administratief karakter&#13;
‘Schouwen-Oost’; vaststelling in ontwerp,&#13;
Stcrt. 6 augustus 1999, nr. 149 (bekendmaking&#13;
van het in te richten gebied, kennisgeving&#13;
ingevolge art. 88 sub a Landinrichtingswet)&#13;
– Ruilverkaveling ‘Nieuwleusen-Ruitenveen’, Stcrt. 12 augustus 1999, nr. 153 (kennisgeving&#13;
ingevolge art. 88 sub a; bekendmaking grenzen&#13;
van het in te richten gebied); Stcrt.&#13;
25 augustus 1999, nr. 162H (herplaatsing kennisgeving&#13;
ingevolge art. 88 sub a Landinrichtingswet&#13;
i.v.m. foutieve publicatie kaartje)&#13;
Ruimtelijke Ordening&#13;
Ruimtelijke plancoördinatie en projectbesluitvorming&#13;
A.G. Bregman is dit voorjaar gepromoveerd&#13;
op het proefschrift Ruimtelijke plancoördinatie&#13;
en projectbesluitvorming; naar maatwerk&#13;
zonder versnippering (diss. Groningen, Bouwrecht&#13;
Monografie nr. 15, Kluwer, Deventer&#13;
1999, 411 p.). De problematiek die Bregman&#13;
in zijn proefschrift aan de orde stelt, is drieledig.&#13;
In de eerste plaats betreft deze de planologische&#13;
grondslag van ruimtelijk relevante&#13;
projecten. Voor de bepaling van de (planologische)&#13;
toelaatbaarheid van een ruimtelijk&#13;
relevant project wordt tegenwoordig steeds&#13;
vaker een ander afwegingskader gebruikt dan&#13;
het gemeentelijke bestemmingsplan, hetgeen&#13;
leidt tot een verbrokkeld stelsel. Een tweede&#13;
deelprobleem heeft betrekking op de vergunningverlening.&#13;
Voor de realisering van ruimtelijk&#13;
relevante projecten zijn vaak meerdere&#13;
vergunningen nodig; de besluitvormingsprocedures&#13;
verlopen vaak ongecoördineerd. In de&#13;
derde plaats is het een probleem dat contracten&#13;
tussen overheden en private partijen met&#13;
betrekking tot de realisering van ruimtelijk&#13;
relevante projecten kunnen worden gesloten&#13;
voordat de planologische grondslag van deze&#13;
projecten tot stand is gekomen. Hierdoor kan&#13;
de vrijheid van de gemeente bij bijvoorbeeld&#13;
het opstellen van een bestemmingsplan materieel&#13;
onder druk komen te staan. Als alternatief&#13;
voor het huidige verbrokkelde instrumentarium&#13;
heeft Bregman onderzocht aan welke&#13;
eisen een coherent stelsel van ruimtelijke&#13;
ordening en vergunningverlening dient te voldoen,&#13;
hoe een dergelijk stelsel kan worden&#13;
vormgegeven en wat in dat opzicht kan worden&#13;
geleerd van de wettelijke regeling van&#13;
plan- en projectcoördinatie in Duitsland en in&#13;
Engeland. Zie ook de kamervragen van Verbugt&#13;
en Te Veldhuis over een snellere uitvoering&#13;
van grote projecten (nr. 1375).&#13;
Nota Belvedere&#13;
Op 2 juli 1999 is de nota Belvedere, beleidsnota&#13;
over de relatie tussen cultuurhistorie en&#13;
ruimtelijke inrichting aan de Tweede Kamer&#13;
aangeboden (TK 1998-1999, 26 663, nrs. 1-2).&#13;
De nota geeft invulling aan de voornemens&#13;
die zijn aangekondigd in de Cultuurnota&#13;
1997-2000: pantser of ruggengraat en in de&#13;
Nota over het Architectuurbeleid 1997-2000:&#13;
de Architectuur van de Ruimte. Tevens vormt&#13;
de nota een uitwerking van uitspraken over&#13;
het belang van cultuurhistorie in het Structuurschema&#13;
Groene Ruimte, in de Actualisering&#13;
van de Vierde Nota Ruimtelijke Ordening&#13;
Extra en in de Startnota Ruimtelijke&#13;
Ordening 1999: de Ruimte van Nederland.&#13;
Het in de nota Belvedere verwoorde beleid&#13;
beoogt de alom aanwezige cultuurhistorische&#13;
waarden sterker richtinggevend te laten zijn&#13;
bij de inrichting van Nederland. Daarmee kan&#13;
het aanzien van Nederland aan kwaliteit winnen&#13;
en tegelijkertijd kunnen de cultuurhistorische&#13;
waarden op het terrein van de archeologie,&#13;
gebouwde monumenten en historisch&#13;
cultuurlandschap in onderlinge samenhang&#13;
worden versterkt. De in de nota Belvedere&#13;
gepresenteerde intenties zullen in de komende&#13;
periode nader worden uitgewerkt en verankerd&#13;
in de Vijfde Nota over de Ruimtelijke&#13;
Ordening, in de nieuwe Cultuurnota, in de&#13;
nota Natuur, Bos en Landschap in de 21e eeuw,&#13;
in de nota Vitaal Platteland en in een mogelijk&#13;
nieuw Structuurschema Groene Ruimte.&#13;
Overige&#13;
– Vaststelling begroting van het Ministerie van&#13;
VROM (XI) voor het jaar 1999, TK 1998-&#13;
1999, 26 200 XI, nr. 67 (verslag schriftelijk&#13;
overleg, 19 augustus 1999)&#13;
– Versterking ruimtelijk-economische structuur,&#13;
TK 1998-1999, 25 017, nr. 23 (brief&#13;
minister, 27 juli 1999)&#13;
– Wijziging van de Tracéwet (eerste tranche),&#13;
TK 1998-1999, 26 343, nr. 8 (tweede nota van&#13;
verbetering, 12 augustus 1999)&#13;
– J. Struiksma, ‘Artikel 19 WRO: terugblik en&#13;
anticipatie’, Bouwrecht, augustus 1999, nr. 8,&#13;
p. 627-644&#13;
– B.J.P.G. Roozendaal, ‘Het Kaveka-arrest en&#13;
formele rechtskracht van besluiten tot goedkeuring&#13;
van bestemmingsplannen’, de Gemeentestem, 6 augustus 1999, nr. 7102, p. 403-&#13;
406&#13;
– HR 19 juni 1998 (Bestemmingsplan; goedkeuring&#13;
door GS; vernietiging door Kroon;&#13;
formele rechtskracht; verhouding civiele rechter&#13;
tot Kroonberoep; onrechtmatige daad), de&#13;
Gemeentestem, 6 augustus 1999 (nr. 7102,&#13;
nr. 3)&#13;
– ABRvS 9 september 1997 (Binnen de termijn&#13;
tegen ontwerp-bestemmingsplan ingediend&#13;
pro-forma zienswijze-geschrift, dat pas&#13;
na afloop van de termijn is gemotiveerd), de&#13;
Gemeentestem, 6 augustus 1999 (nr. 7102),&#13;
nr. 7 (m.nt. J.M.H.F. Teunissen)&#13;
Beheer landelijk gebied&#13;
Regeling versterking maatschappelijke betekenis&#13;
natuur&#13;
Bepaalde organisaties kunnen op grond van&#13;
de op 1 januari 1998 in werking getreden&#13;
Regeling versterking maatschappelijke betekenis&#13;
natuur een aanvraag indienen voor projecten&#13;
die een bijdrage leveren aan het realiseren&#13;
van bepaalde doelstellingen, zoals het vergroten&#13;
van de kennis van en aandacht voor de&#13;
natuur. Met ingang van de nieuwe aanvraagperiode,&#13;
die aanvangt op 1 september 1999,&#13;
zal de regeling worden uitgevoerd door&#13;
LASER en niet meer door de Directie&#13;
Natuurbeheer (Stcrt. 27 augustus 1999, nr.&#13;
164). Voorts wordt een aantal beperkte wijzigingen&#13;
doorgevoerd die voornamelijk betrekking&#13;
hebben op de controle en het toezicht op&#13;
de naleving van de regeling, zoals de verplichting&#13;
voor de subsidieontvanger om een duidelijke&#13;
administratie bij te houden.&#13;
Het subsidieplafond voor aanvragen op grond&#13;
van de Regeling versterking maatschappelijke&#13;
betekenis natuur is voor de aanvraagperiode&#13;
van 1 september 1999 tot 1 oktober 1999 vastgesteld&#13;
op ƒ 6.440.000. Voorrang bij de subsidieverlening&#13;
krijgen projecten rond de thema’s&#13;
‘realisatie van de Ecologische Hoofdstructuur’,&#13;
‘natuur in stad en land’, ‘evenwichtig&#13;
investeren in economie en ecologie’, ‘voorraadbeheer&#13;
milieu en water’, en ‘verbreden&#13;
van de financiële basis voor natuur’. De thema’s&#13;
zijn ten opzichte van de aanvraagperiode&#13;
in 1998 niet gewijzigd (Vaststelling subsidieplafonds&#13;
en thema’s Regeling versterking&#13;
maatschappelijke betekenis natuur, Stcrt. 27&#13;
augustus 1999, nr. 164).&#13;
Overige&#13;
– C. Bisseling, A. van Strien en M. de Heer,&#13;
Weten wat er leeft; De ontwikkeling van het&#13;
Netwerk Ecologische Monitoring (NEM),&#13;
Rapport IKC Natuurbeheer nr. 35, Wageningen,&#13;
1999, 48 p.&#13;
– F.G.M. de Laat, ‘Beschermingsformules:&#13;
wanneer is er een alternatief?’ Milieu &amp; Recht,&#13;
augustus 1999, nr. 7/8, p. 195 (korte bijdrage&#13;
over ingrepen in kwetsbare natuurgebieden)&#13;
– ABRvS 6 november 1997 (Bestemmingsplan&#13;
t.b.v. windmolenpark; strijd met EG-Vogelrichtlijn,&#13;
Structuurschema Groene Ruimte,&#13;
streekplan en landschapsbeleidsplan? Milieueffectrapportage&#13;
nodig?), de Gemeentestem,&#13;
6 augustus 1999 (nr. 7102), nr. 8 (m.nt.&#13;
J.M.H.F. Teunissen)&#13;
– HR 15 december 1998 (Toepasselijkheid&#13;
Vogelwet 1936 op roodvoorhoofdkanarie&#13;
i.v.m. EG-recht; instructies voor rechter na&#13;
verwijzing), NJ, 14 augustus 1999, nr. 553&#13;
(m.nt. B.H. ter Kuile)&#13;
– HvJ EG 18 maart 1999 (Speciale beschermingszones&#13;
voor vogels; schending van de&#13;
Vogelrichtlijn door Frankrijk i.v.m. het estuarium&#13;
van de Seine), Milieu &amp; Recht, augustus&#13;
1999, nr. 63 (m.nt. J.H. Jans)&#13;
– Vz. ABRvS 14 september 1998 (Mogelijkheden&#13;
Natuurbeschermingswet om aan Vogelrichtlijn&#13;
te voldoen; Habitat-richtlijn; aanwijzingsbesluit&#13;
Waddenzee II; mechanische kokkelvisserij),&#13;
Milieu &amp; Recht, augustus 1999,&#13;
nr. 64 (m.nt. E.H. Bakker)&#13;
– ABRvS 28 januari 1999 (Inrichting gelegen&#13;
in de Ecologische Hoofdstructuur; de aantasting&#13;
van natuurwetenschappelijke en ecologische&#13;
waarden ten gevolge van het in werking&#13;
zijn van de inrichting, zijn bezwaren waarop&#13;
de Wm betrekking heeft; verweerders gehandeld&#13;
in strijd met het zorgvuldigheidsbeginsel;&#13;
voorzorgsbeginsel), Milieu &amp; Recht, augustus&#13;
1999, nr. 65 (m.nt. J.M. Verschuuren)&#13;
Landbouwmarktbeleid&#13;
Herstructurering varkenshouderij&#13;
– Mededeling verklaring van geen bezwaar&#13;
EU-Commissie tegen Opkoopregeling varkensrechten, Stcrt. 17 augustus 1999, nr. 156&#13;
– Besluit sluiting Opkoopregeling varkensrechten,&#13;
Stcrt. 17 augustus 1999, nr. 156 (sluiting&#13;
opkoopregeling m.i.v. 19 augustus 1999&#13;
vanwege uitputting subsidieplafond)&#13;
– Mededeling betreffende Tijdelijke wet varkensrechten,&#13;
Stcrt. 20 augustus 1999, nr. 159&#13;
(wetsvoorstel van Apotheker wordt buiten&#13;
verdere behandeling gelaten (zie ook TK&#13;
1998-1999, 25 448, nr. 35); wetsvoorstel,&#13;
memorie van toelichting, nader rapport en&#13;
advies van de RvS zullen worden gepubliceerd&#13;
in het eerstvolgende bijvoegsel van de Staatscourant,&#13;
d.d. 14 september 1999)&#13;
– CBB 1 juni 1999 (Brief over berekening&#13;
omvang varkensrecht niet op rechtsgevolg&#13;
gericht en geen besluit ex art. 34 Wet herstructurering&#13;
varkenshouderij juncto art. 1:3 Awb),&#13;
NJB, 27 augustus 1999, nr. 9&#13;
Overige&#13;
– Verordening HPA suiker, isoglucose en inulinestroop&#13;
1999, PBO-blad, 20 augustus 1999,&#13;
nr. 50&#13;
Landbouwkwaliteitsbeleid&#13;
MDW-project Ketengarantiestelsels&#13;
In het MDW-project ‘Ketengarantiestelsels’&#13;
staan drie vragen centraal: 1. Onder welke&#13;
voorwaarden zijn ketengarantiestelsels voor&#13;
de overheid een bruikbaar instrument om de&#13;
druk op de publieke handhavingscapaciteit te&#13;
verminderen? 2. Hoe kan de overheid bereiken&#13;
dat ondernemingen het aantrekkelijk vinden&#13;
om deel te nemen aan ketengarantiestelsels?&#13;
3. Hoe werkt een ketengarantiestelsel uit&#13;
in een concreet geval, te weten dat van de varkenshouderij?&#13;
Bij het secretariaat van de&#13;
MDW-werkgroep zijn twee notities verkrijgbaar,&#13;
namelijk de startnotitie Ketenaansprakelijkheid&#13;
varkenshouderij en een uitwerking&#13;
van de startnotitie. Reacties op beide notities&#13;
kunnen tot 17 september 1999 aan het secretariaat&#13;
van de werkgroep worden gezonden&#13;
(Stcrt. 10 augustus 1999, nr. 151).&#13;
Dioxine&#13;
Naar aanleiding van berichten in de media&#13;
over de verwerking van zuiveringsslib in diervoeder&#13;
in Frankrijk stelt de minister van VWS&#13;
bij brief van 23 augustus 1999 de Tweede&#13;
Kamer op de hoogte van de laatste stand van&#13;
zaken in de dioxinekwestie (TK 1998-1999,&#13;
26 577, nr. 20). Uit nader onderzoek is gebleken&#13;
dat ook in Nederland zuiveringsslib van&#13;
de waterzuiveringsinstallaties van destructiebedrijven&#13;
in diervoeder wordt verwerkt. Ook&#13;
in Nederland blijken bedrijfstoiletten te zijn&#13;
aangesloten op de waterzuiveringsinstallaties.&#13;
Deze onfrisse praktijk is, hoewel geen gevaar&#13;
bestaat voor de volksgezondheid, met onmiddellijke&#13;
ingang verboden, bericht de minister.&#13;
Verder verschenen:&#13;
– Wijziging Regeling invoer laag-risico-materiaal&#13;
afkomstig uit Belgie, Stcrt. 6 augustus&#13;
1999, nr. 149 (uitbreiding regeling)&#13;
– Wijziging Warenwetregeling Dioxineverontreiniging&#13;
levensmiddelen, Stcrt. 10 augustus&#13;
1999, nr. 151 (aanpassing aan beschikking&#13;
1999/551/EG)&#13;
– Aanpassing maatregelen Belgische vee- en&#13;
pluimveeproducten, Stcrt. 10 augustus 1999,&#13;
nr. 151(aanpassing aan beschikking 1999/551/&#13;
EG)&#13;
– Wijziging I Besluit PDV verbod ontvangst,&#13;
verkeer en verwerking Belgische producten&#13;
1999, PBO-blad, 20 augustus 1999, nr. 50&#13;
– Besluit tot intrekking van het Besluit kanalisatie&#13;
Belgische varkens, PBO-blad, 27 augustus&#13;
1999, nr. 51&#13;
Overige&#13;
– Wijziging van de Rijksoctrooiwet, de Rijksoctrooiwet&#13;
1995 en de Zaaizaad- en Plantgoedwet&#13;
ten behoeve van rechtsbescherming&#13;
van biotechnologische uitvindingen, TK&#13;
1998-1999, 26 568, nr. 4 (verslag, 17 augustus&#13;
1999)&#13;
– Regeling vervoersverbod bijen Veldhoven&#13;
1999, Stcrt. 10 augustus 1999, nr. 151V (rectificatie)&#13;
– Intrekking Regeling vervoersverbod bijen&#13;
Vught 1999, Stcrt. 13 augustus 1999, nr. 154&#13;
– Bekendmaking Controlereglement biologische&#13;
productiemethode van de Stichting Skal,&#13;
Stcrt. 13 augustus 1999, nr. 154&#13;
– Wijziging Regeling handel in levende dieren&#13;
en levende producten, Stcrt. 16 augustus 1999,&#13;
nr. 155V (rectificatie); Stcrt. 23 augustus 1999,&#13;
nr. 160&#13;
– Mededeling betreffende gewasbeschermingsmiddel spiroxamine, Stcrt. 17 augustus&#13;
1999, nr. 156 (mededeling over publicatie van&#13;
richtlijn nr. 1999/73/EG)&#13;
– Wijziging Regeling toelating groenterassen&#13;
1973, Stcrt. 25 augustus 1999, nr. 162&#13;
– Wijziging Besluit tarieven in- en doorvoer&#13;
veeprodukten 1993, Stcrt. 26 augustus 1999,&#13;
nr. 163 (wijziging i.v.m. een generieke tariefsverhoging&#13;
van 2,6%)&#13;
Agrarisch milieubeleid&#13;
Rechtspraakoverzicht Milieurecht&#13;
Bij uitgeverij Koninklijke Vermande is een&#13;
handig naslagwerk verschenen, Rechtspraakoverzicht&#13;
Milieurecht 1998, samengesteld&#13;
door J.H.F. Zigenhorn (Lelystad 1999, 141 p.,&#13;
ISBN 90 5458 691 5, ƒ 150). In deze uitgave&#13;
zijn samenvattingen opgenomen van milieurechtelijke&#13;
uitspraken die in 1998 zijn gepubliceerd&#13;
in Jurisprudentie Milieurecht,&#13;
Nieuwsbrief Stichting Advisering Bestuursrechtspraak,&#13;
Milieurechtspraak, Administratiefrechtelijke&#13;
Beslissingen, Jurisprudentie&#13;
Bestuursrecht, Milieu en Recht, Bouwrecht en&#13;
het Tijdschrift voor Milieuaansprakelijkheid.&#13;
De samenvattingen zijn alfabetisch gerubriceerd&#13;
op trefwoord. Per trefwoord zijn de&#13;
samenvattingen gerubriceerd op rechterlijke&#13;
instantie en vervolgens op de datum van de&#13;
uitspraak. Als extra service is bovendien een&#13;
digitale versie van het rechtspraakoverzicht&#13;
milieurecht bijgevoegd, waarop de samenvattingen&#13;
via verschillende zoekingangen zijn te&#13;
vinden.&#13;
Overige&#13;
– Terinzagelegging ontwerp-besluit onderzoeksontheffing&#13;
gebruik dierlijke meststoffen,&#13;
Stcrt. 20 augustus 1999, nr. 159&#13;
– H.F.M.W. van Rijswick, ‘Mest als voorbeeld&#13;
van een (diffuse) bron van waterverontreiniging’,&#13;
het Waterschap, 5 augustus 1999, nr. 14,&#13;
p. 628-637 (de consequentie van een ruim&#13;
lozingenbegrip voor het mestvraagstuk en de&#13;
integrale milieuvergunning)&#13;
– I.M. Koopmans, ‘Europa dwingt tot broodnodige&#13;
aanpassing van het milieustrafrecht’,&#13;
NJB, 6 augustus 1999, nr. 28, p. 1308-1314&#13;
– ABRvS 30 maart 1999 (Milieu-effectrapportage&#13;
i.g.v. varkenshouderij), Milieu &amp; Recht,&#13;
augustus 1999, nr. 66 (m.nt. J.M. Verschuuren)&#13;
– ABRvS 3 september 1998 (Vergunningverlening&#13;
voor onttrekking van grondwater, waarbij&#13;
bepaald is dat het onttrokken grondwater&#13;
niet mag worden gebruikt voor het beregenen&#13;
van grasland; overgangsregeling GWW na&#13;
bedrijfsverplaatsing), Milieu &amp; Recht, augustus&#13;
1999, nr. 67&#13;
– ABRvS 12 maart 1999 (Vergunning voor&#13;
bepaalde tijd bloembollenteelt, voorschriften&#13;
over diffuse verontreiniging meststoffen en&#13;
bestrijdingsmiddelen; middelvoorschriften&#13;
toereikend?), Milieu &amp; Recht, augustus 1999,&#13;
nr. 68 (m.nt. E.M. Vogelezang-Stoute en J.M.&#13;
Verschuuren)&#13;
– Pres. CBB 11 mei 1999 (Bestrijdingsmiddel&#13;
dichloorvos; schorsing verlenging toelating),&#13;
Milieu &amp; Recht, augustus 1999, nr. 69 (m.nt.&#13;
E.M. Vogelezang-Stoute)&#13;
Buitenlands agrarisch recht&#13;
België&#13;
– L. van Depoele, ‘Agenda 2000 – Een nieuw&#13;
beleid voor plattelandsontwikkeling’, Tijdschrift&#13;
voor Agrarisch Recht/Revue de Droit&#13;
Rural, juni 1999, nr. 2, p. 87-92&#13;
Duitsland&#13;
– M. App, ‘Der landwirtschaftliche Betrieb in&#13;
der Zwangsvollstreckung unter besonderer&#13;
Berücksichtigung der Vollstreckungsschutzbestimmungen’,&#13;
Agrarrecht, augustus 1999,&#13;
nr. 8, p. 233-236&#13;
– H.J. Hötzel, ‘Verkehrssicherungspflicht und&#13;
zivilrechtliche Haftung für geschützte&#13;
Bäume’, Agrarrecht, augustus 1999, nr. 8, p.&#13;
236-240&#13;
– T.M. Spranger, ‘Landwirteprivileg bei&#13;
Patentierung biotechnischer Erfindungen&#13;
nach der EG-Biotechnologie-Richtlinie’,&#13;
Agrarrecht, augustus 1999, nr. 8, p. 240-242&#13;
Europees agrarisch recht&#13;
Landbouwraad&#13;
Tijdens de Landbouwraad van juli 1999 is&#13;
onder meer gesproken over het werkprogramma&#13;
voor de tweede helft van 1999, een&#13;
communautair programma voor afzetpromotie&#13;
van Europese landbouwproducten in derde landen, de behandeling van TSE-risicomateriaal&#13;
(BSE, scrapie) en over maatregelen&#13;
ter bescherming tegen zoönoses. Voorts is de&#13;
dioxineproblematiek vrij uitgebreid aan de&#13;
orde geweest; bij het verslag gaat een memorandum&#13;
waarin Nederland pleit voor een aanscherping&#13;
van het Europese diervoederbeleid.&#13;
Nederland heeft verder de nationale discussie&#13;
over de toekomst van de nertsenhouderij&#13;
onder de aandacht gebracht (TK 1998-1999,&#13;
21 501-16, nr. 237, 12 augustus 1999).&#13;
CEDR-congres Interlaken&#13;
Van het XVIIe CEDR-congres, gehouden van&#13;
13 t/m 16 oktober 1993 te Interlaken (Zwitserland),&#13;
is een bundel verschenen, getiteld&#13;
L’Agriculture multifonctionnelle; Aspects juridiques&#13;
(L’Harmattan, 1999, 749 p., ISBN&#13;
2 7384 7632 5). De onderwerpen van het congres&#13;
waren ‘juridische problemen als gevolg&#13;
van de nieuwe functies van de landbouw’,&#13;
‘specifieke juridische problemen voor de&#13;
landbouw in berggebieden en in sommige&#13;
probleemgebieden’ en ‘juridische maatregelen&#13;
om de kwaliteit van landbouwproducten te&#13;
waarborgen’. Deze onderwerpen zijn in aparte&#13;
commissies behandeld. De bundel bevat&#13;
van iedere commissie de questionnaire, het&#13;
algemene rapport, de nationale rapporten en&#13;
de conclusies. Alle stukken zijn in zowel&#13;
Frans, Engels als Duits in de bundel opgenomen.&#13;
Diversen&#13;
– Vierde Nota Waterhuishouding, TK 1998-&#13;
1999, 26 401, nr. 14 (brief staatssecretaris,&#13;
23 augustus 1999)</content><legacyfootnotes/><footnotes><footnote/></footnotes><auteurs>ir. S. Bezemer</auteurs><published>1999-10-01 00:00:00</published><modified>1995-10-31 00:00:00</modified><editiondate>1999-10-01</editiondate><htmlpath>https://denhollander.info/artikel/5741</htmlpath></article>
</articles></edition>
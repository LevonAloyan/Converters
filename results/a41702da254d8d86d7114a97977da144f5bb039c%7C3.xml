<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2006</searchword><id>4140</id><udhid>UDH:TvAR/4140</udhid><titel>Van Zinnicq Bergmann-Laporte / Zegemaat (TvAR 2006/5349)</titel><searchwords><searchword>TvAR 7/8/2006</searchword><searchword>TvAR 2006/5349</searchword><searchword>UDH:TvAR/4140</searchword></searchwords><attachments><attachment><name>2006_nr 78_Rechtspraak_5349.pdf</name><extention>pdf</extention><url>https://denhollander.info/download/4099/ci</url></attachment></attachments><inleiding>[Pachtwet art. 132, 142]&#13;
&#13;
De griffier van de pachtkamer in eerste&#13;
aanleg zendt vonnis aan de raadsman van&#13;
verpachtster met begeleidende brief.&#13;
Volgens begeleidende brief kan hoger&#13;
beroep tegen het vonnis worden ingesteld&#13;
bij het gerechtshof te Amsterdam binnen&#13;
een termijn van drie maanden. Verpachtster&#13;
gaat meer dan één maand na de uitspraak&#13;
van het vonnis in hoger beroep bij het&#13;
gerechtshof te Amsterdam. Het gerechtshof&#13;
te Amsterdam verwijst de zaak vervolgens&#13;
naar de pachtkamer van het gerechtshof te&#13;
Arnhem.&#13;
Anders dan verpachtster betoogt bestaat&#13;
naast de mogelijkheid van hoger beroep op&#13;
de voet van art. 132 Pachtwet niet een&#13;
tweede appèlmogelijkheid binnen drie&#13;
maanden bij het gerechtshof binnen welks&#13;
rechtsgebied de desbetreffende rechtbank&#13;
gelegen. De Pachtwet voorziet in berechting&#13;
door een bijzondere rechter en kent in&#13;
verband met de aard van de aan die rechter&#13;
voorgelegde zaken en de met die zaken&#13;
verband houdende belangen een bijzondere,&#13;
relatief korte appèltermijn. Termijnoverschrijding&#13;
is niet verschoonbaar. Weliswaar&#13;
is het betreurenswaardig dat de griffier van&#13;
de pachtkamer in eerste aanleg de hiervoor&#13;
bedoelde mededeling heeft gedaan, maar&#13;
een onjuiste mededeling van de griffier&#13;
vermag de wettelijke regeling omtrent de&#13;
lengte van de beroepstermijn niet opzij te&#13;
zetten.&#13;
Van de vonnissen van de pachtkamer van&#13;
de rechtbank staat op grond van art. 132&#13;
Pachtwet hoger beroep open bij de pachtkamer&#13;
van het gerechtshof te Arnhem,&#13;
binnen de in art. 142 omschreven termijn.&#13;
Dat geldt ook indien en voorzover een&#13;
pachtkamer zich ten onrechte bevoegd heeft&#13;
geacht om van de zaak kennis te nemen.</inleiding><content>ARREST IN DE ZAAK VAN:&#13;
Maria Antoni Ansfridi van Zinnicq Bergmann-&#13;
Laporte, wonende te Vught,&#13;
appellante,&#13;
procureur: mr. F.J. Boom,&#13;
tegen&#13;
Evert Legemaat, wonende te Maarsbergen,&#13;
gemeente Maarn,&#13;
geïntimeerde,&#13;
procureur: mr. H. van Ravenhorst.&#13;
1 Het verloop van het geding&#13;
1.1 Voor de procedure tot aan het arrest van&#13;
het gerechtshof te Amsterdam van 4 november&#13;
2004, waarvan een afschrift aan dit arrest&#13;
is gehecht, verwijst het hof naar dat arrest.&#13;
1.2 Bij genoemd arrest heeft het gerechtshof te&#13;
Amsterdam zich onbevoegd verklaard om van&#13;
de zaak kennis te nemen, en heeft het de zaak&#13;
verwezen naar dit hof en deze kamer, met&#13;
reservering van de proceskosten.&#13;
1.3 Naar aanleiding van brieven van partijen is&#13;
de zaak op de rol van dit hof geplaatst.&#13;
1.4 Ter zitting van 14 maart 2005 hebben partijen&#13;
de zaak doen bepleiten, appellante (hierna&#13;
te noemen: Laporte) door mr. G.A.E.M.&#13;
Zinnicq Bergmann, advocaat te Soest, en geïntimeerde&#13;
(hierna te noemen: Legemaat) door&#13;
mr. G.A.M. de Vries, advocaat te Woudenberg;&#13;
de raadsman van Laporte heeft daarbij&#13;
pleitnotities in het geding gebracht.&#13;
1.5 Vervolgens hebben partijen de stukken&#13;
voor het wijzen van arrest aan het hof overgelegd.&#13;
2 De ontvankelijkheid van het hoger&#13;
beroep&#13;
2.1 Het gaat in deze zaak om het volgende.&#13;
De pachtkamer van de rechtbank Utrecht,&#13;
sector kanton, locatie Amersfoort, heeft op&#13;
21 mei 2002, 17 december 2002, 16 juli 2003&#13;
en 27 augustus 2003 tussen partijen vonnissen&#13;
gewezen. De laatstgenoemde twee vonnissen&#13;
zijn aan de raadsman van Laporte toegezonden&#13;
met een begeleidende brief van de griffier&#13;
die onder meer het volgende inhoudt:&#13;
“Bijgaand treft u aan:&#13;
een afschrift van het door de kantonrechter&#13;
gewezen eindvonnis.&#13;
(...)&#13;
Hoger beroep tegen dit vonnis kan slechts&#13;
worden ingesteld door een advocaat (procureur)&#13;
bij het Gerechtshof te Amsterdam. De&#13;
termijn van hoger beroep is drie maanden, te&#13;
rekenen van de dag van de uitspraak van het&#13;
vonnis.”&#13;
Bij dagvaarding van 13 oktober 2003 – en dus&#13;
meer dan één maand na de dag van uitspraak&#13;
van het vonnis van 27 augustus 2003 – heeft&#13;
Laporte aan Legemaat aangezegd dat zij van&#13;
genoemde vonnissen in hoger beroep komt,&#13;
met dagvaarding van Legemaat voor het&#13;
gerechtshof te Amsterdam.&#13;
2.2 Laporte betoogt dat naast de mogelijkheid&#13;
van hoger beroep op de voet van artikel 132&#13;
Pachtwet, waarvoor op grond van artikel 142&#13;
van dezelfde wet een appèltermijn van één&#13;
maand geldt, sinds de herziening van het procesrecht&#13;
in burgerlijke zaken (wet van 6 december&#13;
2001, Stb. 2001, 580) de mogelijkheid&#13;
bestaat van een hoger beroep binnen een termijn&#13;
van drie maanden bij het gerechtshof&#13;
binnen welks rechtsgebied de desbetreffende&#13;
rechtbank is gelegen. Volgens Laporte berust&#13;
de in de vorige alinea aangehaalde passage uit&#13;
de brief van de griffier van de rechtbank&#13;
Utrecht, locatie Amersfoort, derhalve niet op&#13;
een vergissing. Dit standpunt moet worden&#13;
verworpen. De Pachtwet voorziet in berechting&#13;
door een bijzondere rechter en kent in&#13;
verband met de aard van de aan die rechter&#13;
voorgelegde zaken en de met die zaken verband&#13;
houdende belangen een bijzondere, relatief&#13;
korte appèltermijn. Met dit stelsel is het&#13;
standpunt van Laporte niet verenigbaar. Dat&#13;
de wetgever met bedoeld stelsel heeft willen&#13;
breken, valt geenszins uit de totstandkomingsgeschiedenis&#13;
van de wet van 6 december 2001&#13;
af te leiden.&#13;
2.3 Anders dan Laporte aanvoert, kan uit het&#13;
arrest van het gerechtshof te Amsterdam niet&#13;
worden afgeleid dat dit hof wat betreft de&#13;
lengte van de appèltermijn de opvatting van&#13;
Laporte deelt. De reden dat het gerechtshof te&#13;
Amsterdam zich over de ontvankelijkheid van&#13;
het hoger beroep niet heeft uitgelaten, is&#13;
klaarblijkelijk hierin gelegen dat het zich niet&#13;
bevoegd achtte om over de zaak – de kwestie&#13;
van de ontvankelijkheid inbegrepen – te oordelen.&#13;
2.4 Subsidiair heeft Laporte zich erop beroepen&#13;
dat de termijnoverschrijding verschoonbaar&#13;
is. Ook dit subsidiaire standpunt van&#13;
Laporte moet worden verworpen. Weliswaar&#13;
is het betreurenswaardig dat de griffier van de&#13;
rechtbank te Utrecht, locatie Amersfoort, de&#13;
onder 2.1 omschreven mededeling heeft&#13;
gedaan, maar een onjuiste mededeling van de&#13;
griffier vermag de wettelijke regeling omtrent&#13;
de lengte van de beroepstermijn niet opzij te&#13;
zetten. Het hof verwijst in dit verband naar de&#13;
arresten van de Hoge Raad van 4 oktober&#13;
1996, NJ 1997, 63, en van 26 september 1997,&#13;
NJ 1998, 7.&#13;
2.5 Meer subsidiair heeft Laporte zich erop&#13;
beroepen dat sprake is van erfpacht. Volgens&#13;
Laporte dient het hof de zaak op die grond&#13;
(terug) te verwijzen naar het gerechtshof te&#13;
Amsterdam. Ook in zoverre is het standpunt&#13;
van Laporte onjuist. Van de vonnissen van de&#13;
pachtkamer van de rechtbank staat op grond&#13;
van artikel 132 Pachtwet hoger beroep open&#13;
bij dit hof en deze kamer, binnen de in artikel&#13;
142 van dezelfde wet omschreven termijn.&#13;
Dat geldt ook indien en voorzover een pachtkamer&#13;
zich ten onrechte bevoegd heeft geacht&#13;
om van de zaak kennis te nemen. Ten overvloede&#13;
wijst het hof op artikel 59 Pachtwet.&#13;
Uit die bepaling volgt dat het ervoor moet&#13;
worden gehouden dat de pachtkamer in eerste&#13;
aanleg zich terecht bevoegd heeft geacht om&#13;
van de zaak kennis te nemen.&#13;
2.6 De slotsom is dat Laporte in haar hoger&#13;
beroep niet-ontvankelijk is. Het hof zal Laporte,&#13;
als de in het ongelijk gestelde partij, veroordelen&#13;
in de kosten van het hoger beroep, die&#13;
van de procedure voor het gerechtshof te&#13;
Amsterdam daaronder begrepen.&#13;
3 Beslissing&#13;
Het hof, recht doende in hoger beroep:&#13;
verklaart Laporte niet-ontvankelijk in haar&#13;
hoger beroep tegen de vonnissen van de&#13;
pachtkamer van de rechtbank Utrecht, sector&#13;
kanton, locatie Amersfoort, van 21 mei 2002,&#13;
17 december 2002, 16 juli 2003 en 27 augustus&#13;
2003;&#13;
veroordeelt Laporte in de kosten van het hoger&#13;
beroep, tot aan deze uitspraak aan de zijde&#13;
van Legemaat begroot op € 3.576,– voor salaris&#13;
van de procureur en op € 205,– voor griffierecht.</content><legacyfootnotes/><footnotes><footnote/></footnotes><auteurs/><published>2006-07-01 00:00:00</published><modified>2006-07-01 00:00:00</modified><editiondate>2006-07-01</editiondate><htmlpath>https://denhollander.info/artikel/4140</htmlpath></article>
</articles></edition>
<edition><articles><article><jaar>2015</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2015</searchword><id>12522</id><udhid>UDH:TvAR/12522</udhid><titel>Van verantwoorde groei naar een nieuw plafond</titel><searchwords><searchword>TvAR 11/2015</searchword><searchword>UDH:TvAR/12522</searchword></searchwords><attachments><attachment><name>17651.pdf</name><extention>pdf</extention><url>https://denhollander.info/download/17651/ci</url></attachment></attachments><inleiding>&lt;h2&gt;1. Inleiding&lt;/h2&gt;&lt;p&gt;De wetgever heeft na de invoering van de algemene mestverwerkingsverplichting en de mestverwerkingsverplichting voor melkveehouderijen in het bijzonder bij deze laatste bedrijven een nieuwe restrictie aangekondigd en wel met betrekking tot de mate van grondgebondenheid. In een voorgestelde AMvB én een daaropvolgend wetsvoorstel worden voorwaarden gesteld met betrekking tot de mate van grondgebondenheid – met daarop een uitzondering – waar bedrijven aan moeten voldoen vóórdat zij in aanmerking kunnen komen om via mestverwerking hun mestproductie uit kunnen breiden. In dit artikel sta ik stil bij de totstandkoming en tekst van deze ontwerp-regels en plaats ik vanuit juridisch perspectief een aantal vraagtekens en kanttekening. &lt;/p&gt;</inleiding><content>&lt;h3&gt;2. Inleiding&lt;/h3&gt;&lt;p&gt;‘Met deze aanpak waarin de grondgebonden groei van de melkveehouderij in een amvb wordt geborgd en waarin in samenwerking met betrokken partijen de toepassing van weidegang wordt verhoogd, is er een samenhangend pakket maatregelen voor een toekomstbestendige melkveehouderij in Nederland.’&lt;/p&gt;&lt;p&gt;Met deze woorden sloot de staatssecretaris van Economische Zaken haar brief van 29 maart 2015 aan de Eerste Kamer af, met welke brief zij de AMvB grondgebonden groei melkveehouderij aanbood.[2] Goed drie maanden later wordt voor de melkveesector een – ingrijpende – aanvullende maatregel aangekondigd, te weten een productieplafond van fosfaatrechten. In deze bijdrage wil ik in de eerste plaats stilstaan bij de aangekondigde maatregelen met betrekking tot de grondgebondenheid, welke ik zal plaatsen in het licht van de mestwetgeving en beleidsdoelstellingen. Vervolgens zal ik ingaan op het aangekondigde stelsel van fosfaatrechten. &lt;/p&gt;&lt;h3&gt;3. Achtergrond&lt;/h3&gt;&lt;p&gt;Voor een goed begrip van de AMvB en het wetsvoorstel is het wenselijk om terug te gaan naar de aanleiding en het achterliggende wettelijke kader.&lt;/p&gt;&lt;h4&gt;3.1. Historie&lt;/h4&gt;&lt;p&gt;In 1987 is er een productierecht voor onder meer rundvee (en kalkoenen) ingevoerd, destijds nog geheten een referentiehoeveelheid.[3] Dit productierecht voor rundvee heeft bestaan tot 1 januari 2006. Na bijna twintig jaar is dit recht met de Wet vereenvoudiging productierechten vervallen.[4] Destijds werd dit verantwoord geacht, aangezien een structurele daling van de (rund)veestapel werd voorzien.[5] Wel is op dat moment al aangegeven dat, met het oog op behoud van de derogatie van de gebruiksnormen voor dierlijke meststoffen, het nationaal productieplafond van 2002 niet mocht worden overschreden.[6] Behalve dit nationaal plafond zijn er ook zogenaamde – door de sector aan zichzelf opgelegde – sectorplafonds. Voor de melkveesector ligt dit plafond op 84,9 miljoen kilogram fosfaat.[7]&lt;/p&gt;&lt;p&gt;Het voorziene vervallen van de resterende productierechten (dierrechten geheten[8]) was in de wet vastgelegd op 1 januari 2015. Dit verval van de dierrechten was de directe aanleiding voor de invoering per 1 januari 2014 van de mestverwerkingsplicht.[9] In het kader van deze herbezinning over een nationaal plafond aan de mestproductie met het oog op 1 januari 2015 is gekozen voor mestverwerking. Bij goed functioneren zou dit op den duur deze dierrechten moeten vervangen. &lt;/p&gt;&lt;h4&gt;3.2. Mestverwerking&lt;/h4&gt;&lt;p&gt;Het in titel 6 van hoofdstuk V van de Meststoffenwet neergelegde stelsel van mestverwerking geldt voor alle bedrijven, ongeacht de diercategorieën, en dus ook voor melkveehouderijen. Hoofdregel is dat zodra er sprake is van een bedrijfsoverschot, een bepaald percentage van de mest verwerkt moet worden.[10] Een bedrijfsoverschot is de mestproductie die de fosfaatruimte (de hoeveelheid die legaal mag worden aangewend op de gronden) overstijgt.[11] &lt;/p&gt;&lt;p&gt;Per 1 januari 2015 is daar voor melkveebedrijven een aanvullende mestverwerkingsplicht bijgekomen. In mijn bijdrage van oktober 2014 aan dit tijdschrift ben ik hier op ingegaan.&lt;span class="superscript"&gt; [12]&lt;/span&gt; De kern van dit stelsel is dat voor melkveehouderijen met een melkveefosfaatoverschot, dat wil zeggen een hogere mestproductie door melkvee dan de optelsom van fosfaatruimte en melkveefosfaatreferentie, een aanvullende mestverwerkingsplicht geldt.[13] Nu de melkveefosfaatreferentie wordt gebaseerd op de mestproductie door melkvee in 2013, zullen deze regels met name gevolgen hebben voor bedrijven die zijn of worden uitgebreid ná 2013. Dit stelsel zou de functie van productieplafond moeten gaan vervullen: het vervallen van de melkquotering op 1 april 2015 was juist een belangrijke reden voor de staatssecretaris om de Eerste Kamer te manen tot een voortvarende behandeling van het wetsvoorstel.[14] &lt;/p&gt;&lt;p&gt;De bepalingen met betrekking tot de mestverwerkingsplicht beginnen in art. 21 lid 1 Meststoffenwet met een verbod, gericht tot de landbouwer, om op zijn bedrijf in enig kalenderjaar fosfaat met melkvee te produceren. Vervolgens bevat het tweede lid een aantal rechtvaardigingsgronden, zoals het ontbreken van een bedrijfsoverschot of een absolute mestproductie door melkvee van minder dan 250 kilogram. De vierde categorie ziet op de situatie dat er andere specifieke handelingen worden verricht met het melkveeoverschot, waarvan de belangrijkste (sub 1°) mestverwerking is. &lt;/p&gt;&lt;h4&gt;3.3. Grondgebondenheid&lt;/h4&gt;&lt;p&gt;Gedurende de parlementaire behandeling is aan art. 21 van het oorspronkelijke wetsvoorstel een derde lid toegevoegd:&lt;/p&gt;&lt;p&gt;‘De rechtvaardigingsgrond, bedoeld in artikel 21, tweede lid, onderdeel d, kan bij algemene maatregel van bestuur worden beperkt.’[15]&lt;/p&gt;&lt;p&gt;De reden van opname van dit artikellid was, naast de uitkomst van de ex ante evaluatie van het LEI en ideeën over grondgebondenheid binnen de sector zelf, dat er bij regering en Tweede Kamer een grote wens bestond om naast de mestverwerkingsplicht ook een bepaalde mate van grondgebondenheid tot een voorwaarde te willen maken voor uitbreiding van melkveehouderijen.[16] De voordelen van grondgebondenheid zijn duidelijk: de veehouder kan in belangrijke mate in zijn eigen ruwvoer voorzien, heeft mogelijkheden tot beweiding en afzetmogelijkheden voor de eigen mest.[17] Gelet op de ook bij de melkveesector aanwezige tendens tot intensivering was er dus alle aanleiding om regulerend in te grijpen: in de Tweede Kamer is uitvoerig gedebatteerd over de invoering van een dergelijke regulering bij AMvB of wet in formele zin, waarbij duidelijk de tijdsdruk een doorslaggevende rol heeft gespeeld voor invoering bij AMvB.[18] Wel was toegezegd dat invoering bij wet nagegaan zou worden, hetgeen inmiddels recentelijk heeft geleid tot de presentie van een wetsvoorstel.[19] Daarbij is overigens wel uitdrukkelijk aangegeven dat indien de wet niet per de datum 1 januari 2016 kan worden ingevoerd, dit alsnog via het koninklijk besluit voor inwerkingtreding van de inmiddels vastgestelde AMvB zal gebeuren.[20] Beide trajecten blijven derhalve vooralsnog parallel aan elkaar lopen, hetgeen ook zijn neerslag heeft gekregen in het feit dat het wetsvoorstel op kleine punten afweek van de ontwerp-AMvB, hetgeen heeft geleid tot een aanpassing van die AMvB.[21]&lt;/p&gt;&lt;p&gt;De verschillende mogelijkheden en daaraan gerelateerde duurzaamheidseffecten en uitvoeringstechnische aspecten zijn in het rapport ‘Opties voor een grondgebonden melkveehouderij’ van CLM in beeld gebracht.[22] Daarnaast heeft er overleg plaatsgevonden met de betrokken partijen. Uit dit alles zijn drie systematieken naar voor gekomen om de bewuste AMvB in te vullen:&lt;/p&gt;&lt;ul&gt;&lt;li class="streepjes"&gt;grondgebondenheid gekoppeld aan een norm voor het fosfaatoverschot per hectare;&lt;/li&gt;&lt;li class="streepjes"&gt;grondgebondenheid bepaald op een standaardnorm van maximaal drie graasdiereenheden per hectare;&lt;/li&gt;&lt;li class="streepjes"&gt;grondgebondenheid gekoppeld aan de grond die al bij een bedrijf in gebruik is.[23]&lt;/li&gt;&lt;/ul&gt;&lt;p&gt;Het LEI heeft vervolgens een verkenning van deze varianten uitgevoerd[24] en op 29 maart 2015 is het ontwerp van de AMvB aan de Tweede Kamer aangeboden.[25] Op 26 september 2015 is de definitieve AMvB vastgesteld en in het staatsblad geplaatst. Op die dag is ook het wetsvoorstel naar de Tweede Kamer gezonden. Het is de bedoeling dat, hetzij bij wet hetzij op basis van de AMvB, de aanvullende voorwaarden met betrekking tot de grondgebondenheid op 1 januari 2016 in werking treden.&lt;/p&gt;&lt;h3&gt;4. AMvB en wetvoorstel&lt;/h3&gt;&lt;p&gt;De eis van grondgebondenheid zal worden ingevoerd via een wijziging van het Uitvoeringsbesluit Meststoffenwet of een wijziging van de Meststoffenwet. &lt;/p&gt;&lt;p&gt;Indien de wijziging via de AMvB gestalte krijgt, zal het Uitvoeringsbesluit met een uit één artikel (70a) bestaand hoofdstuk (hoofdstuk Xa, Verantwoorde groei melkveehouderij) worden uitgebreid. Het voorgestelde artikel luidt:&lt;/p&gt;&lt;p&gt;Het melkveefosfaatoverschot dat in enig jaar voor mestverwerking als bedoeld in artikel 21, tweede lid, onderdeel d, van de wet in aanmerking komt is het melkveefosfaatoverschot dat in het jaar 2014 is ontstaan, vermeerderd met:&lt;br/&gt;a. ten hoogste 100% van het aantal additionele kilogrammen fosfaat dat in dat jaar ten opzichte van het jaar 2014 met melkvee wordt geproduceerd indien het overschot per hectare lager is dan 20 kg/ha;&lt;br/&gt;b. ten hoogste 75% van het aantal additionele kilogrammen fosfaat dat in dat jaar ten opzichte van het jaar 2014 met melkvee wordt geproduceerd indien het overschot per hectare gelijk is aan of hoger is dan 20kg/ha en gelijk is aan of lager is dan 50 kg/ha;&lt;br/&gt;c. ten hoogste 50% van het aantal additionele kilogrammen fosfaat dat in dat jaar ten opzichte van het jaar 2014 met melkvee wordt geproduceerd indien het overschot per hectare hoger is dan 50 kg/ha.&lt;br/&gt;2. Het overschot per hectare, bedoeld in het eerste lid wordt berekend door de productie van dierlijke meststoffen door melkvee op een bedrijf in kilogrammen fosfaat in het voorgaande kalenderjaar, verminderd met de fosfaatruimte van het bedrijf in het voorgaande kalenderjaar te delen door het aantal hectaren tot het bedrijf behorende oppervlakte landbouwgrond in het voorgaande kalenderjaar.&lt;br/&gt;3. Het eerste lid is niet van toepassing op een bedrijf dat:&lt;/p&gt;&lt;p&gt;a. voor 1&amp;nbsp;februari 2016 aantoont dat het voor 30&amp;nbsp;maart 2015 financiële verplichtingen is aangegaan ten einde het gehele melkveefosfaatoverschot te laten verwerken, waardoor naleving van het eerste lid leidt tot disproportionele financiële last en&lt;br/&gt;b. het bedrijf binnen drie maanden na afloop van elk kalenderjaar aantoont dat het melkveefosfaatoverschot is verwerkt door degene met wie de financiële verplichtingen, bedoeld in onderdeel a, is aangegaan.&lt;/p&gt;&lt;p&gt;Het eerste lid bevat de in art. 21 lid 3 genoemde beperking van de rechtvaardigingsgrond voor de mestproductie, het tweede lid noemt twee situaties waarin deze beperking niet geldt.&lt;/p&gt;&lt;p&gt;Indien de wijziging plaatsvindt via de Meststoffenwet, zal dit leiden tot een aanvulling op het bestaande art. 21. De aanvulling betreft, onder vernummering, de leden drie tot en met zes, welke inhoudelijk identiek zullen zijn aan de hiervoor geciteerde art. 70a. &lt;/p&gt;&lt;h4&gt;4.1. Verhouding Nitraatrichtlijn&lt;/h4&gt;&lt;p&gt;Alvorens ik kom te spreken over de technische aspecten van de bepaling zelf, wil ik kort stilstaan bij de verhouding met de Nitraatrichtlijn.[26] De Nitraatrichtlijn dwingt lidstaten, kort gezegd, om op basis van de doelstellingen van de richtlijn actieprogramma’s op te stellen en op basis daarvan regelgeving uit te vaardigen. De gebruiksnormen uit de Meststoffenwet en bepalingen uit het Besluit gebruik meststoffen bevatten, gelet op de inhoud van bijlage II en III van de richtlijn, de belangrijkste voorschriften. Het stelsel van productierechten is een aanvullende maatregel als bedoeld in art. 5 lid 5 van de richtlijn, bedoeld om de productie en daarmee de fraudedruk te beperken en daarmee een grote mate van naleving van de gebruiksnormen te bewerkstelligen. Art. 5 lid 5 luidt:&lt;/p&gt;&lt;p&gt;‘De lidstaten treffen bovendien in het kader van de actieprogramma’s de aanvullende of verscherpte maatregelen die zij noodzakelijk achten, indien al aanstonds of in het licht bij de uitvoering van de actieprogramma’s opgedane ervaring duidelijk wordt dat de in de lid 4 bedoelde maatregelen niet toereikend zijn om de in artikel 1 genoemde doelstellingen te verwezenlijken. Bij het selecteren van die maatregelen houden de Lidstaten rekening met de doeltreffendheid en kosten ervan ten opzichte van die van eventuele andere preventieve maatregelen.’&lt;/p&gt;&lt;p&gt;Ook de per 1 januari 2015 ingevoerde mestverwerking voor de melkveehouderij is aangemerkt als aanvullende maatregel als bedoeld in art. 5 lid 5.[27] Voor de thans aan de orde zijnde regels die een voldoende mate van grondgebondenheid op zal leggen, geldt dat niet. De Nota van toelichting merkt hierover op:&lt;/p&gt;&lt;p&gt;‘Aangezien de gebruiksnormen tot de kern van de maatregelen behoren waarmee de doelstellingen van de Nitraatrichtlijn moeten worden gerealiseerd, moeten de aanvullende maatregelen, die dienen om een effectieve handhaving van deze normen te kunnen verzekeren, worden gezien als noodzakelijke en effectieve aanvullende maatregelen, als bedoeld in artikel 5, vijfde lid, van de Nitraatrichtlijn. Het onderhavige voorstel tot wijziging van het Uitvoeringsbesluit Meststoffenwet vormt geen onderdeel van de noodzakelijk geachte maatregelen. Het stelsel van gebruiksnormen en gebruiksvoorschriften zoals dat reeds in regelgeving is opgenomen is daarvoor voldoende. Het besluit draagt evenwel bij aan de doelstellingen van de Nitraatrichtlijn. Door grondloze groei onmogelijk te maken, zal de productiegroei van de melkveehouderij worden afgeremd.’[28]&lt;/p&gt;&lt;p&gt;Hiermee krijgt de AMvB of de wet een bijzonder karakter, dat echter naar mijn idee op gespannen voet staat met Europees recht. Richtlijnen zijn weliswaar in beginsel niet uitputtend bedoeld, maar art. 5 lid 5 bevat toch een duidelijke eis waar aanvullende maatregelen aan moeten voldoen. Het betreft hier een nationale aanvulling die niet aan deze eisen voldoet (hij draagt ‘slechts’ bij aan het bereiken van de doelstelling van de richtlijn) en aldus verder gaat dan de richtlijn zélf mogelijk maakt. De eis met betrekking tot grondgebondenheid kan vervolgens wel een handelsbelemmerend effect hebben. In de Nota van toelichting wordt in dit verband over het vrije verkeer van goederen opgemerkt:&lt;/p&gt;&lt;p&gt;‘Een zodanige regeling kan derhalve een belemmering opleveren voor het vrije handelsverkeer met andere lidstaten. Invoer kan onder omstandigheden worden bemoeilijkt. Een dergelijke invoerbeperkende maatregel van gelijke werking, of in ieder geval een maatregel die dat effect kan hebben, is verboden (art. 34 VWEU). […]’&lt;br/&gt;Niet kan dus worden uitgesloten dat de beoogde maatregel een belemmerend effect heeft op de invoer. Dergelijke maatregelen kunnen evenwel worden toegestaan met een beroep op de rule of reason, die in dit geval wordt gerechtvaardigd door het belang van de maatregel voor het milieu en duurzaamheidsdoelen. Met betrekking tot de proportionaliteit kan worden gesteld dat dit besluit niet verder gaat dan noodzakelijk om te boren dat de nationale duurzaamheidsdoelen worden bereikt.’[29]&lt;/p&gt;&lt;p&gt;Deze passages lijken zich moeilijk met elkaar te verdragen. Immers, de rule of reason geldt als rechtvaardigingsgrond voor belemmeringen van het intracommunautair verkeer voor zover dringende behoeften ze noodzakelijk maken.[30] Weliswaar zijn niet alle eisen even dwingend, maar het vereiste belang dat in meer of mindere mate noopt tot deze in potentie verboden maatregel is wellicht toch echt té ver te zoeken. Zoals ik hiervoor al aangaf, is de wens tot eisen met betrekking tot grondgebondenheid met name ingegeven door bepaalde voordelen, maar dat lijkt voorshands onvoldoende. Bovendien lijkt er gelet op de redactie van art. 5 lid 5 sprake te zijn van volledige harmonisatie, althans is aangegeven waar aanvullende nationale maatregelen moeten voldoen (en waar de AMvB en het wetsvoorstel niet aan voldoen).&lt;/p&gt;&lt;h4&gt;4.2. Kalenderjaar 2014&lt;/h4&gt;&lt;p&gt;Het kalenderjaar 2014 is bewust uitgezonderd. Hiermee word onder meer beoogd om bedrijven, gelet op de aankondiging van regulering van de grondgebondenheid in de kamerbrief van 12 december 2013[31], zoveel mogelijk te ontzien zodat een omvangrijke en gedetailleerde knelgevallenregeling niet nodig zou zijn. Immers, hoe hoger de productie in 2014, hoe minder snel er sprake zal zijn van een uitbreiding in latere jaren en hoe minder snel men onder de beperkingen valt.[32] &lt;/p&gt;&lt;h4&gt;4.3. Hoofdregel: mate van grondgebondenheid&lt;/h4&gt;&lt;p&gt;Op grond van art. 70a kan slechts een gedeelte van de geproduceerde mest voor mestverwerking in aanmerking komen. In zoverre kan derhalve ook slechts voor dat gedeelte sprake zijn van een rechtvaardigingsgrond en wordt het bewuste uitbreidingverbod niet op strafbare wijze overschreden. Met betrekking tot het gedeelte waarvoor een bedrijf over mag gaan tot mestverwerking en derhalve mag uitbreiden, hanteert art. 70a in lid 1 drie staffels. Zoals hiervoor is uiteengezet, is de productie in 2014 de basis. Het melkveefosfaatoverschot dat in dus enig jaar voor mestverwerking in aanmerking kan komen, is tenminste het melkveefosfaatoverschot dat in het jaar 2014 is ontstaan: het kan worden vermeerder met een aantal additionele kilogrammen, nader uiteengezet in deze staffels, sub a, b en c. Deze staffels zijn gerelateerd aan de mate waarin het bedrijf al dan niet grondgebonden is. Het gaat om een mate van grondgebondenheid van minder dan 20 kg fosfaat per hectare, meer dan 20 maar minder of gelijk aan 50 kg fosfaat per hectare en 50 hectare kg fosfaat per hectare of meer. &lt;/p&gt;&lt;p&gt;Bepalend is, aldus lid 4 in de AMvB (lid 5 in het wetsvoorstel) de uitkomst van de rekensom van de productie van dierlijke meststoffen door melkvee op een bedrijf in kilogram fosfaat in het voorgaande kalenderjaar, verminderd met de fosfaatruimte van het bedrijf in het voorgaande kalenderjaar, gedeeld door het aantal hectare tot het bedrijf behorende oppervlak landbouwgrond in het voorgaande kalenderjaar. In feite gaat het om het melkveefosfaatoverschot als bedoeld in art. 1, lid 1, sub nn van de Meststoffenwet, inclusief de melkvee fosfaatreferentie. Het gaat om de in het voorafgaande jaar niet op de (tot het bedrijf behorende oppervlakte) landbouwgrond te plaatsen mest door melkvee: die hoeveelheid dient gedeeld te worden door het landbouwareaal van het bedrijf. Als die uitkomst lager is dan 20 kg fosfaat per hectare, is het toegestaan om 100% van de uitbreiding ten opzichte van het referentiejaar 2014 te verwerken (art. 70a, lid 1, sub a). Als de mate van grondgebondenheid tussen de 20 en 50 kg fosfaat per hectare is, is het ten hoogste toegestaan om 75% van de uitbreiding ten opzichte van het referentiejaar 2014 te verwerken (sub b). Als de mate van grondgebondenheid lager is dan 50 kg fosfaat per hectare, mag ten hoogste 50% worden verwerkt (sub c). Dit teruggrijpen op het voorgaande kalenderjaar is overigens een wijziging ten opzichte van de ontwerp-AMvB.[33]&lt;/p&gt;&lt;p&gt;Met betrekking tot de vraag wat de tot het bedrijf behorende oppervlakte landbouwgrond is, zijn de algemene bepalingen uit de Meststoffenwet van belang. Op pagina 6 en 7 van de voorgestelde nota van toelichting wordt dit nogmaals tot uitdrukking gebracht. Ik verwijs onder meer naar art. 1, lid 1, sub m Meststoffenwet.&lt;/p&gt;&lt;p&gt;Het moet gezegd worden dat deze bepalingen, mede gelet op eerdere ervaringen met de rekenregels in de mestwetgeving, helder, eenvoudig en goed leesbaar zijn. Bovendien wordt ook niet naar het onmogelijke gestreefd als het gaat om de mate van grondgebondenheid. ‘Echt’ grondgebonden is de sector immers niet meer. Uit de Nota van toelichting en de memorie van toelichting blijkt, ofschoon de sector in zijn geheel 2014 nog altijd voor iets meer dan 91% grondgebonden was, dat slechts 27% van de individuele bedrijven grondgebonden was.[34] Veruit het grootste deel is dus niet meer grondgebonden. Dit is voor een belangrijk deel te wijten aan de mestwetgeving zelf: de fosfaatproductie in de sector is vanaf 1990 met bijna 30% verminderd, maar door de aanscherping van de bemestingsnormen is de fosfaatruimte sinds 1990 met 70% gedaald. Hoe zeer men ook sleutelt aan de productiekant – door voermaatregelen, minder dieren of anderszins – , dit is spreekwoordelijk zwemmen tegen de stroom in.&lt;/p&gt;&lt;h4&gt;4.4. Uitzonderingen&lt;/h4&gt;&lt;p&gt;Het tweede lid bevat de uitzonderingsbepalingen. De restrictie met betrekking tot de mogelijkheid om mest te laten verwerken en op die voet het bedrijf uit te breiden is niet van toepassing indien (cumulatief) a) het bedrijf voor 1 februari 2016 aantoont dat het voor 30 maart 2015 een financiële verplichting is aangegaan teneinde een melkvee fosfaatoverschot te laten verwerken, waardoor naleving van het eerste lid leidt tot een disproportionele financiële last en b) het bedrijf binnen drie maanden na afloop van elk kalenderjaar aantoont dat het melkvee fosfaatoverschot is verwerkt door degene met wie de financiële verplichtingen, bedoeld in onderdeel a), is aangegaan. Aanvankelijk was in de ontwerp-AMvB als peildatum 7 november 2014 afgeleid, welke datum was afgeleid van het moment waarop de Nota van wijziging bij het wetsvoorstel verantwoorde groei melkveehouderij aan de Tweede Kamer werd aangeboden.[35] Het is deze nota van wijziging waarin het derde lid aan art. 21 is toegevoegd. &lt;/p&gt;&lt;p&gt;In de definitieve AMvB en het wetsvoorstel is nu 30 maart 2015 opgenomen, dit mede naar aanleiding van het advies van de Afdeling advisering van de Raad van State.[36] Een en ander hangt samen met de mate van voorzienbaarheid van de regelgeving: pas met de voorhang van het ontwerpbesluit op 30 maart 2015 werd de wijze waarop de mogelijkheden voor mestverwerking zou worden beperkt pas (voldoende) duidelijk.[37]&lt;/p&gt;&lt;p&gt;De financiële verplichting moet betrekking hebben op het gehele overschot en niet een deel ervan. De bepaling spreekt immers niet over ‘het gehele melkveefosfaatoverschot’, dit overigens in tegenstelling tot de ontwerp-AMvB, waarin het nog ging over ‘een melkveefosfaatoverschot’. &lt;/p&gt;&lt;p&gt;Toch laat het tweede lid van art. 70a nog aan duidelijkheid te wensen over. Zo worden er geen eisen gesteld aan de aard van de financiële verplichtingen, tenzij de laatste zinsnede van sub a, eveneens moet worden aangetoond. Anders gezegd: wordt bij het kunnen aantonen van enige, hoe gering ook, financiële verplichting automatisch aangenomen dat naleving van het eerste lid dús leidt tot disproportionele financiële last, of moet die disproportionaliteit van de financiële last alsnog uiterlijk 1 februari 2016 worden aangetoond? Ik ga ervanuit dat volstaan kan worden met het aantonen dat men verplichtingen is aangegaan en dat de disproportionaliteit vervolgens wordt aangenomen. Dit past bij de robuustheid van het stelsel terwijl anders ook de mate van disproportionaliteit in de AMvB zou moeten zijn ingevuld. Het gevolg is uiteraard wel dat met name bij bepaalde collectieve initiatieven tot mestverwerking met relatief geringe bijdragen sprake zou kunnen zijn van de toepasselijkheid van de uitzonderingsclausule. &lt;/p&gt;&lt;p&gt;In dit verband is bovendien van belang hoe bindend de financiële verplichtingen moeten zijn. Ik kan mij bijvoorbeeld zeer wel voorstellen dat er initiatieven zijn ontplooid waarbij ingetekend is ten behoeve van bijvoorbeeld een bepaald mestverwerkingsinitiatief, doch dat de uiteindelijke betaling en het leveren van de mestproductie afhankelijk is van de vraag of en wanneer de inrichting zal gaan functioneren. Nu echter lid 2, sub a ook voorwaardelijke verplichtingen en verplichtingen onder opschortende voorwaarden en dergelijke toestaat, meen ik dat hier een ruimhartige toepassing aan de orde is. &lt;/p&gt;&lt;p&gt;Ook het tweede lid kan tot vragen leiden, met name als er bijvoorbeeld sprake is van een overdracht bij de partij die de financiële verplichtingen is aangegaan of als de mestverwerking niet direct in 2016 gestalte krijgt. De vraag rijst bijvoorbeeld wat het gevolg is van de omstandigheid dat een mestverwerkingsinstallatie als gevolg van bijvoorbeeld juridische procedures pas in 2017 is opgericht en in bedrijf wordt genomen. In de tussenliggende jaren was het niet mogelijk om het melkvee fosfaatoverschot, in ieder geval niet bij degene met wie de financiële verplichtingen waren aangegaan, te laten verwerken. Naar mijn idee kan het echter niet zo zijn dat de melkveehouder dús geen aanspraak zou maken op de rechtvaardigingsgrond. Sub b lijkt uit te gaan van het scenario dat direct het eerste kalenderjaar van inwerkingtreding van de AMvB of de wet de verwerking conform de gesloten overeenkomst en aangegane financiële verplichtingen moet kunnen worden aangetoond, doch sluit anderzijds letterlijk niet uit dat de rechtvaardigingsgrond slechts geldt vanaf de situatie dat dit ook mogelijk is. Vervolgens rijst de vraag wat de situatie is als men inderdaad jaarlijks aan het vereiste van sub b voldoet, doch als gevolg van een externe omstandigheid, bijvoorbeeld uitval van de mestverwerkingsinstallatie of anderszins, gedurende één kalenderjaar niet aan deze verplichtingen kan voldoen. Alsdan kan niet worden aangetoond dat men na afloop van het bewuste kalenderjaar aan de verplichting heeft voldaan, en dan kan men voorstellen dat voor dat kalenderjaar de rechtvaardigingsgrond van art. 21 niet geldt, doch moeilijk voorstelbaar is dat ook voor opvolgende kalenderjaren de rechtvaardigingsgrond van art. 21 wél geldt. De nota van toelichting laat zich hierover niet uit. Wel wordt terloops nog opgemerkt:&lt;/p&gt;&lt;p&gt;‘De voorziening zal naar verwachting na vijf jaar op enig moment komen te vervallen.’[38]&lt;/p&gt;&lt;p&gt;Waar deze tijdelijkheid op gebaseerd wordt, wordt niet duidelijk gemaakt. &lt;/p&gt;&lt;h4&gt;4.5. Rechtsbescherming &lt;/h4&gt;&lt;p&gt;Zoals welhaast gebruikelijk is in de mestwetgeving, rijst ook hier de vraag of er al dan niet sprake zou zijn van appellabele besluitvorming. Naar mijn idee is de reactie van RvO namens de staatssecretaris op de stukken die de agrariër uiterlijk 1 februari 2016 moet aanleveren met betrekking tot de financiële verplichtingen géén appellabel besluit als bedoeld in art. 1:3 lid 1 Awb.&lt;/p&gt;&lt;p&gt;Het antwoord op de vraag of de rechtvaardigingsgrond van toepassing is, valt rechtstreeks uit de bewuste AMvB of de voorgestelde wettekst af te leiden. Ik ben mij ervan bewust dat het bij deze discussie wel/geen besluit om een diffuus gebied gaat en de vraag beslist niet eenduidig is te beantwoorden, maar mede gelet op jurisprudentie van het CBB met betrekking tot de melding in het kader van het besluit hardheidsgevallen op basis van de wet Herstructurering Varkenshouderij meen ik dat er geen appellabele besluitvorming plaats vindt. In het bijzonder wijs ik in dit verband op de uitspraak van het CBB van 19 juni 2001[39], waarin het college overweegt:&lt;/p&gt;&lt;p&gt;Het Besluit wijst de categorieën aan van de gevallen waarin het varkensrecht c.q. het fokzeugenrecht op andere wijze wordt berekend dan is neergelegd in Hoofdstuk II en artikel 24 van de Whv. Om voor indeling in een zodanige categorie in aanmerking te komen moet worden voldaan aan een aantal voorwaarden. Tot die voorwaarden behoort het tijdig doen van een melding waarin de categorie waarvoor men in aanmerking wil komen, is aangegeven en waarin gegevens zijn vervat waaruit kan blijken dat de aanvrager daadwerkelijk voor de betrokken categorie in aanmerking komt. In het geval van appellant gaat het daarbij onder meer om het gegeven dat in de in het Besluit aangegeven periode voor zijn bedrijf een milieuvergunning is aangevraagd.&lt;br/&gt;De tijdigheid van de melding en de juistheid c.q. bruikbaarheid van de daarin vervatte gegevens moeten door verweerder beoordeeld worden alvorens kan worden bepaald of het bedrijf van de aanvrager past in de door hem gewenste categorie van het Besluit. De aanvrager is dus afhankelijk van die beoordeling; pas nadat deze heeft plaatsgevonden kan - aan de hand van de wettelijke voorschriften - de omvang van het varkensrecht c.q. fokzeugenrecht worden berekend. Valt de beoordeling ongunstig uit, dan gebeurt er niets.&lt;br/&gt;In die zin onderscheidt zich dus de situatie van appellant van die, bedoeld in de uitspraak C, waarin - kort gezegd - de omvang van de varkensrechten rechtstreeks voortvloeide uit de aangifte overschotheffing 1996. De omstandigheid dat in het geval van appellant verweerder met handen en voeten gebonden is aan het dwingend bepaalde in het Besluit&lt;br/&gt;- en dat het hier dus om de uitoefening van een gebonden beschikkingsbevoegdheid gaat - ontneemt aan de beslissing van verweerder omtrent het al dan niet indelen in enige categorie van het Besluit niet het karakter van rechtshandeling. Zonder zodanige indeling bestaat immers geen aanspraak op de gunstiger berekening van het varkensrecht en/of fokzeugenrecht.&lt;/p&gt;&lt;p&gt;Deze jurisprudentie van het CBB is onder meer in de uitspraak van 8 juni 2004[40] ook herhaald. In casu is geen sprake van verschillende categorieën waar men in zou kunnen vallen en die beoordeeld moeten worden, maar geldt er eigenlijk slechts één te beantwoorden – feitelijke – vraag. Er is verder naar mijn idee in ieder geval in het basismodel van art. 70a geen sprake van discretionaire bevoegdheid.[41] De gevolgen van het al dan niet tijdig hebben aangemeld, het al dan niet voldoen aan de financiële verplichtingen en het al dan niet steeds op correcte wijze laten verwerken van het mestoverschot laat zich vervolgens beoordelen in een separate boeteprocedure. Immers, zoals het CBB heeft geoordeeld in haar uitspraak van 1 juli 2014[42], bij een eventuele overtreding van de gebruiksnormen in het kader van de meststoffenwetgeving wordt daarover een apart boetebesluit genomen, dat wel op rechtsgevolg is gericht en waartegen bezwaar en beroep kan worden ingesteld.&lt;/p&gt;&lt;p&gt;In dit verband wijs ik voorts nog op pagina 16 van de nota van toelichting:&lt;/p&gt;&lt;p&gt;‘Tot slot krijgt RVO.nl met betrekking tot de uitvoering de taak de informatievoorziening aan belanghebbenden te verzorgen over onderhavig voorstel, de concrete verplichtingen die daaruit voortvloeien voor ondernemers en de wijze waarop zij op correcte wijze uitvoering kunnen geven aan die verplichtingen.’[43]&lt;/p&gt;&lt;p&gt;Er wordt in de nota van toelichting niet gesproken over besluitvorming, doch enkel in dit citaat over informatievoorziening. Ofschoon de wetgever naar mijn idee op dit onderdeel duidelijk zou moeten zijn, kan uit een en ander afgeleid worden dat er géén sprake is van appellabele besluitvorming. Daarmee is ook de vervolgvraag beantwoord, namelijk of de reactie van RvO op de jaarlijkse melding binnen drie maanden na afloop van elk kalenderjaar van het bedrijf inhoudende dat de mest ook daadwerkelijk is verwerkt door degene met wie de verplichtingen zijn aangegaan, eveneens een appellabel besluit oplevert. Ik zou ook hier menen dat er geen sprake is van appellabele besluitvorming. &lt;/p&gt;&lt;p&gt;Overigens is dit naar mijn idee wel een ongewenst effect van dergelijke regelgeving. De ondernemer weet immers pas in een separate boeteprocedure, die geruime tijd na het sluiten van het bewuste kalenderjaar geïnitieerd kan worden, of hij wel of niet terecht aanspraak maakte op de rechtvaardigingsgrond. Mede gelet op de hoogte van de boetes kan dit vanwege de achteraf beoordeling erg nadelig uitpakken voor het bewuste bedrijf. &lt;/p&gt;&lt;p&gt;Hoe complex de regelgeving inmiddels wel geworden is, blijkt onder meer uit de brief van de staatssecretaris aan de Tweede Kamer van 21 april 2015, waarin een aantal vragen van de Nederlandse Melkveehouder Vakbond (NMV) wordt beantwoord.[44]&lt;/p&gt;&lt;h3&gt;5. Fosfaatrechten&lt;/h3&gt;&lt;p&gt;Nog tijdens de parlementaire behandeling van het wetsvoorstel Wet verantwoorde groei melkveehouderij is er gedebatteerd over nut en noodzaak van een aanvullend stelsel dat, net als de varkens- en pluimveerechten, direct op de productie stuurt en waarmee dus paal en perk zou moeten worden gesteld aan groei. Bij brief van 12 december 2013 heeft de staatssecretaris de Kamer toegezegd dat de mogelijke neveneffecten van het stelsel van verantwoorde groei van de melkveehouderij extern zouden worden doorgerekend.[45] Wel blijkt uit deze brief dat de regering liever geen nieuwe begrenzing in het leven wilde roepen:&lt;/p&gt;&lt;p&gt;‘Het introduceren van een stelsel van dierrechten zou een enorme achterstand betekenen in de concurrentiepositie op Europees niveau omdat die alleen zou gelden voor de Nederlandse ondernemers.’[46]&lt;/p&gt;&lt;p&gt;Deze doorberekening is gedaan door LEI Wageningen UR.[47] Uit deze ex ante evaluatie blijkt dat het wetsvoorstel géén beperkend effect heeft op de omvang van de melkveemestproductie. In haar aanbiedingsbrief van het rapport herhaalt de staatssecretaris aan dat zij in het rapport de bevestiging ziet dat het wetsvoorstel het juiste instrument is om economische ontwikkeling in de melkveehouderij mogelijk te maken en tegelijkertijd te borgen dat de groei binnen de milieurandvoorwaarden kan plaatsvinden, doch geeft daarbij een duidelijke waarschuwing af:&lt;/p&gt;&lt;p&gt;Mocht echter uit monitoringgegevens blijken dat door de groei van de melkveehouderij het nationale fosfaatproductieplafond wordt overschreden waardoor Nederland niet langer voldoet aan de derogatievoorwaarden zijn, zoals ik in de eerder genoemde brief aan uw Kamer heb gemeld, productiebegrenzende maatregelen aan de orde. Daarbij ligt de introductie van een stelsel van dierrechten voor de melkveehouderij het meest voor de hand. Groei op individuele melkveebedrijven zal daarbij nog steeds mogelijk zijn, maar de totale melkveestapel wordt begrensd. De uitwerking van de maatregel zal er op gericht zijn te voorkomen dat anticiperend gedrag wordt beloond.[48]&lt;/p&gt;&lt;p&gt;Uit de nadien verschenen CBS-gegevens blijkt dat de melkveestapel inderdaad toeneemt, zodat in lijn met de eerdere waarschuwingen ingrijpen onafwendbaar is. Op 2 juli 2015 kondigt de staatssecretaris in haar brief aan de Tweede Kamer dan ook verdere productiebegrenzende maatregelen in de melkveehouderij aan.[49] &lt;/p&gt;&lt;p&gt;Ik ben benieuwd in welke vorm deze nieuwe maatregelen hun beslag gaan krijgen. Ik ga er vanuit dat, omwille van behoud – of verwerving – van enige mate van leesbaarheid en overzicht van de regelgeving deze begrenzing direct aan de mate van grondgebondenheid gekoppeld wordt. Wellicht krijgen we dan toch een soort van grondgebonden en niet-grondgebonden mestproductierecht. Dat beide elementen uiterst nauw aan elkaar verbonden zijn, is duidelijk. Het is ook moeilijk voorstelbaar dat een wet die pretendeert betrekking te hebben op de &lt;span class="italic"&gt;verantwoorde groei &lt;/span&gt;van de melkveehouderij, niet de regels aangaande de absolute beperkingen van die groei zélf bevat. &lt;/p&gt;&lt;h3&gt;6. Conclusie&lt;/h3&gt;&lt;p&gt;Vooralsnog is er ‘slechts’ een voorstel van wet, maar het is gelet op de politieke consensus op dit onderdeel duidelijk dat het nog slechts een kwestie van tijd is voordat de wet zelf wordt aangenomen. Vooralsnog lijkt 1 januari 2016 voor de wet haalbaar en op deze datum zal in ieder geval de AMvB in werking treden. Ofschoon de regeling op zich betrekkelijk eenvoudig en goed leesbaar is, is er nog een aantal zaken onduidelijk. Met name de kwesties rond de exacte eisen van de uitzonderingsbepaling en de rechtsbescherming van beslissingen hieromtrent verdienen nadere opheldering vóórdat de regeling werking treedt. Bovendien is het maar zeer de vraag of de regeling, ook als de Nota van toelichting – al dan niet na commentaar van de Raad van State – wordt aangescherpt, zich verdraagt met Europees recht. &lt;/p&gt;&lt;p&gt;Vervolgens is het afwachten wat de productiebeperkende maatregelen gaan brengen. Het is om meerdere redenen te hopen dat beide regelingen nauw bij elkaar aansluiten.&lt;/p&gt;</content><legacyfootnotes/><footnotes><footnote>1 Joost de Rooij is vennoot bij Linssen cs advocaten te Tilburg.</footnote><footnote>2 &lt;span class="italic"&gt;Kamerstukken II&lt;/span&gt; 2014/15, 33 979, nr. 73.</footnote><footnote>3 Er bestond een referentiehoeveelheid rundvee/ kalkoenen en een referentiehoeveelheid varkens/kippen. Met de invoering van de Wet verplaatsing mestproductie werden dit zogenaamde mestproductierechten. In 1992 zijn er aanvullende mestproductierechten voor geiten, vossen, nertsen, eenden en konijnen en schapen ingevoerd. Zie hiervoor J.J.J. de Rooij, &lt;span class="italic"&gt;Kan de Meststoffenwet gemist worden?&lt;/span&gt;’, Zutphen 2009, p. 39-54.</footnote><footnote>4 &lt;span class="italic"&gt;Stb&lt;/span&gt;. 2005, 480.</footnote><footnote>5 &lt;span class="italic"&gt;Kamerstukken II&lt;/span&gt; 2004/05, 30 004, nr. 3, p. 8 e.v. Zie daarvoor al &lt;span class="italic"&gt;Kamerstukken II&lt;/span&gt; 2003/04, 28 385, nr. 26.</footnote><footnote>6 Zie onder meer &lt;span class="italic"&gt;Kamerstukken II&lt;/span&gt; 2004/05, 30 004, nr. 3, p. 9 en 10. Dit plafond is groot 172,9 miljoen kg fosfaat en is thans neergelegd in art. 32 Meststoffenwet.</footnote><footnote>7 Enige nuancering is hier overigens op zijn plaats. Niet alle standorganisaties staan achter het sectorplafond. De Land- en tuinbouworganisatie (LTO) en de Nederlandse Zuivel Organisatie (NZO) zijn er de drijvende krachten achter, de Dutch Dairymen Board (DDB) en Nederlandse Melkveehouders Vakbond (NMV) erkennen het niet.</footnote><footnote>8 De facto komt het overigens op hetzelfde neer. Zoals de staatssecretaris terecht opmerkt: een fosfaatrecht is eigenlijk een verkapte vorm van een dierrecht (&lt;span class="italic"&gt;Handelingen&lt;/span&gt; 2014/15, nr. 80, item 7, 23 april 2015, p. 6).</footnote><footnote>9 Wet van 18 december 2013, &lt;span class="italic"&gt;Stb&lt;/span&gt;. 576.</footnote><footnote>10 Art. 33a lid 2.</footnote><footnote>11 Art. 1 lid 1 sub cc juncto lid 1 sub ll Meststoffenwet.</footnote><footnote>12 &lt;span class="italic"&gt;Mestverwerking of mestbeperking? Recente ontwikkelingen rond de Meststoffenwet&lt;/span&gt;, in &lt;span class="italic"&gt;Agr.r&lt;/span&gt;. 2014, nr. 10, p. 385-391.</footnote><footnote>13 Art. 21 lid 2 Meststoffenwet.</footnote><footnote>14 Zie o.a. &lt;span class="italic"&gt;Kamerstukken I&lt;/span&gt; 2014/15, 33 979, B.</footnote><footnote>15 &lt;span class="italic"&gt;Kamerstukken II&lt;/span&gt; 2014/15, 33 979, 17.</footnote><footnote>16 Vgl. oa. de amendementen van Smaling en Schouw, &lt;span class="italic"&gt;Kamerstukken II&lt;/span&gt; 2014/15, 33 979, 13, van Dijkgraaf en Schouw (&lt;span class="italic"&gt;Kamerstukken II&lt;/span&gt; 2014/15, 33 979, 9 en van Ouwehand en Thieme, &lt;span class="italic"&gt;Kamerstukken II&lt;/span&gt; 2014/15, 33 979, 8.</footnote><footnote>17 Zie voor deze en andere voordelen reeds de brief van de staatssecretaris van 12 december 2013, waarin het mestbeleid voor de toekomst wordt geschetst, &lt;span class="italic"&gt;Kamerstukken II&lt;/span&gt; 2013/14, 33 037, nr. 80.</footnote><footnote>18 Zie onder meer &lt;span class="italic"&gt;Handelingen&lt;/span&gt; 2014/15, nr. 80, item 7, 23 april 2015, p. 3-5.</footnote><footnote>19 Het wetsvoorstel ‘Additionele regels ten behoeve van een verantwoorde groei van de melkveehouderij (Wet grondgebonden groei melkveehouderij), &lt;span class="italic"&gt;Kamerstukken II&lt;/span&gt; 2015/16, 34 295, nr. 1.</footnote><footnote>20 Deze invoeringsdatum is ook de reden dat art. 12 van de Wet raadgevend referendum wordt toegepast, waar overigens de Afdeling advisering van de Raad van State kritische opmerkingen heeft geplaatst, zie &lt;span class="italic"&gt;Kamerstukken II&lt;/span&gt; 2015/16, 34 295, nr. 4.</footnote><footnote>21 Besluit van 26 september 2015, &lt;span class="italic"&gt;Stb&lt;/span&gt;. 344.</footnote><footnote>22 CLM, oktober 2014.</footnote><footnote>23 &lt;span class="italic"&gt;Kamerstukken II&lt;/span&gt; 2014/15, 33 979, nr. 70.</footnote><footnote>24 ‘Scenario’s voor grondgebondenheid, Een verkenning van de varianten binnen het wetsvoorstel Verantwoorde groei melkveehouderij’, LEI Wageningen UR, december 2014.</footnote><footnote>25 &lt;span class="italic"&gt;Kamerstukken II&lt;/span&gt; 2014/15, 33 979, nr. 73, vanwege het wegvallen van een zinsnede opnieuw – verbeterd – aangeboden op 1 april 2015, &lt;span class="italic"&gt;Kamerstukken II&lt;/span&gt; 2014/15, 33 979, nr. 76.</footnote><footnote>26 Richtlijn 91/676/EEG van de Raad van 12 december 1991 inzake de bescherming van water tegen verontreiniging door nitraten uit agrarische bronnen.</footnote><footnote>27 &lt;span class="italic"&gt;Kamerstukken II&lt;/span&gt; 2013/14, 33 979, nr. 3, p. 2-3 en 18-19.</footnote><footnote>28 P. 18. In de memorie van toelichting bij het wetsvoorstel staan – vanzelfsprekend – identieke overwegingen, zie &lt;span class="italic"&gt;Kamerstukken II&lt;/span&gt; 2015/16, 34 295, nr. 3, p. 17.</footnote><footnote>29 Nota van toelichting p. 19. Zie p. 17-18 in de memorie van toelichting bij het wetsvoorstel, &lt;span class="italic"&gt;Kamerstukken II&lt;/span&gt; 2015/16, 34 295, nr. 3.</footnote><footnote>30 HvJ EG 20 februari 1979, ECLI:EU:C:1979:42, Cassis de Dijon.</footnote><footnote>31 &lt;span class="italic"&gt;Kamerstukken II&lt;/span&gt; 2013/14, 33 037, nr. 80.</footnote><footnote>32 &lt;span class="italic"&gt;Handelingen&lt;/span&gt; 2014/15, nr. 80, item 7, 23 april 2015, p. 11.</footnote><footnote>33 De reden hiervoor is gelegen in de wens om het voor de veehouder gemakkelijker te maken: immers door terug te grijpen op een voorgaand jaar kan het van toepassing zijnde percentage berekend worden op basis van kenbare gegevens, aldus de staatssecretaris in haar brief van 12 oktober 2015, &lt;span class="italic"&gt;Kamerstukken&lt;/span&gt; 2015/16, 33 979, nr. 101 , waarin ze de wijzigingen toelicht.</footnote><footnote>34 Nota van toelichting p. 2, memorie van toelichting &lt;br/&gt;p. 4.</footnote><footnote>35 &lt;span class="italic"&gt;Kamerstukken II&lt;/span&gt; 2014/15, 33 979, nr. 17.</footnote><footnote>36 Advies van 10 juli 2015, W15.15.0154/1V.</footnote><footnote>37 Zie in dit verband &lt;span class="italic"&gt;Kamerstukken II&lt;/span&gt; 2015/16, 33 979, &lt;br/&gt;nr. 101.</footnote><footnote>38 P. 9, zie ook p. 10 van de memorie van toelichting, &lt;br/&gt;&lt;span class="italic"&gt;Kamerstukken II&lt;/span&gt; 2015/16, 34 295, nr. 3, zie ook p. 19.</footnote><footnote>39 ECLI:NL:CBB:2001:AB2221.</footnote><footnote>40 ECLI:NL:CBB:2004:AP1560.</footnote><footnote>41 Hiermee onderscheidt deze casuspositie zich bijvoorbeeld van CBB 7 januari 2011, ECLI:NL:CBB:2011:BP3474.</footnote><footnote>42 ECLI:NL:CBB:2014:256.</footnote><footnote>43 Zie ook p. 15 van de memorie van toelichting, &lt;span class="italic"&gt;Kamerstukken II&lt;/span&gt; 2015/16, 34 295, nr. 3.</footnote><footnote>44 &lt;span class="italic"&gt;Kamerstukken II&lt;/span&gt; 2014/15, 33 979, nummer 92.</footnote><footnote>45 &lt;span class="italic"&gt;Kamerstukken II&lt;/span&gt; 2013/14, 33 037, nr. 80.</footnote><footnote>46 P. 5.</footnote><footnote>47 Ex ante evaluatie wetsvoorstel Verantwoorde groei melkveehouderij, LEI Wageningen UR, oktober 2014.</footnote><footnote>48 &lt;span class="italic"&gt;Kamerstukken II&lt;/span&gt; 2014/15, 33 979, nr. 6. Zie bijvoorbeeld ook &lt;span class="italic"&gt;Handelingen&lt;/span&gt; 2014/15, nr. 80, item 7, 23 april 2015, &lt;br/&gt;p. 2 en 8.</footnote><footnote>49 &lt;span class="italic"&gt;Kamerstukken II&lt;/span&gt; 2014/15, 33 979, nr. 98.</footnote></footnotes><auteurs>mr. dr. J.J.J. de Rooij</auteurs><published>2015-11-04 16:01:51</published><modified>2015-11-05 15:22:53</modified><editiondate>2015-11-04</editiondate><htmlpath>https://denhollander.info/artikel/12522</htmlpath></article>
</articles></edition>
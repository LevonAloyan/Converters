<edition><articles><article><jaar>1980</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/1980</searchword><id>6564</id><udhid>UDH:TvAR/6564</udhid><titel>GRONDVERWERVING</titel><searchwords><searchword>TvAR 9/1980</searchword><searchword>UDH:TvAR/6564</searchword></searchwords><attachments><attachment><name>1980_nr 9_Artikel_Heida.pdf</name><extention>pdf</extention><url>https://denhollander.info/download/6337/ci</url></attachment></attachments><inleiding>Inleiding&#13;
Volgens de Memorie van Toelichting bij het ontwerp voor een Landin-richtingswet (blz. 43), zal in het kader van de uitvoering van een landinrich-tingsproject in de meeste gevallen verwerving van gronden noodzakelijk zijn. Zowel voor agrarische doeleinden als voor niet-agrarische doeleinden.&#13;
Zo zal, wat de agrarische doeleinden betreft, grond nodig zijn voor be-drijfsvergroting en voor het ruilen van gronden.&#13;
Als niet-agrarische doeleinden worden genoemd de aanleg van bossen, landschappelijke en recreatieve elementen, van wegen, van waterlopen en van andere infrastructuele voorzieningen, alsmede het veiligstellen van na-tuurgebieden. Verder wordt in dit verband genoemd de gemengde doelstel-ling van de aanleg van wegen en waterlopen in het kader van een herverka-veling.&#13;
In de Memorie van Toelichting wordt voorts gewezen op het onderscheid tussen grondverwerving via vrijwillige afstand van de grond en grondver-werving door middel van gedwongen grondafstand.&#13;
Vrijwillige afstand van de grond kan geschieden door verkoop van de grond en door het overdragen van toedelingsrechten. Men kan gedwongen worden zijn grond af te staan door onteigening en door het toepassen van een verplichte aftrek op de in een landinrichtingsgebied gelegen gronden.</inleiding><content>De overige gronden&#13;
Men kan in een landinrichtingsgebied onderscheid maken tussen de ver-worven en nog te verwerven gronden enerzijds en de overige gronden an-derzijds.&#13;
Alvorens in te gaan op de grondverwerving wil ik er op wijzen, dat de in-stanties, die op een of andere wijze betrokken zijn bij de voorbereiding en de uitvoering van de landinrichting ook met betrekking tot de overige gron-den en andere onroerende goederen vergaande bevoegdheden krijgen. Dat is overigens ook het geval bij de toepassing van de huidige ruilverkavelingswet. Zo kan zelfs tegen de zin van de eigenaar de eigendom aan hem worden ontnomen. Er wordt dan ook wel over getwist of elke gedwongen ruiling van gronden niet een vorm van onteigening is.&#13;
Het verschil tussen de grondverwerving als bovenbedoeld en de zeggen-schap over de overige gronden is m.i., dat in het eerste geval de eigenaar al dan niet tegen betaling van een schadevergoeding alle rechten (moet) prijs-geeft (prijsgeven), terwijl hij in het tweede geval een claim heeft op vervan-gende grond. Men zou kunnen zeggen, dat het eigendomsrecht tijdelijk op gaat in een overdraagbaar toedelingsrecht. Hoewel dit ook weer niet hele-maal opgaat. Overigens met behoud van de gebruiksrechten althans op compensatie voor het ontnemen van de gebruiksrechten.&#13;
Het toedelingsrecht houdt overigens niet in, dat de eigenaar met elk wil-lekeurig toe te wijzen stuk vervangende grond genoegen moet nemen. In-dien sprake is van een herkaveling heeft, volgens artikel 133 van het ont-werp, iedere eigenaar, voorzover het belang van de landinrichting zich daar tegen niet verzet, aanspraak op toedeling van een recht met betrekking tot onroerend goed van gelijke hoedanigheid en gebruiksbestemming als hij heeft ingeleverd. Verder moet het toe te delen perceel, bijvoorbeeld, ontsloten zijn. (art. 134).&#13;
Wel wordt in het ontwerp, als ik het goed zie, de zeggenschap van de landinrichtingsinstanties over de overige gronden en andere onroerende goederen groter dan het geval is bij de toepassing van de Ruilverkavelings-wet.&#13;
In de eerste plaats moet gewezen worden op de ruimere doelstelling van de landinrichting. Nu de landinrichting zich niet slechts meer ten doel stelt de behartiging van de agrarische belangen - daargelaten, dat in het ver-band van de ruilverkaveling ook wel andere belangen worden gediend -maar een veel ruimer doel heeft, namelijk de inrichting van het landelijk gebied, overeenkomstig de funkties van dat gebied, zoals deze in het kader van de ruimtelijke ordening zijn aangegeven, heeft de landinrichtingscom-missie de bevoegdheid om gronden te ruilen uitsluitend met het oog op een niet agrarisch belang. De kans, dat een landbouwer met een uitstekend ver-kaveld bedrijf zijns ondanks bij kavelruil wordt betrokken neemt toe.&#13;
Als voorbeeld wijs ik op de mogelijkheid, dat een deel van de grond nodig is voor de realisatie van een recreatieproject. Als de betrokken instanties in een dergelijk geval de recreatie belangen het zwaarst laten wegen dan zijn zij daartoe bevoegd. Zelfs als sprake is van landinrichting in de vorm van een ruilverkaveling nieuwe stijl. Bij de toepassing van de huidige wet zal een landbouwer in een geval als bedoeld niet behoeven te wijken voor pure recreatiebelangen.&#13;
Een tweede punt van verschil betreft de bepaling, dat met betrekking tot bepaalde goederen geen wijziging gebracht mag worden in het recht van de eigenaar en in de gebruikstoestand.&#13;
Volgens artikel 10 van het ontwerp mag geen verandering worden ge-bracht in het recht van de eigenaar en van de gebruikstoestand van begraafplaatsen, crematoria, grafkelders en dergelijke. Verder mag zonder toestemming van de Minister van Defensie geen verandering worden aange-bracht in de gebruikstoestand van goederen, die een militaire bestemming hebben.&#13;
Vergelijkt men dit artikel met artikel 9 van de Ruilverkavelingswet, dan valt het op, dat het derde lid van dit artikel niet is overgenomen. Volgens dit derde lid mag zonder toestemming van de eigenaar geen wijziging wor-den aangebracht in diens recht ten aanzien van onder andere gebouwen en van onroerende goederen, bestemd voor andere bedrijven dan land- of tuinbouwbedrijven. Ook mag geen wijziging worden aangebracht in het recht van de eigenaar ten aanzien van parken en ten aanzien van onroerende goederen van rechtspersonen, die de bevordering van natuurschoon ten doel hebben.&#13;
De wijziging met betrekking tot onroerende goederen, die bestemd zijn voor andere dan agrarische doeleinden, zal verband houden met de bredere doelstelling van de landinrichting. Een algehele uitzondering voor niet-agrarische bedrijven past niet meer. Toch kan men zich afvragen of men niet al te rigoreus is gaan schrappen. Te denken valt aan de bepaling, dat geen wijziging mag worden gebracht in het recht van de eigenaar ten aan-zien van een gebouw.&#13;
Het ontwerp wijkt in dit opzicht ook af van de Reconstructiewet Midden-Delfland (art. 14 lid 3) en de Herinrichtingswet O. Groningen en de Gronings-Drentse Veenkoloniën (art. 54 lid 3). In beide genoemde wetten wordt in beginsel het recht op het gebouw veilig gesteld. Er wordt slechts een inbreuk op dat recht toegestaan als sprake is van onteigening. Voorts is voor bijzondere gevallen de ontsnappingsclausule van artikel 9 lid 4 van de Ruilverkavelingswet, met een zekere aanpassing, overgeno-men. Deze bepaling houdt in, dat van het derde lid mag worden afgeweken, met toestemming van de centrale commissie en van Gedeputeerde Staten, als toepassing van het derde lid de totstandkoming van een behoorlijke ruilverkaveling in de weg zou staan.&#13;
Men kan zich afvragen waarom in het ontwerp het systeem van beide ge-noemde wetten, op dit punt niet is overgenomen. De voor Midden-Delfland en O. Groningen ca. gekozen oplossing zou toch ook heel goed in het ontwerp passen. De aantasting van het recht op een gebouw en op enkele andere onroerende goederen zou dan beperkt zijn tot eventuele onteigening in het kader van een herinrichting.&#13;
Ik heb het ontwerp er nog eens speciaal op door gelezen om te zien of lid 3 van art. 9 Ruilverkavelingswet nog ergens verscholen zat, maar ik heb het niet kunnen vinden. Doordat genoemd derde lid niet is overgenomen zou bijvoorbeeld boerderij verplaatsing opgelegd kunnen worden. Ook in een ruilverkaveling nieuwe stijl.&#13;
Nu zal dit in de praktijk wel niet zo'n vaart lopen. In de eerste plaats al niet omdat het in het algemeen uit een oogpunt van wijs beleid geen aanbe-veling zal verdienen iemand tegen zijn wil van zijn woonstee te ver-drijven.&#13;
In de tweede plaats zal het niet zo'n vaart lopen omdat de verrekening de nodige problemen mee zal brengen. Niettemin wordt de wettelijke moge-lijkheid geschapen.&#13;
Hierbij komt dat soms zeer klemmende argumenten aanwezig zijn voor verplaatsing van boerderijen. Het komt voor, dat het succes van de herver-kaveling in belangrijke mate afhangt van de vraag of men er in slaagt ge-noeg boerderijen te verplaatsen.&#13;
Verder kan men zich afvragen of deze verandering ook consequenties heeft voor de toepassing van bijvoorbeeld art. 114 van het ontwerp. Dit ar-tikel valt te vergelijken met art. 54 van de Ruilverkavelingswet en het houdt onder meer in, dat binnen een blok opstallen kunnen worden afgebroken. Deze afbraak zal dus kunnen plaats vinden op een moment waarop het plan van toedeling nog niet vast staat.&#13;
In de derde plaats wil ik wijzen op het feit, dat in het ontwerp art. 14 van de Ruilverkavelingswet niet is overgenomen. Dit artikel houdt o.m. in, dat iedere eigenaar bij voorkeur de door hem in gebrachte grond terug moet krijgen. In het ontwerp is alleen het eerste deel van artikel 14 van de Ruil-verkavelingswet overgenomen inhoudende, dat aan iedere eigenaar, voor-zover het belang van de ruilverkaveling zich daar tegen niet verzet een recht wordt toegedeeld met betrekking tot onroerend goederen van gelijke hoe-danigheid en gebruiksbestemming als van hem in het blok is opgenomen.&#13;
Men zou kunnen stellen, dat het uitspreken van een voorkeur geen recht schept en daarom weinig zin heeft. Ik ben het daarmee niet eens. Ik ben van mening, dat de uitvoerende en rechterlijke instanties in twijfelgevallen in de genoemde bepaling een duidelijke aansporing zien de grond aan de oude ei-genaar toe te wijzen.&#13;
Misschien vindt men dat de voorrang van de oude eigenaar zo voor de hand ligt dat dit niet uitdrukkelijk in de wet behoeft te worden opgenomen. De bepaling kan echter ook geen kwaad en zij zou in bepaalde gevallen toch net de doorslag kunnen geven.&#13;
Uit het bovenstaande - waarbij niet naar volledigheid is gestreefd -blijkt voldoende, dat ook m.b.t. de gronden, die niet in eigendom worden verkregen de landinrichtingsinstanties over uitgebreide bevoegdheden zul-len beschikken. Grondverwerving en vormen van landinrichting&#13;
De grondverwerving is voor de verschillende vormen van landinrichting niet gelijk geregeld. De keuze voor een bepaalde vorm van landinrichting houdt tevens in, dat men ten aanzien van de grondverwerving geen andere mogelijkheden heeft dan die welke bij die vorm passen.&#13;
In aansluiting op het voorgaande versta ik onder grondverwerving het verwerven van gronden door de landinrichtingsorganen, in de meest brede zin van het woord, teneinde over die grond te kunnen beschikken ter reali-sering van de doeleinden van de landinrichting zonder dat aan de voormali-ge eigenaar vervangende grond beschikbaar behoeft te worden gesteld. De andere kant van de medaille is het afstaan van grond of toedelingsrechten.&#13;
De grondverwerving houdt zowel in het verwerven van de eigendom van de grond als het verwerven van de gebruiksrechten. Onder die gebruiks-rechten is met name de pacht van belang. Wat in het vervolg over de eigen-dom wordt gezegd zal, mutatis, mutandis over het algemeen ook voor de pacht gelden.&#13;
Van groot belang is vanzelfsprekend of de grond wordt afgestaan op ba-sis van vrijwilligheid of gedwongen.&#13;
De ruilverkaveling bij overeenkomst neemt in het geheel wat een aparte plaats in. Dat geldt ook ten aanzien van de grondverwerving.&#13;
Volledigheidshalve wordt gewezen op art. 108 van het ontwerp. Dit arti-kel houdt onder meer in, dat men tot de ruilverkavelingsovereenkomst kan toetreden teneinde tegen inbreng van onroerend goed een geldsom te bedin-gen. Men kan zich de figuur indenken, dat de deelgenoten een van hen uit-kopen om daarmee de overblijvende bedrijven te vergroten, (vgl. art. 6 Ruilverkavelingswet). Mits aan bepaalde voorwaarden wordt voldaan zou degene, die zich laat uitkopen in aanmerking kunnen komen voor een uit-kering van de Stichting Ontwikkelings en Saneringfonds voor de Land-bouw, (vgl. Beeindigingsvergoedingsbesluit Stcrt 1972 no 221 en sindsdien meerdere malen gewijzigd).&#13;
Ook is het denkbaar, dat de deelgenoten grond afstaan bijvoorbeeld voor de aanleg van een ontsluitingsweg. Een en ander zou een uitvloeisel kunnen zijn van overleg tussen de betrokkenen en de minister over het toe-passen van de hoofdstukken VI, uitvoering van werken, VII, herverkave-ling en VIII, kosten van het ontwerp.&#13;
Uit een oogpunt van grondverwerving onderscheidt de herinrichting zich in zoverre van de overige vormen van landinrichting- afgezien van een aan-tal kleinere verschillen - dat bij herinrichting onteigening zal kunnen plaats-vinden. Onteigening is mogelijk als voor de realisatie van het landinrichtingsplan de beschikking over de betreffende onroerende goederen moet worden verkregen.&#13;
De reden waarom bij herinrichting gronden kunnen worden onteigend is, dat herinrichting meestal gepaard zal gaan met omvangrijke wijzigingen in de eigendom en in het gebruik van de grond. Herinrichting zal immers plaats vinden in die landelijke gebieden, die meerdere functies moeten gaan vervullen, voorzover zij die al niet vervullen. Dit zal over het algemeen ge-paard gaan met het op vrij grote schaal onttrekken van gronden aan zijn agrarische bestemming. Hieraan zal onvoldoende kunnen worden tegemoet gekomen door een verplichte aftrek zoals nu geregeld in artikel 13 van de Ruilverkavelingswet. Bovendien heeft zo'n aftrek een nadelige invloed op de bedrijfsgrootte in het blok.&#13;
Voorts zal het, als grondverwerving op grote schaal moet plaatsvinden, te riskant zijn erop te vertrouwen, dat men voldoende grond zal kunnen aankopen.&#13;
Bovendien zal men vaak grond moeten hebben, die in een bepaald gebied ligt. Zelfs al zou men dan over voldoende hektares beschikken, verspreid over het hele gebied, dan zou nog een ingewikkelde en zeer kostbare uitruil moeten plaatsvinden om het geplande project te kunnen uitvoeren.&#13;
Gelet op het doel van de herinrichting zal men derhalve het instrument van de onteigening niet kunnen missen.&#13;
Bij herinrichting kan behalve door onteigening ook gedwongen grond-afstand plaatsvinden door middel van het toepassen van een verplichte af-trek. Deze aftrek mag maximaal 3% van de waarde van de in het blok gele-gen gronden bedragen. Voor de berekening van de waarde worden de gron-den, die voor onteigening zijn aangewezen, niet mee geteld, (art. 127).&#13;
De aftrek vindt alleen plaats voor de gronden, die nodig zijn voor het tot stand brengen van wegen en waterlopen en daarmee samenhangende voor-zieningen. Wat de bedoelde voorzieningen betreft kan men denken aan het aanleggen van parkeerplaatsen, bermen en picknickplaatsen en dergelijke.&#13;
Evenals in de Ruilverkavelingswet wordt uitgegaan van de waarde van de grond en niet van de oppervlakte. M.b.t. schatting en aftrek rijzen vershil-lende vragen. O.a. ten aanzien van de niet-Landbouwgronden. Ik volsta met te verwijzen naar Houwing-Dam. ,,De Ruilverkavelingswet", Kluwer Deventer nrs. 146 e.v. en 159 e.v. Volgens lid 2 van art. 130 van het ont-werp mag de landinrichtingscommissie bij de toedeling rekening houden met tengevolge van de uitvoering van de werkzaamheden opgetreden waar-deveranderingen. Voorzover het belang van de landinrichting zich daar niet tegen verzet vindt op verzoek van de eigenaar echter verrekening van die waardeverandering in geld plaats. De werkgroep Balans Ruilverkavelingswet heeft indertijd gepleit voor het afschaffen van deze laatste bepaling. (Pacht 1968 blz. 335) Deze bepaling is namelijk overgenomen uit artikel 11 lid 1 van de Ruilverkavelingswet.&#13;
Ik zie niet zoveel bezwaren tegen het handhaven van de bepaling. Temeer omdat afwijzing van het verzoek in het belang van de herverkaveling is toe-gestaan. Het verschil in waarde ten gevolge van de toepassing van een af-trek wordt met de eigenaren in geld verrekend, (art. 131). Volgens de arti-kelen 10 en 11 van de ruilverkavelingswet kan alleen verrekening plaats vin-den als een extra aftrek wordt toegepast. Deze extra aftrek mag allen wor-den toegepast als het toepassen van de hoofdregel de totstandkoming van een behoorlijke ruilverkaveling in de weg zou staan.&#13;
De verrekening is nu uitgebreid tot de normale aftrek van, in geval van herinrichting, 3%. Dit lijkt ook niet meer dan billijk. Dit houdt overigens nog niet zonder meer in, dat in het verleden de grondeigenaren te kort zijn gekomen. Dan zal men ook de in rekening gebrachte kosten in de beschou-wingen moeten betrekken.&#13;
Ten aanzien van de vrijwillige afstand van grond moet onderscheid ge-maakt worden tussen herinrichtingsgebieden of gedeelten daarvan waarin wel herverkaveling plaats vindt en herinrichtingsgebieden of gedeelten daarvan waarin geen herverkaveling plaats vindt.&#13;
In herinrichtingsgebieden of gedeelten daarvan waarin wel herverkave-ling plaats zal vinden kan, volgens hetgeen in artikel 11 lid 1 van het ont-werp wordt bepaald, zodra het gebied op het voorbereidingsschema is ge-plaatst, aankoop van grond plaats vinden, onder het verlenen van een toeslag. De Minister kan hiertoe regels stellen. Hij hoeft dit dus niet te doen en het hangt dus van de Minister af of daadwerkelijk een toeslag zal wor-den verstrekt en onder welke voorwaarden. De aankoop zal geschieden door het bij de Wet Vervreemding Landbouwgronden in te stellen Bureau Beheer Landbouwgronden. Dit Bureau komt in de plaats van de Stichting Beheer Landbouwgronden.&#13;
Doordat voor herinrichtingsgebieden waarin geen herverkaveling zal plaatsvinden een andere regeling geldt zal meteen bij de plaatsing op het voorbereidingsschema vast moeten staan of in het herinrichtingsgebied her-kaveling zal plaats vinden. Door art. 11 lid 1 van het ontwerp krijgt de bestaande praktijk een wettelijke grondslag. Gewezen wordt op de Be-schikking van de Minister van Landbouw en Visserij d.d. 25 juni 1970 Stcrt no 123.&#13;
Overigens houdt dit m.i. niet in, dat andere regelingen die een gunstige uitwerking hebben op de grondverwerving in landinrichtingsgebieden uit-geschakeld zouden worden. Ik denk hier met name aan de Richtlijn van de Raad van de Europese Gemeenschapschappen no 72/160 van 17 april 1972 ter bevordering van de bedrijfsbeëindiging in de landbouw en van de aanwen-ding van cultuurgrond tot verbetering van de structuur en aan de op dezelf-de datum uitgegeven Richtlijn no 72/159 betreffende de modernisering van de Landbouwbedrijven. Tevens moet in dit verband genoemd worden het Besluit van de Stichting O. en S. fonds ter uitvoering van genoemde richt-lijnen. (Strct 1972 no 236).&#13;
Volledigheidshalve zij verder gewezen op het Beeindigingsvergoedings-besluit van de Stichting Ontwikkelings- en Saneringsfonds voor de Land-en Tuinbouw. (Stcrt 1972 no 221).&#13;
Tegen het wettelijk vastleggen van een regeling die in de praktijk haar nut heeft bewezen kan moeilijk bezwaar bestaan. Men zou zich kunnen af-vragen op welk tijdstip de door de Minister vast te stellen regeling in zal moeten gaan. De Minister kan de regeling in laten gaan zodra het gebied op het voorbereidingsschema is geplaatst. In het ontwerp wordt geen aanwij-zing gegeven ten aanzien van de vraag hoeveel tijd in het algemeen zal lig-gen tussen het moment van de plaatsing op het voorbereidingsschema en het begin van de uitvoering. Men zou zich kunnen voorstellen, dat men pas met het aankopen van grond begint als redelijkerwijs valt te verwachten, dat de landinrichting binnen b.v. vijf jaar plaats vinden.&#13;
Het hierboven gestelde geldt ook voor ruilverkavelingen nieuwe stijl en voor aanpassingsinrichtingen. Wat de aanpassingsinrichting betreft kan een toe-slagregeling ingaan zodra een voorstel tot aanpassingsinrichting is gedaan. Een aanpassingsinrichting wordt niet op het voorbereidingsschema geplaatst.&#13;
Voor herinrichtingsgebieden of gedeelten daar van waarin geen herver-kaveling plaats vindt zullen aankopen d.m.v. het verlenen van toeslagen pas plaats kunnen vinden nadat het besluit tot herinrichting is genomen, tot een door de Minister vast te stellen tijdstip. Dit zullen naar ik aanneem aan-kopen zijn voor niet-agrarische doeleinden. Wellicht is dit één van de rede-nen van het verschil met de voor de andere herinrichtingsgebieden gel-denderegeling. Overigens mis ik in de toelichting bij dit artikel een motive-ring van het verschil.&#13;
Een ander middel ter bevordering van de vrijwillige grondverwerving treft men aan in art. 132 van het ontwerp. Een eigenaar kan, nadat het besluit tot landinrichting is genomen, doch voor een door de Minister te be-palen tijdstip, verzoeken een vergoeding in geld te ontvangen in plaats van de hem toekomende onroerende goederen, alsmede een door de Minister vast te stellen toeslag. Deze bepaling geldt zowel voor de herinrichting als voor de ruilverkaveling en de aanpassingsinrichting. Deze bepaling geldt echter niet voor herinrichtingsgebieden waarin geen herverkaveling plaats vindt. Voor deze gebieden geldt het eerder genoemde tweede lid van artikel 11. Artikel 132 lid 2 houdt een regeling in met betrekking tot de afkoop van toedelingsrechten. Dit verklaart meteen ook waarom deze regeling alleen van toepassing is indien herverkaveling plaats vindt. Een gebied waarin geen herverkaveling plaats vindt ligt buiten een blok en van toedelingsrech-ten is dan geen sprake.&#13;
Bij de afkoop van toedelingsrechten vindt, als ik het goed zie, geen aparte overdracht van de eigendom plaats. De transaktie wordt beklonken door de vaststelling van het plan van toedeling en de overschrijving van de akte van toedeling in de openbare registers. (Art. 188 e.v.) De financiële afwik-keling vindt plaats door middel van vaststelling van de lijst van geldelijke regelingen (art. 204 lid 1 onder b ten tweede). Voor het op voorhand doen van afstand van gebruiksrechten kan een voorschot worden verstrekt, (art. 132 leden 4 en 5).&#13;
Zoals gezegd kan de belanghebbende slechts tot een door de Minister vast te stellen tijdstip van deze regeling profiteren. Er komt een moment waarop de beschikbaar komende grond niet meer op zinvolle wijze in het plan van toedeling verwerkt kan worden.&#13;
Voor de ruilverkaveling nieuwe stijl geldt in zoverre een afwijkende rege-ling, wat betreft de gedwongen grond afstand, dat maximaal 5% van de waarde van de in het blok opgenomen gronden mag worden afgetrokken. Deze aftrek mag plaats vinden voor grond, die nodig is voor de aanleg van wegen en waterlopen en daarmee verband houdende voorzieningen, voor grond, die nodig is voor het verwezenlijken van maatregelen en voorzienin-gen met betrekking tot natuur en landschap en voor grond, die nodig is voor het verwezenlijken van maatregelen en voorzieningen met betrekking tot andere doeleinden van openbaar nut. Dit is dus een zeer ruime om-schrijving.&#13;
In dit verband moet er op worden gewezen, dat artikel 13 van de Ruil ver-kavelings wet niet is overgenomen. Volgens dit artikel kunnen tot een maxi-mum van 5% van de waarde van de in het blok opgenomen onroerende goederen kavels worden toegewezen aan openbare lichamen ten behoeve van doeleinden van algemeen belang.&#13;
Volgens de Mem. van Toelichting (blz. 35) vond artikel 13 van de Ruil-verkavelingswet zijn rechtvaardiging in de beperkte doelstelling van de ruil-verkaveling. De beperking van de doelstelling tot het landbouwbelang werd door de mogelijkheid 5% van de waarde van de in het blok gelegen gron-den aan openbare lichamen toe te wijzen wat gecompenseerd. De ruilverka-veling nieuwe stijl heeft, aldus de Mem. van Toelichting een ruimere doelstelling en daarin past artikel 13 van de Ruilverkavelingswet niet. Voorzover de aftrek van 5% niet toereikend is zal dus door grondaan-koop in de behoefte aan grond moeten worden voorzien. Het ontbreken van de mogelijkheid die artikel 13 van de Ruilverkavelingswet biedt zou in bepaalde situaties, als men moet kiezen tussen herinrichting of ruilverkave-ling, de schaal iets eerder kunnen doen doorslaan naar herinrichting. In ge-val van herinrichting wordt het vervallen van artikel 13 van de Ruilverkave-lingswet immers gecompenseerd door dat in een herinrichtingsgebied gron-den onteigend kunnen worden.&#13;
Tussen haakjes zij opgemerkt, dat de praktijk zal moeten uitwijzen of de ruilverkaveling nieuwe stijl vaak zal voorkomen.&#13;
In aansluiting op het voorgaande moet worden opgemerkt, dat bij een aanpassingsinrichting een korting van ten hoogste drie % mag worden toe-gepast. Deze korting mag alleen worden toegepast voor het verwerven van grond die nodig is voor het aanleggen van wegen en waterlopen en daarmee samenhangende voorzieningen en voor grond, die nodig is voor het realise-ren van voorzieningen met betrekking tot de natuur, het landschap en de openluchtrecreatie, (art. 129).&#13;
Met betrekking tot de doeleinden waarvoor gekort mag worden bevindt de aanpassinginrichting zich in een middenpositie. Bij herinrichting zijn de doeleinden waarvoor gekort mag worden beperkter en bij ruilverkaveling ruimer. Vanuit de positie van de individuele landbouwer gezien is de rege-ling het gunstigst voor de landbouwer, die zijn grond in dat deel van het herinrichtingsgebied heeft liggen, dat niet voor onteigening in aanmerking komt.&#13;
Aanwijzingen inzake grondverwerving in de voorbereidende fase.&#13;
Zowel voor de particuliere belanghebbende als voor degenen, die in geor-ganiseerde verband, bepaalde belangen behartigen is het nuttig zodra de eerste aanwijzingen m.b.t. tot de grondverwerving verschijnen daar kennis van te nemen. Zo nodig kan dan meteen aktie worden ondernomen, tenein-de te trachten gevreesd onheil te voorkomen. Hoe verder het proces van voorbereiding is voortgeschreden hoe moeilijker het zal zijn veranderingen te bewerkstelligen.&#13;
Een bezwaar tegen de vaak lange tijd van voorbereiding is, dat deze een stuk onzekerheid voor de belanghebbende meebrengt. Dit geldt met name indien grondverwerving door middel van onteigening zal plaats vinden.&#13;
Een eerste, zij het zeer globale, aanwijzing zal men kunnen putten uit het struktuurschema (art. 6). Dit schema zal, in hoofdlijnen inzicht moeten verschaffen in de ruimtelijke aspecten van het nationale landinrichtingsbe-leid. Indien voor een bepaald gebied wordt aangegeven, dat het naast de landbouw in belangrijke mate andere functies moet vervullen, dan zal een dergelijk gebied in de toekomst eerder voor herinrichting dan voor ruilver-kaveling in aanmerking komen.&#13;
Ik kan in dit verband wijzen op de Struktuurschets voor de landelijke ge-bieden, die bij de nota landelijke gebieden is gevoegd. (Tweede Kamerstuk-ken 1976 - 1977 14392).&#13;
Een concreter aanwijzing valt te putten uit de vaststelling van het voor-bereidingsschema landinrichting. Het voorbereidingsschema geeft n.1. voor ieder gebied aan of herinrichting dan wel ruilverkaveling wordt voorbereid, (art. 19). Tevens moeten de uitgangspunten en overwegingen over het in voorbereiding nemen van een herinrichting of een ruilverkaveling worden vermeld. Alleen al het feit, dat een herinrichting wordt voorbereid vormt een aanwijzing, dat de kans bestaat, dat in verband met landinrichting on-teigeningen zullen plaats vinden. Voorzover m.b.t. tot de voorlopige keuze tussen herinrichting of ruilverkaveling mee heeft gewogen, dat wellicht gronden zullen moeten worden onteigend zal, deze overweging in de stuk-ken te vinden moeten zijn. Ook valt te denken aan overwegingen verband houdende met natuur- en landschapsbescherming en met recreatie.&#13;
De volgende stap is de vaststelling van het landinrichtingsprogramma (art. 32). Dit programma moet ondermeer inhouden de blokgrenzen, de aanduiding van de ruimtelijke ontwikkeling, een nadere uitwerking van de uitgangspunten en de doeleinden van de herinrichting of de ruilverkaveling en aanduidingen inzake de grondverwerving, (art. 34).&#13;
Indien een herinrichting wordt voorbereid stellen Provinciale Staten het programma vast als zij besluiten tot herinrichting. (Art. 44) Hiermee staat dan, mogen wij aannemen, vast of gronden onteigend zullen worden. Hoe-wel tevens ten naaste bij wel zal vast staan welke gronden onteigend zullen worden blijft onzekerheid bestaan.&#13;
Een nadere precisering zal plaats vinden bij de vaststelling van het land-inrichtingsplan (art. 68). Dit plan bevat onder meer: de blokgrenzen, en een omschrijving van de te treffen maatregelen en voorzieningen met vermel-ding van de daarvoor benodigde gronden. De bedoelde maatregelen kun-nen onder meer omvatten veiligstelling, aanleg en ontwikkeling van natuur-gebieden en elementen van recreatieve waarde, (art. 69).&#13;
Volgens het bepaalde in artikel 70 lid 3 moet in geval van herinrichting t.a.v. de hierboven bedoelde maatregelen zo nauwkeurig mogelijk op kaar-ten worden aangegeven de maatregelen en voorzieningen voor de verwezen-lijking waarvan de verwerving van de eigendom noodzakelijk is. De be-langhebbenden hebben in de verschillende fasen bepaalde (rechts) middelen ter beschikking om voor hun belangen op te komen. De bespreking daar-van valt buiten mijn opdracht.&#13;
Onteigening&#13;
Zoals gezegd wordt de mogelijkheid geschapen ten behoeve van de uit-voering van een herinrichtingsplan bepaalde gronden te onteigenen. Deze onteigening behoeft zich overigens niet te beperken tot grond, maar zij kan ook andere onroerende goederen betreffen.&#13;
Als systeem heeft men gekozen voor een wijziging van de Onteigenings-wet. Dit lijkt mij wel een goede oplossing.&#13;
De onteigening zal dus plaats vinden krachtens de Onteigeningswet en de bepalingen van die wet geven aan hoe en onder welke voorwaarden de ont-eigening zal kunnen geschieden.&#13;
In de plaats van titel VII van de Onteigeningswet komt een nieuwe titel VII. Titel VII van de Onteigeningswet betreft onteigening tot het verhogen van de opbrengst van gronden en ten behoeve van daarmee in verband staande werken ter verbetering van waterlozing en van watervoorziening van gronden. Deze titel is bij de wet van 6 mei 1921 S 711 ingevoegd in de Onteigeningswet. En wel onder indruk van de benarde voedselsituatie in en vlak na de Eerste Wereldoorlog. Er werd zowel gedacht aan het ontginnen van woeste gronden, zoals heidevelden, als aan verbetering van reeds in cultuur gebrachte gronden. De ontginning van woeste gronden mag als een achterhaalde zaak worden beschouwd. Voorzover bepaalde gebieden ver-beterd moeten worden zal het instrument van de landinrichtingswet in het algemeen toereikend zijn.&#13;
Uit mijn geheugen puttend kan ik als voorbeelden van toepassing van de titel noemen verbeteringen in het Zwettegebied bij Oldeboorn en in De Kleine Geest bij Tietjerk.&#13;
Het opschrift van de nieuwe titel zal worden: Over onteigening in het be-lang van de landinrichting. Volgens het ontworpen nieuwe artikel 122 van de Onteigeningswet zal, zonder dat eerst een zgn Nutswet moet worden vastgesteld, grond kunnen worden onteigend.&#13;
De administratieve voorbereiding van de landinrichting biedt voldoende waarborgen, dat niet lichtvaardig tot onteigening wordt overgegaan. Slechts, die onroerende goederen zullen onteigend kunnen worden waar-over men moet beschikken ter verwezenlijking van een landinrichtingsplan in het kader van een herinrichting. Het landinrichtingsplan zal vast moeten staan voordat men tot onteigening kan over gaan. Voorts zal uit het plan moeten blijken, dat men de te onteigenen gronden nodig heeft.&#13;
De wet bevat overigens geen beperkingen met betrekking tot de doeleinden waarvoor onteigend mag worden. Dit houdt m.i. in dat, mits dit in het landinrichtingsplan is aangegeven, ook ten behoeve van het stichten van agrarische bedrijven onteigening zal kunnen plaatsvinden. Men zou bij-voorbeeld kunnen denken aan het stichten van tuinbouwbedrijven of aan onteigening ten behoeve van concentratie van verdelingsbedrijven. Het feit, dat de Memorie van Toelichting wijst op de behoefte aan grond voor de aanleg van wegen, de aanleg van landschappelijke elementen, het tot-standbrengen van recreatieve voorzieningen en de veiligstelling van natuurterreinen, lijkt mij in dit opzicht niet doorslaggevend.&#13;
De onteigening geschiedt uit kracht van een K.B., de Raad van State ge-hoord, en ten name van de Staat. In afwachting van de toewijzing wordt de Staat dus eigenares.&#13;
Bij het ontworpen art. 123 van de Onteigeningswet worden de artikelen 62 - 64 van de Onteigeningswet van toepassing verklaard. Dit houdt onder meer in, dat belanghebbenden in de gelegenheid moeten worden gesteld bezwaren tegen de voorgenomen onteigening in te dienen, bij een door Gedeputeerde Staten in te stellen commissie. Of het indienen van bezwaren nog veel zal uit halen valt nog te bezien, als men kijkt naar de voorgeschiedenis.&#13;
Alvorens tot onteigening wordt overgegaan zijn de plannen al heel wat instanties gepasseerd.&#13;
Zoals gezegd, wordt indien daadwerkelijk tot onteigening wordt overge-gaan, de gang van zaken bepaald door de Onteigeningswet. Dit geldt onde-meer voor het vaststellen van de schadeloosstelling en voor het onteige-ningsgeding. Ook kan in dit verband gewezen worden op art. 42a van de Onteigeningswet regelende de schadeloosstelling van de pachter.&#13;
Tenslotte zij nog opgemerkt, dat mogelijke wijzigingen van de Onteige-ningswet in de toekomst ook gevolgen zullen hebben voor onteigening in het kader van de landinrichting.&#13;
Voorkeursrecht&#13;
Als een soort tussenvorm tussen grondverwerving door aankoop op de vrije markt, al dan niet met een toeslag, enerzijds en onteigening anderzijds zou men het scheppen van een voorkeursrecht ten behoeve van grondwerving in verband met landinrichting kunnen beschouwen.&#13;
Het verlenen van een voorkeursrecht aan de Stichting Beheer Landbouwgronden of aan een in te stellen Bureau Beheer Landbouwgronden ontneemt niemand tegen zijn wil zijn grond. Wel betekent het vestigen van een dergelijk voorkeursrecht een steun in de rug voor het verrichten van aankopen. De verkoper is niet vrij de grond aan een ander te verkopen.&#13;
De nieuwe Wet Vervreemding Landbouwgronden (Tweede Kamer zitting 1979-1980 15907) zal t.z.t. een dergelijk voorkeurrecht in het leven roepen. De strekking van de bepaling is om in de gebieden waarin een actief aan-koopbeleid van de overheid of door de overheid gefinancieerde instellingen gewenst is concurrentie tussen met name boeren en tuinders en overheid te voorkomen.&#13;
Volgens art. 39 van het ontwerp WVL kunnen bij AMVB voorkeursge-bieden worden aangewezen. Land dat in zo'n gebied is gelegen moet aan het Bureau Beheer Landbouwgronden worden aangeboden. Als zodanige gebieden kunnen onder meer ruilverkavelingsgebieden worden aangewezen vanaf het moment dat zij op het voorbereidingsschema zijn geplaatst.&#13;
In de plaats van ruilverkavelingsgebieden zal t.z.t. wel landinrichtingsge-bieden moeten worden gelezen. Ook kan het gebied Midden-Delfland en het gebied O. Groningen ca. alszodanig worden aangewezen. De betref-fende gebieden kunnen als geheel worden aangewezen, maar ook gedeelte-lijk. De grond waarop het voorkeursrecht wordt gevestigd moet gespecifi-ceerd, onder verwijzing naar een kadastrale kaart en onder vermelding van de grootte van de percelen, worden aangewezen.&#13;
De regeling van het voorkeursrecht laat de mogelijheid van het verlenen van een toeslag onverlet. Wel betekent de regeling van het voorkeursrecht, dat het plaatsen van een gebied op het voorbereidingsschema van nog meer betekenis wordt. Men zou zich nog kunnen afvragen of het vestigen van een voorkeursrecht gekoppeld moet worden aan de Wet Vervreemding Landbouwgronden. Het zou te verdedigen zijn ook een voorkeursrecht te vestigen indien het ontwerp voor een Wet Vervreemding Landbouwgronden het Staatsblad niet haalt.&#13;
Slotopmerkingen&#13;
Landinrichting is een ingrijpende zaak. Aan landinrichting zitten zoveel kanten, dat het niet gemakkelijk lijkt daarover een wettelijke regeling te concipiëren, die iedereen bevredigt. Het resultaat is dan ook - hetgeen niet anders viel te verwachten - een ingewikkelde wet.&#13;
Dit betreft ook de afbakening van de competentie van de verschillende bij de landinrichting betrokken instanties. Het vergt enige studie een antwoord te kunnen geven op de vraag welke instanties de sleutelposities bezetten. Met name rijst in dit verband de vraag ten aanzien van centralistie of decentralisatie van de besluitvorming. Ook met betrekking tot de grond- verwerving is sprake van een vrij ingewikkeld samenspel.&#13;
Kennisneming van het ontwerp leidt tot de conclusie, dat met betrekking tot de grondverwerving de zeggenschap praktisch geheel bij het rijk of bijl instanties van de landelijke overheid berust. Dit geldt zowel voor de onteigening als voor de aankoop van gronden. Een gevolg hiervan is, dat ook met betrekking tot de toekomstige eigendom van die gronden de centrale overheid een zware stem in het kapittel heeft.&#13;
Het systeem van grondverwerving zit overigens, lijkt mij, wel goed in el-kaar. Wel zal een gevolg van de wet zijn, dat het gemakkelijker wordt land-bouwgrond aan zijn bestemming te ontrekken. Of men daarmede zonder meer gelukkig moet zijn is de vraag. Zo is het denkbaar, dat bepaalde pro-jecten alleen met het oog op de grondverwerving met de landinrichting meeliften.&#13;
In de Memorie van Toelichting wordt op blz. 20 als voorbeeld genoemd de uitvoering van een recreatie project. Het kan doelmatig zijn, zo wordt gesteld, de uitvoering van voorzieningen voor de openluchtrecreatie te kop-pelen aan een ruilverkaveling of herinrichting totdat in dat kader de grond-verwerving voor de voorziening totstand is gekomen.&#13;
Verder valt het te verwachten dat, zodra het plan wordt opgevat in een bepaald gebied een landinrichting uit te voeren, allerlei groeperingen er als de kippen bij zullen zijn voor het indienen van een claim op de grond.&#13;
Dat is uiteraard geen argument om dan maar aftezien van de wet.</content><legacyfootnotes/><footnotes><footnote/></footnotes><auteurs>Prof. Mr. G. Heida</auteurs><published>1980-09-01 00:00:00</published><modified>1980-09-01 00:00:00</modified><editiondate>1980-09-01</editiondate><htmlpath>https://denhollander.info/artikel/6564</htmlpath></article>
</articles></edition>
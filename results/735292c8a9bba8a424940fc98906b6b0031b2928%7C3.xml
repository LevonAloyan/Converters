<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1995</searchword><id>6017</id><udhid>UDH:TvAR/6017</udhid><titel>Het Besluit kwaliteit en gebruik overige organische meststoffen (Boom): op weg naar de evaluatie1 2</titel><searchwords><searchword>TvAR 6/1995</searchword><searchword>UDH:TvAR/6017</searchword></searchwords><attachments><attachment><name>1995_nr 6_Artikel_Woldendorp.pdf</name><extention>pdf</extention><url>https://denhollander.info/download/5826/ci</url></attachment></attachments><inleiding>1. INLEIDING&#13;
Sinds 1 januari 1993 is het Besluit kwaliteit en gebruik overige organische meststoffen&#13;
(verder: Boom) van kracht.3 In het Boom zijn regels gesteld met betrekking tot de samenstelling&#13;
en de kwaliteit van zuiveringsslib, compost en zwarte grond (verder: Boom-produkten)&#13;
4, alsmede m.b.t. het verhandelen, afvoeren en gebruiken van deze meststoffen.&#13;
Het besluit is gebaseerd op twee wetten, namelijk op de Wet bodembescherming (verder:&#13;
Wbb), voor zover het de gebruiksregels betreft, en overigens op de Meststoffenwet (verder:&#13;
Msw). Het Boom strekt onder meer ter uitvoering van een EG-richtlijn.5&#13;
De ministers van LNV en van VROM hebben een evaluatie van de werking van het&#13;
Boom aangekondigd.6 De resultaten hiervan zullen aan de Tweede Kamer worden meegedeeld,&#13;
naar verwachting in de loop van 1995. De evaluatie spitst zich toe op de werking&#13;
van het Boom in de praktijk, met name op de uitvoerbaarheid, controleerbaarheid en&#13;
handhaafbaarheid van het besluit, alsmede op de verhouding tussen het Boom en de regelgeving&#13;
over afvalstoffen.&#13;
In verband met de lengte van dit artikel beperk ik mij tot een bespreking van de in het&#13;
Boom opgenomen gebruiksregels die betrekking hebben op zuiveringsslib.7&#13;
De indeling van het artikel is als volgt:&#13;
paragraaf 2. Inhoud, doelstelling en handhaving van de gebruiksregels in het Boom;&#13;
paragraaf 3. Knelpunten bij de toepassing van het Boom;&#13;
paragraaf 4. Conclusies en suggesties voor de evaluatie van het Boom. </inleiding><content>2. INHOUD, DOELSTELLING EN HANDHAVING VAN DE GEBRUIKSREGELS IN HET BOOM 2. /&#13;
gebruiksregels&#13;
De gebruiksregels voor zuiveringsslib komen ten dele overeen met de gebruiksregels die&#13;
voor dierlijke meststoffen zijn gesteld in het Besluit gebruik dierlijke meststoffen (verder:&#13;
Bgdm). Geregeld zijn:&#13;
a. de vereiste kwaliteit van het zuiveringsslib,&#13;
b. de hoeveelheid zuiveringsslib die ten hoogste mag worden aangewend,&#13;
c. de periode waarin zuiveringsslib niet mag worden aangewend,&#13;
en&#13;
d. de wijze waarop zuiveringsslib moet worden aangewend.&#13;
Deze gebruiksregels worden fasegewijs aangescherpt. De normstelling in de eerste fasen&#13;
is afgesteld op beheersbaarheid van de mestoverschotten, die door de gebruiksnormering&#13;
ontstaan.&#13;
ada&#13;
De kwaliteitseisen zijn gekoppeld aan de hoeveelheid zware metalen8 die het zuiveringsslib&#13;
bevat. Met deze eisen, in combinatie met de hoeveelheidseisen ten aanzien van droge stof&#13;
(zie onder b), is beoogd de belasting van de bodem door zware metalen tegen te gaan.&#13;
Einddoel is dat bij bemesting niet meer zware metalen op de bodem worden gebracht dan&#13;
door de daarop aanwezige gewassen worden opgenomen (evenwichtsbemesting). Het&#13;
Bgdm bevat geen normen met betrekking tot zware metalen, hoewel bekend is dat ook&#13;
dierlijke mest relevante hoeveelheden zware metalen bevat, met name koper en zink.&#13;
In het Boom is voorts de eis gesteld dat slib voorafgaand aan het gebruik een behandeling&#13;
heeft ondergaan waardoor ziektekiemen afsterven. Het voornemen bestaat het besluit&#13;
aan te vullen met kwaliteitseisen voor organische microverontreinigingen.&#13;
adb&#13;
Het gaat om de hoeveelheid droge stof (zie onder a) en de hoeveelheid fosfaat (beide uitgedrukt&#13;
in kg per hectare per jaar), die bij bemesting op de bodem worden gebracht. Ook&#13;
voor fosfaat is het einddoel evenwichtsbemesting. Er treedt dan geen uitspoeling naar het&#13;
grondwater op, evenmin als afspoeling naar het oppervlaktewater. De normen hebben uitsluitend&#13;
betrekking op fosfaat; nitraat 'lift mee'.&#13;
ad c&#13;
In herfst en winter mag geen zuiveringsslib worden uitgereden. Evenmin mag zuiveringsslib&#13;
worden uitgereden wanneer de grond met sneeuw is bedekt. Deze verboden hebben&#13;
tot doel uit- en afspoeling van fosfaat, nitraat en zware metalen te voorkomen in de periode&#13;
waarin er geen gewassen op het veld staan, die mineralen kunnen opnemen.&#13;
Sinds kort9 geldt op gronden waarop groenten en fruit worden geteeld, ook een uitrijverbod&#13;
in de periode waarin er wèl gewassen op het veld staan. De bedoeling is te voor komen dat voor consumptie bestemde gewassen te hoge gehalten aan zware metalen bevatten.&#13;
Op die gronden kan derhalve geen zuiveringsslib meer worden uitgereden.&#13;
add&#13;
Zuiveringsslib mag uitsluitend op emissie-arme wijze worden aangewend. Er treedt dan&#13;
minder emissie van ammoniak (verzuring) uit het slib op. De methoden waarmee slib&#13;
emissie-arm kan worden aangewend, zijn omschreven in een bijlage bij het Bgdm, waarnaar&#13;
in het Boom wordt verwezen.&#13;
Voorts moet het slib gelijkmatig worden verspreid.&#13;
Alvorens zuiveringsslib mag worden uitgereden, dient de bodem ter plaatse te zijn bemonsterd&#13;
en geanalyseerd.&#13;
Voor juristen is interessant dat de gebruiksregels in het Boom niet alleen de bescherming&#13;
van de bodem (met inbegrip van het grondwater) tot doel hebben, maar ook de bescherming&#13;
van het oppervlaktewater en de lucht. Ik verwijs naar een arrest van het&#13;
Gerechtshof te Leeuwarden.10 Hierin wordt het verweer verworpen dat de verplichting in&#13;
het Bgdm om dierlijke meststoffen op emissie-arme wijze uit te rijden onverbindend is,&#13;
omdat hiermee niet de bescherming van de bodem is beoogd maar het tegengaan van verontreiniging&#13;
van de lucht.&#13;
2.2 Controle en handhaving&#13;
Producenten en be- en verwerkers van zuiveringsslib zijn verplicht in een register de volgende&#13;
gegevens bij te houden:&#13;
a. de hoeveelheid geproduceerd, be- of verwerkt slib,&#13;
b. de hoeveelheid verhandeld slib,&#13;
c. de samenstelling en de eigenschappen van het slib (gehalten aan o.a. zware metalen,&#13;
droge stof, stikstof en fosfaat, alsmede de pH-waarde),&#13;
d. naam en adres van de afnemers van het slib, en&#13;
e. gegevens omtrent de bemonstering van het slib.&#13;
De registers dienen te worden toegezonden aan gedeputeerde staten van de provincie&#13;
waarin de installatie voor produktie, be- of verwerking is gevestigd. Het slib moet bij het&#13;
verhandelen altijd vergezeld gaan van een afschrift van de analyseresultaten.&#13;
Producenten, vervoerders en afnemers van zuiveringsslib moeten voldoen aan het Besluit&#13;
mestbank en mestboekhouding. Dit betekent dat voor zuiveringsslib een mestboekhouding&#13;
moet worden bijgehouden en dat bij het verhandelen van elke partij slib&#13;
afleveringsbewijzen moeten worden opgemaakt. Deze bewijzen dienen vervolgens te&#13;
worden toegezonden aan het Bureau Heffingen te Assen (gedeconcentreerd onderdeel van&#13;
het Ministerie van LNV). Aan de afnemer dienen behalve het afleveringsbewijs ook de&#13;
analyseresultaten te worden verstrekt, die op de afgeleverde partij betrekking hebben.&#13;
Met de controle en handhaving van het Boom zijn belast:&#13;
1. de Algemene Inspectiedienst (AID) van het Ministerie van LNV (bijhouden van de&#13;
registers, invullen van de afleveringsbewijzen, voldoen aan de kwaliteitseisen en de ge&#13;
bruiksregels, uitvoeren van de bodembemonstering) en&#13;
2. de reguliere politie (naleven van de regels met betrekking tot het uitrijden en het&#13;
emissie-arm aanwenden van slib). De taakverdeling tussen AID en reguliere politie is vastgelegd in het Draaiboek Mest,&#13;
uitgegeven onder verantwoordelijkheid van het Openbaar Ministerie.&#13;
Overtreding van het Boom is strafbaar gesteld bij de Wet op de economische delicten.&#13;
3. KNELPUNTEN BIJ DE TOEPASSING VAN HET BOOM&#13;
Bij de toepassing van het Boom doen zich verschillende knelpunten voor. De belangrijkste&#13;
houden verband met:&#13;
a. controle en handhaving;&#13;
b. het beoogde beschermingsniveau en de wijze van normstelling;&#13;
c. de verhouding tussen het Boom en de regelgeving over afvalstoffen.&#13;
ad a&#13;
De papieren die een partij zuiveringsslib begeleiden, kunnen betrekking hebben op een&#13;
andere partij, die dezelfde herkomst kan hebben maar ook een andere. Dit is moeilijk aan&#13;
te tonen. Het is ook niet altijd even eenvoudig om er achter te komen of slib zuiveringsslib&#13;
is, als bedoeld in het Boom; zo is slib dat is vrijgekomen bij het wassen van aardappelen,&#13;
geen zuiveringsslib. Slib kan gemengd zijn met ander slib (van een afwijkende&#13;
kwaliteit of een andere herkomst), een ander Boom-produkt, dierlijke mest of afvalstoffen.&#13;
Hierdoor kan een meststof worden geproduceerd, waarom de afnemers vragen. Het&#13;
mengen kan echter ook tot doel hebben afvalstoffen goedkoop kwijt te raken." Het is ook&#13;
mogelijk dat helemaal geen sprake is van zuiveringsslib. De verschillende stoffen zijn op&#13;
het oog meestal niet van elkaar te onderscheiden, bijvoorbeeld compost en zwarte grond of&#13;
zuiveringsslib en varkensgier (dierlijke mest) of mengsels. Door bemonstering en analyse&#13;
van de stoffen kan doorgaans uitsluitend worden vastgesteld of de 'meststof' aan de kwaliteitseisen&#13;
van het Boom voldoet. Identificatie is meestal niet mogelijk, laat staan dat kan&#13;
worden vastgesteld welke stoffen in welke mengverhouding in een mengsel voorkomen.&#13;
De bewijsvoering dat sprake is van zuiveringsslib in de zin van het Boom, is nog veel&#13;
moeilijker indien de gebruiker ontkent dat het om zuiveringsslib gaat, (zogenaamd) niet&#13;
weet welk produkt hij aan het uitrijden is of geen begeleidende papieren bij zich heeft,&#13;
waaruit de herkomst van het produkt kan worden afgeleid. Alleen Boom-produkten moeten&#13;
aan het Boom voldoen. Op andere produkten kan het Bgdm, art. 13 Wbb (de zorgplicht)&#13;
of de regelgeving over afvalstoffen van toepassing zijn (zie onder c).&#13;
adb&#13;
De kritiek van producenten van zuiveringsslib op het Boom spitst zich toe op drie punten.&#13;
1 ° De kwaliteitseisen voor zware metalen zijn internationaal gezien te streng.&#13;
2° Zuiveringsslib is de enige meststof waarvoor de kostenverhogende en afzetbelemmerende&#13;
verplichting tot bodembemonstering geldt (zie paragraaf 2.1, ad d).&#13;
3° In de gebruiksregels wordt ten onrechte geen rekening gehouden met kwaliteitsverschillen&#13;
tussen slibsoorten, zoals het stikstofgehalte. Slib uit de levensmiddelenindustrie met een laag stikstofgehalte mag in de periode waarin een uitrijverbod geldt, evenmin&#13;
worden uitgereden als slib uit installaties voor de zuivering van huishoudelijk, stedelijk&#13;
en industrieel afvalwater met een hoog stikstofgehalte, ook al treedt vanuit dat&#13;
slib nauwelijks emissie van ammoniak op.&#13;
De kwaliteitseisen voor zware metalen zijn afgeleid uit de doelstelling evenwichtsbemesting.&#13;
De verplichting tot bodembemonstering volgt uit de EG-richtlijn. Van differentiatie&#13;
van de gebruiksregels voor slib op basis van stikstof is afgezien met het oog op de&#13;
controleerbaarheid en handhaafbaarheid van het Boom. De verschillende slibsoorten zijn&#13;
namelijk niet van elkaar te onderscheiden (zie onder a). De mogelijkheid van differentiatie&#13;
zal opnieuw worden bezien tijdens de aangekondigde evaluatie van het Boom. Vooruitlopend&#13;
hierop is onlangs bij wijze van experiment voor stikstofarme slibsoorten op&#13;
grond van art. 64 Wbb vrijstelling van het uitrijverbod verleend.12'13&#13;
adc&#13;
Onder a is reeds aangegeven dat de identificatie van een 'meststof problematisch kan&#13;
zijn: gaat het inderdaad om een meststof en zo ja, om welke, of gaat het om een afvalstof?&#13;
Uit het antwoord op deze vraag volgt welke regelgeving van toepassing is.&#13;
Er worden steeds meer reststoffen aangeboden voor gebruik in de landbouw. Dit heeft&#13;
verschillende oorzaken.&#13;
1° Het beleid van de overheid is gericht op hergebruik van reststoffen (zie ook art. 10.1 Wm).&#13;
Zo wordt uit groente-, fruit- en tuinafval GFT-compost gemaakt. Een recente wijziging&#13;
van het Boom had tot doel de afzetmogelijkheden hiervoor op peil te houden. 2°&#13;
Door het stijgen van de storttarieven wordt het voor producenten van reststoffen steeds&#13;
aantrekkelijker om deze stoffen in de landbouw af te zetten. De concurrentie op de&#13;
markt van meststoffen en bodemverbeteraars neemt toe. De aanscherping van de gebruiksnormen&#13;
in het Bgdm leidt tot mestoverschotten. De gescheiden inzameling van&#13;
huisvuil levert GFT-compost op. Voorts is er voor afvalstoffen een stortverbod buiten&#13;
inrichtingen ingevoerd (art. 10.2 Wm). Voor zuiveringsslib is zelfs een algeheel stortverbod&#13;
in het vooruitzicht gesteld in verband met de beperkte capaciteit van stortplaatsen&#13;
(Besluit stortverbod afvalstoffen ontwerp-besluit geadviseerd). Het begrip 'afvalstoffen'&#13;
wordt in art. 1, eerste lid, Wm als volgt omschreven: 'alle stoffen, preparaten of andere&#13;
produkten, waarvan de houder zich - met het oog op de verwijdering daarvan - ontdoet,&#13;
voornemens is zich te ontdoen of zich moet ontdoen.' Een reststof die op&#13;
milieuhygiënisch verantwoorde wijze als meststof of als bodemverbeteraar wordt&#13;
toegepast, is geen afvalstof.16 Een verontreinigd Boom-produkt17 kan niet op milieuhygiënisch verantwoorde wijze in de landbouw worden toegepast.18 Daarom is hierop&#13;
niet het Boom van toepassing maar het hoofdstuk Afvalstoffen van de Wm, ook als het&#13;
desbetreffende Boom-produkt voldoet aan de in het Boom gestelde kwaliteitseisen voor&#13;
zware metalen en het overeenkomstig de gebruiksregels van het Boom wordt toegepast.&#13;
Onduidelijk is vaak in welke gevallen sprake is van een milieuhygiënisch verantwoorde&#13;
toepassing. Het toetsingskader ontbreekt of is ontoereikend.&#13;
Bij het gebruik van reststoffen in de landbouw doet zich een extra complicatie voor.19&#13;
Een dergelijke stof kan door het Rikilt het predikaat meststof worden toegekend. De wettelijke&#13;
basis hiervoor is de Meststoffenbeschikking 1977, vastgesteld krachtens de Msw&#13;
1947. Ingevolge deze wet zijn regels gesteld met betrekking tot het vervoer en (het voorkomen&#13;
van bedrog in) de handel in meststoffen. De wet heeft niet tot doel het gebruik van&#13;
meststoffen op de bodem te regelen. Een reststof waarvan het Rikilt heeft geoordeeld dat&#13;
hij vanuit landbouwkundig oogpunt geschikt is om als meststof te worden gebruikt, geldt&#13;
toch als afvalstof indien het belang van de bescherming van het milieu zich daartegen verzet.&#13;
Een integrale beoordeling van alle aspecten van de toepassing van reststoffen als&#13;
meststof of bodemverbeteraar, met inbegrip van de milieuhygiënische, wordt mogelijk op&#13;
grond van de Msw 1986, de opvolger van de Msw 1947. De uitvoeringsregeling is echter&#13;
nog niet gereed.&#13;
4. CONCLUSIES EN SUGGESTIES VOOR DE EVALUATIE VAN HET BOOM&#13;
Gezien de knelpunten bij de toepassing, lijkt het Boom een miskraam. Toch is dit besluit&#13;
in de praktijk wel degelijk een levensvatbare baby. Als preventief instrument kan het&#13;
Boom namelijk redelijk geslaagd worden genoemd. Veel (grote) producenten van zuiveringsslib&#13;
zijn op zoek naar een structurele, milieuhygiënisch verantwoorde bestemming&#13;
voor hun slib. Deze reststof is potentieel een afvalstof. Vaak zal hieraan alleen de bestemming&#13;
meststof kunnen worden gegeven indien kwaliteitsverbetering plaatsvindt. In elk geval&#13;
dient de geproduceerde hoeveelheid slib zo veel mogelijk te worden beperkt. De&#13;
concurrentie op de afzetmarkt van meststoffen is groot en aan verwerking en storten van&#13;
afvalstoffen zijn steeds hogere kosten verbonden. Storten van slib zal bovendien op termijn&#13;
worden verboden en derhalve als alternatief wegvallen. Als repressief instrument is&#13;
het Boom minder geslaagd. Hier doen zich de eerder aangegeven knelpunten voor. Al met&#13;
al is het Boom daarom weliswaar een levensvatbare baby, maar zal vooralsnog toch verblijf&#13;
in de couveuse noodzakelijk zijn. Mogelijkheden om aan te sterken zullen worden&#13;
onderzocht tijdens de aangekondigde evaluatie. De kans op aansterking is zonder meer&#13;
aanwezig, maar daartoe zal wel een aantal operaties moeten worden verricht.&#13;
De Boom-problematiek is zeer weerbarstig. Zij maakt deel uit van de algemene problematiek&#13;
van de toepassing van afvalstoffen in de landbouw. In vergelijking hiermee leent&#13;
de problematiek van de (dierlijke) mestoverschotten zich beter voor regulering. Bij dierlijke meststoffen is de uitgangssituatie min of meer bekend, zij het niet zo nauwkeurig als&#13;
men zou willen. De hoeveelheid mest die wordt geproduceerd, kan worden afgeleid uit&#13;
het aantal veehouderijen, de soorten en de aantallen dieren die worden gehouden, en de&#13;
produktie per dier(soort). Dierlijke mest is in vergelijking met Boom-produkten en andere&#13;
afvalstoffen bovendien een betrekkelijk homogeen produkt (forfaitaire nonnen). Doordat&#13;
de uitgangssituatie bekend is, kan regelgeving worden opgezet als een 'gesloten systeem'.&#13;
De producent moet door middel van een mestboekhouding verantwoorden waar de op zijn&#13;
bedrijf geproduceerde mest is gebleven (aanwending binnen het eigen bedrijf, verwerking&#13;
of afzet). Dezelfde verplichting geldt voor de afnemer voor de door hem afgenomen mest.&#13;
Bij elke levering vindt een dubbele registratie plaats met afleveringsbewijzen. De leverancier&#13;
en de afnemer hebben tegengestelde belangen bij deze registratie. De leverancier wil&#13;
een zo groot mogelijke hoeveelheid als 'afgeleverd' registreren, de gebruiker daarentegen&#13;
een zo klein mogelijke hoeveelheid als 'afgenomen'.&#13;
Bij zuiveringsslib is de uitgangssituatie niet bekend. Zo is niet nauwkeurig bekend hoeveel&#13;
slib er in Nederland wordt geproduceerd en ingevoerd en van welke kwaliteit dit slib&#13;
is. Evenmin is nauwkeurig bekend wie boekhoudplichtig zijn (producenten, be- en verwerkers&#13;
en handelaren). Hierdoor is er niet een op papier sluitende controle mogelijk of&#13;
de volledige geproduceerde en ingevoerde hoeveelheid zuiveringsslib overeenkomstig het&#13;
Boom wordt aangewend, verwerkt en afgezet. Over andere (afvalrest/mest)stoffen zijn&#13;
nog minder gegevens beschikbaar.&#13;
Tenslotte volgen enkele suggesties voor de operaties die de Boom-baby moet ondergaan.&#13;
1. De regelgeving over de aanwending van 'meststoffen' in de landbouw dient zo min&#13;
mogelijk te worden uitgesplitst naar afzonderlijke stoffen (dierlijke meststoffen, Boomprodukten,&#13;
andere organische meststoffen, afvalstoffen). Het gevolg hiervan is namelijk&#13;
dat een stof eerst moet worden geïdentificeerd alvorens kan worden vastgesteld welke regelgeving&#13;
van toepassing is. Er dient zo veel mogelijk aansluiting te worden gezocht bij&#13;
de algemene regelgeving over afvalstoffen. Voor zuiveringsslib moet daarbij echter rekening&#13;
worden gehouden met een specifieke EG-richtlijn (zie noot 5). Dit maakt het identificatieprobleem&#13;
voor zuiveringsslib moeilijk oplosbaar.&#13;
2. De milieuhygiënische beoordeling van 'meststoffen' dient plaats te vinden vooraf&#13;
gaand aan de toepassing in plaats van achteraf. Bij voorkeur dient een integrale beoordeling&#13;
in het kader van de Msw 1986 plaats te vinden, waarvan ook de landbouwkundige&#13;
beoordeling deel uitmaakt, die thans door het Rikilt wordt uitgevoerd op grond van de&#13;
Msw 1947. In combinatie hiermee zou op grond van de Wbb een verbod kunnen worden&#13;
gesteld in de landbouw 'meststoffen' aan te wenden, die niet vóóraf na een integrale beoordeling&#13;
als meststof zijn gekwalificeerd. Op stoffen die (nog) niet zijn goedgekeurd, is&#13;
de regelgeving over afvalstoffen van toepassing, met inbegrip van de mogelijkheden die&#13;
deze regelgeving kent voor de toepassing van afvalstoffen.&#13;
3. Aan stoffen die in de landbouw als meststof (of als bodemverbeteraar) worden toe&#13;
gepast, dienen uitsluitend kwaliteitseisen te worden gesteld, ongeacht hun (moeilijk vast&#13;
te stellen) identiteit. Of aan deze eisen wordt voldaan, kan door bemonstering en analyse op&#13;
eenvoudige en gerichte wijze worden gecontroleerd. Een mogelijk bezwaar is het risico&#13;
dat verontreinigde stoffen met schone stoffen worden gemengd totdat aan de kwaliteitseisen&#13;
is voldaan. Met het oog hierop verdient het aanbeveling dat de bezwaren tegen verdunning&#13;
als oplossing voor de afvalstoffenproblematiek nog eens duidelijk uiteen worden gezet. Het bezwaar kan wellicht worden ondervangen door naast kwaliteitseisen ook hoeveelheidsnormen&#13;
te blijven stellen, zoals in het Boom niet alleen kwaliteitseisen voor&#13;
zware metalen worden gesteld maar ook gebruiksnormen voor de hoeveelheid droge stof.&#13;
Op het mengen van afvalstoffen is overigens de Wet milieubeheer (hoofdstuk 10 afvalstoffen)&#13;
van toepassing.&#13;
4. Voor de verschillende afvalstromen richting landbouw dient in navolging van de re&#13;
gelgeving over dierlijke meststoffen zo mogelijk een gesloten systeem met tegengestelde&#13;
belangen te worden ontworpen, zij het met minder uitvoeringslasten. De Wm biedt hier&#13;
voor aanknopingspunten. Op grond van art. 8.11, derde lid, Wm kunnen aan de vergun&#13;
ning voorschriften worden verbonden met betrekking tot de afvalstoffen die tijdens het&#13;
produktieproces in een inrichting ontstaan. Blijkens art. 1, tweede lid, onder b, Wm wordt&#13;
onder 'bescherming van het milieu' mede verstaan: de zorg voor de doelmatige verwijde&#13;
ring van afvalstoffen. De producent zou ertoe verplicht kunnen worden om reststoffen zo&#13;
mogelijk voor hergebruik geschikt te maken en te verantwoorden waar deze stoffen uit&#13;
eindelijk blijven als zij de inrichting verlaten. Om aan laatstbedoelde verplichting te vol&#13;
doen kan de producent bijvoorbeeld afleveringsbewijzen/contracten overleggen, waaruit&#13;
blijkt dat de stoffen na goedkeuring door het Rikilt als meststof zijn afgeleverd. In combi&#13;
natie hiermee zou een systeem van produkt- en/of procescertificering kunnen worden op&#13;
gezet om te waarborgen dat de reststoffen de vereiste kwaliteit hebben en overeenkomstig&#13;
de gebruiksregels in de landbouw worden toegepast. Het bedrijfsleven draagt hiervoor&#13;
(ook) verantwoordelijkheid. Een dergelijke procedure dient ook op handelaren van toe&#13;
passing te zijn, die verschillende stoffen mengen om voor de afnemers bruikbare eindprodukten&#13;
te maken.&#13;
5. In een algemene maatregel van bestuur (amvb) op basis van art. 1.1, tiende, elfde en&#13;
twaalfde lid, Wm kan duidelijkheid worden geschapen in welke gevallen al dan niet sprake&#13;
is van afvalstoffen.20 Ingevolge het tiende lid kunnen stoffen als afvalstof worden aan&#13;
gewezen. Ingevolge het elfde lid kunnen reststoffen worden aangewezen, die niet als&#13;
afvalstof gelden indien zij voor hergebruik zijn bestemd en rechtstreeks worden afgeleverd&#13;
aan degene die de stoffen toepast. Ingevolge het twaalfde lid kan de minister van&#13;
VROM nadere regels stellen of, vooruitlopend op een regeling bij amvb, een tijdelijke regeling&#13;
treffen.&#13;
Na deze operaties zal de verdenking kunnen rijzen dat de doktoren in de operatiekamer de&#13;
Boom-baby met een andere baby hebben verwisseld om te maskeren dat de baby intussen&#13;
overleden is. Mijn verwachting is echter dat het zo ver niet zal behoeven te komen, maar&#13;
dat de inhoud van het Boom, in welke verschijningsvorm dan ook, zal kunnen overleven. </content><legacyfootnotes>1. Dit artikel is op strikt persoonlijke titel geschreven.&#13;
2. Met dank aan mr. D.W. Bruil voor zijn advies en aan mevr. H. van Scheindelen (Parket Leeuwarden en&#13;
G. Smeets (AID).&#13;
3. Stb. 1991,613.&#13;
4. In de citeertitel van het besluit aangeduid als: overige organische meststoffen. De bedoeling is een onder&#13;
scheid te maken ten opzichte van dierlijke meststoffen. Er bestaan echter ook andere 'overige organische&#13;
meststoffen', reden waarom zuiveringsslib, compost en zwarte grond in dit artikel verder onder de noemer&#13;
'Boom-produkten' zullen worden aangeduid.&#13;
5. Richtlijn van de Raad van de Europese Gemeenschappen van 12 juni 1986, nr. 86/278/EEG, betreffende&#13;
de bescherming van het milieu, in het bijzonder de bodem, bij het gebruik van zuiveringsslib in de land&#13;
bouw (PbEG LI 81).&#13;
6. Allereerst in de nota van toelichting bij het Boom, voorts op 26 november 1992 en op 2 september 1994&#13;
tijdens mondeling overleg met de Tweede Kamer.&#13;
7. Onder zuiveringsslib wordt in het Boom verstaan: slib dat afkomstig is van een installatie voor de zuive&#13;
ring van huishoudelijk, stedelijk of industrieel afvalwater dan wel afvalwater van soortgelijke samenstel&#13;
ling. &#13;
8. Te weten de zware metalen cadmium, chroom, koper, kwik, nikkel, lood en zink en het metaloid arseen.&#13;
9. Besluit van 13 maart 1995, houdende een wijziging van het besluit kwaliteit en gebruik overige organi&#13;
sche meststoffen (doseringsnonnen gft-compost) (Stb. 1995, 171).\&#13;
10. Gerechtshof te Leeuwarden, 22-9-1992, nr. 416-1992.&#13;
11. Voorbeelden hiervan halen regelmatig de krant. Onlangs raakte het bedrijf Rutte Recycling in opspraak.&#13;
Het Brabants Dagblad van 12 januari 1995 meldt dat Justitie verwacht aan de hand van mogelijk vervalste&#13;
analyserapporten en transportlijsten te kunnen aantonen dat voor storten bestemd slib deels in de landbouw&#13;
is terecht gekomen. Het vermoeden bestaat dat verontreinigd industrieel slib is gemengd met mest&#13;
en compost en vervolgens als schone meststof is verkocht aan landbouwers.&#13;
12. Stcrt. van 22 september 1994.&#13;
13. Zie: H.E. Woldendorp, Algemene regels en uitzonderingen (vrijstelling/ontheffing) in de Wet bodembescherming,&#13;
Agrarisch recht, 1993, nr. 12, p. 581-593.&#13;
14. Zie noot 9.&#13;
15. De Raad van State heeft reeds over het ontwerp-besluit geadviseerd. Het besluit zal gefaseerd in werking&#13;
treden.&#13;
16. ARRS 12 december 1985, BR 1986, p. 448. Dierlijke mest wordt in beginsel niet als afvalstof aangemerkt.&#13;
Ook eierschalen gelden niet als afvalstof (Vz. ABRS, 31 januari 1994, Nieuwsbrief Adviseur Beroepen&#13;
Milieubeheer, Ie kwartaal 1994, Afval, nr. 94-6 en Vz. ABRS, 5 februari 1995, AB 1994/346).&#13;
Daarentegen is papierpulp volgens de Hoge Raad (8 juli 1994, NJB 1994, nr. 177) door het Hof te Leeuwarden&#13;
op onjuiste gronden als meststof aangemerkt. Het Hof te Arnhem, waarnaar de zaak was terugverwezen,&#13;
heeft vervolgens uitgesproken dat het toch om een meststof gaat (arrest van 21 november 1994, nr.&#13;
21-00 1431-94).&#13;
17. Soms is op het oog reeds duidelijk dat van verontreiniging sprake is, bijvoorbeeld als glas, plastic, blik of&#13;
ziekenhuisafval, zoals injectienaalden, worden aangetroffen. PAK's, PCB's, radio-actieve stoffen of resten&#13;
van bestrijdingsmiddelen openbaren zich echter pas in het laboratorium.&#13;
18. Zie A.H.M. Smits, Raad van State maakt begrip 'afvalstof weer wat duidelijker (Stcrt. (1994, 230)). Slib&#13;
dat aanzienlijke concentraties barium en minerale olie bevat en waarvan niet is gebleken dat er een nuttige&#13;
bestemming aan kan worden gegeven, moet blijkens een uitspraak van de Vz. ABRS als afvalstof worden&#13;
beschouwd. Het slib was als organische mest aangeboden. Het was verontreinigd geraakt door vermen&#13;
ging met afvalstoffen. Smits noemt ook enkele andere voorbeelden: rioolslib, gebruikt voor bemesting van&#13;
een populierenbos, is een meststof (AB 1983, 370); te composteren meststoffen worden daarentegen als&#13;
afvalstof aangemerkt (M en R 1990, p. 480).&#13;
19. Zie HR 8 juli 1994, NJB 1994, nr. 177 (papierpulp).&#13;
20. Een dergelijke amvb is in voorbereiding genomen.</legacyfootnotes><footnotes><footnote/></footnotes><auteurs>Drs. H.E. Woldendorp</auteurs><published>1995-06-01 00:00:00</published><modified>1993-06-23 00:00:00</modified><editiondate>1995-06-01</editiondate><htmlpath>https://denhollander.info/artikel/6017</htmlpath></article>
</articles></edition>
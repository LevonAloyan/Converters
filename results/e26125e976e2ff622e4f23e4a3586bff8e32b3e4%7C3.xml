<edition><articles><article><jaar>2003</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2003</searchword><id>4427</id><udhid>UDH:TvAR/4427</udhid><titel>Salden / Salden (TvAR 2003/5151)</titel><searchwords><searchword>TvAR 2/2003</searchword><searchword>TvAR 2003/5151</searchword><searchword>UDH:TvAR/4427</searchword></searchwords><attachments><attachment><name>2003_nr 2_Rechtspraak_5151.pdf</name><extention>pdf</extention><url>https://denhollander.info/download/4372/ci</url></attachment></attachments><inleiding>[Pachtwet art. 25, 49a; Beschikking Superheffing]&#13;
&#13;
Bewijslevering omtrent de vraag of&#13;
vervreemd “SLOM-quotum” is opgebouwd&#13;
met behulp van grond die in het desbetreffende&#13;
referentiejaar van deze verpachter is&#13;
gepacht. Geleverde bewijs in de vorm van&#13;
schriftelijke stukken en getuigenverklaringen&#13;
opnieuw gewogen en onvoldoende bevonden&#13;
voor bevestigende beantwoording van deze&#13;
vraag. Derhalve geen aanspraak verpachter&#13;
in verband met bijdrage van door (vader van)&#13;
verpachter ter beschikking gestelde grond&#13;
aan de opbouw van het melkquotum. Geen&#13;
concrete bezwaren tegen aanmerking zoon&#13;
pachter als medepachter, zodat beslissing&#13;
uit eerste aanleg daaromtrent in stand blijft.</inleiding><content>ARREST IN DE ZAKEN VAN:&#13;
Jan Theodoor Salden, wonende te Guttecoven,&#13;
gemeente Sittard,&#13;
appellant in zaak 2000/021,&#13;
geïntimeerde in zaak 2000/471,&#13;
procureur: mr. J.M. Bosnak,&#13;
tegen&#13;
Jan Nicolaas Salden, wonende te Eininghausen,&#13;
gemeente Sittard,&#13;
geïntimeerde in zaak 2000/021,&#13;
appellant in zaak 2000/471,&#13;
procureur: mr. W.D Huizinga.&#13;
1 De procedure in eerste aanleg&#13;
De pachtkamer van het kantongerecht te Sittard&#13;
heeft op 9 oktober 1997, 11 december&#13;
1997, 18 juni 1998 en 11 november 1999 tussen&#13;
appellant in de zaak met rolnummer&#13;
2000/021, tevens geïntimeerde in de zaak met&#13;
rolnummer 2000/471 – verder te noemen: de&#13;
pachter – als eiser in conventie en verweerder&#13;
in reconventie enerzijds en geïntimeerde in de&#13;
zaak met rolnummer 2000/021, tevens appellant&#13;
in zaak met rolnummer 2000/471 – verder&#13;
te noemen: de verpachter – als (mede-)-&#13;
gedaagde in conventie en (mede-)eiser in&#13;
reconventie anderzijds vonnissen gewezen. De&#13;
vonnissen van 18 juni 1998 en 11 november&#13;
1999 zijn in afschrift aan dit arrest gehecht.&#13;
Naar die afschriften wordt voor zoveel nodig&#13;
verwezen.&#13;
2 De procedure in hoger beroep in&#13;
zaak 2000/021&#13;
2.1 Bij exploot van 10 december 1999 is de&#13;
pachter van het vonnis van 11 november 1999&#13;
in hoger beroep gekomen met dagvaarding&#13;
van de verpachter voor dit hof.&#13;
2.2 Bij memorie van grieven heeft de pachter&#13;
tegen dat vonnis vijf grieven aangevoerd en&#13;
toegelicht, bewijs aangeboden, enkele producties&#13;
in het geding gebracht en geconcludeerd&#13;
dat het hof dat vonnis zal vernietigen en,&#13;
opnieuw rechtdoende, alsnog de vordering&#13;
van de verpachter tot betaling door pachter&#13;
van een bedrag van ƒ 52.253,13 te vermeerderen&#13;
met de wettelijke rente vanaf de dag van&#13;
vervreemding van het melkquotum zal afwijzen,&#13;
met veroordeling van de verpachter in de&#13;
kosten van beide instanties, zulks bij arrest,&#13;
uitvoerbaar bij voorraad.&#13;
2.3 De verpachter heeft bij memorie van antwoord&#13;
verweer gevoerd, enige producties&#13;
overgelegd en bewijs aangeboden met conclusie&#13;
dat het hof het beroep zal verwerpen en de&#13;
pachter zal veroordelen in de kosten van de&#13;
procedure in beide instanties.&#13;
2.4 De pachter heeft akte gevraagd van enige&#13;
mededelingen en van het overleggen van eeen&#13;
productie. De verpachter heeft akte gevraagd&#13;
van enige mededelingen in antwoord alsmede&#13;
van het overleggen van producties.&#13;
2.5 Hierna hebben partijen de stukken aan het&#13;
hof overgelegd voor het wijzen van arrest.&#13;
3 De procedure in hoger beroep in&#13;
zaak 2000/471&#13;
3.1 Bij exploot van 17 juli 1998 is de verpachter&#13;
van het vonnis van 18 juni 1998 bij de&#13;
arrondissementsrechtbank te Arnhem in hoger&#13;
beroep gekomen onder dagvaarding van de&#13;
pachter voor dit hof. Genoemde rechtbank&#13;
heeft zich bij vonnis van 24 december 1998&#13;
onbevoegd verklaard om van het geschil kennis&#13;
te nemen en heeft de zaak in de stand&#13;
waarin deze zich bevindt verwezen naar de&#13;
pachtkamer van dit hof. Ook dit vonnis is aan&#13;
dit arrest gehecht.&#13;
3.2 Bij memorie van grieven heeft de verpachter&#13;
tegen het boven onder 1 genoemde vonnis&#13;
van 18 juni 1998 drie grieven aangevoerd en&#13;
toegelicht, bewijs aangeboden, een productie&#13;
in het geding gebracht en geconcludeerd dat&#13;
het hof dat vonnis zal vernietigen, zowel in&#13;
conventie als in reconventie, en, opnieuw&#13;
rechtdoende, zoveel mogelijk uitvoerbaar bij&#13;
voorraad,&#13;
in conventie:&#13;
de pachter alsnog niet-ontvankelijk zal verklaren&#13;
in zijn vordering tot aanmerking van&#13;
zijn zoon J.V.M.E. Salden als medepachter,&#13;
althans hem deze vordering zal ontzeggen,&#13;
alsmede&#13;
in reconventie:&#13;
a) de tussen appellant als verpachter en geïntimeerde&#13;
als pachter bestaande pachtovereenkomst&#13;
tussentijds zal ontbinden wegens&#13;
schending van artikel 8 van de tussen partijen&#13;
bestaande pachtovereenkomst en artikel 25 en&#13;
32 van de Pachtwet alsmede wegens ernstige&#13;
wanprestatie zijdens de pachter jegens de verpachter&#13;
wegens vervreemding van de tot het&#13;
gepachte behorende productierechten;&#13;
b) de pachter zal veroordelen tot betaling van&#13;
de door de verpachter geleden schade vanwege&#13;
vervreemding van de tot het gepachte&#13;
behorende melkproductierechten in 1990, ten&#13;
bedrage van ƒ 52.253,13, te vermeerderen met&#13;
de wettelijke rente vanaf de dag der vervreemding&#13;
tot aan de dag der algehele voldoening;&#13;
c) de pachter zal veroordelen tot het verlenen&#13;
van onverkorte medewerking aan de overdracht&#13;
van het grondgebonden deel van de tot&#13;
het gepachte behorende productierechten&#13;
suiker (bietenquotum) aan de verpachter,&#13;
met veroordeling van de pachter in de kosten&#13;
van de procedure in beide instanties.&#13;
3.3 De pachter heeft bij memorie van antwoord&#13;
verweer gevoerd, een productie overgelegd en&#13;
geconcludeerd dat het hof de verpachter in&#13;
zijn vorderingen niet-ontvankelijk zal verklaren,&#13;
althans zijn vorderingen zal afwijzen als&#13;
zijnde ongegrond en/of onbewezen, met&#13;
bekrachtiging van het vonnis van 18 juni 1998,&#13;
zo nodig onder aanvulling dan wel verbetering&#13;
van de gronden waarop dit berust, alles&#13;
met veroordeling van de pachter in de kosten&#13;
van beide instanties.&#13;
3.4 De verpachter heeft akte gevraagd van&#13;
enige mededelingen en van het overleggen van&#13;
enige producties. De pachter heeft daarop&#13;
eveneens akte gevraagd van enige mededelingen&#13;
alsmede van het overleggen van producties.&#13;
3.5 Hierna hebben partijen de stukken aan het&#13;
hof overgelegd voor het wijzen van arrest.&#13;
4 De grieven&#13;
De grieven in zaak 2000/021 luiden:&#13;
I Ten onrechte overweegt de pachtkamer van&#13;
het kantongerecht: “Uit een door de verpachter&#13;
tijdens het getuigenverhoor overgelegde&#13;
productie (register van verpachte gronden)&#13;
blijkt dat de pachter van de verpachter perceel&#13;
31.089 ter grootte van 5.51.00 ha had gepacht&#13;
en wel vóór het referentiejaar 1 november&#13;
1978 t/m 31 oktober 1979.”&#13;
II Ten onrechte overweegt de pachtkamer van&#13;
het kantongerecht: “De Pachtkamer komt op&#13;
grond van al het voren overwogene tot de&#13;
slotsom dat de pachter de opbrengst van het&#13;
melkquotum ten onrechte niet heeft gedeeld&#13;
met de verpachter.”&#13;
III Ten onrechte overweegt de pachtkamer&#13;
van het kantongerecht: “De Pachtkamer gaat&#13;
bij het bepalen van de schade, die de verpachter&#13;
hierdoor heeft geleden, uit van het quotum&#13;
dat de pachter middels de zogenaamde SLOMregeling&#13;
heeft verkregen, zijnde het quotum&#13;
dat de pachter ook feitelijk heeft kunnen verkopen,&#13;
tegen de ten tijde van de verkoop geldende&#13;
waarde.”&#13;
IV Ten onrechte overweegt de pachtkamer&#13;
van het kantongerecht: “De pachter heeft de&#13;
door de verpachter genoemde oppervlakte&#13;
niet betwist, zodat de Pachtkamer de bereke-&#13;
ning van de verpachter zal overnemen, aldus&#13;
53.004 : 17.30.00 x 5.93.22 x 50% = 0,908755.”&#13;
V Ten onrechte overweegt de pachtkamer van&#13;
het kantongerecht: “De Pachtkamer is van&#13;
oordeel dat de pachter in onvoldoende mate&#13;
heeft aangetoond dat althans welk gedeelte&#13;
van zijn toenmalige bedrijfsoppervlakte (al of&#13;
niet) samenhing met het uiteindelijk verkregen&#13;
quotum.”&#13;
De grieven in zaak 2000/471 luiden:&#13;
A Ten onrechte heeft de pachtkamer van het&#13;
kantongerecht de heer Joseph Vincentius Maria&#13;
Elisabeth Salden, geboren 24 april 1972, aangemerkt&#13;
als medepachter.&#13;
B Ten onrechte is de pachtkamer van het kantongerecht&#13;
in haar vonnis van oordeel dat de&#13;
pachter terzake de gepleegde wanprestatie in&#13;
de gegeven omstandigheden geen verwijt kan&#13;
worden gemaakt.&#13;
C Ten onrechte heeft de pachtkamer van het&#13;
kantongerecht de vordering tot ontbinding&#13;
van de pachtovereenkomst afgewezen.&#13;
5 De vaststaande feiten&#13;
5.1 Tussen partijen staat in hoger beroep als&#13;
enerzijds gesteld en anderzijds niet dan wel&#13;
onvoldoende betwist het navolgende vast.&#13;
5.2 Tussen J.J. Salden (de vader van de verpachter)&#13;
als verpachter en de pachter is in&#13;
1979 een schriftelijke pachtovereenkomst tot&#13;
stand gekomen in het kader van een in de ruilverkaveling&#13;
“Land van Swentibold” nieuw&#13;
gevestigde pachtverhouding ter zake van een&#13;
perceel bouwland, thans kadastraal bekend&#13;
gemeente Geleen, sectie K, nrs. 45 en 64&#13;
gedeeltelijk, groot 5.93.22 ha. De ingangsdatum&#13;
van de pacht is daarin bepaald op&#13;
9 november 1979. J.J. Salden had deze grond&#13;
in vruchtgebruik; hoofdgerechtigde was J.N.&#13;
Salden (in deze procedure aangeduid als de&#13;
verpachter). Gedurende de procedure in eerste&#13;
aanleg is J.J. Salden overleden, waardoor&#13;
hoofdgerechtigde J.N. Salden (enig) verpachter&#13;
is geworden.&#13;
5.3 De pachter heeft tot en met 31 oktober&#13;
1979 de melkveehouderij uitgeoefend. Per&#13;
1 november 1980 heeft hij gebruik gemaakt&#13;
van de zogenaamde “SLOM-I”-regeling en&#13;
heeft hij de melkproductie gestaakt. Bij&#13;
beschikking van 4 augustus 1989 heeft hij op&#13;
basis van zijn melkproductie in de periode&#13;
1 november 1978-31 oktober 1979 voor de&#13;
heffingsperiode 1989/1990 een voorlopige&#13;
heffingvrije hoeveelheid (melkquotum) van&#13;
52.432 kg toegekend gekregen. Vervolgens is&#13;
een definitieve toewijzing van 53.004 kg met&#13;
een vetpercentage van 4,00% gerealiseerd.&#13;
Het quotum is in 1990 en 1991 volgemolken&#13;
met behulp van grond en gebouwen die van&#13;
een derde waren gepacht. In 1992 heeft de&#13;
pachter het gehele melkquotum aan die derde&#13;
verkocht en geleverd.&#13;
5.4 De pachter exploiteert thans een akkerbouw-&#13;
en loonbedrijf met een totaal bedrijfsareaal&#13;
van circa 20 ha, waarvan circa 8 ha&#13;
diens eigendom is. Hij is geboren op 9 mei&#13;
1936. Sedert 1 januari 1990 wordt het bedrijf&#13;
geëxploiteerd in maatschapsverband met zijn&#13;
vrouw en sedert 1 januari 1995 is ook zijn&#13;
zoon Joseph Vincentius Maria Elisabeth Salden&#13;
tot de maatschap toegetreden.&#13;
5.5 Bij beschikking van dit hof van 8 juni 1999&#13;
is de pachtovereenkomst verlengd met een&#13;
periode van vier jaren (eindigende 8 november&#13;
2001), onder bepaling dat de pachter geen verdere&#13;
verlenging van de pachtovereenkomst&#13;
kan verzoeken en dat Joseph Vincentius Maria&#13;
Elisabeth Salden, ingeval hij onherroepelijk&#13;
als medepachter zal zijn aangemerkt, vóór&#13;
1 september 2000 een verzoek tot verdere verlenging&#13;
kan indienen.&#13;
5.6 Joseph Vincentius Maria Elisabeth Salden,&#13;
zoon van de pachter, is geboren op 24 april&#13;
1972. Hij heeft in 1988 het diploma lager&#13;
agrarisch onderwijs behaald, in 1989 het&#13;
diploma mechanische techniek aan de lagere&#13;
technische school en in 1993 het diploma&#13;
werktuigbouwkunde aan de middelbare technische&#13;
school.&#13;
6 Beoordeling van het geschil in&#13;
hoger beroep in beide zaken&#13;
6.1 Ter beoordeling ligt in de eerste plaats&#13;
voor de vraag, of de pachter bij de onder 5.3&#13;
bedoelde overdracht van het door hem verkregen&#13;
“SLOM-quotum” aan derden mede&#13;
melkquotum heeft vervreemd dat was verkregen&#13;
met behulp van grond dat in het – hier&#13;
van belang zijnde – referentiejaar 1978/1979&#13;
van deze verpachter was gepacht. De pachter&#13;
heeft gesteld dat hij vóór de ruilverkaveling&#13;
slechts 0.04.10 ha bouwland van deze verpachter&#13;
gebruikte. De verpachter heeft dit&#13;
betwist; zijn standpunt is dat het thans&#13;
gepachte perceel reeds geruime tijd vóór 1979&#13;
door de pachter ten behoeve van de melkveehouderij&#13;
werd gebruikt. De pachtkamer van&#13;
het kantongerecht heeft in haar vonnis van&#13;
18 juni 1998 de verpachter toegelaten tot het&#13;
leveren van het bewijs, dat er in het referentiejaar&#13;
sprake is geweest van verpachting van los&#13;
land aan de pachter tot een oppervlakte van&#13;
méér dan 0.04.10 ha. Tegen de bewijslastverdeling&#13;
en -opdracht is geen grief gericht,&#13;
zodat deze in hoger beroep als uitgangspunt&#13;
dienen. Vervolgens is de pachtkamer van het&#13;
kantongerecht in haar vonnis van 11 november&#13;
1999 na bewijslevering gekomen tot het&#13;
oordeel, dat de pachter reeds vóór het desbetreffende&#13;
referentiejaar een aan de verpachter&#13;
toebehorende perceel grond (in een register&#13;
van verpachte gronden ten behoeve van de&#13;
ruilverkaveling genummerd 31.089) met een&#13;
oppervlakte van 5.51.00 ha voor de melkveehouderij&#13;
in gebruik had. Tegen dit oordeel is&#13;
grief I in zaak 2000/021 gericht. Het hof zal&#13;
de ingebrachte bewijsmiddelen opnieuw bezien.&#13;
6.2 De pachtkamer van het kantongerecht&#13;
heeft in de eerste plaats verwezen naar het&#13;
register van verpachte gronden, dat door de&#13;
verpachter bij het getuigenverhoor is overgelegd&#13;
(en bij diens conclusie na enquête in&#13;
het geding is gebracht), waaruit zou blijken&#13;
dat het perceel genummerd 31.089 met oppervlakte&#13;
5.51 ha bij de pachter in gebruik was.&#13;
De pachter heeft bij memorie van grieven&#13;
onder overlegging van een brief van de Directie&#13;
Landinrichting van het kadaster betoogd&#13;
dat het desbetreffende register betrekking&#13;
heeft op de situatie na het plan van toedeling.&#13;
De verpachter heeft dit betoog bij memorie&#13;
van antwoord niet bestreden. De juistheid van&#13;
de stelling van de pachter volgt ook uit het&#13;
register zelf, aangezien dit blijkens zijn opschrift&#13;
betrekking heeft op in pacht toegedeelde&#13;
kavels, hetgeen ook volgt uit de bijschrijvingen&#13;
(de pachttermijn van zes jaren, de vermelding&#13;
van een toedelingswaarde en de vermelding&#13;
dat van een schriftelijke overeenkomst sprake&#13;
is). In zoverre is de grief van de pachter&#13;
gegrond.&#13;
In de tweede plaats heeft de pachtkamer van&#13;
het kantongerecht voor het bewijs waarde&#13;
gehecht aan een stuk aangaande de tervisielegging&#13;
van het plan van toedeling (welk stuk&#13;
kennelijk bij het getuigenverhoor is overgelegd,&#13;
afzonderlijk is bijgevoegd in het procesdossier&#13;
van de verpachter in zaak 2000/021 en&#13;
thans als productie bij de memorie van antwoord&#13;
is gevoegd). In dit stuk, uit januari&#13;
1976, staat vermeld dat de plaatselijke commissie&#13;
het voornemen heeft de nieuwe kavels&#13;
in gebruik te geven na de oogst van 1976,&#13;
doch uiterlijk op 1 december van dat jaar.&#13;
Niet blijkt echter dat dit in het onderhavige&#13;
geval ook daadwerkelijk is geschied. De pachter&#13;
heeft gemotiveerd betwist dat dit het geval&#13;
is geweest. Zelfs blijkt niet dat het perceel met&#13;
nummer 31.089 in het plan van toedeling was&#13;
opgenomen. Bewijs van betekenis kan aan dit&#13;
stuk dan ook niet worden ontleend. Hetzelfde&#13;
geldt voor de richtlijnen voor kavelovergang&#13;
uit juli 1976 – van latere datum dus –, die de&#13;
verpachter heeft overgelegd bij diens conclusie&#13;
na enquête, waarin – in algemene zin – is&#13;
voorzien in een kavelovergang uiterlijk per&#13;
1 februari 1977. Het hof wijst in dit verband&#13;
voorts op het bezwaarschrift van de vader van&#13;
de verpachter tegen het plan van toedeling&#13;
met betrekking tot (onder andere) kavels&#13;
31.088 en 31.098, dat door de verpachter bij&#13;
conclusie na enquête is overgelegd (met aanduiding&#13;
“bezw. 104”), waaruit blijkt dat op&#13;
28 november 1997 nog een wijziging in het&#13;
plan van toedeling werd voorgesteld. Uit dat&#13;
stuk kan op zijn minst worden afgeleid, dat de&#13;
pachter op dat moment nog niet het precieze&#13;
object dat hij uiteindelijk in pacht heeft gekregen&#13;
in gebruik had. Een en ander versterkt het&#13;
beeld, dat aan algemene aanduidingen over&#13;
het tijdstip van ingebruikgeving van kavels in&#13;
afwachting van de akte van toedeling – op de&#13;
betekenis daarvan voor dit geschil wordt ook&#13;
later in dit arrest nog ingegaan – geen groot&#13;
gewicht toekomt.&#13;
In de derde plaats heeft de pachtkamer van&#13;
het kantongerecht in het kader van de bewijswaardering&#13;
verwezen naar de meitellinggegevens&#13;
van de pachter van 1979 (bij brief van&#13;
26 januari 1998 in het geding gebracht). Daarin&#13;
staat vermeld dat zijn bedrijf een oppervlakte&#13;
in eigendom van 4 ha had en een&#13;
oppervlakte in pacht van 15 ha. Het bedrijf&#13;
besloeg in totaal 9 kavels. Uit deze meitellinggegevens&#13;
kan niet worden afgeleid, dat de&#13;
pachter vóór of in 1979 van enige bepaalde&#13;
verpachter enig bepaald perceel in gebruik&#13;
had. Het hof verwijst in dit verband ook naar&#13;
de door de pachter bij antwoordakte van&#13;
2 april 1998 overgelegde verzamelstaten van&#13;
meitellinggegevens van de jaren 1975-1988,&#13;
waaruit zulks evenmin blijkt. Deze stukken&#13;
kunnen dus niet bijdragen tot het bewijs.&#13;
In de vierde plaats heeft de pachtkamer van&#13;
het kantongerecht belang gehecht aan de&#13;
pachtregistratie ten behoeve van de ruilverkaveling&#13;
(productie Ic bij conclusie van dupliek&#13;
in conventie en repliek in reconventie). Daarin&#13;
wordt onder registratienummer 3590 melding&#13;
gemaakt van een pachtcontract tussen de&#13;
vader van de verpachter en de pachter. Blijkens&#13;
productie Id bij diezelfde conclusie heeft&#13;
registratienummer 3590 echter betrekking op&#13;
het perceel kadastraal bekend gemeente Limbricht,&#13;
sectie C, nummer 3374 ter grootte van&#13;
0.04.10 ha, van welk perceel de pacht in deze&#13;
procedure steeds door de pachter is erkend&#13;
(en ten aanzien waarvan hij onweersproken&#13;
heeft gesteld dat de pachtovereenkomst in het&#13;
kader van de meergenoemde ruilverkaveling is&#13;
geëindigd, terwijl het perceel voordien niet&#13;
ten behoeve van de melkveehouderij is aangewend).&#13;
In de vijfde plaats heeft de pachtkamer van&#13;
het kantongerecht verwezen naar productie Ie&#13;
bij de zojuist genoemde conclusie. Die productie&#13;
betreft echter een – wellicht naar aanleiding&#13;
van het eerdergenoemde bezwaar van&#13;
de vader van de verpachter tegen de voorgenomen&#13;
toedeling opgemaakte – kennelijke&#13;
variant op de lijst die in deze overweging&#13;
onder “in de eerste plaats” aan de orde is&#13;
geweest, hetgeen blijkt uit de doorhaling van&#13;
perceel 31.089 met oppervlakte 5.51 ha, de&#13;
omkadering van percelen 31.088 en 31.539&#13;
met gezamenlijke oppervlakte van 5.51.40 ha&#13;
en het als productie If bij de meergenoemde&#13;
conclusie overgelegde plan van toedeling/lijst&#13;
van geldelijke regelingen (met verwijzing naar&#13;
“bezw. 104”). Het hof wijst in dit verband&#13;
ook op de vermelding van kavelnummers&#13;
31.088 en 31.539 (het laatste nummer met de&#13;
hand gewijzigd in 31.089) op de onder 5.2&#13;
genoemde uiteindelijk tot stand gekomen&#13;
pachtovereenkomst. Het genoemde stuk&#13;
levert geen bijdrage tot het bewijs.&#13;
6.3 Uit het bovenstaande vloeit voort, dat de&#13;
in het geding gebrachte schriftelijke stukken&#13;
niet, althans niet noemenswaardig, kunnen&#13;
bijdragen tot de bewijslevering door de verpachter.&#13;
Hij heeft echter ook twee getuigen&#13;
doen horen. Over hun verklaringen overweegt&#13;
het hof als volgt. De verklaring van de&#13;
verpachter zelf is vaag en berust grotendeels&#13;
op herinnering van wat hem door zijn vader is&#13;
verteld. Reeds om deze reden kan aan het naar&#13;
zijn zeggen vernomen jaar 1975 als jaar van&#13;
ingebruikgeving van de onderhavige grond&#13;
door de pachter – waaraan bovendien nog is&#13;
toegevoegd: “voor zover ik weet” – geen&#13;
bewijskracht worden toegekend. De getuige&#13;
Lambrichts heeft verklaard dat de vader van&#13;
de verpachter de grond “na de ruilverkaveling,&#13;
medio jaren zeventig” heeft verkregen.&#13;
Bewijs kan hieraan niet worden ontleend,&#13;
aangezien de ruilverkaveling medio jaren&#13;
zeventig nog niet was voltooid en de verklaring&#13;
de mogelijkheid openlaat dat Lambrichts&#13;
zich heeft vergist in het tijdstip van die voltooiing.&#13;
Waar Lambrichts vervolgens verklaart&#13;
dat hij op de grond koeien van de pachter&#13;
heeft zien lopen blijkt niet dat dit zich vóór&#13;
de definitieve toedeling heeft afgespeeld. De&#13;
passage in de verklaring van Lambrichts dat&#13;
hij “tijdens de ruilverkaveling medio jaren&#13;
zeventig” van de vader van de verpachter&#13;
heeft gehoord dat de pachter diens grootste&#13;
pachter was is voorts dusdanig vaag, dat deze&#13;
nauwelijks kan bijdragen tot de bewijslevering.&#13;
Daarbij komt nog, dat de pachter in&#13;
tegenverhoor een verklaring heeft afgelegd&#13;
waarin de verklaringen van de verpachter en&#13;
die van Lambrichts worden tegengesproken.&#13;
Al met al acht het hof ook na het meewegen&#13;
van de getuigenverklaringen het bewijs niet&#13;
geleverd. Grief I in zaak 2000/021 is dan ook&#13;
gegrond.&#13;
6.4 De pachter heeft als productie bij zijn&#13;
memorie van grieven nog de onder 5.5 vermelde&#13;
beschikking van dit hof van 8 juni 1999&#13;
overgelegd. In de weergave van de verklaringen&#13;
van pachterszijde is opgenomen dat de&#13;
pachter de onderhavige grond met ingang van&#13;
het jaar 1979 in gebruik heeft gekregen, dat&#13;
die grond toen nog bestond uit grasland, dat&#13;
de pachter deze grond in dat jaar ten behoeve&#13;
van zijn toenmalig melkveebedrijf heeft&#13;
gebruikt en dat hij na de definitieve toedeling&#13;
de grond heeft gescheurd en sedertdien steeds&#13;
als bouwland heeft gebruikt. Het hof overweegt&#13;
inzake de relevantie van het gebruik&#13;
van de grond in 1979 voor dit geding als volgt.&#13;
De verpachter heeft niet kunnen aantonen&#13;
– en zelfs niet met stukken onderbouwd&#13;
gesteld – dat hij of zijn vader enig recht op de&#13;
desbetreffende grond heeft gehad vóórdat de&#13;
akte van toedeling werd ingeschreven. Evenmin&#13;
heeft hij kunnen aantonen dat er vóór dat&#13;
tijdstip ter zake van deze grond tussen hem of&#13;
zijn vader enerzijds en de pachter anderzijds&#13;
enige rechtsband heeft bestaan. Veeleer lijkt&#13;
het tegendeel te volgen uit de niet, althans niet&#13;
deugdelijk weersproken stelling van de pachter&#13;
(antwoordconclusie van 14 januari 1999),&#13;
dat de eerste pachtbetaling aan de verpachter&#13;
heeft plaatsgevonden op 1 oktober 1980 en hij&#13;
– de pachter – tot 9 november 1979 pacht&#13;
heeft betaald aan zijn 43 oude verpachters. Dit&#13;
is in overeenstemming met art. 27 van de destijds&#13;
van toepassing zijnde Ruilverkavelingswet&#13;
en met de eerder genoemde richtlijnen&#13;
voor kavelovergang in de onderhavige ruilverkaveling,&#13;
die onder punt 7 vermelden dat de&#13;
pachtprijs tot aan het passeren van de akte van&#13;
toedeling aan de oude verpachter diende te&#13;
worden betaald.&#13;
Derhalve dient tot uitgangspunt dat een eventuele&#13;
(al dan niet gedeeltelijke) bijdrage van&#13;
deze grond tot de melkproductie van de pachter&#13;
in (een gedeelte van) het jaar 1979 niet verband&#13;
houdt met het feit dat (de vader van)&#13;
deze verpachter de grond aan de pachter ter&#13;
beschikking heeft gesteld. Dan kan in beginsel&#13;
ook geen sprake zijn van enige aanspraak van&#13;
deze verpachter in verband met de bijdrage&#13;
die deze grond heeft geleverd aan de totstandkoming&#13;
van het melkquotum. Weliswaar is&#13;
denkbaar dat van dit uitgangspunt wordt&#13;
afgeweken indien sprake is van bijzondere&#13;
omstandigheden die het onverkort handhaven&#13;
daarvan naar maatstaven van redelijkheid en&#13;
billijkheid onaanvaardbaar zouden doen zijn,&#13;
maar van dergelijke omstandigheden is niet&#13;
gebleken. Gezien de omstandigheid dat de&#13;
grond als bouwland is verpacht en door de&#13;
pachter slechts zeer tijdelijk, in afwachting op&#13;
de definitieve toedeling, in de vorm waarin&#13;
deze ter beschikking was gesteld – als grasland&#13;
– is gebruikt, zou ook zeker van klemmende&#13;
omstandigheden sprake moeten zijn&#13;
alvorens een uitzondering op genoemd uitgangspunt&#13;
zou moeten worden aanvaard.&#13;
6.5 Gezien het vorenoverwogene moet het er&#13;
dus voor worden gehouden dat de pachter bij&#13;
het vervreemden van diens melkquotum niet&#13;
heeft gehandeld in strijd met enige verplichting&#13;
jegens de (vader van de) verpachter. Hij&#13;
was dan ook niet verplicht de opbrengst van&#13;
het melkquotum met zijn verpachter te delen&#13;
en is dientengevolge ook niet gehouden tot&#13;
schadevergoeding, zodat grief II gegrond is en&#13;
hetgeen overigens in zaak 2000/021 is aangevoerd&#13;
buiten bespreking kan blijven.&#13;
6.6 Het oordeel in zaak 2000/021 heeft ook&#13;
gevolgen voor zaak 2000/471. Hetgeen onder&#13;
6.1-6.5 is overwogen brengt mee, dat ontbinding&#13;
van de pachtovereenkomst wegens vervreemding&#13;
van met het gepachte samenhangend&#13;
melkquotum niet meer aan de orde is,&#13;
zodat de grieven B en C in zaak 2000/471&#13;
tevergeefs zijn opgeworpen. De verpachter&#13;
heeft in hoger beroep geen grieven gericht&#13;
tegen de verwerping in eerste aanleg van de&#13;
overige gestelde tekortkomingen van de pachter&#13;
die aan de vordering tot ontbinding ten&#13;
grondslag zijn gelegd (vonnis van 18 juni&#13;
1998, overwegingen 2 en 3); voor zover nodig&#13;
onderschrijft het hof de ter zake in eerste aanleg&#13;
gegeven oordelen. Dit brengt mee, dat ook&#13;
de vordering tot het overhevelen van productierechten&#13;
suiker dient te worden afgewezen.&#13;
6.7 Grief A in zaak 2000/471 is weliswaar&#13;
gericht tegen het aanmerken van Joseph Vincentius&#13;
Maria Elisabeth Salden als medepachter,&#13;
maar uit de toelichting op die grief blijkt&#13;
dat de verpachter in dit kader slechts aanvoert&#13;
dat de pachtkamer van het kantongerecht de&#13;
pachtovereenkomst had moeten ontbinden en&#13;
aan de vordering tot aanmerking van Joseph&#13;
Salden als medepachter niet had moeten toekomen.&#13;
Aldus toegelicht deelt deze grief in&#13;
het lot van de grieven A en B. Voor het overige&#13;
heeft de verpachter geen enkel concreet bezwaar&#13;
verwoord tegen hetgeen de pachtkamer van&#13;
het kantongerecht in haar vonnis van 18 juni&#13;
1998 onder 7 inhoudelijk heeft overwogen&#13;
inzake de vordering tot het aanmerken van&#13;
Joseph Salden als medepachter. Voor zover de&#13;
verpachter heeft beoogd ook hiertegen op te&#13;
komen, is zijn grief onvoldoende onderbouwd.&#13;
6.8 Het eerder overwogene brengt mee, dat in&#13;
zaak 2000/021 het vonnis van 18 juni 1998 zal&#13;
worden bekrachtigd (inclusief de proceskostenveroordeling&#13;
in conventie) en dat in zaak&#13;
2000/471 het vonnis van 11 november 1999&#13;
zal worden vernietigd, de vorderingen in&#13;
reconventie alle zullen worden afgewezen en&#13;
de verpachter ook in de kosten van het geding&#13;
in reconventie zal worden veroordeeld.&#13;
Tevens zal de verpachter worden veroordeeld&#13;
in de kosten van het hoger beroep in beide&#13;
zaken.&#13;
7 De beslissing&#13;
Het hof, rechtdoende in hoger beroep in de&#13;
zaken 2000/021 en 2000/471,&#13;
bekrachtigt het tussen partijen gewezen vonnis&#13;
van de pachtkamer van het kantongerecht&#13;
te Sittard van 18 juni 1998;&#13;
vernietigt het tussen partijen gewezen vonnis&#13;
van die pachtkamer van 11 november 1999 en,&#13;
opnieuw rechtdoende:&#13;
wijst de vorderingen van de verpachter in&#13;
reconventie alsnog af;&#13;
veroordeelt de verpachter in de kosten van het&#13;
geding in eerste aanleg in reconventie, aan de&#13;
zijde van de pachter begroot op ƒ 375,–, alsmede&#13;
in de kosten van het hoger beroep in&#13;
beide zaken, aan de zijde van de pachter tot&#13;
op heden begroot op ƒ 475,– wegens griffierecht&#13;
en ƒ 3.300,– wegens salaris in zaak&#13;
2000/021 en op ƒ 2.550,– wegens salaris in&#13;
zaak 2000/471.</content><legacyfootnotes/><footnotes><footnote/></footnotes><auteurs/><published>2003-02-01 00:00:00</published><modified>2003-02-01 00:00:00</modified><editiondate>2003-02-01</editiondate><htmlpath>https://denhollander.info/artikel/4427</htmlpath></article>
</articles></edition>
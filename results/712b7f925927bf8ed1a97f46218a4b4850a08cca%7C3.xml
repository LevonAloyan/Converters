<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2010</searchword><id>8852</id><udhid>UDH:TvAR/8852</udhid><titel> 5606 - Jans/Jansen (TvAR 2010/5606)</titel><searchwords><searchword>TvAR 11/2010</searchword><searchword>TvAR 2010/5606</searchword><searchword>UDH:TvAR/8852</searchword></searchwords><attachments><attachment><name>TvAR2010_11_06_5606.pdf</name><extention>pdf</extention><url>https://denhollander.info/download/7841/ci</url></attachment></attachments><inleiding>Pachtovereenkomst ten behoeve van los land. Falend beroep van verpachter tegen de beschikking van de grondkamer in­zake de duur van de pachtovereenkomst en de vaststelling van de pachtprijs. &#13;
</inleiding><content>Het geding in eerste aanleg &#13;
De grondkamer Zuid heeft bij beschikking van 12 februa­ri 2010, waarvan afschrift aan partijen is verzonden op 10 maart 2010, met betrekking tot de op 15 juni 2009 bij haar ter goedkeuring ingezonden, bij vonnis van de rechtbank ‘s- Hertogenbosch, sector kanton, pachtkamer, van 9 juni 2009 schriftelijk vastgelegde, pachtovereenkomst tussen partij­en met betrekking tot het perceel landbouwgrond, kadastraal bekend gemeente Grave, sectie K, nr. 39, met een opper­vlakte van ongeveer twee hectare, tegen een pachtprijs van – in 1986 – f 1.000,- per hectare, ingaande 1 november 1986, een en ander onverminderd het bepaalde in artikel 7:322, lid 1 BW en de mogelijke toepassing van artikel 7:322, lid 2 BW, als volgt beslist: &#13;
“De overeengekomen pachtprijs wordt gewijzigd in € 236,- per ha of € 472,- in totaal met ingang van 1 november 1986, in € 245,44 per ha of € 491,- in totaal met ingang van 1 no­vember 1990, in € 282,26 per ha of € 565,- in totaal met in­gang van 1 november 1992, in € 320,83 per ha of € 642,- in totaal met ingang van 1 november 1995, in € 375,28 per ha of € 751,- in totaal met ingang van 1 november 1998 en in € 432,- per ha of € 864,- in totaal met ingang van 1 novem­ber 2001. De overeengekomen pachtprijs van € 454,- per ha wordt met ingang van 1 november 2007 goedgekeurd. De pachtduur wordt gesteld op de wettelijke duur van 6 jaar. &#13;
De aldus gewijzigde overeenkomst wordt goedgekeurd.” &#13;
Voormelde beschikking is in fotokopie aan deze beschikking gehecht. Daarnaar wordt verwezen voor de procesgang in eerste aanleg en de aan de beschikking ten grondslag geleg­de motivering. &#13;
Het geding in hoger beroep &#13;
Verpachter is bij een op 9 april 2010 ter griffie ingekomen beroepschrift in beroep gekomen van voormelde beschik­king, met verzoek hem in zijn beroep te ontvangen, zijn be­roep gegrond te verklaren, voorts de duur van de pachtover­eenkomst voor een kortere duur dan de wettelijke duur, in goede justitie te bepalen, goed te keuren, alsmede de pacht­prijs ter hoogte van € 707,- per ha met ingang van 1 novem­ber 2007 goed te keuren, met veroordeling van pachters in de proceskosten in verband met verleende bijstand. Pachters hebben hiertegen verweer gevoerd bij een op 4 mei 2010 ter griffie ingekomen verweerschrift. Verpachter heeft hier nog op gereageerd bij een op 27 mei 2010 ter griffie ingekomen brief. &#13;
De grieven &#13;
Verpachter heeft de volgende grieven aangevoerd: &#13;
Grief 1: T.a.v. de duur van de pachtovereenkomst: &#13;
Ten onrechte overweegt de grondkamer dat zij slechts dan een kortere duur dan de wettelijke duur kan goedkeuren in­dien de pachtovereenkomst ook daadwerkelijk voor een kor­tere duur dan de wettelijke duur is aangegaan. En voorts overweegt de grondkamer ten onrechte dat uit het dictum van het vonnis van de pachtkamer van 9 juni 2009, waarbij de onderhavige tussen partijen gesloten pachtovereenkomst schriftelijk is vastgelegd, blijkt dat in het geheel geen be­paalde pachtduur is overeengekomen. &#13;
Grief 2: De vaststelling van de pachtprijs: &#13;
Ten onrechte stelt de grondkamer zich op het standpunt dat per 1 november 2007 een pachtprijs is overeengekomen van € 454,- per ha. &#13;
Beoordeling van het geschil in hoger beroep &#13;
1. De grondkamer, en in beroep de Centrale Grondka­mer, dienen bij de goedkeuring van een door de pachtrech­ter schriftelijk vastgelegde pachtovereenkomst uit te gaan en zich te beperken tot hetgeen door de pachtrechter met be­trekking tot die pachtverhouding is vastgelegd. &#13;
2. In voormeld vonnis is door de pachtrechter geen concre­te duur van de onderhavige pachtovereenkomst vastgelegd. Dientengevolge geldt deze pachtovereenkomst voor los land ingevolge artikel 7: 325, lid 1 BW voor de duur van zes ja­ren. Grief 1 treft derhalve geen doel. &#13;
3. Anders dan verpachter heeft aangevoerd is dientenge­volge goedkeuring van de door hem bepleite kortere dan de wettelijke duur van de onderhavige pachtovereenkomst niet aan de orde. In dit verband ziet de Centrale Grondka­mer in de gegeven omstandigheden evenwel aanleiding om -ten overvloede- het navolgende te overwegen. De in arti­kel 7:325, lid 4 BW bedoelde goedkeuring aan de in lid 3 daarvan genoemde kortere duur kunnen de grondkamer, en in beroep de Centrale Grondkamer, enkel verlenen op grond van de bijzondere omstandigheden van het geval en indien de algemene belangen van de landbouw daardoor niet wor­den geschaad. Bij de beoordeling of al dan niet sprake is van bijzondere omstandigheden als vorenbedoeld moet wor­den onderzocht of de omstandigheden ten tijde van het in­gaan van de overeengekomen of beoogde korte duur, in casu derhalve de op 1 november 1986 bestaande omstandighe­den, als zodanig kunnen worden aangemerkt (zie: CG, 14 september 1981, Agr. R. 1982, 3565). Blijkens de stukken, waaronder die in eerste aanleg, heeft verpachter in dit ver­band aangevoerd dat hij sinds 2 oktober 2002 arbeidsonge­schikt (80-100%) is verklaard en dat hij om invulling aan zijn bestaan te geven (hobby)dieren houdt, te weten herten, pony’s en kippen. Daarvoor gebruikt hij zijn huisperceel. Het land in geschil grenst aan zijn huisperceel. Door hier­over vrij te kunnen beschikken zal hij zijn hobby, het hou­den van dieren, verder kunnen uitbouwen en in staat zijn om zijn dieren van het noodzakelijke voer te voorzien en te on­derhouden. Ook zal hij dan meer dieren kunnen houden en zodoende meer invulling aan zijn bestaan kunnen geven. De door verpachter aangevoerde omstandigheden, nog daargelaten de vraag of deze als bijzondere omstandigheden als vorenbedoeld kunnen worden aangemerkt, hebben zich ken­nelijk eerst op of omstreeks 2 oktober 2002 gemanifesteerd. Ook overigens heeft verpachter niet, althans onvoldoende, aannemelijk gemaakt dat op 1 november 1986 te dezen spra­ke was van omstandigheden welke kunnen worden aange­merkt als bijzondere omstandigheden als vorenbedoeld. &#13;
4. Voor zoveel nodig overweegt de Centrale Grondkamer nog dat verpachter met toepassing van artikel 7:367 e.v. BW kan trachten middels tijdige opzegging een kennelijk door hem beoogde beëindiging van de onderhavige pachtovereen­komst te bewerkstelligen. &#13;
5. In voormeld vonnis van de rechtbank, sector kanton, pachtkamer, van ‘s-Hertogenbosch van 9 juni 2009 is schrif­telijk vastgelegd dat partijen in 1986 een pachtprijs van f 1.000,- per ha, ingaande 1 november 1986, zijn overeenge­komen. Ingevolge artikel 7:319, lid 1 BW heeft de grond­kamer de door partijen overeengekomen pachtprijs getoetst aan de op 1 november 1986 geldende regels met betrekking tot de te dezen geldende hoogst toelaatbare pachtprijs en de nadien in werking getreden wijzigingen daarvan, in casu in­gaande op 1 november 1990, 1 november 1992, 1 november 1995, 1 november 1998, 1 november 2001 en 1 november 2007. Dit heeft blijkens haar beschikking geresulteerd in een wijziging (verlaging) van de door partijen overeengekomen pachtprijs met ingang 1 november 1986, 1 november 1990, 1 november 1992, 1 november 1995, 1 november 1998 en 1 november 2001, aangezien de door partijen overeengeko­men pachtprijs destijds telkens hoger was dan de hoogst toe­laatbare pachtprijs. De – ingevolge voormeld vonnis – door partijen overeengekomen pachtprijs is met ingang van 1 no­vember 2007, te weten f 1.000,- per ha, oftewel (afgerond) € 454,- per ha per jaar door de grondkamer blijkens haar be­schikking ongewijzigd goedgekeurd, zulks omdat deze door partijen overeengekomen pachtprijs lager is dan de door de grondkamer – onweersproken – bepaalde hoogst toelaatba­re pachtprijs met ingang van 1 november 2007, te weten € 540,- per ha. &#13;
6. Een en ander brengt mede dat ook grief 2 geen doel treft. &#13;
7. Voor zoveel nodig overweegt de Centrale Grondkamer in dit verband nog het volgende. Ingevolge artikel 7:333, lid 1 BW juncto artikel 2, lid 2 Pachtprijzenbesluit 2007, zo­als nadien gewijzigd, en artikel 1, onder b, Uitvoeringsrege­ling pacht wordt voornoemde tussen partijen op grond van een bestaande pachtovereenkomst geldende pachtprijs voor land zonder woningen of andere opstallen, in casu ten bedra­ge van € 454,- per ha per jaar, van rechtswege gewijzigd met + 31% met ingang van 1 november 2009. Dit evenwel met dien verstande dat deze wijziging van de pachtprijs inge­volge artikel 2a respectievelijk artikel 3 Pachtprijzenbesluit 2007, zoals nadien gewijzigd, niet mag leiden tot een pacht­prijs die hoger is dan 110% van de te dezen toepasselijke re­gionorm dan wel 2% van de vrije verkeerswaarde van het desbetreffende land. Dit met inachtneming van de in artikel 22 en 23 Pachtprijzenbesluit 2007, zoals nadien gewijzigd, vermelde doorberekeningmogelijkheden van (een gedeelte van) de eigenaarslasten door verpachter aan pachters. &#13;
8. In een procedure als de onderhavige is geen plaats voor een kostenveroordeling zoals door verpachter gevraagd. &#13;
Slotsom &#13;
De beschikking, waarvan beroep, moet worden bevestigd. &#13;
Beslissing &#13;
De Centrale Grondkamer, beschikkende in hoger beroep: &#13;
Bevestigt de beschikking, waarvan beroep, zulks met ver­melding van het navolgende. &#13;
Indien de pachters geen pachtersomslag zijn verschuldigd ingevolge artikel 116, onderdeel b, van de Waterschapswet, kan de pachtprijs met maximaal 50% van de waterschaps­lasten zoals die in het betrokken jaar zijn vastgesteld, wor­den vermeerderd. &#13;
Indien op het verpachte land een ruilverkavelingsrente dan wel een landinrichtingsrente rust, kan door de verpachter 50% van de ruilverkavelingsrente dan wel landinrichtings­rente aan de pachters doorberekend worden met een maxi­mum van € 25,00 per ha per jaar. &#13;
Indien de geldelijke lasten welke de verpachtster door pu­bliekrechtelijke lichamen zijn opgelegd, worden verhoogd in verband met door deze lichamen uit te voeren onder­houdswerkzaamheden, welke vóórdien ten laste kwamen van de pachters, kan de verpachter ten hoogste het bedrag van de aan die werkzaamheden verbonden kosten aan de pachters doorberekenen. &#13;
­</content><legacyfootnotes/><footnotes><footnote/></footnotes><auteurs>mrs. Valk, Van der Beek en Willemse en de deskundi­ge leden mr. ing. Jansens van Gellicum en ir. Duenk</auteurs><published>2010-11-01 00:00:00</published><modified>2010-11-01 00:00:00</modified><editiondate>2010-11-01</editiondate><htmlpath>https://denhollander.info/artikel/8852</htmlpath></article>
</articles></edition>
<edition><articles><article><jaar>2015</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2015</searchword><id>12428</id><udhid>UDH:TvAR/12428</udhid><titel>Verhuur van varkensrechten is mogelijk</titel><searchwords><searchword>TvAR 9/2015</searchword><searchword>UDH:TvAR/12428</searchword></searchwords><attachments><attachment><name>17577.pdf</name><extention>pdf</extention><url>https://denhollander.info/download/17577/ci</url></attachment></attachments><inleiding>&lt;h2&gt;Inleiding&lt;/h2&gt;&#13;
&lt;p&gt;Is verhuur van varkensrechten mogelijk? Anders gezegd: is het mogelijk om varkensrechten aan een ander in gebruik te geven, terwijl ze juridisch gezien nog in het vermogen van de uitgebruikgever blijven? Of nog anders gezegd: is het mogelijk slechts houder van varkensrechten te zijn dankzij een persoonlijk of beperkt recht daarop? Volgens mij wel.&lt;/p&gt;</inleiding><content>&lt;h3&gt;1. Varkensrechten als vermogensrecht&lt;/h3&gt;&#13;
&lt;p&gt;Art. 19 van de Meststoffenwet (hierna: Msw) verbiedt het houden van meer varkens op een bedrijf dan het &amp;lsquo;op het bedrijf rustende varkensrecht&amp;rsquo;.[2] Een varkensrecht geeft de bezitter ervan dus het recht om een financieel voordeel te behalen in het houden van varkens, waarop zonder dat recht een boete staat. Een varkensrecht heeft daarom waarde. Het is bovendien overdraagbaar. Een varkensrecht is dus een vermogensrecht als bedoeld in art. 3:6 BW, zoals dat ook gold voor een andere publiekrechtelijke vrijstelling, het melkquotum. In de praktijk noemt men die &amp;lsquo;varkensrechten&amp;rsquo; en ik doe dat hier ook. Een varkensrecht geeft de rechthebbende een materieel voordeel en is daarom een vermogensrecht, vergelijkbaar met andere publiekrechtelijke vrijstellingen, zoals eerder het melkquotum, of bijvoorbeeld een vergunning.&lt;/p&gt;&#13;
&lt;p&gt;Art. 25 Msw luidt: &amp;lsquo;een productierecht kan, onder welke titel dan ook, overgaan naar een ander bedrijf&amp;hellip;&amp;rsquo;[3] Dat is in elk geval toch een aanwijzing dat een varkenshouder het varkensrecht niet alleen kan verkopen maar ook kan verhuren. Volgens art. 7:201 BW kan huur immers ook op vermogensrechten betrekking hebben, zij het dat een of meer huurbepalingen niet van toepassing zijn als en voor zover de aard van het recht zich daartegen verzet. In de praktijk worden varkensrechten ook verhuurd, waarbij de huur ook wel wordt aangeduid als &amp;lsquo;lease&amp;rsquo;.[4]&lt;/p&gt;&#13;
&lt;p&gt;Mr. P.H.N. van Spanje is echter van mening dat het vestigen van een gebruiksrecht op varkensrechten niet mogelijk is, noch een persoonlijk recht, zoals bij verhuur, noch een beperkt recht als vruchtgebruik.[5] Dit omdat zo&amp;rsquo;n gebruiksrecht niet zou passen in het wettelijke systeem. Hij leest (daarom) art. 25 Msw &amp;lsquo; in enge zin&amp;rsquo;.&lt;/p&gt;&#13;
&lt;p&gt;In enge zin gelezen zou de wettekst betekenen dat het alleen mogelijk is dat een varkensrecht als zodanig, dus als een geheel vermogensrecht, overgaat naar het vermogen van een ander persoon, en dat wat dat betreft de diverse titels voor overdracht van een goed van toepassing kunnen zijn, maar dat het niet mogelijk is om er een gebruiksrecht op te vestigen c.q. van af te splitsen en dat (afzonderlijk)over te dragen.&lt;/p&gt;&#13;
&lt;p&gt;Heeft Van Spanje gelijk dan zou dat niet alleen jammer zijn voor degenen die verhuur (willen) toepassen, maar uiteraard ook gevolgen hebben voor de afwikkeling van een faillissement, beslaglegging en de fiscale verantwoording van transacties.&lt;/p&gt;&#13;
&lt;p&gt;Ik meen echter dat er geen wettelijke belemmering is voor het verhuren van varkensrechten.&lt;/p&gt;&#13;
&lt;h3&gt;2. Overgang en overdracht van varkensrechten&lt;/h3&gt;&#13;
&lt;p&gt;Allereerst merk ik op dat art. 25 niet spreekt van het overgaan naar (het vermogen van) een ander persoon maar van overgang &amp;lsquo;naar een ander bedrijf&amp;rsquo;. En omdat varkensrechten &amp;lsquo;rusten op een bedrijf&amp;rsquo; (art. 19) en voor de overgang naar een ander bedrijf een wijziging van de registratie nodig is (art. 27), kan uit art. 25 niet de conclusie getrokken worden dat het vestigen van een gebruiksrecht door betrokken partijen onmogelijk zou zijn. Het artikel gaat slechts over een wijziging in de registratie van het bedrijf waarop het rust.&lt;/p&gt;&#13;
&lt;p&gt;Volgens van Spanje zou de mogelijkheid van gebruiksrechten niet passen in het systeem van de wet. Zijn argumenten daarvoor overtuigen niet. Dat de Msw geen expliciete regeling voor verhuur of andere gebruiksrechten bevat en dat er geen register is waarin RVO of een andere instantie die rechten bijhoudt, betekent nog niet dat gebruiksrechten niet kunnen bestaan.&lt;/p&gt;&#13;
&lt;p&gt;De registratie van varkensrechten die RVO bijhoudt is op zich juridisch erg belangrijk. Het geeft aan wie de varkensrechten kan benutten en op welke locatie. Zie daarvoor verder hieronder. Maar voor de vraag of verhuur past in het wettelijk systeem zouden de argumenten moeten gaan over de specifieke kenmerken van de varkensrechten. Wat maakt ze zo bijzonder dat de bepalingen inzake verhuur niet van toepassing kunnen zijn?&lt;/p&gt;&#13;
&lt;p&gt;Naar mijn mening is dan, als de wetgever zou beogen met art. 25 te bepalen dat alleen het productierecht als zodanig kan overgaan naar een ander vermogen, de tussenzin &amp;lsquo;onder welke titel dan ook&amp;rsquo; wat vreemd of wellicht zelfs overbodig. Dan had het eerder voor de hand gelegen te verwijzen naar de titels die gebruikt kunnen worden voor eigendomsverkrijging. Of expliciet te verklaren dat bepaalde titels voor overgang niet mogelijk zijn, zoals ook verpanding niet mogelijk is (art. 30 lid 1 Msw).&lt;/p&gt;&#13;
&lt;h3&gt;3. De aard van varkensrechten&lt;/h3&gt;&#13;
&lt;p&gt;De vraag waarom het gaat is dus of varkensrechten naar hun aard onverhuurbaar zijn.&lt;/p&gt;&#13;
&lt;p&gt;Van belang is daarvoor om wat nader in te gaan op de term &amp;lsquo;rusten op&amp;rsquo;. Daaruit zou namelijk kunnen blijken dat het varkensrecht onlosmakelijk verbonden is aan (een bepaald onderdeel van) het bedrijf waarvoor het is toegekend, bijvoorbeeld een varkensstal, en dat overdracht alleen mogelijk is als die stal onderdeel wordt van een ander bedrijf. Dat zou kunnen betekenen dat varkensrechten geen zelfstandig vermogensrecht zijn, vergelijkbaar met grondgebonden mestproductierechten uit het verleden, en dat de aard van dit recht zich er (dus) tegen verzet dat ze afzonderlijk verhuurd kunnen worden.&lt;/p&gt;&#13;
&lt;p&gt;Uit de Memorie van Toelichting bij het wetsvoorstel inzake de invoering van varkensrechten[6] valt echter af te leiden dat onder &amp;lsquo;rusten op&amp;rsquo; moet worden verstaan: &amp;lsquo;geregistreerd zijn voor&amp;rsquo;:&lt;/p&gt;&#13;
&lt;p&gt;&amp;lsquo;Voor de overgang van het productierecht naar een ander bedrijf is registratie van de kennisgeving van overgang door de Minister van Landbouw, Natuur en Voedselkwaliteit vereist; de vermogensrechtelijke titel is daarbij irrelevant &amp;hellip;&amp;hellip;. In de praktijk zal de registratie namens de minister plaatsvinden door de Dienst Regelingen van het ministerie. Eerst na registratie &lt;span class="underlined"&gt;kan het productierecht op het andere bedrijf worden benut&lt;/span&gt;, althans voor zover het in het lopende jaar niet reeds op het oorspronkelijke bedrijf werd benut ...&amp;rsquo;&lt;/p&gt;&#13;
&lt;p&gt;Uit de verdere regels voor deze overgang en voor het verplaatsen van dieren (art 26 Msw e.v.) blijkt verder:&lt;/p&gt;&#13;
&lt;ul&gt;&#13;
&lt;li class="streepjes"&gt;Binnen het varkensrecht of het overgedragen deel ervan is er onderscheid tussen benutte en onbenutte varkensrechten.&lt;/li&gt;&#13;
&lt;li class="streepjes"&gt;Varkensrechten worden per locatie geregistreerd, rusten dus feitelijk op de afzonderlijke locaties van het bedrijf.&lt;/li&gt;&#13;
&lt;li class="streepjes"&gt;Varkensrechten kunnen met of zonder bijbehorende locatie (stal) worden overgedragen, zij het met enkele beperkingen.&lt;/li&gt;&#13;
&lt;/ul&gt;&#13;
&lt;p&gt;Dit betekent mijns inziens:&lt;/p&gt;&#13;
&lt;ul&gt;&#13;
&lt;li class="streepjes"&gt;Een bepaald varkensrecht is altijd gebonden aan een bepaald bedrijf, en&lt;/li&gt;&#13;
&lt;li class="streepjes"&gt;Een landbouwer kan varkensrechten alleen benutten in dat bedrijf, maar&lt;/li&gt;&#13;
&lt;li class="streepjes"&gt;Een varkensrecht is niet hoogstpersoonlijk (gebonden aan een persoon) noch afhankelijk (gebonden aan een ander vermogensrecht, bijvoorbeeld de eigendom van een stal).&lt;/li&gt;&#13;
&lt;/ul&gt;&#13;
&lt;p&gt;Om deze redenen vormen varkensrechten dus zelfstandige, verhandelbare vermogensrechten.&lt;/p&gt;&#13;
&lt;h3&gt;4. De registratie van varkensrechten&lt;/h3&gt;&#13;
&lt;p&gt;Wat is dan de juridische betekenis van de registratie en de wijziging daarvan?&lt;/p&gt;&#13;
&lt;p&gt;De Hoge Raad heeft daarover in 2004 een interessante uitspraak gedaan.[7] Dat betrof een zaak waarin iemand een aantal &amp;lsquo;visdocumenten&amp;rsquo; had verkocht en vervolgens failliet was gegaan voordat de koopovereenkomst was uitgevoerd.&lt;/p&gt;&#13;
&lt;p&gt;In r.o. 3.4.1 verwijst de Raad naar het arrest van 16 mei 1997[8], waarin is bepaald:&lt;/p&gt;&#13;
&lt;p&gt;&amp;lsquo;dat in een geval waarin het vergunningverlenende bestuursorgaan het beleid voert dat de tenaamstelling van de vergunning wordt aangepast aan wijzigingen die zich in de privaatrechtelijke verhoudingen voordoen, van de bij die privaatrechtelijke verhouding betrokken partijen kan worden verlangd dat zij aan een wijziging van de tenaamstelling meewerken, indien zij daartoe op grond van die privaatrechtelijke verhouding verplicht zijn. Daarin ligt besloten dat eerst door de wijziging van de tenaamstelling van de vergunning door het betrokken bestuursorgaan, nadat daarom (eventueel na een tot het doen van een dergelijk verzoek strekkende veroordeling van de burgerlijke rechter) is verzocht, de publiekrechtelijke rechtstoestand door het bestuursorgaan wordt aangepast aan de inmiddels geldende privaatrechtelijke verhoudingen.&amp;rsquo;&lt;/p&gt;&#13;
&lt;p&gt;Vervolgens overweegt de Raad in r.o. 3.4.2: &amp;lsquo;Uit dit een en ander moet, mede gelet op de strekking van art. 35 lid 1 F., worden afgeleid dat voor de beantwoording van de vraag of de aan een vergunning verbonden rechten in de faillissementsboedel vallen, niet beslissend is of zich v&amp;oacute;&amp;oacute;r het faillissement een wijziging in de privaatrechtelijke verhoudingen heeft voorgedaan, maar of op de faillissementsdatum die wijziging door aanpassing van de tenaamstelling van de vergunning langs publiekrechtelijke weg is ge&amp;euml;ffectueerd.&amp;rsquo;&lt;/p&gt;&#13;
&lt;p&gt;Gevolg daarvan is dat het betreffende vermogensrecht pas onderdeel wordt van het vermogen van de koper na registratie ervan op zijn naam. Tot dat moment heeft hij slechts een vordering tot levering.&lt;/p&gt;&#13;
&lt;p&gt;Deze redenering voor een vergunning kan onverkort worden toegepast op andere publiekrechtelijke toestemmingen en vrijstellingen, zoals ook een productierecht als varkensrechten.&lt;/p&gt;&#13;
&lt;p&gt;Dat betekent volgens mij dat de kennisgeving van overgang van varkensrechten plus de registratie ervan tezamen een noodzakelijke voorwaarde zijn voor de overgang uit het ene naar het andere vermogen. Ze zijn dus tezamen op te vatten als de juridische levering van de varkensrechten.&lt;/p&gt;&#13;
&lt;p&gt;Maar dat betekent ook dat ze gezien kunnen, of zelfs: moeten, worden als de feitelijke levering. Het gevolg is namelijk dat de exploitant van het bedrijf waarop ze worden geregistreerd worden (komen te rusten) ze in dat bedrijf feitelijk kan benutten. Hij wordt dus in elk geval houder van varkensrechten. Of hij ook rechthebbende is en, zo ja, op basis van welke titel, dat zal dan moeten blijken uit de onderlinge privaatrechtelijke verhoudingen.&lt;/p&gt;&#13;
&lt;h3&gt;5. Gebruiksrechten op varkensrechten&lt;/h3&gt;&#13;
&lt;p&gt;Mijn conclusie is dus dat er niets aan in de weg staat om varkensrechten te verhuren. En dat geldt dan ook voor pluimveerechten. Of het ook gaat gelden voor de voor 2016 aangekondigde melkveefosfaatrechten zullen we moeten afwachten.&lt;/p&gt;&#13;
&lt;p&gt;Ik ben het dus volledig eens met het Gerechtshof Arnhem-Leeuwarden.[9] Een wijziging van registratie is een overdracht die ook een andere titel kan hebben dan verkoop.&lt;/p&gt;&#13;
&lt;p&gt;Niet alleen verhuur is mogelijk, ook bruikleen. Ik zie geen juridisch relevant verschil tussen deze titels. En ook het beperkte recht van vruchtgebruik kan erop worden gevestigd. Wat dat laatste betreft kan nog een andere redenering gevolgd worden.&lt;/p&gt;&#13;
&lt;p&gt;Volgens Van Spanje betekent de &amp;lsquo;lease&amp;rsquo; die in de praktijk wordt toegepast een overdracht van varkensrechten met een vordering op de leaser tot teruglevering op een bepaald moment. Een overeenkomst die ertoe strekt dat een goed tijdelijk wordt overgedragen moet echter worden aangemerkt als een vruchtgebruik op dat goed, zie art 3:85 BW. Hierdoor wordt er dus van rechtswege een gebruiksrecht gevestigd op c.q. afgesplitst van een varkensrecht, terwijl het goed zelf in het vermogen van de vervreemder blijft.&lt;/p&gt;&#13;
&lt;p&gt;Bij het vestigen van gebruiksrechten is de wijziging van de registratie wel een noodzakelijke leveringshandeling. Als gevolg daarvan wordt de gerechtigde tot het gebruik de houder van de varkensrechten en kan hij de gehuurde rechten dus feitelijk benutten (voor zover dat in dat jaar nog niet is gebeurd).&lt;/p&gt;&#13;
&lt;p&gt;De erkenning dat varkensrechten wel verhuurd kunnen worden geeft natuurlijk wel enkele complicaties in het rechtsverkeer. In een faillissement zal bijvoorbeeld onderzocht moeten worden of de in de boedel aangetroffen varkensrechten tot het vermogen van de gefailleerde behoren. Op zich is dat niet bijzonder, dat is bij niet-registergoederen eigenlijk altijd nodig. De curator (of de belastingdienst bij bodembeslag) mag wel in eerste instantie ervan uitgaan dat de aanwezige goederen tot de boedel behoren maar rechthebbenden moeten toch de kans hebben het tegendeel te bewijzen. Een schriftelijk huurcontract is daarvoor uiteraard wel van belang.&lt;/p&gt;</content><legacyfootnotes/><footnotes><footnote>1 Christiaan van Harten is jurist bij Flynth Accountants en Adviseurs.</footnote><footnote>2 En een verbod op het houden van meer dan een bepaald aantal van deze dieren buiten een bedrijf.</footnote><footnote>3 Met productierecht wordt varkensrecht of pluimveerecht bedoeld, zie ook art 1 lid 1 onder aa.</footnote><footnote>4 Zie bijv. www.varkensrechten.nu. Onder ‘lease’ verstaat men meestal huur, hoewel het ook huurkoop kan zijn.?</footnote><footnote>5 &lt;span class="italic"&gt;Agr.r&lt;/span&gt;. 2015, p. 324.</footnote><footnote>6 &lt;span class="italic"&gt;Kamerstukken&lt;/span&gt; 2004/05, 30 004, nr. 3, 1400073811 5 onder d.</footnote><footnote>7 HR 9 april 2004, ECLI:NL:HR:2004:AO3858.</footnote><footnote>8 Nr. 16261, &lt;span class="italic"&gt;NJ&lt;/span&gt; 1998, 238,</footnote><footnote>9 Arrest 7 januari 2014, zaaknummer 200.116.379, De Peter II/De Peter I, &lt;span class="italic"&gt;Agr.r&lt;/span&gt;. 2014/5754 met noot W. Bruil.</footnote></footnotes><auteurs>mr. drs. C.C. van Harten</auteurs><published>2015-09-06 21:30:36</published><modified>2015-09-06 21:30:36</modified><editiondate>2015-09-06</editiondate><htmlpath>https://denhollander.info/artikel/12428</htmlpath></article>
</articles></edition>
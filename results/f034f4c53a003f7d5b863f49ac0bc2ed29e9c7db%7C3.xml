<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2000</searchword><id>5651</id><udhid>UDH:TvAR/5651</udhid><titel>Een nieuw stelsel voor beheer en ontwikkeling van natuur, bos en landschap</titel><searchwords><searchword>TvAR 3/2000</searchword><searchword>UDH:TvAR/5651</searchword></searchwords><attachments><attachment><name>2000_nr 3_Artikel_Ampt-Riksen.pdf</name><extention>pdf</extention><url>https://denhollander.info/download/5583/ci</url></attachment></attachments><inleiding>1. Inleiding&#13;
In het kader van de Nota Dynamiek en Vernieuwing1 van de minister van LNV heeft&#13;
een heroriëntatie plaatsgevonden van het subsidiestelsel ten behoeve van natuur en&#13;
landschap. Dit heeft in 1997 geresulteerd in het Programma Beheer.2 De algemene&#13;
strekking van het Programma Beheer is het meer betrekken van particulieren bij het&#13;
beheer ten behoeve van het behoud én de ontwikkeling van natuur en landschap,&#13;
zowel binnen als buiten de Ecologische hoofdstructuur. Kenmerkend is daarbij de&#13;
gedachte dat ook particulieren, naast de particuliere terreinbeherende natuurbeschermingsorganisaties,&#13;
een bijdrage kunnen leveren bij het omvormen van terreinen ten&#13;
gunste van natuur. Waar tot nog toe op basis van de Regeling beheersovereenkomsten&#13;
en natuurontwikkeling (Rbon) gewerkt werd met beheersovereenkomsten met daarin&#13;
de vaste beheersverplichtingen en een vaste vergoeding, staat nu in het Programma&#13;
Beheer het zogenaamde systeem van outputsturing centraal. Hierdoor vindt er een&#13;
koppeling plaats tussen de geleverde prestaties van de beheerder en de hoogte van de&#13;
subsidies.&#13;
In de aanloopfase tot de komst van de definitieve regelingen gedurende 1998 en&#13;
1999 zagen drie regelingen het licht: twee tijdelijke regelingen3 en de Subsidieregeling&#13;
Natuurbeheer.4 De eerste twee dienden om, in afwachting van de definitieve regelingen,&#13;
alvast experimenten in een formeel kader te kunnen plaatsen. De Subsidieregeling&#13;
Natuurbeheer was aanvankelijk bedoeld als definitieve regeling maar stuitte op&#13;
zoveel kritiek van de doelgroepen dat deze alsnog werd herzien. Uiteindelijk heeft dit&#13;
geleid tot de uitwerking van het Programma Beheer in twee regelingen: de Subsidieregeling&#13;
Natuurbeheer 20005 (SN 2000) en de Subsidieregeling Agrarisch Natuurbeheer6&#13;
(SAN).&#13;
In dit artikel worden beide regelingen beschreven waarbij zoveel mogelijk geprobeerd&#13;
is de onderlinge verhoudingen aan te geven. Want ook al betreft het twee&#13;
regelingen, in feite gaat het hier om één stelsel. Aan de orde komen achtereenvolgens de doelstellingen en de structuur van de nieuwe regelingen, de instrumenten die de&#13;
regelingen bieden en wie in aanmerking komen voor deelname aan deze regelingen. </inleiding><content>2. Doelstelling van subsidieregelingen&#13;
De Subsidieregeling Natuurbeheer 2000 en de Subsidieregeling Agrarisch Natuurbeheer&#13;
hebben een aantal bestaande regelingen overgenomen of gaan die op termijn7&#13;
over nemen.8 Uit een overzicht hiervan blijken reeds de overeenkomsten en verschillen&#13;
in doel en toepassingsbereik van de nieuwe regelingen.&#13;
Subsidieregeling Natuurbeheer 2000 Subsidieregeling Agrarisch Natuurbeheer&#13;
Vervangt: Vervangt:&#13;
• Regeling beheersovereenkomsten en • Regeling beheersovereenkomsten en&#13;
natuurontwikkeling: natuurontwikkeling:&#13;
– onderdeel ‘reservaten’ – onderdeel ‘beheersgebieden’&#13;
– onderdeel ‘probleemgebieden’&#13;
• Regeling stimulering bosuitbreiding op • Regeling stimulering bosuitbreiding&#13;
landbouwgronden: op landbouwgronden:&#13;
– onderdeel ‘blijvend bos’ – onderdeel ‘tijdelijk bos’&#13;
• Subsidieregeling natuurbeheer&#13;
• Tijdelijke regeling particulier natuurbeheer • Tijdelijke regeling agrarisch natuurbeheer&#13;
• Regeling functiebeloning bos en&#13;
natuurterreinen&#13;
• Regeling effectgerichte maatregelen in&#13;
bossen en natuurterreinen&#13;
• Regeling beheer samenwerking bos 1993&#13;
• Regeling subsidies particuliere terreinbeherende&#13;
natuurbeschermingsorganisaties&#13;
De Subsidieregeling Natuurbeheer 2000 richt zich op beheer en ontwikkeling van&#13;
permanente natuur of bos, eventueel in combinatie met een recreatieve functie. Ook&#13;
functieverandering van bijvoorbeeld landbouw naar natuur behoort tot de mogelijkheden.&#13;
Op deze landbouwgronden kan dan op termijn geen bedrijfsmatige landbouw&#13;
meer plaatsvinden. De Subsidieregeling Agrarisch Natuurbeheer heeft als doel de verweving&#13;
van natuur en landbouw: natuur- en landschapsbeheer wordt nagestreefd&#13;
maar de landbouw blijft als zodanig in stand. In deze regeling komt functieverandering&#13;
niet aan de orde, landbouw blijft daar een belangrijke functie houden. Beide regelingen richten zich op de particuliere eigenaar door middel van het verschaffen&#13;
van uiteenlopende subsidies.&#13;
Deze doelstellingen zijn niet nieuw in Nederland, dat blijkt wel uit de regelingen&#13;
die nu vervangen zijn of gaan worden. Maar met deze nieuwe regelingen wordt een&#13;
ommekeer gegeven aan de manier waarop subsidies verstrekt zullen gaan worden.&#13;
Vanuit de rijksoverheid is gezocht naar een systeem waardoor de overheid de particulier&#13;
effectiever kan betrekken bij het natuur-, bos- en landschapsbeheer én -ontwikkeling.&#13;
Bij die particulier wordt ook expliciet gedacht aan onderlinge samenwerkingsverbanden,&#13;
zoals milieucoöperaties of agrarische natuurverenigingen. Dit systeem van&#13;
outputsturing moet de (rijks)overheid meer grip geven op wát er beheerd en ontwikkeld&#13;
wordt. Dit gebeurt door de definiëring van de verschillende natuurdoelen die in&#13;
de regelingen zijn opgenomen in de vorm van natuurdoelpakketten. Een natuurdoelpakket&#13;
is een samenstel van vegetatietypen9 en terreinkenmerken die op een terrein&#13;
voorkomen. Deze natuurdoelpakketten zijn afgeleid van de doelstellingen voor het&#13;
natuur- en landschapsbeleid uit diverse rijksnota’s zoals het Natuurbeleidsplan.&#13;
Bovendien wenst de overheid dat deze natuurdoelen ook daadwerkelijk gerealiseerd&#13;
worden. Daarbij heeft men de gedachte verlaten dat het verstrekken van bijdragen&#13;
en het verrichten van beheersverplichtingen hiervoor voldoende garantie biedt.&#13;
Als extra stok achter de deur wordt de uiteindelijke hoogte van de subsidies afhankelijk&#13;
gesteld van het door de particulier geleverde resultaat. Hoe deze natuurdoelen het&#13;
beste gerealiseerd kunnen worden is omschreven in een aanzienlijke hoeveelheid pakketten&#13;
die zijn opgenomen in bijlagen van de regelingen. De regelingen voorzien in de&#13;
volgende pakketten:&#13;
Subsidieregeling Natuurbeheer 2000 Subsidieregeling Agrarisch Natuurbeheer&#13;
• 9 basispakketten • 25 beheerspakketten&#13;
• 21 pluspakketten incl. • 1 beheerspakket natuurlijke handicaps&#13;
1 omvormingspakket&#13;
• 2 recreatiepakketten&#13;
• 15 landschapspakketten • 15 landschapspakketten&#13;
In de basis- en pluspakketten (SN 2000) wordt het te beheren of te realiseren natuurresultaat&#13;
in een beheerseenheid omschreven en worden de beheersvoorschriften en de&#13;
beheersbijdrage aangegeven. Een pluspakket kent ten opzichte van een basispakket&#13;
een hogere na te streven natuurkwaliteit en diversiteit en daaruit vloeien ook intensievere&#13;
beheersvoorschriften voort.&#13;
Een beheerseenheid betreft een aaneengesloten oppervlakte binnen een terrein&#13;
waarop een of meer soorten10 pakketten ontwikkeld of beheerd kunnen worden&#13;
(SN 2000 art. 1 lid 1 onderdeel k). Bij de definiëring van een terrein is aansluiting&#13;
gezocht bij de omschrijving van een Natuurschoonwet-landgoed. Het gaat om een aaneengesloten gebied dat bestaat uit bossen, natuurterreinen, landbouwgronden en&#13;
water, waarvan niet meer dan 1% van de oppervlakte bebouwd is en dat niet doorsneden&#13;
wordt door wegen, waterlopen of spoorlijnen11 (SN 2000 art. 1 lid 1 onderdeel&#13;
w). Voor een terrein zijn geen oppervlaktevereisten gegeven maar per pakket is voor&#13;
een beheerseenheid wel de minimale oppervlakte aangegeven. Zo kent het basispakket&#13;
‘Trilveen’ een minimale beheerseenheid van 0.05 hectare tegenover bijvoorbeeld&#13;
het pluspakket ‘Natuurbos’ waarvoor de minimale oppervlakte 10 hectare is. De&#13;
beheerspakketten (SAN) zijn vergelijkbaar van opzet met de basis- en pluspakketten&#13;
waarvoor ook dezelfde definiëring van beheerseenheid en terrein van toepassing is.&#13;
Het onderscheid ligt vanzelfsprekend in het te beheren of te realiseren natuurresultaat&#13;
die binnen de beheerspakketten in het teken staan van verweving van landbouw&#13;
met natuur- en landschapswaarden. Bij de beheersbijdrage wordt in de beheerspakketten&#13;
een onderscheid gemaakt naar grondsoort: veen, klei of zand. Het beheerspakket&#13;
‘natuurlijke handicaps’ vormt de incorporatie van de Bergboerenregeling.&#13;
De recreatiepakketten (SN 2000) geven de verschillende voorschriften waaraan terrein&#13;
en beheerder dienen te voldoen om in aanmerking te komen voor de bijbehorende&#13;
recreatiesubsidie. Het gaat hier onder meer om de openstelling en toegankelijkheid&#13;
van het terrein.&#13;
Beide regelingen kennen dezelfde landschapspakketten. De systematiek is hetzelfde&#13;
als die van de beheerspakketten: voor diverse nader omschreven landschapselementen&#13;
worden beheersvoorschriften gegeven en de beheersbijdrage aangegeven. Voor de&#13;
landschapselementen is bovendien aangegeven binnen welk landschapstype12 ze dienen&#13;
te liggen.&#13;
Naast deze pakketten kunnen gedeputeerde staten (GS) op basis van beide regelingen&#13;
bijzondere basis- of pluspakketten respectievelijk bijzondere beheers- of landschapspakketten&#13;
voor gebieden vaststellen (SN 2000 art. 15 lid 1; SAN art. 14 lid 1).&#13;
Een dergelijk pakket behoeft de goedkeuring van de minister van LNV omdat deze&#13;
de zorg draagt voor de beoordeling door de Europese Commissie in verband met de&#13;
toelaatbare staatssteun.13&#13;
3. Instrumenten&#13;
Voor het beheer en voor de realisering van de gewenste natuurdoelen kennen de twee&#13;
regelingen diverse subsidies waarvoor een beheerder in aanmerking kan komen.&#13;
Voordat een beheerder een subsidie kan aanvragen dient eerst duidelijk te worden&#13;
waar welke subsidies van toepassing kunnen zijn. Het is daarom van belang in ogenschouw&#13;
te nemen welke gebiedsvaststellingen hiervoor nodig zijn en hoe een gebiedsvaststelling&#13;
tot stand komt. Daarna volgt een beschrijving van de verschillende subsidievormen.&#13;
De meeste subsidies kennen eigen vereisten en termijnen waarvoor ze&#13;
verstrekt kunnen worden. Bovendien vindt de definitieve vaststelling van de hoogte&#13;
van de verschillende subsidies op verschillende wijze plaats. 3.1. Gebiedsvaststelling en planvormen&#13;
De Subsidieregeling Natuurbeheer 2000 kent natuurgebieden en ruilgebieden die worden&#13;
aangewezen in een natuurgebiedsplan. De Subsidieregeling Agrarisch Natuurbeheer&#13;
kent beheersgebieden en landschapsgebieden die worden begrensd in respectievelijke&#13;
een beheersgebiedsplan en een landschapsgebiedsplan. Nog los hiervan kunnen&#13;
probleemgebieden worden begrensd.&#13;
Het natuurgebiedsplan (SN 2000)&#13;
GS stellen een natuurgebiedsplan vast (SN 2000 art. 14). Hierbij nemen zij het Structuurschema&#13;
Groene Ruimte, het Natuurbeleidsplan en de eventueel door de minister&#13;
van LNV gegeven richtlijnen of aanwijzingen14 in acht. De voorbereiding van de vaststelling&#13;
vindt plaats door middel van de uitgebreide openbare voorbereidingsprocedure&#13;
(afd. 3.5 Awb). Binnen deze procedure komen aan de orde de mogelijkheid van&#13;
het uitbrengen van zienswijzen door belanghebbenden en van advies door andere&#13;
bestuursorganen over het voornemen, de openbare kennisgeving en de ter inzage legging&#13;
van het ontwerpbesluit, het inbrengen van bedenkingen door een ieder, gevolgd&#13;
door de definitieve beslissing door in dit geval GS. Tegen dit besluit kan beroep worden&#13;
ingesteld bij de administratieve rechter (art. 7:1 Awb). Ook bij wijziging van het&#13;
plan wordt deze procedure doorlopen.&#13;
Artikel 13 (SN 2000) verschaft de vereisten waaraan een natuurgebiedsplan dient te&#13;
voldoen. Allereerst dient het de begrenzing van natuurgebieden weer te geven. Het&#13;
gaat hier om natuurgebieden die binnen de Ecologische hoofdstructuur liggen. Voor&#13;
deze gebieden worden de nagestreefde doeleinden voor bos en natuur omschreven&#13;
met daaraan gekoppeld de basis- en pluspakketten. Deze begrenzing is van belang&#13;
voor omvorming en natuurontwikkeling en de daarop gebaseerde subsidies.&#13;
Bovendien dient het natuurgebiedsplan aan te geven waar verwerving van landbouwgronden&#13;
of andere gronden die gelegen zijn binnen natuurgebieden door Staatsbosbeheer&#13;
of particuliere terreinbeherende natuurbeschermingsorganisaties wordt&#13;
nagestreefd. Deze verwerving kan van belang zijn vanwege intensief beheer van die&#13;
landbouwgronden omdat dat in nauwe relatie kan staan met het beheer van de omliggende&#13;
gronden die reeds in het bezit zijn van Staatsbosbeheer of particuliere terreinbeherende&#13;
natuurbeschermingsorganisaties. Daarentegen kunnen ook landbouwgronden&#13;
of andere gronden binnen natuurgebieden worden begrensd waarvan de verwerving&#13;
níet uitsluitend wordt nagestreefd omdat daar het gewenste overgangsbeheer&#13;
door middel van particulier beheer plaats kan gaan vinden.&#13;
Het natuurgebiedsplan kent ook de mogelijkheid om een ruilgebied te begrenzen.&#13;
Dit ruilgebied, waarbinnen gronden verworven kunnen worden door Bureau Beheer&#13;
Landbouwgronden, grenst aan landbouwgronden waarvan in het natuurgebiedsplan&#13;
is aangegeven dat natuurontwikkeling nagestreefd zal gaan worden. Dit maakt het&#13;
mogelijk om door uitruil van deze gronden de natuurontwikkeling te gaan realiseren.&#13;
Bovendien onderkent een natuurgebiedsplan ook de gebieden waarvoor landschapssubsidies&#13;
kunnen worden aangevraagd. Hiervoor worden de relevante landschapspakketten&#13;
aangegeven. Diezelfde landschapssubsidies kunnen ook verkregen worden in gebieden die daarvoor zijn begrensd op basis van de Subsidieregeling&#13;
Agrarisch Natuurbeheer.&#13;
Het beheersgebiedsplan en het landschapsgebiedsplan (SAN)&#13;
GS stellen ook beheersgebieds- en landschapsgebiedsplannen vast (SAN art. 13),&#13;
waarbij zij ook weer het Structuurschema Groene Ruimte, het Natuurbeleidsplan en&#13;
de eventueel door de minister van LNV te geven richtlijnen of aanwijzingen in acht&#13;
nemen (SAN art. 16). De voorbereiding van de vaststelling en ook eventuele wijziging&#13;
vindt ook plaats door middel van de uitgebreide openbare voorbereidingsprocedure&#13;
(afd. 3.5 Awb).&#13;
In de beheersgebiedsplannen worden de beheersgebieden begrensd, worden de&#13;
nagestreefde doeleinden voor agrarisch natuurbeheer aangegeven, welke beheerspakketten&#13;
er ontwikkeld of in stand gehouden kunnen worden15 en welke landschapspakketten&#13;
aldaar van toepassing zijn (SAN art. 10). In een landschapsgebiedsplan&#13;
worden de landschapsgebieden begrensd, wordt aangegeven welke landschapsdoeleinden&#13;
worden nagestreefd en voor welke landschapspakketten16 een subsidie kan&#13;
worden aangevraagd (SAN art. 12).&#13;
De begrenzing van probleemgebieden buiten beheersgebieden (SAN)&#13;
GS begrenzen de probleemgebieden die buiten beheersgebieden zijn gelegen bij&#13;
besluit. Binnen deze probleemgebieden vindt differentiatie plaats naar veen-, klei- en&#13;
zandgebieden (SAN art. 66). Voor het totaal aantal te begrenzen hectaren per provincie&#13;
kan de minister van LNV richtlijnen geven. Na de begrenzing kan er een beheerssubsidie&#13;
worden aangevraagd op basis van het beheerspakket ‘natuurlijke handicaps’.17&#13;
Algemeen geldt dat voor terreinen en of landschapselementen binnen de begrensde&#13;
gebieden subsidies verstrekt kunnen worden. Als uitzondering hierop kunnen ook&#13;
bepaalde subsidies buiten deze begrensde gebieden van toepassing zijn. Het gaat dan&#13;
met name om bestaande natuur- en bosgebieden waarvoor een beheerssubsidie kan&#13;
worden aangevraagd18 eventueel in combinatie met een landschapssubsidie en een&#13;
recreatiesubsidie. Ook de subsidie voor de ontwikkeling en het beheer van tijdelijk&#13;
bos19 en de subsidie voor de omvorming van productiebos naar natuurbos is van toepassing&#13;
op gronden buiten de beschreven begrensde gebieden.&#13;
3.2. De subsidies&#13;
Indien duidelijk is dat het desbetreffende terrein in aanmerking komt voor een subsidie,&#13;
dient bekeken te worden welke subsidie of combinatie van subsidies van toepassing&#13;
kan zijn. En voordat men werkelijk in het ‘particulier natuurbeheer’ stapt is het goed om te weten hoe de subsidieaanvraag ingediend moet worden en hoe de definitieve&#13;
subsidievaststelling in zijn werk gaat.&#13;
3.2.1. Subsidievormen&#13;
Beide regelingen kennen gevarieerde subsidievormen. Hieronder volgt eerst een overzicht&#13;
van de verschillende vormen en vervolgens een omschrijving met de belangrijkste&#13;
karakteristieken per vorm.&#13;
Subsidieregeling Natuurbeheer 2000 Subsidieregeling Agrarische Natuurbeheer&#13;
• Beheerssubsidie (1-4-2000)20 • Beheerssubsidie (1-2-2000)&#13;
• Openstellingstoeslag&#13;
• Inrichtingssubsidie: • Inrichtingssubsidie:&#13;
– Basis- en pluspakketten (1-2-2000) – Beheerspakketten (1-2-2000)&#13;
– Landschapspakketten (1-4-2000) – Landschapspakketten (1-4-2000)&#13;
• Subsidie voor functieverandering (1-2-2000)&#13;
• Recreatiesubsidie (1-4-2000)&#13;
• Subsidie effectgerichte maatregelen&#13;
(1-1-2001)&#13;
• Landschapssubsidie (1-4-2000) • Landschapssubsidie (1-4-2000)&#13;
• Overgangsbeheersubsidie (1-2-2000)&#13;
• Subsidie natuurlijke handicaps (1-2-2000)&#13;
De beheerssubsidies&#13;
De beheerssubsidie vormt de ruggengraat van het gewenste natuurbeheer en wordt&#13;
toegekend voor één tijdvak.21 Het beheer uit de Subsidieregeling Natuurbeheer 2000&#13;
is gericht op de instandhouding van de bestaande natuur gekoppeld aan de natuurdoelpakketten&#13;
zoals die in de bijlage van de regeling beschreven zijn. Het betreft&#13;
9 basispakketten en 21 pluspakketten.22 Per pakket wordt het beoogde natuurresultaat&#13;
omschreven, worden daarvoor indien nodig beheersvoorschriften gegeven, wordt&#13;
een minimale oppervlakte van de beheerseenheid gegeven en de beheersbijdrage per&#13;
hectare per jaar. Hieraan kan ook nog een openstellingstoeslag van ƒ 20,– per hectare&#13;
worden gekoppeld als het terrein minstens 358 dagen per jaar wordt opengesteld voor&#13;
publiek en als zodanig ook is aangegeven. Zoals vermeld geldt dat alle natuurterreinen in Nederland, zowel gelegen binnen&#13;
als buiten de Ecologische Hoofdstructuur, in principe in aanmerking kunnen komen&#13;
voor een beheerssubsidie op basis van een basispakket.23 Bij de pluspakketten gaat het&#13;
om de instandhouding van extra natuurwaarden. Indien deze waarden nog niet op het&#13;
terrein aanwezig zijn, kan de beheerssubsidie pas voor het pluspakket worden aangepast&#13;
na realisering van deze waarden door bijvoorbeeld inrichtingsmaatregelen of&#13;
natuurontwikkeling. Deze waarden binnen de pluspakketten zijn veelal gerelateerd&#13;
aan de aanwezigheid van gewenste diersoorten. Een deugdelijke monitoring is daarvoor&#13;
vereist. Een systeem van monitoring dat hiervoor gebruikt moet worden, wordt&#13;
momenteel ontwikkeld.&#13;
De beheerssubsidie van de Subsidieregeling Agrarisch Natuurbeheer strekt tot de&#13;
instandhouding en ontwikkeling van de gewenste natuurdoelen overeenkomstig de&#13;
gegeven beheerspakketten. De hoogte van de beheerssubsidie is gebaseerd op de&#13;
inkomstenderving die ontstaat door het beheer van een terrein dat gericht is op de&#13;
instandhouding of de ontwikkeling van beheerspakketten.24 De systematiek is gelijk&#13;
aan die van de beheersubsidie van de SN 2000. Ook deze subsidie wordt voor één&#13;
tijdvak verstrekt met uitzondering van de pakketten voor snelgroeiend loofbos en&#13;
snelgroeiend naaldbos waarvoor een duur van drie tijdvakken geldt.&#13;
De inrichtingssubsidies&#13;
De inrichtingssubsidie is gekoppeld aan een beheerssubsidie of een landschapssubsidie.&#13;
Dat wil zeggen dat tegelijk met de aanvraag voor een inrichtingssubsidie voor&#13;
hetzelfde terrein ook een verzoek tot beheerssubsidie respectievelijk landschapssubsidie&#13;
ingediend moet worden. Op basis van deze subsidie kunnen eenmalig in een&#13;
gebied maatregelen worden getroffen.&#13;
Binnen de Subsidieregeling Natuurbeheer 2000 richten deze maatregelen zich op&#13;
het creëren van hogere natuurkwaliteit in bestaande natuurgebieden, de zogenoemde&#13;
omvorming van natuurgebieden en op de ontwikkeling van nieuwe natuur waarbij&#13;
veelal sprake is van functieverandering van gronden. De inrichtingssubsidie wordt&#13;
verstrekt voor één tijdvak, voor 95% van de werkelijk gemaakte kosten25 en alleen&#13;
voor gebieden die zijn begrensd in natuurgebiedsplannen of nog begrensd zijn als&#13;
reservaats- of natuurontwikkelingsgebied.26 Een uitzondering hierop vormen de productiebossen&#13;
gelegen buiten een natuurgebiedsplan waar omvorming tot bossen met&#13;
een hogere kwaliteit aan natuurwaarden plaats zal gaan vinden. De te treffen maatregelen kunnen zowel voor natuurontwikkeling als voor omvorming&#13;
nodig blijken te zijn. Aanvullend op deze maatregelen maakt deze subsidie ook&#13;
het beheer mogelijk dat nodig is om het gestelde natuurdoel te bereiken.&#13;
De inrichtingssubsidie uit de Subsidieregeling Agrarisch natuurbeheer dient ertoe&#13;
de noodzakelijke randvoorwaarden te creëren ten behoeve van de ontwikkeling van&#13;
een beperkt aantal beheerspakketten (art. 46).27 Verhoudingsgewijs gaat het hier om&#13;
kleinere ingrepen. Daarnaast kan de inrichtingssubsidie worden aangewend voor terreinen&#13;
waarvoor een landschapssubsidie is verleend voor de aanleg of het herstel van&#13;
een landschapspakket (art. 46) met een maximum van ƒ 20.000,– (art. 51). In beide&#13;
situaties dient een inrichtingsplan opgesteld te worden (art. 46) waarvan de uitvoering&#13;
binnen één jaar plaatsvindt (art. 54).&#13;
De subsidie voor functieverandering&#13;
Indien er sprake is van permanente functieverandering van gronden ten behoeve van&#13;
de realisering van nieuwe natuur brengt dit inkomensverlies met zich mee. Deze&#13;
subsidie voor functieverandering, die gekoppeld28 is aan een inrichtingssubsidie, is&#13;
bedoeld om dit inkomensverlies te compenseren en wordt voor een periode van vijf&#13;
tijdvakken (30 jaar) verstrekt. Deze permanente functieverandering dient in overeenstemming&#13;
met het bestemmingsplan te zijn. De subsidie wordt namelijk uitsluitend&#13;
verstrekt indien de beheerder over de benodigde vergunningen of documenten&#13;
beschikt die nodig zijn voor de functieverandering. Daarnaast dient notarieel via een&#13;
kwalitatieve verplichting, in de zin van art. 6:252 Burgerlijk Wetboek, deze permanente&#13;
verandering vastgelegd te worden (SN 2000 art. 46). Deze overeenkomst dient&#13;
in de Openbare registers ingeschreven te worden. Dit vormt dus de veiligstelling van&#13;
functieverandering langs civielrechtelijke weg. Deze kwalitatieve verplichting dient&#13;
over te gaan op de verkrijger en geldt ook ten aanzien van degenen die van de rechthebbende&#13;
een recht tot gebruik zullen gaan krijgen. Deze verplichting geldt echter&#13;
niet ten aanzien van eerder vastgestelde gebruiksgerechtigden. Daardoor is de beoogde&#13;
veiligstelling van permanente functieverandering dus niet volledig afgedekt.&#13;
De recreatiesubsidie&#13;
De overheid wil ook de recreatieve functie van bossen en natuurterreinen versterken.&#13;
Deze recreatiesubsidie is gebaseerd op twee recreatiepakketten, één met laag recreatieniveau&#13;
en één met hoog niveau.29 De laatste is van toepassing in nationale parken&#13;
(ook in die met de status ‘in oprichting’) en bepaalde, in de bijlagen aangegeven,&#13;
gemeenten. De recreatiesubsidie wordt alleen verstrekt voor één tijdvak indien er ook&#13;
sprake is van een beheerssubsidie.&#13;
De subsidie effectgerichte maatregelen&#13;
Deze subsidie gaat de financiële bijdrage vervangen die nu nog tot 1 januari 2001 op&#13;
basis van de Regeling effectgerichte maatregelen in bossen en natuurterreinen verkregen kan worden om de effecten van verzuring, vermesting en verdroging te verminderen&#13;
of ongedaan te maken. Ook deze subsidie wordt verstrekt voor één tijdvak&#13;
indien er voor het desbetreffende gebied ook sprake is van een beheerssubsidie voor&#13;
bepaalde basis- en pluspakketten. De hoogte bedraagt 95% van de werkelijk gemaakte&#13;
kosten.&#13;
De landschapssubsidie&#13;
Voor de instandhouding van landschapselementen binnen een natuurgebiedsplan, een&#13;
landschapsgebiedsplan of voor terreinen gelegen binnen de Rbon-gebieden waarvoor&#13;
het afsluiten van beheersovereenkomsten voor het onderhoud van landschapselementen&#13;
mogelijk is, kan een landschapssubsidie worden aangevraagd. Hiervoor zijn&#13;
15 landschapspakketten30 gedefinieerd. De subsidie heeft de instandhouding van landschapspakketten&#13;
ten doel en wordt voor één tijdvak verstrekt.&#13;
De overgangsbeheersubsidie&#13;
Deze subsidie is bedoeld voor het beheer van landbouwgronden gelegen in reservaatsgebieden&#13;
(Rbon) of voor landbouwgronden gelegen in een natuurgebiedsplan.&#13;
Het gaat om beheer ten behoeve van beheerspakketten voor maximaal één tijdvak.&#13;
Voor deze landbouwgronden wordt met name functieverandering naar natuur nagestreefd&#13;
door middel van verwerving door de Staat of door particuliere natuurbeschermingsorganisaties&#13;
of door middel van zelfrealisatie, bijvoorbeeld door functieverandering&#13;
gesubsidieerd door de Subsidieregeling Natuurbeheer 2000.&#13;
De subsidie natuurlijke handicaps&#13;
De subsidie voor natuurlijke handicaps is van toepassing in de zogenoemde probleemgebieden&#13;
die door GS worden begrensd. De subsidie wordt toegekend voor de&#13;
instandhouding van het beheerspakket ‘Landbouw met natuurlijke handicaps’ voor&#13;
één tijdvak. Deze subsidie kan ook verstrekt worden aan beheerders in beheersgebieden&#13;
zoals vastgesteld in beheersgebiedsplannen mits deze ook een beheerssubsidie&#13;
ontvangen.&#13;
3.2.2. De subsidieaanvraag&#13;
Beide regelingen kennen een apart hoofdstuk31 met een algemene regeling voor het&#13;
aanvragen van een subsidie. Op het daartoe bestemde formulier dient te worden aangegeven&#13;
om welke subsidie(s) en om welk pakket(ten) het gaat en welke hoedanigheid&#13;
de aanvrager heeft (zie ook paragraaf 4). Bovendien moet de aanvraag voorzien zijn&#13;
van een topografische kaart waarop duidelijk blijkt om welk terrein het gaat, en ingeval&#13;
van de Subsidieregeling Natuurbeheer 2000, welke wegen, vaarwegen, waterlopen&#13;
en paden daarbinnen aanwezig zijn en waar de openstellingsbordjes zijn geplaatst.&#13;
Ook een gezamenlijke aanvraag behoort tot de mogelijkheden indien een terrein&#13;
door meer dan één beheerder beheerd wordt. Uit de aanvraag dient door middel van een meegezonden overeenkomst te blijken dat deze beheerders voor dit terrein duurzaam&#13;
zullen samenwerken, tenminste voor de duur van de subsidie. Afhankelijk van&#13;
de subsidie kan dit dus variëren van zes tot dertig jaar.&#13;
De aanvraag moet bij LASER ingediend worden. Na een besluitvormingstraject&#13;
dat ongeveer twee à drie maanden in beslag neemt wordt de subsidieaanvraag toegekend.&#13;
In elk geval geldt het voorbehoud dat er nog voldoende financiële middelen&#13;
aanwezig dienen te zijn om tot subsidietoekenning te kunnen komen. Want ook al&#13;
wordt in principe de subsidie pas na het verstrijken van het tijdvak definitief vastgesteld&#13;
en uitgekeerd, tot die tijd worden voorschotten verstrekt.&#13;
3.2.3. Subsidievaststelling&#13;
Na afloop van het subsidietijdvak wordt per subsidie de definitieve subsidiehoogte&#13;
beoordeeld aan de hand van de geleverde prestatie. Juist hiermee hoopt de overheid&#13;
meer greep te krijgen op dat er daadwerkelijk beheerd en ontwikkeld wordt wat er&#13;
gewenst en voorgenomen is. Algemeen geldt dat per subsidie de subsidieontvanger&#13;
binnen acht weken na afloop van het tijdvak een aanvraag tot subsidievaststelling&#13;
moet indienen bij LASER. Daarbij moet de aanvrage aangeven in welke mate het doel&#13;
van de subsidie is gerealiseerd. Om dit te kunnen doen is een monitoringsysteem van&#13;
belang. Binnen acht weken stelt vervolgens de minister van LNV de hoogte van de&#13;
subsidie vast. Voor de beheerssubsidie, de landschapssubsidie, de subsidie voor&#13;
natuurlijke handicaps en de subsidie voor overgangsbeheer geldt dat, indien niet voldaan&#13;
is aan bepaalde verplichtingen, er een korting op de bijdrage plaats vindt van 5,&#13;
15 of 100% (overigens cumulatief met een maximum van 100%), afhankelijk van de&#13;
ernst van de tekortkoming. Bij deze uiteindelijke beoordeling worden wel de aspecten&#13;
overmacht en redelijkheid in ogenschouw genomen. Deze vorm van afrekening&#13;
geldt niet voor de subsidies waarvan de hoogte vastgesteld wordt aan de hand van de&#13;
daadwerkelijk gemaakte kosten (o.a. inrichtingssubsidie). Ook voor bepaalde beheerspakketten&#13;
is weer een ander regime van toepassing, namelijk voor de collectieve weidevogelpakketten&#13;
waarbij het naleven van de beheersvoorschriften volstaat. De Subsidieregeling&#13;
Agrarisch Natuurbeheer gaat bij het meten van de beheersprestatie uit van&#13;
beleidsregels32 die de minister hiervoor speciaal heeft ingesteld. In deze beleidsregels&#13;
is aangegeven welke soorten waar en hoeveel en met welke spreiding voor dienen te&#13;
komen. Het is van belang dat de potentiële aanvrager zich goed op de hoogte stelt van&#13;
deze gedetailleerde pseudo-regelgeving.&#13;
4. Wie komen in aanmerking voor subsidie?&#13;
Om te ontdekken wie in aanmerking komt voor welke subsidie dienen diverse actoren&#13;
aan een nadere beschouwing onderworpen te worden. Ook al wordt er algemeen&#13;
gesteld dat ‘een ieder voor subsidie uit hoofde van de regeling in aanmerking kan&#13;
komen’,33 toch blijkt dat in de uitwerking van de regelingen niet helemaal zo te zijn.&#13;
Aan de orde komen hier de betekenis van de beheerder, de pachter en het samenwerkingsverband. 4.1. De beheerder&#13;
Subsidies kunnen worden aangevraagd door een beheerder. Beide regelingen definiëren&#13;
beheerder als een ondernemer of enige andere natuurlijke of rechtspersoon die&#13;
krachtens een zakelijk of een duurzaam persoonlijk recht beschikt over het recht tot&#13;
gebruik en beheer van een terrein of een vereniging met volledige rechtsbevoegdheid&#13;
(SN 2000 art. 1 onderdeel d; SAN art. 1 onderdeel e). Pachters dienen voor bepaalde&#13;
subsidies te beschikken over de goedkeuring van de verpachter (zie paragraaf 4.2).&#13;
Ook beperkt gebruiksgerechtigden dienen bij bepaalde subsidies te beschikken over&#13;
een verklaring van geen bezwaar van de eigenaar. Milieucoöperaties of agrarische&#13;
natuurverenigingen, zijnde de niet-gebruiksgerechtigden, kunnen in aanmerking&#13;
komen voor subsidie mits zij voldoen aan bepaalde voorwaarden (art. 5 en 6) die duidelijkheid&#13;
verschaffen omtrent de financiële afwikkelingen van de subsidie (zie paragraaf&#13;
4.3).&#13;
De Subsidieregeling Natuurbeheer 2000 sluit alle publiekrechtelijke lichamen voor&#13;
subsidie uit met uitzondering van gemeenten. Gemeenten komen slechts dan in aanmerking&#13;
voor beheerssubsidie, inrichtingssubsidie en subsidie voor effectgerichte&#13;
maatregelen indien het gaat om terreinen waar natuurdoelen voorop staan en als zodanig&#13;
ook in het bestemmingsplan bestemd zijn. Gedurende het tijdvak van de subsidie&#13;
mag deze bestemming ook niet gewijzigd worden. Bovendien wordt aan de subsidieverlening&#13;
een voorkeursrecht verbonden. Bij eventuele vervreemding gedurende het&#13;
subsidietijdvak dient de gemeente het terrein eerst aan Bureau Beheer Landbouwgronden&#13;
aan te bieden. Waterwinbedrijven komen niet in aanmerking voor subsidie&#13;
omdat natuurbeheer niet tot hun primaire doelstelling behoort. Particuliere natuurbeschermingsorganisaties&#13;
daarentegen komen wel in aanmerking voor subsidie met&#13;
dien verstande dat de hoogte van de subsidie afhankelijk is van medefinanciering van&#13;
het beheer door bijvoorbeeld provincies. De minister kan hiervoor verschillende percentages&#13;
vaststellen. Zij komen echter niet in aanmerking voor de openstellingstoeslag&#13;
noch voor de subsidie voor functieverandering, tenzij in beide gevallen het gronden&#13;
betreft die zij zonder subsidie hebben verworven (art. 30 lid 1).&#13;
De Subsidieregeling Agrarisch Natuurbeheer sluit voor alle subsidies een publiekrechtelijk&#13;
lichaam (ook gemeente) of een particuliere terreinbeherende natuurbeschermingsorganisatie&#13;
uit. De SAN richt zich op gronden die een landbouwfunctie hebben&#13;
en ook in de toekomst houden, terwijl deze organisaties juist een natuurfunctie nastreven.&#13;
Verenigingen of coöperaties op het gebied van milieu, bos of agrarisch natuurbeheer&#13;
komen onder gestelde voorwaarden (art. 4 en 5) wel in aanmerking voor subsidie. 4.2. De pachter&#13;
Net als onder de Rbon kan een pachter participeren in (agrarisch) natuurbeheer. Daar&#13;
waar beheersovereenkomsten vooral in het teken stonden van verweving van landbouw&#13;
en natuur en landschap en de pachter vrij was in zijn beslissing om een&#13;
beheersovereenkomst aan te gaan, kunnen bepaalde subsidies uit de Subsidieregeling&#13;
Natuurbeheer 2000 zich enkel of overwegend richten op natuurbeheer of zelfs op&#13;
functieverandering van gronden ten gunste van natuur of bos. De pachter is daarom&#13;
in bepaalde situaties gebonden aan de toestemming van de verpachter. Ingeval van de beheerssubsidie geldt dat indien deze is gericht op natuurpacht (SN 2000 art. 20 lid 6;&#13;
SAN art. 19 lid 7). Deze toestemming garandeert dan een afstemming tussen de&#13;
natuurdoelen die de verpachter zich gesteld heeft en die van de overheid conform de&#13;
aangegeven pakketten voor dat terrein. Die afstemmingsmogelijkheid geldt dan ook&#13;
voor de financiële kant van de zaak.34&#13;
Expliciete toestemming is verder nodig ingeval van inrichtingssubsidie (SN 2000&#13;
art. 20 lid 5; SAN art. 47) omdat de maatregelen die getroffen dienen te worden veranderingen&#13;
in het grondgebruik met zich mee kunnen brengen. Dit laatste geldt in&#13;
versterkte mate voor de subsidie voor functieverandering waardoor de functie landbouw&#13;
geheel zal veranderen in een permanente functie van natuur. Ook voor deze&#13;
subsidie is een verklaring van geen bezwaar van de verpachter noodzakelijk (SN 2000&#13;
art. 20 lid 5).&#13;
4.3. Het samenwerkingsverband&#13;
De regelingen hebben mogelijkheden voor de ontvangst van subsidies geschapen voor&#13;
een drietal vormen van samenwerkingsverbanden. De eerste is een samenwerkingsverband&#13;
waarbij een terrein meer dan één beheerder heeft die gezamenlijk een aanvraag&#13;
indienen en daartoe verklaren duurzaam samen te zullen werken (art. 20 lid 3).&#13;
Deze opgestelde verklaring dient bij die aanvraag tot subsidie ingediend te worden.&#13;
De subsidie wordt aan de grondgebruiker uitgekeerd. Bij de tweede vorm van samenwerkingsverband&#13;
wordt de subsidie niet aan de grondgebruiker direct uitgekeerd&#13;
maar aan het niet-grondgebonden samenwerkingsverband dat het daarna aan de&#13;
grondgebruiker doorsluist (art. 4). Opdat de overheid garanties krijgt over de financiële&#13;
afwikkeling, met name in geval van in gebreke blijven van de grondgebruiker,&#13;
dienen de aanvrager en de gebruiksgerechtigde een overeenkomst te sluiten waarin&#13;
rechten en verplichtingen (ook ingeval van overdracht door middel van een kettingbeding)&#13;
zijn vastgelegd. In het derde geval gaat het om een niet-grondgebonden&#13;
rechtspersoon waarvoor ondersteuning van de leden of aangeslotenen met betrekking&#13;
tot het realiseren van een duurzame landbouwbedrijfsvoering in relatie tot natuur en&#13;
landschap voorop staat (art. 5). Dit samenwerkingsverband dient te beschikken over&#13;
statuten en een plan waarin onder andere duidelijk is gemaakt hoe de subsidies zullen&#13;
worden besteed, wie (leden, aangeslotenen, ondernemers) de subsidies zullen ontvangen,&#13;
en welke garanties geboden worden om te voldoen aan de verplichtingen die de&#13;
overheid over de subsidies stelt. Zowel statuten als het plan dienen door de minister&#13;
van LNV goedgekeurd te worden.&#13;
5. Conclusies&#13;
Uit deze twee regelingen blijkt dat het voor de rijksoverheid moeilijk blijft om een&#13;
eenvoudig subsidiestelsel voor natuur, bos en landschap te creëren. Waar er voorheen&#13;
veel afzonderlijke regelingen bestonden is er nu een nieuw stelsel van slechts twee&#13;
regelingen. Maar die twee regelingen kennen weer veel verschillende subsidievormen&#13;
met een ruime keuzemogelijkheid van te realiseren of te beheren pakketten waarbij het oog voor detail niet ontbreekt. Wat is dan de meerwaarde van dit nieuwe stelsel?&#13;
Die meerwaarde bestaat naar mijn indruk uit de koppeling tussen de realisering&#13;
respectievelijk de omvorming van nieuwe natuur en het beheer, omdat de meeste subsidies&#13;
expliciet verbonden zijn met het verstrekken van de beheerssubsidie. Ook de&#13;
mogelijkheden voor samenwerkingsverbanden waardoor agrarisch natuurbeheer wordt&#13;
gestimuleerd is zeker een positieve uitbreiding. Hopelijk dat die samenwerkingsverbanden&#13;
juist bestaan of ontstaan in die gebieden die binnen de gebiedsaanwijzingen&#13;
begrensd worden, anders kunnen zij op basis van deze regelingen nog niet aan de&#13;
slag.&#13;
De vraag voor mij blijft of de overheid het door middel van outputsturing en het&#13;
subsidievaststellingsregime voor elkaar zal krijgen om het juiste plantje op de juiste&#13;
plaats te laten groeien. Zo is nog onduidelijk hoe strikt de korting bij de subsidievaststelling&#13;
zal worden toegepast en dus welk risico een beheerder loopt op een uiteindelijk&#13;
lagere subsidie dan gedacht. Dit zal pas gaan blijken na afloop van de eerste termijn&#13;
van subsidievaststelling, over ongeveer zes jaar dus. De uitkomsten hiervan zou&#13;
de vrijwillige participatie kunnen gaan beïnvloeden. Maar een heel ander punt is dat&#13;
de natuur zich niet laat dwingen, ook al worden door middel van inrichtingsmaatregelen&#13;
de ‘juiste’ condities geschapen. Wat dat betreft blijven wij Hollanders een&#13;
volkje dat in maakbaarheid blijft geloven en niets aan het toeval over wil laten. Terwijl&#13;
dat laatste heeft bewezen dat ook daardoor mooie natuur kan ontstaan.</content><legacyfootnotes>1. TK 1994-1995, 24 140, nrs. 1-2.&#13;
2. TK 1996-1997, 25 420, nr. 1.&#13;
3. Tijdelijke regeling particulier natuurbeheer (Stcrt. 1998, 163) en Tijdelijke regeling agrarisch natuurbeheer&#13;
(Stcrt. 1999, 38); beide regelingen zijn bij de inwerkingtreding van de nieuwe regelingen ingetrokken.&#13;
4. Stcrt. 1998, 138; deze regeling is bij de inwerkingtreding van deze nieuwe regelingen ingetrokken.&#13;
5. Stcrt. 1999, 252, inwerkingtreding 1-1-2000.&#13;
6. Stcrt. 1999, 252, inwerkingtreding 1-1-2000.&#13;
7. Ingetrokken per 1-1-2000 zijn de Tijdelijke regeling particulier natuurbeheer, de Tijdelijke regeling&#13;
agrarisch natuurbeheer, de Subsidieregeling Natuurbeheer, de Bijdrageregeling beheer samenwerking&#13;
bos 1993, de Regeling stimulering bosuitbreiding op landbouwgronden en de Regeling beheersovereenkomsten&#13;
en natuurontwikkeling. Per 1-1-2000 is gewijzigd de Regeling subsidies particulier terreinbeherende&#13;
natuurbeschermingsorganisaties (deze regeling wordt per 1 januari 2004 ingetrokken). Ingetrokken&#13;
per 1-1-2001 wordt de Regeling functiebeloning bos en natuurterreinen. Ingetrokken per&#13;
1-1-2003 wordt de Regeling effectgerichte maatregelen in bossen en natuurterreinen.&#13;
8. In het algemeen geldt dat voor de diverse lopende subsidies de desbetreffende regelingen van toepassing&#13;
blijven.&#13;
9. Een vegetatietype is een vaste combinatie van plantensoorten die is gebonden aan bepaalde standplaatscondities&#13;
(Toelichting bij de regelingen).&#13;
10. Per terrein kan voor één of meer basis- of pluspakketten een beheerssubsidie worden verleend met dien&#13;
verstande dat voor één terrein niet meer dan één basis- of pluspakket op dezelfde oppervlakte in stand&#13;
gehouden of ontwikkeld kan worden (art. 25, lid 1). Een combinatie met andere pakketten is wel mogelijk,&#13;
zie ook paragraaf 3.2.&#13;
11. Deze doorsnijding kent aan de Natuurschoonwet (NSW) gerelateerde uitzonderingen.&#13;
12. Deze onderscheiden landschapstypen vloeien voort uit de Nota Landschap (Ministerie van LNV (1992),&#13;
Nota Landschap, Regeringsbeslissing Visie Landschap, Den Haag).&#13;
13. Toelichting SN 2000, SAN.&#13;
14. Vanwege de decentralisatiegedachte zal de minister zich bij voorkeur onthouden van het geven van&#13;
richtlijnen en aanwijzingen (Toelichting SN 2000).&#13;
15. Daarbij wordt ook een eventueel bijbehorend hectarequotum aangegeven. Dit is het maximaal aantal&#13;
hectaren per beheersgebied per beheerspakket waarvoor een subsidie aangevraagd kan worden.&#13;
16. Daarbij wordt ook een eventueel bijbehorend hectarequotum aangegeven.&#13;
17. Bijlage 31 SAN.&#13;
18. Dit is de vervanging van de bijdrage op basis van de Regeling functiebeloning bos en natuurterreinen&#13;
voor bestaande bossen en natuurgebieden.&#13;
19. Dit betreft de vervanging van de Regeling stimulering bosuitbreiding op landbouwgronden.&#13;
20. De datum tussen de haakjes is de datum per wanneer een aanvraag tot subsidieverlening kan worden&#13;
ingediend. Voor aanvragen die zijn ingediend vóór 1 juli 2000 kunnen subsidies worden toegekend met&#13;
terugwerkende kracht tot 1 januari 2000. Voor aanvragen die tot uiterlijk 1 november 2000 worden&#13;
ingediend kan een subsidie per 1 januari 2001 worden toegekend.&#13;
21. Een tijdvak bedraagt zes jaar, dit in afwijking van de duur van vijf jaar voor een beheersovereenkomst&#13;
op basis van de Rbon.&#13;
22. Het betreft de basispakketten Plas en ven, Moeras, Rietcultuur, (Half)natuurlijk grasland, Heide,&#13;
Struweel, Hoogveen, Akker en Bos. De pluspakketten zijn Grootschalige natuur (met of zonder begrazing),&#13;
Soortenrijke plas, Soortenrijk ven, Beek en duinrel, Trilveen, Overjarig riet, Veenmosrietland en&#13;
moerasheide, Nat soortenrijk grasland, Droog soortenrijk grasland, Soortenrijk stuifzand, Droge heide,&#13;
Natte heide, Levend hoogveen, Soortenrijk weidevogelgrasland, Zeer soortenrijk weidevogelgrasland,&#13;
Wintergastenweide, Bos met verhoogde natuurwaarde, Natuurbos, Hakhout en griend, Middenbos en&#13;
het Omvormingspakket Bos met verhoogde natuurwaarde.&#13;
23. Toelichting SN 2000.&#13;
24. Het gaat om de beheerspakketten Ontwikkeling kruidenrijk grasland, Instandhouding kruidenrijk grasland,&#13;
Bont hooiland, Bonte hooiweide, Bonte weiderand, Bonte hooirand, Kruidenrijke zomen, Landschappelijk&#13;
waardevol grasland, Weidevogelgrasland met een rustperiode, Vluchtheuvels voor weidevogels,&#13;
Plas-dras voor broedende en trekkende vogels, Algemeen weidevogelgebied, Belangrijk algemeen&#13;
weidvogelgebied, Soortenrijk weidevogelgebied met kritische soorten, Zeer soortenrijk weidevogelgebied&#13;
met kritische soorten, Specifieke weidevogels en koloniebroeders, Faunarand, Roulerend&#13;
graandeel, Chemie- en kunstmestvrij, Akkerfauna, Akkerflora vollevelds, Akkerflora randen, Faunaopvang,&#13;
Snelgroeiend loofbos, Snelgroeiend naaldbos, Landbouw met natuurlijke handicaps.&#13;
25. Deze subsidie is gemaximeerd naar onderscheiden pakketten waarvoor deze subsidie van toepassing is.&#13;
26. Op basis van de Rbon.&#13;
27. Het betreft de beheerspakketten Bonte weiderand, Bonte hooirand, Kruidenrijke zomen, Plas-dras voor&#13;
broedende en trekkende weidevogels.&#13;
28. De subsidie functieverandering wordt alleen verstrekt ten behoeve van terreinen waarvoor een inrichtingssubsidie&#13;
wordt verkregen (art. 42).&#13;
29. Het betreft de recreatiepakketten Laag recreatieniveau en Hoog recreatieniveau.&#13;
30. Het betreft de landschapspakketten Houtwal, Houtkade en landscheiding, Landweer, Singel, Elzensingel,&#13;
Geriefhoutbosje, Knip- en scheerheg, Struweelhaag, Knotbomenrij, Grubbe en holle weg, Hoogstamboomgaard,&#13;
Eendenkooi, Poel, Rietzoom en klein rietperceel en Raster.&#13;
31. SN 2000 art. 19-23, SAN art. 18-20.&#13;
32. Stcrt. 1999, 251; de beleidsregels zelf liggen ter inzage bij het ministerie van LNV, regionale kantoren&#13;
DLG en Laser Zuid-Oost Roermond.&#13;
33. Toelichting SN 2000.&#13;
34. Toelichting SAN.&#13;
</legacyfootnotes><footnotes><footnote/></footnotes><auteurs>ir. V.W.M.M. Ampt-Riksen</auteurs><published>2000-03-01 00:00:00</published><modified>2017-06-16 16:17:51</modified><editiondate>2000-03-01</editiondate><htmlpath>https://denhollander.info/artikel/5651</htmlpath></article>
</articles></edition>
<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2008</searchword><id>6733</id><udhid>UDH:TvAR/6733</udhid><titel>'Van Dellen / Boersma' (TvAR 2008/5430)</titel><searchwords><searchword>TvAR 4/2008</searchword><searchword>TvAR 2008/5430</searchword><searchword>UDH:TvAR/6733</searchword></searchwords><attachments><attachment><name>TAR 2008_4 Rechtspraak 4.pdf</name><extention>pdf</extention><url>https://denhollander.info/download/6461/ci</url></attachment></attachments><inleiding>Pachtkamer Hof Arnhem, 19 maart 2008, rolnummer&#13;
2007/172 P&#13;
(Van Dellen / Boersma)&#13;
(mrs. Valk, Olthof en Van Daalen en de raden ing. De Lorijn&#13;
en ir. Rogaar)&#13;
Pachtovereenkomst; melkquotum.&#13;
[art. 7:311, 7:347, 7:358 BW, Pachtwet, art. 1, 25]&#13;
Eigenaar vordert 50% van verkoopopbrengst melkquotum.&#13;
Falende grieven tegen oordeel dat sprake is van pacht. Het&#13;
percentage van 50% dat in de vaste rechtspraak van dit hof&#13;
tot uitgangspunt wordt genomen, berust op de overweging&#13;
dat zowel pachter als verpachter tot het ontstaan van het in&#13;
1984 toegekende melkquotum hebben bijgedragen, de verpachter&#13;
door het gepachte ter beschikking van de pachter te&#13;
stellen en de pachter door het houden van melkvee, zonder dat in het algemeen aanleiding bestaat aan de bijdrage van&#13;
de een meer gewicht toe te kennen dan aan die van de&#13;
ander. Bedoelde overweging geldt in het onderhavige geval&#13;
onverkort.&#13;
Arrest in de zaak van:&#13;
1. Klaas van Dellen, wonende te Opende,&#13;
2. Sietske van der Meulen-van Dellen, wonende te Opende,&#13;
3. Auke van Dellen, wonende te Opende,&#13;
4. Hiltje Hiemstra-van Dellen, wonende te Kootstertille,&#13;
5. Wiebe van Dellen, wonende te Kootstertille,&#13;
6. Geert van Dellen, wonende te Harkema,&#13;
appellanten,&#13;
procureur: mr. H. van Ravenhorst,&#13;
tegen:&#13;
1. Renske Boersma, wonende te Zuidlaren,&#13;
2. Sietske Boersma, wonende te Zuidlaren,&#13;
3. Willem Mulder, wonende te Oldekerk,&#13;
4. Ynske Mulder, wonende te Westerhaar,&#13;
5. Harm Mulder, wonende te Oldekerk,&#13;
6. Eltje Mulder, wonende te Boerakker,&#13;
7. Willem Haverdings, wonende te Zuidlaren,&#13;
8. Ynske Haverdings, wonende te Hengelo,&#13;
9. Christiaan Haverdings, wonende te Groningen,&#13;
geïntimeerden,&#13;
procureur: mr. P.M. Wilmink. </inleiding><content>1. Het geding in eerste aanleg&#13;
Voor de procedure in eerste aanleg wordt verwezen naar de&#13;
inhoud van de vonnissen van 29 maart 2006 en 13 december&#13;
2006, die de pachtkamer van de rechtbank Groningen,&#13;
sector kanton, locatie Groningen, tussen appellanten&#13;
(hierna aan te duiden als Van Dellen c.s., en appellant sub 1&#13;
als Van Dellen) als gedaagden en geïntimeerden (hierna te&#13;
noemen: Boersma c.s.) als eisers heeft gewezen. Van genoemde&#13;
vonnissen is een fotokopie aan dit arrest gehecht.&#13;
2. Het geding in hoger beroep&#13;
2.1. Van Dellen c.s. hebben bij exploot van 12 januari&#13;
2007 aan Boersma c.s. aangezegd van genoemde vonnissen&#13;
in hoger beroep te komen, met dagvaarding&#13;
van Boersma c.s. voor dit hof.&#13;
2.2. Bij memorie van grieven heeft Van Dellen vijf grieven&#13;
tegen de bestreden vonnissen aangevoerd en toegelicht,&#13;
heeft hij bewijs aangeboden, en heeft hij geconcludeerd&#13;
dat het hof de bestreden vonnissen zal vernietigen,&#13;
en Boersma c.s. hun vorderingen alsnog zal&#13;
ontzeggen, met hun veroordeling in de kosten van&#13;
(bedoeld zal zijn:) de procedure in beide instanties.&#13;
2.3. Bij memorie van antwoord hebben Boersma c.s. de&#13;
grieven bestreden, hebben zij een nieuwe productie in&#13;
het geding gebracht, en hebben zij geconcludeerd dat&#13;
het hof (bedoeld zal zijn:) de bestreden vonnissen, zo&#13;
nodig onder aanvulling of verbetering van de gronden&#13;
zal bekrachtigen, met veroordeling van Van Dellen in&#13;
de kosten. 2.4. Daarna heeft Van Dellen bij akte op de memorie van&#13;
antwoord gereageerd. Bij dezelfde heeft Van Dellen&#13;
een nieuwe grief tegen de bestreden vonnissen aangevoerd&#13;
en toegelicht.&#13;
2.5. Bij antwoordakte hebben Boersma c.s. de nieuwe&#13;
grief bestreden.&#13;
2.6. Vervolgens hebben partijen de stukken voor het wijzen&#13;
van arrest aan het hof overgelegd.&#13;
3. De vaststaande feiten&#13;
3.1. Op grond van hetgeen enerzijds is gesteld en niet of&#13;
onvoldoende is weersproken dan wel blijkt uit de onbetwiste&#13;
inhoud van de overgelegde bescheiden, staat&#13;
in hoger beroep het navolgende vast.&#13;
3.2. Anne Harms Boersma (hierna: Boersma sr.) als verpachter&#13;
en Geert van Dellen (hierna: Van Dellen sr.)&#13;
als pachter hebben op 13 juni 1966 een schriftelijke&#13;
pachtovereenkomst gesloten met betrekking tot een&#13;
perceel groenland in Topweer ter grootte van 0.78.60&#13;
ha, kadastraal bekend gemeente Grootegast, sectie F,&#13;
nr. 3597. Deze pachtovereenkomst is met wijziging&#13;
van de pachtprijs goedgekeurd door de grondkamer&#13;
voor Groningen en is op 1 november 1971 beëindigd.&#13;
3.3. Eveneens op 13 juni 1966 heeft Ynske Boersma-&#13;
Jaarsma tezamen met anderen als verpachters en Van&#13;
Dellen sr. als pachter een schriftelijke pachtovereenkomst&#13;
gesloten met betrekking tot een perceel groenland&#13;
in Topweer ter grootte van 1.92.00 ha, kadastraal&#13;
bekend gemeente Grootegast, sectie F, nrs. 2935&#13;
en 2933 (gedeeltelijk). Deze pachtovereenkomst is&#13;
aangegaan voor de duur van drie jaar en met wijziging&#13;
van de pachtprijs goedgekeurd door de grondkamer&#13;
voor Groningen. Tussen dezelfde partijen is aansluitend&#13;
een pachtovereenkomst gesloten voor de periode&#13;
van 10 maart 1969 tot 1 november 1971, eveneens&#13;
goedgekeurd door genoemde grondkamer.&#13;
3.4. Van Dellen sr. is overleden op 9 januari 1980. Van&#13;
Dellen heeft het melkveehouderijbedrijf voortgezet en&#13;
heeft, al dan niet ononderbroken, de onder 3.2 en 3.3&#13;
bedoelde percelen in gebruik gehad tot 1 mei 2004.&#13;
Voor dat gebruik heeft hij, al dan niet ieder jaar, een&#13;
vergoeding betaald.&#13;
3.5. Boersma c.s. zijn de rechtsopvolgers van de onder 3.2&#13;
en 3.3 bedoelde verpachters.&#13;
3.6. Van Dellen heeft in of omstreeks 2004 het ten name&#13;
van zijn bedrijf staande melkquotum aan een derde&#13;
verkocht en overgedragen.&#13;
4. Beoordeling van het geschil in hoger beroep&#13;
4.1. In dit geding hebben Boersma c.s., voor zover thans&#13;
nog van belang, ter zake van het gedeelte van het&#13;
melkquotum dat volgens hun standpunt met de&#13;
onder 3.2 en 3.3 bedoelde percelen (hierna: de percelen)&#13;
samenhing, van Van Dellen c.s. betaling gevorderd&#13;
van een bedrag van € 26.948,93. Bij het vonnis&#13;
van 13 december 2006 heeft de pachtkamer in eerste&#13;
aanleg Boersma c.s. niet-ontvankelijk verklaard in&#13;
hun vordering jegens appellanten sub 2 tot en met 6&#13;
en hun vordering jegens Van Dellen toegewezen tot een bedrag van € 24.109,—, met diens veroordeling&#13;
in de proceskosten.&#13;
4.2. Appellanten sub 2 tot en met 6 hebben geen grieven&#13;
tegen de bestreden vonnissen aangevoerd en toegelicht,&#13;
zodat zij reeds op die grond in hun hoger beroep&#13;
niet-ontvankelijk moeten worden verklaard.&#13;
4.3. Per 1 september 2007 is met de art. 7:311 e.v. Burgerlijk&#13;
Wetboek een nieuwe wettelijke regeling van de&#13;
pacht in werking getreden en is de Pachtwet vervallen.&#13;
Omdat tussen oud en nieuw recht geen voor de&#13;
onderhavige zaak relevant verschil bestaat, behoeft de&#13;
vraag welk recht volgens het overgangsrecht van toepassing&#13;
is, geen bespreking.&#13;
4.4. Met grief 1 voert Van Dellen aan dat hij eerst vanaf&#13;
1995, het moment dat hij zijn melkquotum ging verleasen&#13;
en daardoor beter ‘in de financiële middelen&#13;
zat’, pacht betaalde, namelijk ƒ 1.000,— per jaar en&#13;
later hetzelfde bedrag in euro’s. Volgens de toelichting&#13;
op de grief betaalde Van Dellen in verband met de&#13;
niet-zakelijke relatie tussen partijen in 1983, noch in&#13;
de jaren daarvoor, pacht en was er daarom geen&#13;
sprake van een pachtovereenkomst.&#13;
4.5. Bij de beoordeling van dit standpunt is van belang dat&#13;
Van Dellen bij conclusie van dupliek onder 5 heeft&#13;
aangevoerd dat hij de percelen ieder jaar ‘op ad hoc&#13;
basis’ gebruikte en dat hij daarvoor een ‘gebruiksvergoeding’&#13;
betaalde, en dat expliciet geen sprake was&#13;
van ‘pacht’ of ‘huur’. Van Dellen geeft in zijn memorie&#13;
van grieven niet aan dat hij op deze uitdrukkelijke&#13;
stellingen uit de eerste aanleg wenst terug te komen;&#13;
in zijn toelichting op grief 5 lijkt hij integendeel bij&#13;
bedoelde stellingen aan te sluiten. Het hof gaat er dan&#13;
ook vanuit dat Van Dellen bedoelt dat de tegenprestatie&#13;
die hij vóór 1995 voldeed, in verband met de nietzakelijke&#13;
verhouding tussen partijen niet als ‘pacht’&#13;
werd aangeduid en dat hij niet ontkent dat hij steeds&#13;
een tegenprestatie (aanvankelijk een ‘gebruiksvergoeding’)&#13;
voldeed. Aldus ziet Van Dellen er echter ten&#13;
onrechte aan voorbij dat het voor de kwalificatie van&#13;
het gebruik als pacht volstaat dat er een tegenprestatie&#13;
is overeengekomen en dat de benaming waarmee die&#13;
tegenprestatie door partijen wordt aangeduid in dat&#13;
verband van geen belang is. Voor zover Van Dellen bij&#13;
zijn laatste akte (p. 2 eerste alinea) alsnog zich op het&#13;
standpunt heeft willen stellen dat hij alleen ‘de laatste&#13;
jaren’ een gebruiksvergoeding betaalde, is dat standpunt&#13;
onvoldoende gemotiveerd. Gelet op het voorgaande&#13;
faalt de grief.&#13;
4.6. Met grief 2 beroept Van Dellen zich erop dat hij niet&#13;
alleen een melkveehouderij exploiteerde, maar ook altijd&#13;
een mesterij en dat hij naderhand paarden hield.&#13;
De percelen zouden niet gebruikt zijn voor de melkveehouderij&#13;
omdat ze te ver verwijderd waren van de&#13;
melkstal. De percelen werden volgens Van Dellen gebruikt&#13;
voor de mesterij, voor jongvee en voor de paarden.&#13;
4.7. Ook deze grief faalt. Uit de stellingen van Van Dellen&#13;
kan niet worden afgeleid dat in 1983, het referentiejaar,&#13;
de percelen door paarden werden begraasd. Van&#13;
Dellen voert immers aan dat hij ‘naderhand’ paarden hield, zonder enigszins nauwkeurig aan te geven op&#13;
welke periode hij doelt. In zoverre is het standpunt&#13;
van Van Dellen onvoldoende gemotiveerd. Wat betreft&#13;
het gebruik van de percelen door jongvee geldt&#13;
dat zonder nadere toelichting, die achterwege is gebleven,&#13;
ervan uit moet worden gegaan dat ook dit gebruik&#13;
ten dienste van het melkveebedrijf plaatsvond,&#13;
nu Van Dellen daardoor zijn overige gronden in&#13;
meerdere mate dan anders het geval was geweest&#13;
rechtstreeks ten behoeve van zijn melkvee kon gebruiken.&#13;
Het hof verwijst naar zijn arrest van 14 mei&#13;
1990, Agr.r.1990, 4419, inzake Bothenius&#13;
Lohman/De Vries.&#13;
4.8. Wat betreft de door Van Dellen bedoelde ‘mesterij’&#13;
moet voorop worden gesteld dat het afmesten van&#13;
mannelijk jongvee en van voormalig melkvee tot de&#13;
normale uitoefening van een melkveebedrijf behoort.&#13;
Voor zover Van Dellen bedoeld heeft zich op het&#13;
standpunt te stellen dat hij mestvee hield in een mate&#13;
die bedoelde normale uitoefening van het melkveebedrijf&#13;
te buiten ging, lag het op zijn weg om dat standpunt&#13;
te motiveren, onder meer door het noemen van&#13;
(eventueel geschatte) aantallen mestvee. Nu hij dat&#13;
heeft nagelaten, faalt ook in zoverre de grief.&#13;
4.9. Hetgeen Van Dellen aanvoert, brengt evenmin mee&#13;
dat aan Boersma c.s. minder toekomt dan 50% van&#13;
de verkoopopbrengst van het melkquotum. Bedoelde&#13;
50% – zoals dat percentage in de vaste rechtspraak&#13;
van dit hof tot uitgangspunt wordt genomen – berust&#13;
op de overweging dat zowel pachter als verpachter tot&#13;
het ontstaan van het in 1984 toegekende melkquotum&#13;
hebben bijgedragen, de verpachter door het gepachte&#13;
ter beschikking van de pachter te stellen en de&#13;
pachter door het houden van melkvee, zonder dat in&#13;
het algemeen aanleiding bestaat aan de bijdrage van&#13;
de een meer gewicht toe te kennen dan aan die van de&#13;
ander. Bedoelde overweging geldt in het onderhavige&#13;
geval onverkort.&#13;
4.10. Voor zover grief 3 voortbouwt op de grieven 1 en 2,&#13;
deelt zij in het lot van die grieven.&#13;
4.11. Waar Van Dellen aanvoert dat het gebruik van de percelen&#13;
‘niet exclusief ’ was, doelt hij klaarblijkelijk op&#13;
hetgeen hij in eerste aanleg heeft aangevoerd, namelijk&#13;
dat op het grootste van beide percelen jarenlang&#13;
een caravan heeft gestaan ten behoeve van de zieke&#13;
echtgenoot van een huishoudster (conclusie van antwoord&#13;
onder 8 en conclusie van dupliek onder 6).&#13;
Van Dellen heeft echter niet aangevoerd dat dit ook&#13;
in 1983 het geval was, nog daargelaten dat het voor&#13;
de hand ligt dat het door hem bedoelde medegebruik&#13;
slechts een zeer beperkt deel van het perceel betrof. In&#13;
zoverre heeft Van Dellen zijn standpunt derhalve onvoldoende&#13;
gemotiveerd.&#13;
4.12. Voor het overige verwijst Van Dellen in zijn toelichting&#13;
op grief 3 naar de grieven 4 en 5, zodat aan grief&#13;
3 in zoverre geen zelfstandige betekenis toekomt.&#13;
4.13. Met grief 4 beroept Van Dellen zich op de inhoud&#13;
van ‘de gecombineerde opgave in 1983’. Volgens Van&#13;
Dellen is hij bij die opgave uitgegaan van de situatie&#13;
waarin hij de percelen niet had gepacht, zoals ook Boersma (het hof begrijpt: Boersma sr. Of anders&#13;
Boersma c.s.) daar destijds vanuit ging(en). Hij wijst&#13;
in dit verband erop dat de schriftelijke pachtovereenkomsten&#13;
op 1 november 1971 waren geëindigd. Verder&#13;
voert Van Dellen dat jaarlijks ‘op ad hoc basis’&#13;
werd bekeken of en in hoeverre hij gebruik kon en&#13;
wilde maken van de percelen. Hij heeft, aldus nog&#13;
steeds Van Dellen, de percelen niet altijd kunnen en&#13;
willen gebruiken, bijvoorbeeld omdat er gesnoeide&#13;
takken op het land lagen. Ten slotte ontkent Van Dellen&#13;
dat hij het land in 1983 of daarvoor in gebruik&#13;
had. Hij zegt zich dat niet te kunnen herinneren; was&#13;
dit anders, dan had hij dit land wel opgegeven bij de&#13;
gecombineerde opgave. Voor het overige bouwt grief&#13;
4 voort op de overige grieven en behoeft zij geen afzonderlijke&#13;
bespreking.&#13;
4.14. Een ‘gecombineerde opgave in 1983’ heeft het hof&#13;
niet bij de stukken aangetroffen.Wel heeft Van Dellen&#13;
bij akte van 13 september 2006 de meitellingge -&#13;
gevens van 1983 overlegd. Die gegevens vermelden&#13;
(ongespecificeerd) dat een gedeelte van de totale bedrijfsoppervlakte&#13;
van 23 ha ter grootte van 18 ha in&#13;
pacht was. Bij dezelfde akte is tevens een overzicht gevoegd&#13;
van de percelen, met een totale grootte van&#13;
ruim 23 ha, zoals ‘aangegeven en geregistreerd bij gewaspercelen&#13;
2005 op topografische kaart bij Laser’.&#13;
Op dat overzicht komt de aantekening voor dat dezelfde&#13;
percelen ‘altijd al’ bij Van Dellen in gebruik&#13;
waren. Tegen deze achtergrond begrijpt het hof dat&#13;
Van Dellen zich erop heeft willen beroepen dat hij bij&#13;
de meitelling 1983 de percelen niet als bij hem in&#13;
pacht heeft opgegeven.&#13;
4.15. Voor zover Van Dellen aangeeft dat hij in 1983 de&#13;
percelen niet als bij hem in pacht heeft opgegeven,&#13;
omdat hij evenals Boersma sr. of Boersma c.s. meende&#13;
dat van pacht geen sprake was, ziet hij eraan voorbij&#13;
dat voor de kwalificatie als pachtovereenkomst niet&#13;
ter zake doet of ook partijen destijds van die kwalificatie&#13;
uitgingen, ondanks het feit dat hij dit laatste in&#13;
de toelichting op grief 5 (eerste volzin van de tweede&#13;
alinea) zelf beaamt.&#13;
4.16. Voor zover Van Dellen ontkent dat hij de percelen in&#13;
1983 of daarvoor in gebruik had, is zijn standpunt&#13;
onvoldoende gemotiveerd. Van Dellen heeft, zoals&#13;
onder 4.5 overwogen, in eerste aanleg zelf aangevoerd&#13;
dat hij ‘ieder jaar’ de percelen gebruikte.Weliswaar&#13;
gebruikt hij ook daar de woorden ‘op ad hoc basis’,&#13;
maar gelet op de context van de conclusie van dupliek&#13;
onder 5 zien die woorden daar op de omstandigheid&#13;
dat hem geen meerjarig gebruiksrecht werd gegund,&#13;
omdat Boersma c.s. de ‘handen vrij wilden houden’&#13;
en de vrije beschikking over de percelen wensten te&#13;
houden en niet op de continuïteit van het feitelijk gebruik.&#13;
Hoe het huidige standpunt van Van Dellen&#13;
zich verhoudt tot zijn standpunt in eerste aanleg is&#13;
door Van Dellen niet toegelicht. Wat betreft de aanwezigheid&#13;
van gesnoeide takken op het land heeft Van&#13;
Dellen niet aangevoerd dat dit zich in 1983 voordeed&#13;
en ook niet dat die aanwezigheid zo (ongebruikelijk)&#13;
lang duurde, dat hij in dat jaar geen gebruik van de percelen kon of wilde maken. Ook de omstandigheid&#13;
dat Van Dellen in 1983 de percelen niet als bij hem&#13;
in pacht heeft opgegeven, kan – uitgaande van de feitelijke&#13;
juistheid van die stelling (de meitellinggevens&#13;
zijn immers ongespecificeerd) – evenmin dienen ter&#13;
motivering van de betwisting door Van Dellen van&#13;
het gebruik van de percelen in 1983. Van Dellen&#13;
heeft immers zelf al een andere reden voor die handelwijze&#13;
gegeven, namelijk dat partijen meenden dat van&#13;
pacht geen sprake was.&#13;
4.17. Ook grief 4 faalt derhalve.&#13;
4.18. Met grief 5, zoals in de memorie van grieven opgenomen,&#13;
beklaagt Van Dellen zich erover dat pachtkamer&#13;
in eerste aanleg de bedoeling van partijen zou hebben&#13;
miskend. Alle omstandigheden die Van Dellen in dit&#13;
verband aanvoert, kunnen echter niet verhinderen dat&#13;
is voldaan aan de wettelijke definitie van pacht. Ook&#13;
leveren de aangevoerde omstandigheden geen grond&#13;
op om uit te gaan van een beperktere aanspraak van&#13;
Boersma c.s. dan op 50% van de verkoopopbrengst&#13;
van het melkquotum. Het hof verwijst naar hetgeen&#13;
het onder 4.9 heeft overwogen.&#13;
4.19. Tegen de bij akte van 25 september 2007 opgeworpen&#13;
nieuwe grief, door Van Dellen per abuis genummerd&#13;
als ‘grief 5’, is door Boersma c.s. terecht bezwaar&#13;
gemaakt, omdat zij in strijd is met het beginsel dat&#13;
grieven reeds bij de memorie van grieven dienen te&#13;
worden aangevoerd en dat de appelrechter, in verband&#13;
met de beperking van het processuele debat, op later&#13;
aangevoerde grieven in beginsel geen acht mag slaan.&#13;
Voor een uitzondering op dat beginsel ziet het hof&#13;
geen aanleiding. De nieuwe grief betreft de oppervlakte&#13;
van de percelen. De omstandigheid dat Van&#13;
Dellen de grief motiveert met verwijzing naar stukken&#13;
die bij memorie van antwoord door Boersma c.s. zijn&#13;
overgelegd, kan een uitzondering als bedoeld niet&#13;
rechtvaardigen. De oppervlakte van de percelen betreft&#13;
een feitelijkheid die bij Van Dellen reeds eerder&#13;
bekend had kunnen zijn en die hij dus reeds bij memorie&#13;
van grieven in het debat had kunnen betrekken.&#13;
Bedoelde grief moet derhalve buiten beschouwing&#13;
blijven.&#13;
4.20. Van Dellen heeft tenslotte bewijs aangeboden van&#13;
met name:&#13;
a. de stelling dat hij de percelen niet voor de melkveehouderij&#13;
heeft gebruikt;&#13;
b. dat hij niet het exclusieve gebruik van de percelen&#13;
heeft gehad;&#13;
c. dat hij niet het voortdurende gebruik van de percelen&#13;
had;&#13;
d. dat hij tot 1995 geen pacht betaalde.&#13;
4.21. Voor zover het bewijsaanbod ziet op het overleggen&#13;
van boekhoudkundige bescheiden geldt dat niets Van&#13;
Dellen belette om dergelijke bescheiden uit eigen beweging&#13;
in het geding te brengen. Voor zover het aanbod&#13;
ziet op het horen van getuigen, passeert het hof&#13;
dat aanbod omdat – naar volgt uit hetgeen het hof&#13;
hiervoor heeft overwogen, in het bijzonder onder 4.5,&#13;
4.7, 4.8, 4.11 en 4.16 – Van Dellen zijn stellingen onvoldoende heeft gemotiveerd, zodat aan bewijslevering&#13;
niet toe wordt gekomen.&#13;
4.22. De slotsom is dat de grieven falen en dat de bestreden&#13;
vonnissen dienen te worden bekrachtigd. Het hof zal&#13;
Van Dellen, als de in het ongelijk gestelde partij, veroordelen&#13;
in de kosten van het hoger beroep.&#13;
5. Beslissing&#13;
Het hof, recht doende in hoger beroep:&#13;
verklaart appellanten sub 2 tot en met 6 niet-ontvankelijk&#13;
in het door hen ingestelde hoger beroep;&#13;
bekrachtigt de vonnissen van de pachtkamer van de rechtbank&#13;
Groningen, sector kanton, locatie Groningen, van 29&#13;
maart 2006 en 13 december 2006;&#13;
veroordeelt Van Dellen in de kosten van het hoger beroep,&#13;
tot aan deze uitspraak aan de zijde van Boersma c.s. begroot&#13;
op € 1.737,- voor salaris procureur en op € 248,- voor&#13;
griffierecht. </content><legacyfootnotes/><footnotes><footnote/></footnotes><auteurs>P.P.A. Bodden</auteurs><published>2008-04-01 00:00:00</published><modified>2017-06-16 16:17:51</modified><editiondate>2008-04-01</editiondate><htmlpath>https://denhollander.info/artikel/6733</htmlpath></article>
</articles></edition>
<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1992</searchword><id>5368</id><udhid>UDH:TvAR/5368</udhid><titel>Varkensmesterij Huibers B.V. / van der Staak (TvAR 1992/4585)</titel><searchwords><searchword>TvAR 11/1992</searchword><searchword>TvAR 1992/4585</searchword><searchword>UDH:TvAR/5368</searchword></searchwords><attachments><attachment><name>1992_nr 11_Rechtspraak_4585.pdf</name><extention>pdf</extention><url>https://denhollander.info/download/5366/ci</url></attachment></attachments><inleiding>Pachtwet, art. 8,9, 36,45&#13;
&#13;
Gebruik waarvoor is verpacht omvat in elk&#13;
geval gebruik als grasland; als einde van het&#13;
seizoen daarbij in het algemeen een datum&#13;
aan te houden die niet valt vóór 30 november.&#13;
Tijdige opzegging. Beslissen naar billijkheid.&#13;
Eigen gebruik door verpachtster geeft voor&#13;
haar geen belangrijk voordeel; belang van&#13;
pachter bij behoud van het gepachte is groter.&#13;
Onzekerheid ten aanzien van de bedrijfsvoering&#13;
van pachter in verband met privé-&#13;
omstandigheden vormt bijzondere&#13;
omstandig- heid, die aanleiding is tot verlenging&#13;
met 4 jaar.</inleiding><content>Het gerechtshof te Arnhem, pachtkamer:&#13;
Gezien het op 16 augustus 1991 ter griffie&#13;
van het hof ingekomen beroepschrift van Varkensmesterij&#13;
Huibers B.V., - hierna ook te&#13;
noemen: de verpachtster - gevestigd te Mill,&#13;
gemeente Mill en Sint Hubert, procureur: mr.&#13;
D. Knottenbelt, tegen een beschikking van de&#13;
pachtkamer van het kantongerecht te Boxmeer&#13;
van 2 juli 1991, waarvan afschrift aan&#13;
partijen is verzonden op 16 juli 1991 en waarbij&#13;
Gerardus Martinus Maria van der Staak, -&#13;
hierna ook te noemen: de pachter - wonende&#13;
te Haps, niet-ontvankelijk is verklaard in zijn&#13;
verzoek tot verlenging van de tussen partijen&#13;
bestaande pachtovereenkomst met betrekking&#13;
tot los land, genaamd 'De Klef' te Sint Agatha, gemeente Cuijk en Sint Agatha, kadastraal&#13;
bekend gemeente Cuijk, sectie D, nrs. 590 en&#13;
501, totaal groot 3.86.80 ha;&#13;
Mede gezien:&#13;
- het op 16 september 1991 ter griffie van het&#13;
hof ingekomen verweerschrift van de pachter;&#13;
- de overige stukken, waaronder een fotocopie&#13;
van voormelde beschikking;&#13;
Gelet op de behandeling van het hoger beroep&#13;
in raadkamer van het hof op 14 oktober&#13;
1991, waarbij aanwezig waren H.J.L. Huibers,&#13;
directeur van de verpachtster, bijgestaan door&#13;
mr. Th.J.H.M. Linssen, advocaat te Tilburg,&#13;
alsmede de pachter in persoon, bijgestaan&#13;
door A.G.Th. Geene, tgv. kand.-deurwaarder&#13;
te Boxmeer;&#13;
Overweegt:&#13;
Voormelde beschikking is gegeven uit overweging&#13;
in hoofdzaak, dat tussen partijen geen&#13;
einddatum met betrekking tot het laatste&#13;
pachtjaar is overeengekomen en dat in het&#13;
vonnis van 9 april 1985, waarbij de onderhavige&#13;
pachtovereenkomst schriftelijk is vastgelegd,&#13;
evenmin is bepaald tegen welke datum&#13;
het laatste pachtjaar eindigt; dat volgens plaatselijk&#13;
gebruik een pachtovereenkomst betreffende&#13;
weidegrond in ieder geval eindigt voor&#13;
1 november van ieder jaar en dat een pachtovereenkomst&#13;
voor bouwland eindigt 'oogststoppelbloot'&#13;
waarmee - naar algemeen&#13;
bekend is - bedoeld wordt 1 november; dat de&#13;
onderhavige pachtovereenkomst op 11 april&#13;
1985 ter goedkeuring bij de grondkamer is ingekomen;&#13;
dat ingevolge art. 9, lid 1, der&#13;
Pachtwet het eerste pachtjaar afliep per 1 november&#13;
1986 en de wettelijke duur per 1 november&#13;
1991; dat mitsdien de 'aanzegging&#13;
van niet-verlenging', die is gedaan bij aangetekend&#13;
schrijven van 26 november 1990, te&#13;
laat is geschied; dat door de verpachtster geen&#13;
bijzondere feiten en/of omstandigheden zijn&#13;
gesteld om van de voorgeschreven wettelijke&#13;
termijn van een jaar af te wijken.&#13;
Appellante heeft, naar uit haar beroepschrift&#13;
volgt, de volgende grieven aangevoerd:&#13;
I. Ten onrechte overweegt de pachtkamer&#13;
van het kantongerecht dat het pachtjaar voor&#13;
de grond in geschil afloopt per 1 november,&#13;
aangezien in de betreffende streek weidepacht&#13;
loopt van maart tot maart;&#13;
II. Ten onrechte gaat de pachtkamer van&#13;
het kantongerecht eraan voorbij dat de pachter&#13;
in de in 1986 tussen partijen gevoerde procedure zich op het standpunt heeft gesteld dat de&#13;
pacht liep van 1 januari tot en met 31 december&#13;
waaraan de verpachtster zich vervolgens&#13;
heeft gerefereerd om welke reden de toen aanhangige&#13;
procedure is geroyeerd en dat de verpachtster&#13;
zich daarom thans op het standpunt&#13;
mag stellen dat er tussen partijen uitdrukkelijk&#13;
consensus is omtrent de afloop van het pachtjaar&#13;
en wel per 31 december van elk jaar, weshalve&#13;
de wettelijke duur van de litigieuze&#13;
pachtovereenkomst eindigt op 31 december&#13;
1991 en dus de opzegging op 26 november&#13;
1990 tijdig is geschied;&#13;
met verzoek de beschikking, waarvan beroep,&#13;
te vernietigen voor zover daarbij is vastgesteld&#13;
dat de verpachtster de aanzegging van&#13;
niet-verlenging niet tijdig heeft doen plaatsvinden,&#13;
althans geen bijzondere feiten en omstandigheden&#13;
heeft gesteld om van de&#13;
voorgeschreven wettelijke termijn af te wijken,&#13;
en, opnieuw (lees:) beschikkende, de&#13;
pachter alsnog ontvankelijk te verklaren en&#13;
vervolgens zijn (lees:) verzoek tot verlenging&#13;
van de tussen partijen bestaande pachtovereenkomst&#13;
met de wettelijke duur van zes jaar&#13;
van de hand te wijzen, met veroordeling van&#13;
de pachter in de kosten van beide instanties.&#13;
De mondelinge behandeling:&#13;
Ter zitting van het hof is niet of onvoldoende&#13;
weersproken verklaard (zakelijk weergegeven):&#13;
door de pachter:&#13;
- dat hij 53 jaar is, weduwnaar is en twee nog&#13;
tot zijn last komende kinderen heeft van 7 res&#13;
pectievelijk 11 jaar;&#13;
- dat hij een bedrijf van ongeveer 20 ha ex&#13;
ploiteert, waarvan 7.50 ha zijn eigendom is en&#13;
de rest wordt gepacht;&#13;
- dat van de pachtgrond een gedeelte van on&#13;
geveer 2.50 ha op 1-jarig contract van de&#13;
S.B.L. wordt gepacht en hij die grond per 31&#13;
december 1991 kwijt raakt; dat voorts met be&#13;
trekking tot ongeveer 1 ha, die hij van de ge&#13;
meente Haps in pacht heeft, momenteel een&#13;
pachtontbindingsprocedure loopt in verband&#13;
met het feit dat genoemde gemeente die grond&#13;
nodig heeft voor de aanleg van een vuilnis&#13;
belt;&#13;
- dat van zijn huidige areaal ongeveer 10 ha&#13;
uit grasland bestaat en de rest wordt gebruikt&#13;
voor de teelt van maïs;&#13;
- dat ongeveer 5 ha nabij de be&#13;
drijfsgebouwen is gelegen en de overige&#13;
nr. 4585&#13;
grond (waaronder de litigieuze oppervlakte)&#13;
ligt op afstanden tot ongeveer 1,5 kilometer);&#13;
- dat hij ongeveer 50 stuks grootvee en ongeveer&#13;
40 stuks jongvee heeft, alsmede ongeveer&#13;
100 mest varkens en 2 ponies;&#13;
- dat zijn bedrijfsgebouwen bestaan uit een&#13;
Hollandse stal met plaats voor 34 stuks vee,&#13;
twee jongveestallen met plaats voor 19 respectievelijk&#13;
20 stuks vee en een varkensstal&#13;
met plaats voor ongeveer 350 stuks mestvarkens;&#13;
- dat hij zijn melkquotum, voor het lopende&#13;
melkprijsjaar groot ongeveer 156 500 kilo&#13;
gram, momenteel heeft verhuurd; dat hij nog&#13;
niet weet of hij dit ook in 1992 weer zal doen;&#13;
- dat hij beschikt over een trekker, werktuigen&#13;
voor de hooibouw, een mestverspreider, een&#13;
ploeg, een kuilvoersnijder en een cultivator;&#13;
dat hij de meeste werkzaamheden zelf ver&#13;
richt, maar soms een loonwerker inschakelt; - dat de grond in geschil, toen hij deze in&#13;
1976 in pacht verkreeg, in gebruik was als&#13;
grasland en dit zo is gebleven tot en met&#13;
1983; dat hij deze grond in 1984 voor de helft&#13;
als grasland en voor de helft voor de teelt van&#13;
maïs heeft gebruikt, waarna met ingang van&#13;
1985 steeds de gehele oppervlakte voor de&#13;
teelt van maïs is gebruikt;&#13;
- dat het boekhoudoverzicht over 1990 nog&#13;
niet gereed is, maar wel bekend is dat het re&#13;
sultaat in dat jaar minder is geweest dan in&#13;
1989;&#13;
doorH.J.L. Huibers:&#13;
- dat hij directeur en enig vennoot is van drie&#13;
besloten vennootschappen, te weten een fokbedrijf,&#13;
een beheersmaatschappij en een varkensmesterij;&#13;
- dat hij zelf de leiding heeft en daarnaast nog&#13;
drie personen in vast dienstverband in die bedrijven&#13;
werkzaam zijn; - dat hij 52 jaar is, gehuwd is en 6 nog&#13;
schoolgaande kinderen heeft in de leeftijd van&#13;
6 tot 17 jaar;&#13;
- dat de varkensmesterij beschikt over eigen&#13;
grond, bestaande uit een huiskavel van ongeveer&#13;
2.23 ha (waarvan ongeveer 1.50 ha als&#13;
grasland voor het weiden van schapen wordt&#13;
gebruikt en de rest wordt gevormd door erf en&#13;
ondergrond van de gebouwen), alsmede een&#13;
perceel van ongeveer 0.80 ha dat in 1990 is&#13;
gekocht en voor de teelt van korrelmaïs wordt&#13;
gebruikt;&#13;
- dat hij voorts ieder jaar korrelmaïs koopt,&#13;
hetgeen het ene jaar beter gelukt dan het andere&#13;
jaar waardoor de oppervlakte ervan telkens&#13;
wisselt; dat hij dit jaar maar 15 ha korrelmaïs&#13;
heeft kunnen kopen;&#13;
- dat het hier de koop van gewas op stam be&#13;
treft en in eerste aanleg ten onrechte is opge&#13;
geven dat het om pacht zou gaan;&#13;
- dat hij overigens over deze werkwijze niet&#13;
erg tevreden is, omdat het veelal te kleine op&#13;
pervlakten betreft en voorts iedere keer weer&#13;
onzeker is of hij voldoende gewas op stam&#13;
kan kopen, bij gebreke waarvan hij maïs moet&#13;
bijkopen;&#13;
- dat hij ongeveer 200 zeugen heeft, alsmede&#13;
ongeveer 2200 mestvarkens;&#13;
- dat hij beschikt over twee varkensstallen&#13;
met daarin ruimte voor 1100 respectievelijk&#13;
1400 varkens;&#13;
- dat de grond in geschil ongeveer 15 kilome&#13;
ter van zijn bedrijfsgebouwen ligt, maar de&#13;
mogelijkheid bestaat dat deze grond, indien&#13;
zij pachtvrij komt, in het kader van de ruilver&#13;
kaveling 'Land van Cuijk' nabij die gebou&#13;
wen wordt toegedeeld; dat hieromtrent&#13;
evenwel geen zekerheid bestaat;&#13;
- dat zijn mestquotum 200 kilogram fosfaat&#13;
per ha bedraagt en de van het bedrijf afkom&#13;
stige mest hoofdzakelijk via de mestbank&#13;
moet worden afgezet;&#13;
- dat hij met betrekking tot het melkquotum,&#13;
dat met de grond in geschil samenhangt, wel&#13;
met de pachter wil onderhandelen, maar niet&#13;
bereid is zonder vergoeding van zijn aanspra&#13;
ken terzake afstand te doen.&#13;
Vervolgens hebben de raadslieden de wederzijdse&#13;
standpunten nader toegelicht.&#13;
Het oordeel van het hof&#13;
1. Blijkens het vonnis van de pachtkamer van&#13;
het kantongerecht te Boxmeer van 9 april&#13;
1985, waarbij de onderhavige pachtovereenkomst&#13;
schriftelijk is vastgelegd, is deze 'aangegaan&#13;
met ingang van het pachtjaar 1976&#13;
voor onbepaalde tijd doch geldend voor de&#13;
duur van zes jaren'. De schriftelijk vastgelegde&#13;
pachtovereenkomst is vervolgens op 11&#13;
april 1985 bij de grondkamer voor Noord-&#13;
Brabant ter goedkeuring ingezonden en door&#13;
die grondkamer goedgekeurd op 6 december&#13;
1985, hetgeen ingevolge art. 9, lid 1, der&#13;
Pachtwet medebrengt dat de zes-jarige duur is&#13;
ingegaan bij de aanvang van het pachtjaar,&#13;
volgende op dat waarin de overeenkomst is&#13;
ingezonden.&#13;
2. Uit de pachtovereenkomst blijkt slechts&#13;
dat sprake is van de verpachting van los land&#13;
en niet of de grond in geschil als grasland dan&#13;
wel als bouwland is verpacht. Tussen partijen&#13;
staat vast dat die grond bij de aanvang van de&#13;
pachtovereenkomst grasland was en jaren&#13;
achtereen - in ieder geval tot 1984 - als grasland&#13;
is gebruikt. Het gebruik, waarvoor destijds&#13;
is verpacht, omvat derhalve in elk geval&#13;
een gebruik als grasland, hetgeen niet anders&#13;
wordt indien de pachter de grond geheel of&#13;
gedeeltelijk als bouwland gaat gebruiken.&#13;
Bij zulk een gebruik moet in het algemeen&#13;
als einde van het seizoen worden aangehouden&#13;
een datum die niet valt vóór 30 november.&#13;
Mede in aanmerking genomen zijn eigen&#13;
wetenschap te dezer zake, acht het hof geen&#13;
aanleiding aanwezig om voor de grond in geschil&#13;
van een vroegere datum uit te gaan. De&#13;
zes-jarige duur van de onderhavige overeenkomst&#13;
is mitsdien niet vóór 30 november&#13;
1985 aangevangen en dientengevolge niet&#13;
geëindigd vóór 30 november 1991, hetgeen&#13;
medebrengt dat de bij aangetekend schrijven&#13;
van 26 november 1990 gedane pachtopzegging&#13;
tijdig is geschied.&#13;
Voor zover grief I gericht is tegen de overweging&#13;
van de pachtkamer van het kantongerecht&#13;
dat het pachtjaar voor de grond in&#13;
geschil afloopt per 1 november, is deze grief&#13;
gegrond. Voor het overige behoeft deze grief&#13;
geen bespreking meer en hetzelfde geldt ten&#13;
aanzien van grief II.&#13;
3. Uit het vorenoverwogene volgt dat het&#13;
hof vervolgens dient te beslissen - zulks, nu&#13;
de verpachtster een rechtspersoon is, naar billijkheid&#13;
- of de pachtovereenkomst in geschil&#13;
moet worden verlengd. Het hof acht het belang&#13;
van de verpachtster bij het zelf gaan gebruiken&#13;
van de grond in geschil niet groot.&#13;
Weliswaar is aannemelijk dat aan het kunnen&#13;
aanwenden van deze grond voor de teelt van&#13;
korrelmaïs ten behoeve van het eigen vee van&#13;
verpachtster voor haar voordelen zijn verbonden,&#13;
maar naar het oordeel van het hof zal van&#13;
zulk een voordeel slechts in beperkte mate&#13;
sprake kunnen zijn. Verpachtster heeft in elk&#13;
geval niet, althans onvoldoende concreet aannemelijk&#13;
gemaakt dat eigen exploitatie van&#13;
het verpachte, alle kosten en baten daarvan tegen&#13;
elkaar afgewogen, een belangrijk voordeel&#13;
voor haar zal medebrengen.&#13;
Daartegenover staat dat het gepachte een&#13;
substantieel gedeelte van het bedrijf van de&#13;
pachter uitmaakt, welk bedrijf toch al klein&#13;
van omvang is, zeker nu - naar de pachter onweersproken&#13;
ter zitting van het hof heeft verklaard&#13;
- daarvan per 1 januari 1992 nog eens&#13;
ongeveer 2.50 ha afgaat. Bovendien moet er&#13;
van worden uitgegaan dat verlies van het gepachte tevens verlies van het daarmede samenhangende&#13;
melkquotum zal medebrengen&#13;
met alle nadelige consequenties van dien.&#13;
De belangen van partijen tegen elkaar afwegend,&#13;
komt het hof dan ook tot de slotsom&#13;
dat het belang van de pachter bij behoud van&#13;
het gepachte groter is dan dat van de verpachtster&#13;
bij het eigen gebruik daarvan. Mitsdien&#13;
moet de pachtovereenkomst worden&#13;
verlengd.&#13;
4. Bij de bepaling van de termijn waarmee&#13;
de pachtovereenkomst moet worden verlengd,&#13;
neemt het hof in aanmerking dat op dit mo&#13;
ment ten aanzien van de bedrijfsvoering van&#13;
de pachter nogal wat onzekerheid bestaat. In&#13;
verband met zijn privé-omstandigheden heeft&#13;
hij zijn melkquotum verhuurd en exploiteert&#13;
hij zijn bedrijf thans op vrij extensieve wijze.&#13;
Uit het ten processe aangevoerde blijkt dat&#13;
sprake is van een tussenfase, waarvan het ein&#13;
de nog niet bekend is en dat met name onze&#13;
kerheid bestaat ten aanzien van de&#13;
toekomstige ontwikkelingen met betrekking&#13;
tot het bedrijf van de pachter. Ook ter zitting&#13;
van het hof is daarvan duidelijk gebleken. Ge&#13;
let op het vorenstaande, is het hof van oordeel&#13;
dat enerzijds aan de pachter de gelegenheid&#13;
moet worden gegeven om, mede met gebruik&#13;
making van de adviezen van maatschappelijk&#13;
werkers en de landbouwvoorlichtingsdienst&#13;
(die hem ook nu reeds ter zijde staan), zich te&#13;
beraden over de toekomst van zijn bedrijf,&#13;
maar dat anderzijds niet - eventueel - eerst&#13;
over zes jaar doch op een kortere termijn moet&#13;
kunnen worden bezien hoe de exploitatie van&#13;
dat bedrijf zich zal hebben ontwikkeld. Het&#13;
hof merkt dit aan als bijzondere omstandighe&#13;
den die aanleiding moeten zijn voor een ver&#13;
lenging van de pachtovereenkomst in geschil&#13;
met een kortere termijn dan zes jaar, en wel,&#13;
gelet op de daarvoor relevante aspekten, met&#13;
een termijn van vier jaar. De pachter kan vóór&#13;
de hierna te bepalen datum opnieuw verlen&#13;
ging van de pachtovereenkomst vragen.&#13;
5. Tenslotte overweegt het hof nog ambts&#13;
halve dat in een procedure buiten eigenlijk&#13;
rechtsgeding als de onderhavige geen plaats is&#13;
voor een veroordeling in de proceskosten.&#13;
Slotsom&#13;
De beschikking, waarvan beroep, moet worden&#13;
vernietigd en het verlengingsverzoek van&#13;
de pachter moet alsnog worden toegewezen in&#13;
dier voege dat de onderhavige pachtovereenkomst&#13;
wordt verlengd met een termijn van&#13;
vier jaar.&#13;
Beschikkende in hoger beroep:&#13;
Vernietigt de door de pachtkamer van het&#13;
kantongerecht te Boxmeer tussen partijen gegeven&#13;
beschikking van 2 juli 1991, en opnieuw&#13;
beschikkende: verklaart de pachter&#13;
alsnog ontvankelijk in zijn verlengingsverzoek;&#13;
verlengt de onderhavige pachtovereenkomst&#13;
met een periode van vier jaar; bepaalt&#13;
dat de pachter vóór 1 september 1994 om verdere&#13;
verlenging van de pachtovereenkomst&#13;
kan verzoeken.</content><legacyfootnotes/><footnotes><footnote/></footnotes><auteurs/><published>1992-07-20 00:00:00</published><modified>1992-07-20 00:00:00</modified><editiondate>1992-07-20</editiondate><htmlpath>https://denhollander.info/artikel/5368</htmlpath></article>
</articles></edition>
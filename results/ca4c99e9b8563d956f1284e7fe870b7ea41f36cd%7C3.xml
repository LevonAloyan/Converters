<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2006</searchword><id>4062</id><udhid>UDH:TvAR/4062</udhid><titel>Wetgeving en literatuur</titel><searchwords><searchword>TvAR 6/2006</searchword><searchword>UDH:TvAR/4062</searchword></searchwords><attachments><attachment><name>2006_nr 6_Wetgeving_Bezemer.pdf</name><extention>pdf</extention><url>https://denhollander.info/download/4021/ci</url></attachment></attachments><inleiding>Landbouwmarktbeleid&#13;
&#13;
Stand van zaken GLB&#13;
Op 29 maart 2006 heeft de minister van LNV&#13;
de Tweede Kamer geïnformeerd over de stand&#13;
van zaken van de invoering van het nieuwe&#13;
GLB en over de uitbetaling van de inkomenssteun&#13;
GLB 2005 (TK 2005-2006, 29 246, nr. 12).&#13;
De op 29 maart verstuurde formulieren uitbetaling&#13;
toeslagrechten moeten uiterlijk 15 mei&#13;
2006, volledig, terug zijn bij Dienst Regelingen.&#13;
Is de aanvraag niet op tijd en volledig&#13;
ontvangen, dan volgt er een korting van 1%&#13;
van het toegekende bedrag per dag dat de&#13;
datum van 15 mei wordt overschreden. Om&#13;
kortingen op grond van onvolledigheid zoveel&#13;
mogelijk te voorkomen heeft Dienst Regelingen&#13;
extra maatregelen genomen. Zo heeft de&#13;
beoordeling op volledigheid prioriteit, vindt&#13;
er intensievere communicatie met ondernemers&#13;
plaats en kan de aanvraag elektronisch worden&#13;
ingediend via een gebruikersvriendelijke&#13;
internetapplicatie.&#13;
&#13;
Wijzigingen Regeling superheffing en melkpremie&#13;
2004&#13;
Per 1 april is een aantal wijzigingen doorgevoerd&#13;
in de Regeling superheffing en melkpremie&#13;
2004. Belangrijke wijziging is de mogelijkheid&#13;
melkquotum te vervreemden zonder&#13;
grondoverdracht. Hiermee wordt tegemoetgekomen&#13;
aan de praktijk: bij een belangrijk&#13;
deel van de transacties ging het om een tijdelijke&#13;
grondoverdracht, na verloop van een jaar&#13;
ging de grond terug naar de vervreemder van&#13;
het quotum. De voorwaarden waaronder&#13;
melkquotumoverdracht zonder grondoverdracht&#13;
kan plaatsvinden, zijn:&#13;
– producenten verklaren dat de grondloze&#13;
transactie leidt tot extensivering òf tot&#13;
structuurverbetering van het bedrijf;&#13;
– de aankoop betreft per jaar maximaal 10%&#13;
van het op het bedrijf al beschikbare quotum,&#13;
tenzij betrokkene kan aantonen dat&#13;
hij na de aankoop minder dan 20 000 kg&#13;
quotum per hectare heeft;&#13;
– verkoop van quotum door het verkrijgende&#13;
bedrijf is niet toegestaan binnen 3 jaren,&#13;
behoudens bijzondere omstandigheden.&#13;
Verder is per 1 april voor alle actieve melkveehouders&#13;
een verhoging van het melkquotum&#13;
met 0,56% vastgesteld. 0,5% hiervan vloeit&#13;
voort uit gemaakte afspraken in het kader van&#13;
de hervorming van het GLB. Niet alleen in&#13;
2006, maar ook in 2007 en 2008 krijgt iedere&#13;
lidstaat 0,5% extra quotum. De overige&#13;
0,06% verhoging vloeit voort uit de verdeling&#13;
van de bestaande nationale reserve.&#13;
Al bij een eerdere wijziging van de regeling&#13;
(Stcrt. 23 januari 2006, nr. 16) is het maximum&#13;
van 75.000 kg bij de huur van melkquotum&#13;
afgeschaft. De beperking van melklease aan&#13;
huurderszijde is overbodig geworden sinds de&#13;
totaalverhuur onmogelijk is gemaakt.&#13;
(TK 2005-2006, 28 625, nr. 32, brief minister,&#13;
31 maart 2006 en Stcrt. 5 april 2006, nr. 68)&#13;
</inleiding><content/><legacyfootnotes/><footnotes><footnote/></footnotes><auteurs>ir. S. Bezemer</auteurs><published>2006-06-01 00:00:00</published><modified>2006-06-01 00:00:00</modified><editiondate>2006-06-01</editiondate><htmlpath>https://denhollander.info/artikel/4062</htmlpath></article>
</articles></edition>
<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2010</searchword><id>8396</id><udhid>UDH:TvAR/8396</udhid><titel>Wetgeving en literatuur</titel><searchwords><searchword>TvAR 3/2010</searchword><searchword>UDH:TvAR/8396</searchword></searchwords><attachments><attachment><name>TvAR2010-3_4_Wetgeving_en_Literatuur.pdf</name><extention>pdf</extention><url>https://denhollander.info/download/7522/ci</url></attachment></attachments><inleiding>Algemeen&#13;
Demissionair kabinet: gevolgen voor&#13;
lopende wetsvoorstellen&#13;
Door de val van het kabinet op 20 februari&#13;
2010 is het verdere verloop van&#13;
verschillende - ook voor de agrarische&#13;
rechtspraktijk relevante - wetsvoorstellen&#13;
thans onzeker. Controversiële wetsvoorstellen&#13;
zullen niet worden afgehandeld.&#13;
Het is aan de Eerste Kamer&#13;
om - op voorstel van de fracties - te bepalen&#13;
welke voorstellen en onderwerpen&#13;
als controversieel worden aangemerkt:&#13;
www.eerstekamer.nl.</inleiding><content>Bedrijfsmatige uitoefening landbouw&#13;
Over het opnemen van het bedrijfsmatig&#13;
uitoefenen van de landbouw in art.&#13;
7:312 BW als (één van de) voorwaarde(&#13;
n) voor de kwalificatie van een&#13;
overeenkomst als pachtovereenkomst&#13;
gaat een bijdrage van P.S.A. Overwater&#13;
getiteld ‘Het begrip ‘bedrijfsmatig’ in&#13;
het nieuwe pachtrecht’ in het tijdschrift&#13;
De landeigenaar (februari 2010-&#13;
nr.1, p. 10-12).&#13;
Samenvatting rechtspraak pacht&#13;
L.P.J. Mertens geeft in de februari-uitgave&#13;
van het Land – en tuinbouwbulletin&#13;
een korte samenvatting van de&#13;
pachtrechtspraak in de tweede helft&#13;
van 2009 (LTB 2010/2, p. 13-15). Het&#13;
arrest Den Hamer/DeCloedt van het&#13;
Pachthof Arnhem van 18 augustus&#13;
2009 (Agr.r. 2009/5547) bespreekt de&#13;
auteur in dezelfde uitgave in een separaat&#13;
art. (p. 5-6). Kort gezegd oordeelde&#13;
het pachthof in dat arrest dat&#13;
weliswaar naar algemene opvatting is&#13;
aanvaard dat agrarisch natuurbeheer&#13;
een vorm van bodemcultuur is, maar&#13;
dat de pachter niettemin toestemming&#13;
nodig heeft van de verpachter (dan wel&#13;
een plaatsvervangende toestemming&#13;
van de Centrale Grondkamer) als hij&#13;
het gebruik van het gepachte wil wijzigen&#13;
van gangbare landbouw naar agrarisch&#13;
natuurbeheer.&#13;
Zakelijke rechten&#13;
Wet voorkeursrecht gemeenten&#13;
In een artikel in het tijdschrift Juridische&#13;
Berichten voor het Notariaat&#13;
(JBN 2010, nr. 10, p. 12-15) getiteld&#13;
‘De vergaande werking van art. 26&#13;
Wvg; drie beschikkingen van de Hoge&#13;
Raad’, laat G.J.C. Lekkerkerker zien&#13;
dat pogingen van grondeigenaren en&#13;
projectontwikkelaars om onder de werking&#13;
van art. 26 lid 1 Wvg uit te&#13;
komen, steeds opnieuw stranden. De&#13;
auteur illustreert dat aan de hand van&#13;
de beschikking van de Hoge Raad van&#13;
27 juni 2008, NJ 2009, 79 en twee&#13;
(van de dertien) op 13 november 2009&#13;
door de Hoge Raad gewezen beschikkingen,&#13;
RvdW 2009, 1328 en 1330.&#13;
Ruimtelijke Ordening&#13;
Boeken&#13;
Op het gebied van ruimtelijke ordening/&#13;
ruimtelijk bestuursrecht zijn de&#13;
volgende boeken verschenen:&#13;
– M.E.F. Staal, Vraagbaak Ruimtelijk&#13;
Bestuursrecht 2010. Antwoorden&#13;
op vragen op het gebied van&#13;
ruimtelijk bestuursrecht, Alphen&#13;
aan den Rijn: Kluwer 2009 (ISBN&#13;
9789013071832, 218 p.).&#13;
– W.J. Bosma e.a., Memo Bestemmingsplan&#13;
en bouwvergunning&#13;
2009/2010, Alphen aan den Rijn:&#13;
Kluwer 2009 (ISBN&#13;
9789013067088, 413 p.). Een&#13;
handleiding over het bestemmingsplan,&#13;
de bouwvergunning en de&#13;
planschadevergoeding. Het boekje&#13;
is niet opgezet als wetenschappelijk&#13;
naslagwerk, maar als handleiding&#13;
voor de praktijk (en als zodanig&#13;
ook toegankelijk voor lezers zonder&#13;
juridische opleiding).&#13;
– P.J.J. van Buuren, e.a., Hoofdlijnen&#13;
ruimtelijk bestuursrecht, Deventer:&#13;
Kluwer 2009 (ISBN&#13;
9789013068603, 463 p.). Het is&#13;
de zevende druk van het boek. Het&#13;
is primair geschreven voor het universitair&#13;
en hoger onderwijs, maar&#13;
dient ook als naslagwerk voor de&#13;
ruimtelijke beleidspraktijk. Onderwerpen:&#13;
de gemeentelijke structuurvisie,&#13;
het bestemmingsplan, de&#13;
bestemmingsplanprocedure, de beheersverordening,&#13;
het gemeentelijke&#13;
projectbesluit en andere buitenplanse&#13;
ontheffingen, de bouwvergunning,&#13;
de aanlegvergunning,&#13;
uitvoering en kostenverhaal, vergoeding&#13;
en planschade, handhaving&#13;
en ruimtelijke ordening van&#13;
provincie en Rijk, alsmede wet- en&#13;
regelgeving in aanverwante sectoren.&#13;
– Tekstuitgave Wetgeving Ruimtelijke&#13;
Ordening 2009/2010, Alphen&#13;
aan den Rijn: Kluwer 2009 (ISBN&#13;
9789013067071, 592 p.). Samengesteld&#13;
door: J.H. Potter. De regelgeving&#13;
is bijgewerkt tot en met 1&#13;
augustus 2009.&#13;
– B.J. Schueler, B.J. van Ettekoven,&#13;
J. Hoekstra, Rechtsbescherming in&#13;
het omgevingsrecht, Publicatie van&#13;
de Vereniging voor Bouwrecht&#13;
2009, nr. 37 (preadviezen voor de&#13;
Vereniging voor Bouwrecht, ISBN&#13;
9789078066323, 217 p.). De aanleiding&#13;
voor de preadviezen zijn de&#13;
veranderingen in het bestuursprocesrecht,&#13;
die volgens de preadviseurs&#13;
één samenhangend beeld&#13;
laten zien: een streven naar ‘subjectivering’&#13;
en ‘finalisering’ van het&#13;
bestuursprocesrecht.&#13;
– J.F. de Groot e.a. (red), Sterk gecoördineerd.&#13;
Opstellen over de&#13;
Wabo (Hoekstra-bundel). Uitgave van Stichting Instituut voor Bouwrecht&#13;
2009 (ISBN&#13;
9789078066354, 151 p.).&#13;
Beheer landelijk gebied&#13;
Natura 2000&#13;
De stand van zaken ten aanzien van de&#13;
op 1 september 2009 door de provincies&#13;
opgestelde conceptbeheerplannen&#13;
en knelpuntnotities is te lezen in een&#13;
uitvoerige brief van de minister aan de&#13;
Tweede Kamer van 26 januari 2010&#13;
(Kamerstukken II 2009/10, 32 123&#13;
XIV, nr. 139). De minister gaat in op:&#13;
(1) de aard en omvang van de knelpunten;&#13;
(2) de kosteneffectiviteit van&#13;
maatregelen; (3) het bestaand gebruik;&#13;
(4) de stagnatie van de vergunningverlening,&#13;
en (5) de stand van zaken&#13;
rondom de aanwijzingsbesluiten en beheerplannen.&#13;
De exercitie met betrekking&#13;
tot de ‘1 septemberplannen’ laat&#13;
volgens de minister zien dat veel van&#13;
de gestelde doelen in het kader van&#13;
Natura 2000 haalbaar zijn. De haalbaarheid&#13;
van met name stikstofgevoelige&#13;
doelen hangt volgens de minister&#13;
voornamelijk af van de aanpak die&#13;
wordt ontwikkeld in het kader van de&#13;
‘programmatische aanpak stikstof ’&#13;
(PAS).&#13;
Structuurbeleid&#13;
Gemeenschappelijk Landbouwbeleid&#13;
(GLB)&#13;
Op 15 december 2009 heeft de Europese&#13;
Commissie de Verordening (EU)&#13;
nr. 1233/2009 tot vaststelling van een&#13;
specifieke marktondersteunende maatregel&#13;
in de zuivelsector vastgesteld.&#13;
Daarin is aan Nederland € 24,59 miljoen&#13;
toegewezen ter ondersteuning van&#13;
noodlijdende ondernemers in de melkveesector.&#13;
Zo is te lezen in een brief&#13;
van de minister aan de Tweede Kamer&#13;
van 2 februari 2010 (Kamerstukken II&#13;
2009/10, 21 501-32, nr. 383). De minister&#13;
geeft aan op welke wijze dat geld&#13;
wordt besteed aan melkveehouders en&#13;
geeft ook tekst en uitleg over de voornaamste&#13;
voorwaarden. De uitkering&#13;
aan de melkveehouders zal geschieden&#13;
per kilogram gebruiksquotum op de&#13;
peildatum 31 maart 2010 (circa 0,2&#13;
eurocent per kg melkquotum), zonder&#13;
dat hiertoe een aanvraag nodig is. De&#13;
publicatie van de Nederlandse uitvoeringsbepalingen&#13;
volgt tijdig, aldus de&#13;
minister.&#13;
Marktordening&#13;
LNV-subsidies&#13;
De Regeling LNV-subsidies en het&#13;
Openstellingsbesluit LNV-subsidies&#13;
2010 zijn per 27 januari 2010 gewijzigd:&#13;
Stcrt. 2010, 1240 (Regeling van&#13;
de Minister van LNV van 22 januari&#13;
2010, nr. 99104). De wijziging voorziet&#13;
in een nieuwe openstellingperiode&#13;
(tot en met 14 december 2010) voor&#13;
garantieverlening voor werkkapitaal&#13;
ten behoeve van land- en tuinbouwondernemingen.&#13;
Rechtspraak: Regeling GLBinkomenssteun/&#13;
toeslagrechten&#13;
Een voorbeeld van een zaak waarin het&#13;
College van Beroep voor het bedrijfsleven&#13;
oordeelt dat de landbouwer terecht&#13;
niet in de gelegenheid is gesteld om&#13;
een fout bij de invulling van het formulier&#13;
Gecombineerde opgave 2008 te&#13;
herstellen is: CBb 16 december 2009,&#13;
LJN BL4501. Volgens het CBb is er&#13;
geen sprake van een kennelijke fout,&#13;
ondermeer omdat de het verschil tussen&#13;
hetgeen de landbouwer aan toeslagrechten&#13;
aanvraagt (25,80) en hetgeen&#13;
hij maximaal kan aanvragen&#13;
(30,08) niet zo groot is, dat het bij&#13;
summier onderzoek direct in het oog&#13;
moet vallen.&#13;
Dat het ondertekenen van het formulier&#13;
Gecombineerde opgave een essentiële&#13;
voorwaarde is om in aanmerking&#13;
te komen voor bedrijfstoeslag wordt&#13;
bevestigd in: CBb 16 december 2009,&#13;
LJN BL4505.&#13;
Dieren&#13;
Wetsvoorstel Wet Dieren&#13;
Het wetsvoorstel Wet dieren (nr. 31&#13;
389) is op 15 december 2009 door de&#13;
Tweede Kamer aangenomen: Handelingen&#13;
II 2009/10, nr. 37, p. 3585-&#13;
3558. Het wetsvoorstel kan worden&#13;
getypeerd als kaderwetgeving. Daarnaast&#13;
is het voornamelijk van ordenende&#13;
aard; het wetsvoorstel bundelt -&#13;
met enige wijzigingen - de bestaande&#13;
wetgeving op het gebied van door de&#13;
mens gehouden gezelschaps- en landbouwdieren&#13;
(de Gezondheids- en welzijnswet&#13;
voor dieren, de Wet op de uitoefening&#13;
van de diergeneeskunde&#13;
1990, de Wet op de diergeneesmiddelen,&#13;
de Kaderwet diervoeders, de Landbouwkwaliteitswet&#13;
en de Landbouwwet).&#13;
Voor de exacte verschillen tussen&#13;
het oorspronkelijk ingediende wetsvoorstel&#13;
en de huidige wetgeving alsmede&#13;
de gevolgen hiervan voor de veehouderij&#13;
wordt kortheidshalve verwezen&#13;
naar een bijdrage van C.S.C.&#13;
Monsma in: Agr.r. 2008, p. 240-251.&#13;
Het wetsvoorstel is sindsdien gewijzigd&#13;
door:&#13;
a. zeven nota´s van wijziging (Kamerstukken&#13;
II 2007/08, 31 389,&#13;
nr. 6; Kamerstukken II 2008/09,&#13;
31 389, nr. 10 en 12; Kamerstukken&#13;
II 2009/10, 31 389, nr. 13,&#13;
64, 66 en 82) en het wijzigingsvoorstel&#13;
van de regering van 14 december&#13;
2009, Kamerstukken II&#13;
2009/10, 31 389, nr. 88;&#13;
b. de aanvaarding door de Tweede&#13;
Kamer van zeven amendementen:&#13;
– gewijzigd amendement Cramer/&#13;
Waalkens (nr. 68): wijziging&#13;
BW, o.a. opneming bepaling&#13;
dat dieren geen zaken zijn;&#13;
– nader gewijzigd amendementen&#13;
Van Velzen (nr. 74): verruiming&#13;
invulling kaderwet door&#13;
afschaffing limitatieve opsommingen;&#13;
– gewijzigd amendement Waalkens&#13;
c.s. (nr. 76): invoering&#13;
strafrechtelijke sanctionering&#13;
van schending van de zorgplicht;&#13;
– gewijzigd amendement Cramer&#13;
c.s. (nr. 77): opneming&#13;
van regels ten aanzien van biotechnologie&#13;
bij dieren in de&#13;
wet zelf in plaats van regels bij&#13;
AMvB;&#13;
– gewijzigd amendement Waalkens&#13;
c.s. (nr. 78): uitbreiding&#13;
reikwijdte voorhangprocedure;&#13;
– amendement Cramer c.s. (nr.&#13;
79): nadere uitleg van het begrip&#13;
‘intrinsieke waarde van&#13;
het dier’;&#13;
– amendement Ormel c.s. (nr.&#13;
83): invoering regels met betrekking&#13;
tot centrale registratie&#13;
van diergeneesmiddelen.&#13;
De invoering van de strafrechtelijk gesanctioneerde&#13;
zorgplicht jegens dieren&#13;
(amendement Waalkens, nr. 76) wordt&#13;
bekritiseerd door J. Teunissen in zijn&#13;
(lezenswaardige) bijdrage in het NJB&#13;
getiteld: ‘Legislatieve alabastine. Naar&#13;
aanleiding van de algemene zorgplicht&#13;
in de Wet dieren’ (NJB 2010, 227, afl.&#13;
4, p. 227- 231). Volgens de auteur ondergraaft&#13;
een strafrechtelijk gesanctioneerde&#13;
zorgplicht het strafrechtelijke&#13;
analogieverbod.&#13;
Wetsvoorstel Verbod seks met dieren&#13;
Het wetsvoorstel van Kamerlid Waalkens&#13;
houdende strafbaarstelling van&#13;
het plegen van ontuchtige handelingen&#13;
met dieren en pornografie met dieren&#13;
(verbod seks met dieren, wetsvoorstel&#13;
nr. 31 009) is op 2 februari 2010 aangenomen&#13;
door de Eerste Kamer (Handelingen&#13;
I 2009/10, nr. 17, p. 713-&#13;
714). Het wetsvoorstel maakt seks en&#13;
pornografie met dieren strafbaar (ook&#13;
als de seks in de privésituatie plaatsvindt&#13;
en ook als er geen sprake is van&#13;
pijn, letsel of benadeling van de gezondheid&#13;
of welzijn van het dier). Het&#13;
wetsvoorstel beoogt een bijdrage te leveren&#13;
aan de bescherming van de&#13;
zeden.&#13;
Q-koorts&#13;
De Regeling tijdelijke maatregelen&#13;
dierziekten in verband met Q-koorts is&#13;
op een drietal punten gewijzigd: Stcrt.&#13;
2010, 914 en 1891(Regeling van de&#13;
Minister van LNV van 18 januari, nr.&#13;
109525 en van 29 januari 2010, nr.&#13;
112309):&#13;
– ter verduidelijking van het per 1&#13;
oktober 2009 ingevoerde systeem&#13;
van tankmelkmonitoring is nu expliciet&#13;
in de regeling opgenomen&#13;
dat ofwel Qlip NV ofwel de GD&#13;
de monsters uit de tankmelk&#13;
neemt en voor onderzoek aanlevert&#13;
bij het in de regeling opgenomen&#13;
laboratorium;&#13;
– de verplichte vaccinatie is uitgebreid&#13;
tot schapen en geiten die&#13;
worden gehouden op een opfokbedrijf,&#13;
voor zover deze dieren worden&#13;
opgefokt voor de melkproductie;&#13;
– er is een vrijstelling in de regeling&#13;
opgenomen van het verbod in art.&#13;
2 Diergeneesmiddelenwet om het&#13;
niet-geregistreerde diergeneesmiddel&#13;
Euthasol 40% in te zetten voor&#13;
het doden van schapen en geiten&#13;
in het kader van de bestrijding van&#13;
de Q-koorts. De vrijstelling is van&#13;
kracht tot 1 juni 2010 en werkt&#13;
terug tot en met 13 januari 2010.&#13;
Planten&#13;
Plantenziekten: tegemoetkoming&#13;
schade&#13;
Op verzoek van de vaste commissie&#13;
voor LNV geeft de minister de Tweede&#13;
Kamer een juridische beschouwing&#13;
over de bestaande regels met betrekking&#13;
tot de tegemoetkoming door de&#13;
overheid in de schade door getroffen /&#13;
te treffen maatregelen tegen plantenziekten&#13;
(Kamerstukken II 2009/10, 27&#13;
858, nr. 80, brief van 27 januari&#13;
2010). De minister licht de ter zake&#13;
geldende wettelijke bepalingen nader&#13;
toe (art. 4 en 5 Plantenziektenwet) en&#13;
vergelijkt deze met de bestaande regelgeving&#13;
voor de dierlijke sector ten aanzien&#13;
van tegemoetkomingen in de&#13;
schade als gevolg van maatregelen ter&#13;
preventie of bestrijding van besmettelijke&#13;
dierziekten (GWWD). Ook staat&#13;
de minister kort stil bij de Europese regelgeving&#13;
op dit gebied.&#13;
Producten&#13;
Regeling Diervoeders/ Regeling&#13;
dierlijke bijproducten&#13;
De Regeling diervoeders en de Regeling&#13;
dierlijke bijproducten zijn met ingang&#13;
van 25 januari 2010 gewijzigd:&#13;
Stcrt. 2010, 1006 (Regeling van de&#13;
Minister van LNV van 20 januari&#13;
2010, nr. 109929). De wijziging van&#13;
de Regeling dierlijke producten is van&#13;
zuiver technische aard. De wijziging&#13;
van de Regeling diervoeders is meer inhoudelijk.&#13;
Deze strekt ter uitvoering&#13;
van verordening (EG) nr. 669/2009,&#13;
die op 25 januari 2010 in werking is&#13;
getreden. Deze verordening heeft betrekking&#13;
op meer uitgebreide controles&#13;
op de invoer van bepaalde diervoerders&#13;
en levensmiddelen van niet-dierlijke&#13;
oorsprong. Door de wijziging van het&#13;
huidige art. 81 Regeling diervoeders&#13;
worden voorschriften van deze nieuwe&#13;
verordening aangewezen als eisen als&#13;
bedoeld in art. 16 van de Kaderwet&#13;
diervoerders, waaraan bij invoer moet&#13;
worden voldaan. Verder wordt in het&#13;
nieuwe art. 77a van de Regeling diervoerders&#13;
de bevoegde autoriteit, als bedoeld&#13;
in de verordening, aangewezen.&#13;
Milieurecht&#13;
Mest: Beleidsregel bestuurlijke boetes&#13;
Meststoffenwet&#13;
De Beleidsregel bestuurlijke boetes&#13;
Meststoffenwet (hierna: beleidsregel) is&#13;
met ingang van 11 februari 2010 ingetrokken:&#13;
Stcrt. 2010, 1865. In deze beleidsregel&#13;
is de hoogte vastgelegd van&#13;
bestuurlijke boetes die voor verschillende&#13;
overtredingen kunnen worden&#13;
opgelegd. Per 24 december 2009 is de&#13;
beleidsregel met gebruikmaking van&#13;
art. 40 lid 1 Meststoffenwet (tijdelijk)&#13;
opgenomen in bijlage III van het Uitvoeringsbesluit&#13;
Meststoffenwet (Stb.&#13;
2009, 577). Ook wordt een wijziging&#13;
van de Meststoffenwet in procedure&#13;
gebracht om een nieuwe grondslag op&#13;
te nemen op grond waarvan boetecategorieën&#13;
kunnen worden bepaald in het&#13;
Uitvoeringsbesluit Meststoffenwet en&#13;
de bedragen per overtreding kunnen&#13;
worden neergelegd in een ministeriële&#13;
regeling. Bijlage III kan na de verwezenlijking&#13;
daarvan weer worden ingetrokken.&#13;
Fiscaal&#13;
Natuurschoonwet 1928: fiscale&#13;
faciliteiten&#13;
In een arrest van 27 november 2009&#13;
(LJN BI1183) oordeelde de Hoge&#13;
Raad dat de vrijstelling van erfbelasting&#13;
niet van toepassing is op de onderbedelingsvorderingen,&#13;
die ontstaan&#13;
zijn als gevolg van de verdeling van de&#13;
nalatenschap waarvan een opengesteld&#13;
landgoed deel uitmaakt. De inhoud&#13;
van dit arrest en de gevolgen hiervan&#13;
voor de praktijk worden beschreven&#13;
door E.F. Berkhemer in de februariuitgave&#13;
van het Land- en Tuinbouwbulletin&#13;
(LTB 2010/2, p. 7-9). De titel&#13;
luidt: ‘NSW-faciliteiten en onderbedelingsvorderingen’. &#13;
Bedrijfsopvolging&#13;
Agrarische bedrijfsopvolging en&#13;
schenking&#13;
Over het begrip ‘redelijke tegenprestatie’&#13;
in art. 4:126 BW en de arresten&#13;
van de Hoge Raad van 13 februari&#13;
2004, NJ 2004, 653 en van 20 maart&#13;
2009, LJN BF1029 (Agr.r.&#13;
2009/5521) gaat een artikel van&#13;
F.W.J.M. Schols in het WPNR, getiteld:&#13;
‘Ter voorkoming van misverstanden:&#13;
geen gift, maar ook geen redelijke&#13;
tegenprestatie’ (WPNR 2009/6811, p.&#13;
723-724). Volgens de auteur moeten&#13;
voornoemde arresten van de Hoge&#13;
Raad niet worden gebruikt om het begrip&#13;
‘redelijke tegenprestatie’ in art.&#13;
4:126 BW in te kleuren.&#13;
Rechtspersonen&#13;
Invoeringswet titel 7.13&#13;
(vennootschap)&#13;
Over het op 15 december 2009 door&#13;
de Tweede Kamer aangenomen wetsvoorstel&#13;
Invoeringswet titel 7.13 (vennootschap)&#13;
schrijft M. van Olffen in&#13;
WPNR 2010/ 6828, p. 74-77. De auteur&#13;
gaat ondermeer in op de geschiedenis&#13;
van het wetsvoorstel, de daarin&#13;
sinds 2009 aangebrachte wijzigingen,&#13;
de in 2009 geuite bezwaren tegen de&#13;
gekozen systematiek voor de personenvennootschap,&#13;
alsmede de reactie&#13;
hierop van de Minister van Justitie en&#13;
de Tweede Kamer.&#13;
Diversen&#13;
Crisis- en herstelwet&#13;
Over de Crisis- en herstelwet gaat een&#13;
bijdrage van M.J.C. Visser en C. Pasteuning&#13;
in het tijdschrift Milieu &amp;&#13;
Recht, getiteld: ‘Crisis- en herstelwet:&#13;
duurzame versnelling?’ (M&amp;R 2010,&#13;
nr. 2, p. 85-86). Het betreft een korte&#13;
impressie van een op 4 december 2009&#13;
gehouden studiebijeenkomst van de&#13;
Vereniging voor Milieurecht over dit&#13;
wetsvoorstel.</content><legacyfootnotes/><footnotes><footnote/></footnotes><auteurs>mr. C.S.C. Monsma</auteurs><published>2010-03-01 00:00:00</published><modified>2010-03-01 00:00:00</modified><editiondate>2010-03-01</editiondate><htmlpath>https://denhollander.info/artikel/8396</htmlpath></article>
</articles></edition>
<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2007</searchword><id>5167</id><udhid>UDH:TvAR/5167</udhid><titel>Selles/Gemeente Kampen</titel><searchwords><searchword>TvAR 11/2007</searchword><searchword>UDH:TvAR/5167</searchword></searchwords><attachments><attachment><name>TAR_2007_11-Recente Rechtspraak ST.pdf</name><extention>pdf</extention><url>https://denhollander.info/download/5105/ci</url></attachment></attachments><inleiding>Op één dag gaf het Pachthof maar liefst drie uitspraken tussen&#13;
dezelfde partijen, twee arresten en een beschikking. De&#13;
beschikking is elders in dit nummer integraal afgedrukt,&#13;
met noot van E.H.M. Harbers, aangezien het de eerste uitspraak&#13;
van het hof betreft inzake de 65-jarige leeftijd van de&#13;
pachter en het overgangsrecht.&#13;
Een van de arresten betreft de aanspraken van de gemeente&#13;
als verpachtster op melkquotum. Pachter stelde zich op het&#13;
standpunt dat de gemeente in het geheel geen aanspraak&#13;
kon maken op het melkquotum dat hem in 1984 was toegekend,&#13;
althans slechts aanspraak kon maken op een beperkt&#13;
gedeelte daarvan. De gepachte grond had weliswaar&#13;
bijgedragen aan de opbouw van het quotum, maar die bijdrage&#13;
was niet evenredig geweest, zodat van een verdeling&#13;
van de waarde bij helfte geen sprake kon zijn. In dit verband&#13;
had pachter er op gewezen dat de gemiddelde productie&#13;
per koe op zijn bedrijf in het jaar 1983 6.011 kg bedroeg,&#13;
tegenover 5.146 kg gemiddeld in de omgeving. Volgens&#13;
een in zijn opdracht gemaakte berekening zou het gepachte&#13;
in minder dan de helft van de veevoederbehoefte&#13;
hebben voorzien. Het tekort werd opgevangen door losse&#13;
pacht van 4 ha (naar uit het arrest blijkt: eveneens met de&#13;
gemeente als verpachtster), de aankoop van ruwvoer en het&#13;
uitscharen van dieren.&#13;
Het hof stelde voorop dat ook grond die uitsluitend ten behoeve&#13;
van voederwinning is benut, als voor de melkproductie&#13;
gebruikte grond wordt beschouwd, mits kan worden gezegd&#13;
dat die grond in 1983 ten behoeve van de melkproductie&#13;
bij de pachter in gebruik is geweest. De omstandigheid&#13;
dat van bepaalde grond in 1983 eenmalig een grassnede&#13;
is gewonnen of eenmalig op die grond naweide heeft&#13;
plaatsgevonden, werd in dit verband onvoldoende bevonden.&#13;
Vervolgens werd het standpunt van pachter verworpen. Het&#13;
hof achtte het van belang dat de praktijk behoefte heeft aan&#13;
hanteerbare criteria, waarmee een – noodzakelijkerwijs&#13;
complex en lastig af te bakenen – debat over het opbrengend&#13;
vermogen van ten behoeve van de melkproductie gebruikte&#13;
grond zich slecht verdraagt. De door pachter aangevoerde&#13;
omstandigheden konden op zichzelf genomen – dus&#13;
los van aanvullende feiten en omstandigheden – niet met&#13;
zich meebrengen dat naar redelijkheid en billijkheid van de&#13;
gebruikelijke fifty-fifty-verdeling werd afgeweken.&#13;
In de uitspraak komt voorts nog de verschuldigdheid van&#13;
wettelijke rente aan de orde. Pachter had het hem toegekende&#13;
melkquotum in januari 2005 verkocht. Ingevolge de&#13;
hierover met de gemeente gemaakte afspraken was hij verplicht&#13;
om, kennelijk in afwachting van het oordeel van de&#13;
rechter over het eerder bedoelde geschilpunt, 50% van de&#13;
totale verkoopopbrengst direct en volledig te storten op een&#13;
geblokkeerde rekening bij een notaris. Doordat de afwikkeling&#13;
van de verkoop van het melkquotum meer tijd had gekost&#13;
dan pachter en de gemeente hadden voorzien, had de&#13;
storting op 1 april 2005 nog altijd niet plaatsgevonden. In&#13;
verband hiermee sommeerde de gemeente pachter om tot&#13;
betaling over te gaan, onder het aanzeggen van de wettelijke&#13;
rente vanaf 5 april 2005. Onder verwijzing naar de Haviltex-&#13;
formule en de aanvullende werking van redelijkheid en&#13;
billijkheid stelde het hof de gemeente ook wat dit geschilpunt&#13;
betreft in het gelijk. Het standpunt van de gemeente,&#13;
dat de onvolkomenheden in de afwikkeling van de verkoop&#13;
van het melkquotum de ontbinding van de pachtovereenkomst rechtvaardigden, werd echter door het Pachthof verworpen.&#13;
Het tweede arrest betreft de vordering van pachter tot indeplaatsstelling,&#13;
althans het als medepachters aanmerken, van&#13;
zijn beide zoons. Het hof overwoog dat de pachtkamer de&#13;
vordering in eerste aanleg terecht had afgewezen. De ene&#13;
zoon woonde in Canada, was niet ter zitting verschenen, en&#13;
had nagelaten op enigerlei wijze duidelijk te maken hoe hij&#13;
bij de exploitatie van het gepachte betrokken wenste te worden.&#13;
Uit hetgeen de andere zoon ter zitting had verklaard,&#13;
volgde dat in het geheel geen welomlijnd plan bestond over&#13;
de termijn waarop en de mate waarin deze in de exploitatie&#13;
van het gepachte zou deelnemen. Bovendien had het hof ter&#13;
gelegenheid van de gehouden pleidooien vastgesteld dat&#13;
klaarblijkelijk ook geen behoorlijk overleg plaatsvond over&#13;
de toekomst van het bedrijf; de wel verschenen zoon begreep&#13;
toen immers voor het eerst van zijn vader dat deze de&#13;
hervatting van de melkveehouderij en de aankoop van&#13;
melkquotum overwoog... </inleiding><content/><legacyfootnotes/><footnotes><footnote/></footnotes><auteurs>mr. E.H.M. Harbers en prof.mr. G.M.F. Snijders</auteurs><published>2007-11-01 00:00:00</published><modified>2017-06-16 16:17:51</modified><editiondate>2007-11-01</editiondate><htmlpath>https://denhollander.info/artikel/5167</htmlpath></article>
</articles></edition>
<edition><articles><article><jaar>1984</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1984</searchword><id>6426</id><udhid>UDH:TvAR/6426</udhid><titel>Arbitrage in geschillen, ontstaan bij de uitvoering van contracten, gebaseerd op algemene voorwaarden</titel><searchwords><searchword>TvAR 10/1984</searchword><searchword>UDH:TvAR/6426</searchword></searchwords><attachments><attachment><name>1984_nr 10_Artikel_Sandkuyl.pdf</name><extention>pdf</extention><url>https://denhollander.info/download/6208/ci</url></attachment></attachments><inleiding>De redactie van 'Agrarisch Recht' heeft de wens te kennen gegeven naast de over-zichten van de rechtspraak op de uitvoering van verschillende wetten, waarmede de land- en tuinbouw wordt geconfronteerd, een aantal uitspraken te vermelden van arbitragecommissies die functioneren in het kader van algemene contractsvoorwaar-den, die in de land- en tuinbouw toepassing vinden. Alvorens hiertoe kan worden overgegaan, is een korte inleiding met betrekking tot deze algemene contractsvoor-waarden onmisbaar.&#13;
Het is wel van algemene bekendheid, dat de agrarische ondernemer wellicht in nog sterkere mate dan elders in het bedrijfsleven en de samenleving zich ziet geplaatst tegenover contracten die hij ten behoeve van zijn bedrijfsvoering wenst of dient aan te gaan. Deze standaardcontracten hebben veelvuldig betrekking op de toelevering van bedrijfs- en/of uitgangsmateriaal en/of de afname van produkten; de zoge-naamde contractproduktie. Belangrijke hoeveelheden aardappelen, knolselderij, groengeoogste erwten, sperciebonen, vlas en zaaiuien worden op contract geteeld ten behoeve van handel en industrie. Nog sterker heeft de contractproduktie zich ontwikkeld in de intensieve veehouderij, waar miljoenen slachtkuikens en honderd-duizenden varkens en kalveren op contract worden gemest of opgefokt. Het is dui-delijk, dat de contracttelers en -mesters, individueel optredende, zich in een zwakke positie bevinden tegenover de contractaanbiedende voederleveranciers en -hande-laren of produktverwerkende industrieën. Het voordeel van een gegarandeerde afzet van zijn produkten tegen een gegarandeerde vaste of basisprijs wordt door boer of tuinder gekocht met relatief duur uitgangsmateriaal of voeder, dure kredieten en een langdurige sterke afhankelijkheid. Daar komt dan nog bij een veelal zwakke rechtspositie ten gevolge van eenzijdig opgestelde standaardcontracten van de contractaanbieder.&#13;
Reeds meer dan honderd jaar geleden werd de zwakke positie van de individuele boer op de markt onderkend en werden de eerste coöperatieve aan- en verkoop-verenigingen opgericht, die uitgroeiden tot krachtige en machtige coöperaties. De contractproduktie in zijn huidige vormen dateert echter van latere datum en het is dan ook pas enige tientallen jaren geleden, dat door de standsorganisaties de eerste algemene contractsvoorwaarden en standaardcontracten werden opgesteld, waarin een billijke verdeling van de rechten en plichten van beide contractspartners werd vastgelegd. Deze taak werd later overgenomen door het Landbouwschap. Voor een meer uitvoerig overzicht en een diepergaande beschouwing met name aangaande de contractproduktie in de intensieve veehouderij, moge hier worden verwezen naar desbetreffende preadviezen van Prof.Dr. G. Heida en ondergetekende, gehouden voor de algemene vergadering van 4 oktober 1974 van de Vereniging voor Agrarisch Recht. Beide referaten zijn opgenomen in 'de Pacht', 34e jaargang, nummer 9/10, sept./okt. 1974</inleiding><content>Naast algemene voorwaarden met betrekking tot de contractproduktie had het Landbouwschap reeds vastgesteld Algemene Spuitvoorwaarden (ASV) die de onder-linge betrekkingen regelen tussen de boer-opdrachtgever en de loonspuiter, de Alge-mene Werkvoorwaarden Landbouwambachtsbedrijven (AWL) die de overige werk-zaamheden, die de loon werker op het landbouwbedrijf verricht, tot onderwerp heb-ben en de Algemene Handelsvoorwaarden Landbouwwerktuigen (AHL). Deze laatste voorwaarden werden vastgesteld in overleg met importeurs, groothandelaren en leveranciers van genoemde werktuigen en waren voorafgegaan door het trekker-servicereglement en het melkmachinereglement. In de afgelopen tien jaar werd een aantal bestaande algemene voorwaarden vernieuwd en kwamen voorwaarden tot stand voor de contractteelt van witlofwortelen, voor de levering van eendagskuikens of jonge hennen en voor vleeskalvercontracten. Ook werden na langdurig overleg aannemingsvoorwaarden opgesteld voor bedrijfsgebouwen in de landbouw (AABL) en voor kassenbouw (AAK). Recentelijk zijn tenslotte vastgesteld Algemene Leverings- en Installatievoorwaarden voor Agrarische Koelinstallaties (ALIAK).&#13;
Vrijwel al deze (mede) door het Landbouwschap vastgestelde algemene contracts-voorwaarden - blijkens toegevoegd overzicht zijn het er thans 23 en er staan er nog meer op stapel - kennen een eigen arbitrageregeling, meestal in één instantie, soms met de mogelijkheid van hoger beroep. De AABL voorwaarden echter verwijzen voor de beslechting van geschillen naar de Raad van Arbitrage voor de Bouwbedrij-ven in Nederland. De diverse arbitragecommissies zorgen voor de beslechting van geschillen, die zich voordoen bij de uitvoering van op de algemene voorwaarden ge-baseerde contracten. Elke algemene voorwaardenregeling kent haar eigen arbitrage-commissie, bestaande uit één arbiter, door voorzitter of secretaris benoemd uit een lijst van personen deskundig op het werkgebied van eiser, één arbiter, evenzo be-noemd uit een lijst van deskundigen uit gedaagdes sector, en een vaste voorzitter, die als neutraal en boven de belangen van partijen staande moet kunnen worden ge-kwalificeerd. De voorzitter en/of de secretaris, soms beiden, moeten de hoedanig-heid van meester in de rechten bezitten. Dit om door juridische scholing en ervaring een juridisch waterdichte procesgang en uitspraak te verkrijgen. De winnende partij krijgt immers een vonnis in handen, dat - na het exequatur van de rechter - zon-der meer ten uitvoer kan worden gelegd.&#13;
Wordt van deze arbitrageregelingen veel gebruik gemaakt? Verschillende factoren bepalen het antwoord op deze vraag. Toepassing van de respectieve algemene voor-waarden is een eerste factor. De mate van toepassing namelijk loopt van sector tot sector nogal uiteen. In de akkerbouw/tuinbouwcontractteelt is zij vrij hoog. De contractteelt van witlofwortelen bijvoorbeeld, geschiedt voor het grootste gedeelte overeenkomstig een modelcontract, gebaseerd op de betrokken algemene voorwaar-den. Dit geldt ook voor de contractteelt van groengeoogste erwten voor de conser-venindustrie en voor die van knolselderij. Toch komen arbitrale uitspraken met be-trekking tot geschillen over witlofteelt relatief veel meer voor. Een tweede bepalende factor voor de frequentie waarmede geschillen aan arbitrage worden onderworpen, wordt blijkbaar gevormd door de omstandigheden waaronder de betrokken produkten worden geteeld en geoogst. Slechte jaren geven veel kans op conflicten, waarvan er enkele tot arbitrage leiden.&#13;
Een dergelijke situatie doet zich ook voor in de sectoren van de intensieve veehou-derij; slechte afzetmogelijkheden en dientengevolge geleden bedrijfsverliezen doen de contractaanbieder soms naar het middel grijpen van onvoldoende nakoming of zelfs verbreking van het contract. Maar ook de producent probeert in een heel goed opbrengst jaar wel eens onder zijn contract uit te komen. Natuurlijk worden dan al-lerlei kwaliteitsargumenten aangevoerd en m.i. functioneert het instituut van arbi-trage hier op zijn best, omdat de deskundige scheidslieden veel sneller en adequater valse van ware argumenten kunnen onderscheiden dan de burgerlijke rechter.&#13;
Schade veroorzaakt door z.i. onvoldoende kwaliteit van het door de loonwerker gepresteerde geeft de boer/opdrachtgever die op basis van AWL of ASV heeft ge-contracteerd nogal eens aanleiding om zijn betalingsverplichtingen gedeeltelijk of zelfs in het geheel niet na te komen. Ook hier is alertheid van de deskundigen zeer vereist, want er kunnen veel andere oorzaken zijn van een slechte opbrengst. Maar aangezien de loonspuiter is verzekerd tegen schade, ook die veroorzaakt door on-zorgvuldigheid zijnerzijds, geeft het indienen van een schadeclaim bij de loonspuiter kans op een uitkering zodat laatstgenoemde hierdoor niet in ernstige financiële moeilijkheden behoeft te geraken.&#13;
Een laatste factor die medebepalend is voor de frequentie van arbitrale beslissin-gen is gelegen in het feit dat ook in agrarische kring het instituut van rechtsbijstands-verzekering meer en meer in de belangstelling komt en ook toepassing vindt. Des te sneller zal men alsdan overgaan tot procederen. In meer dan de helft van de door de diverse arbitragecommissies als hier bedoeld behandelde gevallen sinds 1980 had tenminste één van de partijen zich voorzien van juridische bijstand. Ofschoon in al-gemene zin gesproken dit duidelijker eisen en verweren tot gevolg moet hebben, dreigt nogal eens het gevaar van een juridisch steekspel en een overtrekken van het geschil door de gemachtigden van partijen. Verwerpelijk is, dat een of beide partijen zelf niet ter zitting verschijnen en de zaak overlaten aan hun juridisch bekwame, maar vaktechnisch ongeschoolde gemachtigden. Daarmede verdwijnt dan namelijk een zeer aantrekkelijk aspect van de arbitrage, te weten de omstandigheid dat de partijen zelf in hun eigen vaktaal de zaken tegenover vakgenoten uiteen kunnen zet-ten, waarbij de juridische aspecten niet naar de voorgrond worden geschoven.&#13;
Het blijkt, dat arbitrage in de land- en tuinbouw door verschillende oorzaken steeds meer wordt toegepast. Rijst de vraag, of niet kan worden overgegaan tot een agrarisch arbitrage-instituut, zoals het Nederlands Arbitrage Instituut of de in diver-se industriële bedrijfstakken bestaande Raden van Arbitrage. Inderdaad zou dit het voordeel opleveren van (meer) eenheid in de rechtspraak, terwijl een vast secre-tariaat voor de rechtzoekenden veel toegankelijker zou zijn.&#13;
Evenwel, een instituut vraagt zijn eigen voorzieningen en administratie en het ge-volg zou waarschijnlijk zijn hogere kosten. Thans zijn er soms ook relatief hoge kosten met een procedure gemoeid, maar juist in een aantal arbitrages, waarin het gaat om geringe vorderingen, zijn de kosten voor de in het ongelijk gestelde partij beperkt. Dit dankzij het feit, dat de arbitrage verzorgende instelling of vak-organisatie een deel van de kosten - bijvoorbeeld die van het secretariaat - voor haar rekening neemt, terwijl de arbiters geen andere vergoeding per zitting krijgen dan die welke bestuursleden van die instelling of organisatie per bijgewoonde vergadering kunnen declareren. Niettemin is de gedachte van een centraal agrarisch scheidsgerecht te belangwekkend om er nu met een paar woorden mee af te rekenen. Ik hoop er later nog eens op terug te komen, nadat eerst in een volgend nummer van 'Agrarisch Recht' enkele arbitrale uitspraken nader zullen worden besproken.&#13;
Overzicht Algemene Voorwaarden&#13;
Algemene spuitvoorwaarden landbouwambachtsbedrijven Algemene werkvoorwaarden landbouwambachtsbedrijven Algemene Handelsvoorwaarden Landbouwwerktuigen 1980&#13;
Algemene voorwaarden voor de teelt van in voorkoop gekochte landbouwzaaizaden Algemene voorwaarden voor de teelt van in voorkoop gekochte zaaizaden (groenten en bloemgewassen)&#13;
Verkoop- en leveringsvoorwaarden voor de verkoop van groenteplanten Algemene voorwaarden witlofwortelen&#13;
Algemene voorwaarden voor de contractteelt van groen geoogste erwten voor de conservenindustrie&#13;
Algemeen model voorwaarden voor de contractteelt van aardappelen Algemene handelsvoorwaarden voor de koop en verkoop van aardappelen door telers aan handelaren&#13;
Algemeen model voorwaarden voor de strovlashandel in Nederland Algemene voorwaarden voor de contractteelt van knolselderij Algemene voorwaarden voor de contractteelt van machinaal te oogsten spercie-bonen&#13;
Algemene voorwaarden voor de contractteelt van machinaal te oogsten zaaiuien Algemene voorwaarden contracten slachtkuikens 1974 Algemene voorwaarden contracten consumptiekippeëieren 1972 Algemene koop- en verkoopvoorwaarden broedeieren 1971 Algemene leveringsvoorwaarden eendagskuikens of jonge hennen 1979 Algemene voorwaarden varkenscontracten 1981 Algemene voorwaarden contracten vleeskalveren 1978 Algemene Aannemingsvoorwaarden Kassenbouw Algemene Aannemingsvoorwaarden Bedrijfsgebouwen in de Landbouw Algemene leverings- en installatievoorwaarden voor agrarische koelinstallaties</content><legacyfootnotes/><footnotes><footnote/></footnotes><auteurs>Mr F.A. Sandkuyl</auteurs><published>1984-10-01 00:00:00</published><modified>1984-10-01 00:00:00</modified><editiondate>1984-10-01</editiondate><htmlpath>https://denhollander.info/artikel/6426</htmlpath></article>
</articles></edition>
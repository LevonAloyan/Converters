<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1992</searchword><id>6626</id><udhid>UDH:TvAR/6626</udhid><titel>'Th.H.M. H / de lijst der geldelijke regelingen in de ruilverkaveling 'Zonzeel' (TvAR 1992/4587)</titel><searchwords><searchword>TvAR 11/1992</searchword><searchword>TvAR 1992/4587</searchword><searchword>UDH:TvAR/6626</searchword></searchwords><attachments><attachment><name>1992_nr 11_Rechtspraak_4587.pdf</name><extention>pdf</extention><url>https://denhollander.info/download/5204/ci</url></attachment></attachments><inleiding>Landinrichtingswet, art. 212&#13;
Wateraanvoer vóór de uitvoering van de ruilverkavelingswerken&#13;
geschiedde middels een&#13;
bij het waterschap in onderhoud zijnd gemaal.&#13;
Dit gemaal was versleten, de vervanging&#13;
daarvan is in het stemmingsrapport voor&#13;
de ruilverkaveling 'Zonzeel' opgenomen.&#13;
Door de vervanging van het gemaal is het betrokken&#13;
gebied ook op langere termijn verzekerd&#13;
van voldoende wateraanvoer. Daarmee&#13;
is gegeven dat de rechthebbenden in dat gebied&#13;
ook indien na de uitvoering van de betrokken&#13;
werken de aangevoerde hoeveelheid&#13;
water gelijk zou zijn aan de voordien aangevoerde&#13;
hoeveelheid, nut hebben van die werken.&#13;
De stelling van reclamant dat het op de&#13;
weg van het waterschap had gelegen maatregelen&#13;
te treffen in verband met de versleten&#13;
toestand van het gemaal en dat in dat geval&#13;
de daarmee gemoeide kosten zouden zijn verdeeld&#13;
over een groter aantal ingelanden, moet&#13;
worden gepasseerd. </inleiding><content>Ruilverkaveling/Landinrichting&#13;
Rechtbank Breda, 5 februari 1991&#13;
(Mr. Van Hooff, mr. Poerink en mr. Verhagen-&#13;
Coopmans)&#13;
Th.H.M. H., reclamant tegen de lijst der geldelijke&#13;
regelingen in de ruilverkaveling 'Zonzeel';&#13;
Enz.&#13;
2. Het bezwaar&#13;
Reclamant betoogt dat de in rekening gebrachte&#13;
basiskosten voor waterhuishouding&#13;
niet terecht zijn.&#13;
De Centrale Landinrichtingscommissie&#13;
weerspreekt dit bezwaar.&#13;
3. De beoordeling&#13;
3.1. Reclamant stelt, kort weergegeven, dat hij&#13;
geen nut heeft van de door de Landinrichtingscommissie&#13;
uitgevoerde werken ter verbetering&#13;
van de wateraanvoer. Ter toelichting&#13;
van die stelling betoogt hij a. dat vóór de uitvoering&#13;
van die werken de betrokken gronden&#13;
over voldoende wateraanvoer beschikten en b.&#13;
dat de door de Landinrichtingscommissie bij&#13;
de uitvoering van die werken gehanteerde&#13;
norm voor waterinlaat van 0,3 liter per seconde&#13;
per ha te hoog, immers onnodig is. In dit&#13;
verband wijst reclamant erop dat de Grondkamer&#13;
voor Noordbrabant in 1975 (vóór de uitvoering&#13;
van de ruilverkavelingswerken) de&#13;
toeslag voor waterhuishouding voor de betrokken&#13;
gronden heeft gesteld op 23% van de&#13;
beschikbare toeslag voor externe produktiefactoren,&#13;
terwijl die toeslag in 1987 door de&#13;
Grondkamer is bepaald op 26% van de beschikbare&#13;
toeslag.&#13;
3.2. Vaststaat dat de wateraanvoer in het&#13;
betrokken gebied vóór de uitvoering van de&#13;
ruilverkavelingswerken geschiedde middels&#13;
het gemaal 'Molengraaf, destijds in onderhoud&#13;
bij het waterschap, dat dit gemaal versleten&#13;
was en dat in verband daarmee gekozen&#13;
is voor een nieuwe wateraanvoer rechtstreeks&#13;
vanuit de Mark.&#13;
Nog daargelaten dat reclamant bestrijdt&#13;
enig nut te hebben van de door de Landinrichtingscommissie&#13;
gestelde verhoogde wateraanvoer,&#13;
brengen de voorzieningen die zijn&#13;
getroffen in verband met de versleten toestand&#13;
van genoemd gemaal met zich mee dat de&#13;
rechthebbenden in het betrokken gebied ook&#13;
op langere termijn verzekerd zijn van voldoende&#13;
wateraanvoer. Daarmee is gegeven dat&#13;
die rechthebbenden, ook indien na de uitvoering&#13;
van de betrokken werken de aangevoerde&#13;
hoeveelheid water gelijk zou zijn aan de voordien aangevoerde hoeveelheid, nut hebben&#13;
van die werken.&#13;
De stelling van reclamant dat het op de&#13;
weg van het waterschap had gelegen maatregelen&#13;
te treffen in verband met de versleten&#13;
toestand van het gemaal en dat in dat geval de&#13;
daarmee gemoeide kosten zouden zijn verdeeld&#13;
over een groter aantal ingelanden, moet&#13;
worden gepasseerd. Onweersproken is immers&#13;
dat de vervanging van het gemaal in het&#13;
stemmingsrapport was opgenomen.&#13;
3.3. Tegenover de stelling van reclamant&#13;
dat hij geen nut heeft van de tot 0,3 liter per&#13;
seconde per ha verhoogde wateraanvoer, is&#13;
vanwege de Landinrichtingscommissie gesteld&#13;
dat gegeven de oppervlakte van het land&#13;
van reclamant - ongeveer 50 ha - in de oude&#13;
situatie ter plaatse niet kon worden voldaan&#13;
aan de nog steeds toenemende vraag naar beregeningswater,&#13;
in het bijzonder niet in droge&#13;
periodes.&#13;
Dit betoog acht de rechtbank niet voldoende&#13;
weersproken. Als uitgangspunt moet immers&#13;
worden aanvaard dat verhoging van de&#13;
wateraanvoer - behoudens bijzondere omstandigheden,&#13;
die niet zijn gesteld of gebleken&#13;
- de rechthebbende de mogelijkheid biedt&#13;
meer of langer te beregenen, ook in periodes&#13;
van droogte. Tegen deze achtergrond heeft reclamant&#13;
onvoldoende gemotiveerd aangegeven&#13;
waarom hij van die verhoogde wateraanvoer&#13;
geen nut heeft.&#13;
(enz.)</content><legacyfootnotes/><footnotes><footnote/></footnotes><auteurs>Mr. Van Hooff, mr. Poerink en mr. Verhagen-&#13;
Coopmans</auteurs><published>1992-07-20 00:00:00</published><modified>1992-07-20 00:00:00</modified><editiondate>1992-07-20</editiondate><htmlpath>https://denhollander.info/artikel/6626</htmlpath></article>
</articles></edition>
<edition><articles><article><jaar>2016</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2016</searchword><id>12724</id><udhid>UDH:TvAR/12724</udhid><titel>Fiscale Kroniek 2015</titel><searchwords><searchword>TvAR 2/2016</searchword><searchword>UDH:TvAR/12724</searchword></searchwords><attachments><attachment><name>17854.pdf</name><extention>pdf</extention><url>https://denhollander.info/download/17854/ci</url></attachment></attachments><inleiding>&lt;h2&gt;1. Inleiding&lt;/h2&gt;&lt;p&gt;Evenals voorgaande jaren willen wij ook na het einde van het jaar 2015 een bloemlezing geven van de belangrijkste nieuwe regelgeving en jurisprudentie op agro-fiscaal gebied in het verstreken jaar. Deze Kroniek vormt tevens de basis van de bijdrage van Verduijn aan de Actualiteitendag van het Instituut voor Agrarisch Recht op 15 januari 2016. &lt;br/&gt;Achtereenvolgens zullen wij ingaan op:&lt;br/&gt;- nieuwe belastingwetgeving voor 2016 en daarna, &lt;br/&gt;- nieuwe regelgeving en jurisprudentie inzake bedrijfsopvolgingsregeling, &lt;br/&gt;- ontwikkelingen op het gebied van de landbouwvrijstelling in de inkomstenbelasting en op &lt;br/&gt;- overige actualiteiten die van belang zijn voor de agrarische praktijk. &lt;/p&gt;</inleiding><content>&lt;h3&gt;2. Nieuwe belastingwetgeving voor 2016 en daarna&lt;/h3&gt;&lt;p&gt;Nadat eerder de coalitiepartners VVD en PVDA geen overeenstemming konden bereiken over een herziening van het gehele belastingstelsel, was al wel duidelijk dat het Belastingplan 2016 weinig méér zou gaan inhouden dan het gebruikelijke geschuif met tarieven en aftrekposten.[2] De enige werkelijk in het oog springende aanpassing betreft die van de ‘box 3-heffing’, de heffing van inkomstenbelasting over privévermogen. &lt;/p&gt;&lt;h4&gt;2.1. Vermogensrendementsheffing ‘box 3’&lt;/h4&gt;&lt;p&gt;Het forfaitaire rendement in box 3 van 4% is onder steeds grotere druk komen te staan vanwege de alsmaar dalende marktrente. Heffing over het werkelijk door de individuele belastingplichtige behaalde rendement is het ideaalbeeld, aldus ook staatssecretaris Wiebes. Maar (her)invoering daarvan stuit af op veel praktische problemen (zoals bij de vooringevulde aangifte) en kan leiden tot belastingarbitrage. Daarom kiest de regering ervoor om, budgetneutraal, het forfaitaire tarief te differentiëren al naar gelang de omvang van het totale vermogen van de belastingplichtige in box 3. Het wetsvoorstel behelst de introductie van een drietal vermogensschijven in box 3: het vermogen tot € 100.000, het vermogen tussen de € 100.000 en € 1.000.000 en het vermogen boven de € 1.000.000. Binnen elk van die schijven wordt het forfaitaire rendement bepaald op basis van een wisselende mix van het gemiddelde spaarrendement en het gemiddelde beleggingsrendement in de voorafgaande vijf jaren (voor 2017 naar verwachting 1,63% respectievelijk 5,5%). Hoe hoger het vermogen, deste groter het gedeelte ervan dat verondersteld wordt te worden belegd.&lt;/p&gt;&lt;p&gt;Dit resulteert erin dat de forfaitaire rendementen in de drie schijven waarschijnlijk zullen zijn: 2,9%, 4,7% en 5,5%.&lt;/p&gt;&lt;p&gt;Het heffingvrije vermogen wordt opgetrokken naar € 25.000 per persoon en wordt alleen in aftrek gebracht op het vermogen in de eerste schijf.&lt;/p&gt;&lt;p&gt;De aanpassing van box 3 gaat niet in in 2016, maar pas in 2017.&lt;/p&gt;&lt;p&gt;Na veel politieke schermutselingen is het belastingplan op 22 december ook in de Eerste Kamer aangenomen, met steun van oppositiepartijen CDA en D66. Die hebben afgedwongen dat het heffingvrije vermogen in 2016 al wel wordt verhoogd naar &lt;br/&gt;€ 24.437, derhalve dicht bij het bedrag dat vanaf 2017 zal gelden. Daarmee wordt al in 2016 een deel van de ‘kleine spaarders’ tegemoet gekomen.&lt;/p&gt;&lt;p&gt;De aanpassing van de belastingheffing in box 3 is belangrijk voor de praktijk. De aanpassing betekent voor grotere vermogens in box 3 immers zonder meer een belastingverhoging. Voeg daar nog eens bij de volledige belastbaarheid van privévermogen voor de schenk- en erfbelasting (in tegenstelling tot ondernemingsvermogen; zie de hierna te behandelen &lt;span class="italic"&gt;bedrijfsopvolgingsregeling&lt;/span&gt;) en de grote invloed van het box 3-vermogen op de eigen bijdrage AWBZ (thans: Wet langdurige zorg) en het is wel duidelijk de (advies)praktijk de mogelijkheden zal bezien om vermogen uit box 3 te houden. Meer specifiek voor de agrarische sector komt hier nog bij dat het aanhouden van (verpachte of anderszins ter beschikking gestelde) landbouwgrond in box 3 nóg fiscaal nadeliger wordt dan het al was.&lt;/p&gt;&lt;h3&gt;3. Bedrijfsopvolgingsregeling &lt;/h3&gt;&lt;h4&gt;3.1. Nieuw rekenmodel bedrijfsopvolgingsregeling erf- en schenkbelasting&lt;/h4&gt;&lt;p&gt;De bedrijfsopvolgingsregeling in de schenk- en erfbelasting is van bijzonder grote betekenis voor de adviespraktijk. Schenkbelasting wordt geheven over de gift als bedoeld in art. 7:186, tweede lid, BW en erfbelasting over al hetgeen krachtens erfrecht wordt verkregen (art. 1, leden 1 en 7, Successiewet 1956). Nadat duidelijk was geworden dat overdracht van een agrarische onderneming tegen de zogenaamde ‘agrarische meerwaarde’ niet zonder meer een (belastbare) schenking behelst[3], is de wet aangepast: art. 11, eerste lid, SW bepaalt thans dat de verkrijging bij leven van een aandeel van een persoon in goederen krachtens een verblijvingsbeding, een toebedelingsbeding of een overnemingsbeding in een vennootschapsovereenkomst fictief (toch) als schenking wordt aangemerkt, dit derhalve in aanvulling op het bepaalde in art. 1 SW. &lt;/p&gt;&lt;p&gt;Art. 21, dertiende lid, SW bepaalt vervolgens dat een onderneming voor de heffing van de erf- en schenkbelasting ‘ten minste op de liquidatiewaarde’ wordt gewaardeerd.&lt;/p&gt;&lt;p&gt;Tenslotte echter biedt de bedrijfsopvolgingsregeling een combinatie van een voorwaardelijke vrijstelling en een betalingsfaciliteit voor de verkrijging van ondernemingsvermogen.[4] Voorwaardelijke vrijstelling wordt verleend voor de eerste €&amp;nbsp;1.055.022 (bedrag 2016) aan ondernemingsvermogen. Van het ondernemingsvermogen dat €&amp;nbsp;1.055.022 te boven gaat is 83% vrijgesteld. Daarnaast is, indien de liquidatiewaarde van de onderneming hoger is dan de going-concernwaarde, het volledige verschil tussen deze liquidatiewaarde en de going-concernwaarde voorwaardelijk vrijgesteld.[5] Dit leidt ertoe dat de regeling in de grondgebonden landbouw een bijzondere betekenis heeft, omdat de liquidatiewaarde van agrarische bedrijven vaak beduidend hoger is dan de going-concernwaarde en daarmee ook dan de veelal door opvolgers betaalde ‘agrarische waarde’, waarbij nog juist een lonende exploitatie voor de voortzettende ondernemer mogelijk is. &lt;/p&gt;&lt;p&gt;Voorwaarde voor toepassing van de regeling is dat de verkrijger de onderneming ten minste vijf jaren voortzet.&lt;/p&gt;&lt;p&gt;Zoals blijkt uit het voorgaande is de omvang van de voorwaardelijke vrijstelling mede afhankelijk van de (objectieve) going concernwaarde (tot 2010: ‘voortzettingswaarde’) van de onderneming. Omdat het juist in de land- en tuinbouw veel voorkomt dat de going concernwaarde lager is dan de liquidatiewaarde van de onderneming zijn het landbouwbedrijfsleven en de belastingdienst al kort na het ontstaan van de regeling in de huidige vorm (in 2002) rond de tafel gegaan om een rekenmodel vast te stellen waarmee op praktische wijze de going concernwaarde van een landbouwonderneming kan worden bepaald. In 2004 is dat rekenmodel tot stand gekomen. Het model is gepubliceerd op de website van de belastingdienst. De laatste versie van het bijbehorende besluit van de staatssecretaris is dat van 17 januari 2013.[6] &lt;/p&gt;&lt;p&gt;Het rekenmodel betreft juridisch bezien een goedkeuring om de going concernwaarde van een onderneming te stellen op de uitkomst van het rekenmodel. Een belastingplichtige is niet verplicht om de going concernwaarde volgens het rekenmodel te bepalen; hij mag ook een ‘eigen’ berekening van de going concernwaarde maken, mits die berekening uiteraard objectief en reëel is.[7]&lt;/p&gt;&lt;p&gt;Na een aantal jaren rees in de praktijk onduidelijkheid over hoe om te gaan met tot het ondernemingsvermogen behorende langlopende schulden indien ook deze door de verkrijger van de onderneming worden overgenomen, iets wat in de agrarische sector meer regel dan uitzondering is. &lt;/p&gt;&lt;p&gt;In het arrest van 12 juli 2013 oordeelde de Hoge Raad dat het overnemen van schulden binnen de systematiek van de bedrijfsopvolgingsregeling niet is aan te merken als het voldoen van een tegenprestatie of last.[8] Daarom moet met overgenomen schulden direct rekening worden gehouden bij de vaststelling van de going concernwaarde van de onderneming. Inmiddels was ook duidelijk geworden dat het bestaande rekenmodel daarin niet voorziet. Het arrest was dan ook het startsein voor het landbouwbedrijfsleven en de belastingdienst om tot een beter rekenmodel te komen.&lt;/p&gt;&lt;p&gt;Dat is in de loop van 2015 gelukt. In zijn besluit van 16 november 2015 brengt de staatssecretaris een wijziging aan in het besluit van 17 januari 2013 op het punt van het rekenmodel voor de going concernwaarde[9]. Het nieuwe rekenmodel mag worden gehanteerd bij verkrijgingen voor de erf- of schenkbelasting vanaf 1 januari 2016 en geldt voor de veehouderij en de akkerbouw.&lt;/p&gt;&lt;p&gt;Ook nu zal een rekenmodule beschikbaar komen op de website van de belastingdienst.&lt;/p&gt;&lt;p&gt;Evenals binnen het oude, tot en met 31 december 2015 geldende rekenmodel wordt de going concernwaarde berekent op basis van genormeerde saldi, ontleend aan de handboeken Kwantitatieve Informatie Veehouderij en Kwantitatieve Informatie Akkerbouw (KWIN). Het oude rekenmodel is gebaseerd op de Discounted Cashflowmethode, waarbij contant worden gemaakt de genormaliseerde kasstromen gedurende vijftien jaar met als laatste kasstroom de opbrengst van de onderneming bij veronderstelde liquidatie na vijftien jaar.&lt;/p&gt;&lt;p&gt;Het nieuwe rekenmodel gaat uit van oneindige voortzetting van de onderneming. De genormaliseerde jaarlijkse kasstromen worden verdisconteerd op basis van een genormeerd rentepercentage dat geldt voor vreemd vermogen, met als belangrijkste sluitstuk: aftrek van overgenomen langlopende schulden op deze contant gemaakte kasstromen.&lt;/p&gt;&lt;p&gt;In het rekenmodel wordt ook rekening gehouden met een belastingcomponent en met een beloning voor arbeid.&lt;/p&gt;&lt;h4&gt;3.2. Waardering onderbedelingsvorderingen&lt;/h4&gt;&lt;p&gt;Indien een onderneming vererft, geldt de bedrijfsopvolgingsregeling alleen voor de persoon die de onderneming zelf verkrijgt en bijvoorbeeld niet voor erfgenamen die bij de verdeling van een nalatenschap een onderbedelingsvordering krijgen waarvan de omvang afhankelijk is van (onder meer) de waarde van de onderneming die door een andere erfgenaam of een legataris wordt verkregen. De bedrijfsopvolgingsregeling is derhalve geen ‘boedelfaciliteit’. Dat is op zichzelf nog tot daar aan toe, maar de gevolgen daarvan worden wel heel groot als de waarde van de onderbedelingsvordering zou moeten worden gebaseerd op de liquidatiewaarde van de onderneming in plaats van op de lagere going concernwaarde.&lt;/p&gt;&lt;p&gt;Dit vraagstuk valt uiteen in een tweetal deelvragen:&lt;/p&gt;&lt;ul&gt;&lt;li class="nummers"&gt;Wat is civielrechtelijk (erfrechtelijk) de hoogte van de onderbedelingsvordering?&lt;/li&gt;&lt;li class="nummers"&gt;Wordt de civielrechtelijke waardering gecorrigeerd op basis van een waarderingsvoorschrift in de Successiewet 1956, in het bijzonder het al genoemde voorschrift dat ondernemingsvermogen ten minste wordt gewaardeerd op de liquidatiewaarde?&lt;/li&gt;&lt;/ul&gt;&lt;p&gt;Op 29 april 2015 heeft Hof Arnhem-Leeuwarden uitspraak gedaan in een zaak waarin de erfbelastingrechtelijke omvang van een onderbedelingsvordering van een van de kinderen van de erflater in het geding is.[10] De ouders van dat kind waren in algehele gemeenschap van goederen gehuwd en exploiteerden in maatschapsverband een agrarische onderneming. Een van de ouders overlijdt. De akte van maatschap voorziet in een recht op overneming door de andere vennoot tegen een prijs gelijk aan de boekwaarde van het aandeel van erflater in het vennootschappelijk vermogen. Om de hoogte van de onderbedelingsvordering te kunnen vaststellen bepaalt het hof eerst de waarde van de huwelijksgoederengemeenschap. Tot deze gemeenschap behoort volgens het hof de economische deelgerechtigdheid ter zake van het aandeel van erflater in het ondernemingsvermogen naar de waarde volgens het overnemingsbeding, derhalve de boekwaarde, en de economische deelgerechtigdheid ter zake van het aandeel van de echtgenoot van erflater naar de liquidatiewaarde. Bij dit laatste overweegt het hof nadrukkelijk dat door de ontbinding van de maatschap door het overlijden op de echtgenoot niet langer de verplichting rust zijn aandeel in het ondernemingsvermogen te laten overnemen tegen de boekwaarde. Kortom, het waardedrukkende effect van het recht op overneming tegen boekwaarde uit de akte van maatschap geldt nog wel voor het vennootschappelijk aandeel van erflater, maar niet meer voor het aandeel van de echtgenoot. Ook refereert het hof voor wat betreft de waardering van het aandeel in het ondernemingsvermogen van de echtgenoot uitdrukkelijk naar het wettelijke waarderingsvoorschrift op grond waarvan ondernemingsvermogen ten minste op de liquidatiewaarde wordt gewaardeerd. Het hof oordeelt derhalve dat dit waarderingsvoorschrift niet alleen geldt voor het (verkregen) ondernemingsvermogen zelf, maar ook voor met dat vermogen rechtstreeks samenhangende (onderbedelings)vorderingen.&lt;/p&gt;&lt;p&gt;Eerder, op 28 juli 2011, deed Hof Amsterdam uitspraak in een vergelijkbare zaak, met dien verstande dat in dat geval sprake was van een maatschap tussen vader, moeder en zoon[11]. Moeder overleed. Vader en zoon zetten de uitoefening van de onderneming in maatschapsverband voort. In geschil was de hoogte van de onderbedelingsvordering van het andere kind, de dochter. Het hof kwam in dit geval tot het oordeel dat wél ook het aandeel van de overblijvende echtgenoot in het ondernemingsvermogen moet worden gewaardeerd met inachtneming van de bepalingen uit de akte van maatschap. Het hof baseert dit op het (civielrechtelijke) arrest van de Hoge Raad van 3 mei 1968, waarin de Hoge Raad oordeelde: ‘voor de bepaling van de geldswaarde, die aan de economische deelgerechtigdheid moet worden toegekend, kunnen mede van belang zijn regelingen in het maatschapscontract die voorschrijven dat bij overlijden van een maat ten aanzien van de erfgenamen van de overleden maat bestanddelen van het vermogen van de maatschap op een bepaalde wijze zullen worden gewaardeerd’.[12]&lt;/p&gt;&lt;p&gt;Naar onze mening is met het oordeel van Hof Arnhem-Leeuwarden het laatste woord over deze kwestie nog niet gesproken. De Hoge Raad heeft weliswaar ook in enkele recente arresten geoordeeld dat de waarderingsvoorschriften uit de Successiewet 1956 ook gelden voor onderbedelingsvorderingen[13], maar de strekking van het voorschrift dat ondernemingsvermogen ten minste op liquidatiewaarde wordt gewaardeerd lijkt toch een andere dan de waarderingsvoorschriften die aan de orde waren in die arresten.[14] Daarnaast zou het goed zijn als de Hoge Raad zich bij gelegenheid nog eens uitlaat over de vraag of een vennootschappelijke overnemingsrecht ook van belang is bij de waardering van het aandeel van de langstlevende echtgenoot met wie erflater in algehele gemeenschap van goederen was gehuwd en over de vraag of anderszins het civiel recht in een dergelijke situatie dwingt tot een meer genuanceerde waardebepaling, rekening houdend met de continuïteit van de onderneming.&lt;/p&gt;&lt;h3&gt;4. De landbouwvrijstelling in de inkomstenbelasting&lt;/h3&gt;&lt;h4&gt;4.1. Algemeen&lt;/h4&gt;&lt;p&gt;De landbouwvrijstelling in de inkomstenbelasting is de belangrijkste specifieke fiscale regeling voor de ondernemers in de land- en tuinbouw. De regeling is opgenomen in art. 3.12 van de Wet inkomstenbelasting 2001 (hierna: Wet IB 2001) en behelst een objectieve winstvrijstelling voor ‘voordelen uit landbouwbedrijf ter zake van waardeveranderingen van gronden’.&lt;/p&gt;&lt;p&gt;De praktijk vreest afschaffing van de vrijstelling en daar wordt al een aantal jaren volop op geanticipeerd door te streven naar herwaardering van de landbouwgronden op de balansen van de agrarisch ondernemers teneinde reeds opgetreden waardestijging vroegtijdig te realiseren en daarop de nog bestaande landbouwvrijstelling toe te passen. &lt;/p&gt;&lt;h4&gt;4.2. Evaluatie&lt;/h4&gt;&lt;p&gt;In de Miljoenennota 2006 werden evaluaties aangekondigd van enkele bijzondere fiscale regelingen voor de land- en tuinbouw, waaronder de landbouwvrijstelling. &lt;/p&gt;&lt;p&gt;In 2008 heeft het Landbouw Economisch Instituut (LEI) een evaluatierapport uitgebracht, waarin voorzichtig geconcludeerd wordt dat de bestaansgrond van de vrijstelling door verschillende ontwikkelingen nog maar zeer beperkt aanwezig is. In de begeleidende brief van het kabinet wordt direct aangegeven dat het rapport voor het kabinet geen aanleiding geeft om een aanzet te geven tot afschaffing van de vrijstelling.[15]&lt;/p&gt;&lt;p&gt;In de Miljoenennota 2012 wordt een nieuwe evaluatie van de vrijstelling in het vooruitzicht gesteld in 2015. &lt;/p&gt;&lt;p&gt;In 2014 is de voor het Interdepartementaal Beleidsonderzoek (IBO) Agrosector uitgevoerde achtergrondstudie over fiscale faciliteiten agrosector door LEI Wageningen UR uitgebracht.[16] In deze studie zijn de verwachte effecten van afschaffing van de landbouwvrijstelling op de grondmarkt onderzocht. Het Ministerie van Economische zaken had echter ook behoefte aan een breder inzicht in de mogelijke effecten en risico’s van het afschaffen van de landbouwvrijstelling. Het LEI is verzocht daar aanvullend onderzoek naar te doen. &lt;/p&gt;&lt;p&gt;Halverwege 2015 is dan ook het beleidsrapport onder de naam ‘Visies uit de agrarische praktijk op de landbouwvrijstelling’ verschenen.[17]  Waar het LEI-rapport uit 2008 zich richt op de achtergrond en legitimiteit van de landbouwvrijstelling, richt dit nieuwe rapport zich meer op de effecten van afschaffing van de landbouwvrijstelling op de grondmarkt. Het rapport bestaat voornamelijk uit aanvullende analyses, opvattingen en visies uit de praktijk op de landbouwvrijstelling, waarbij inzichtelijk wordt gemaakt welke nadelen en risico’s er gepaard kunnen gaan met het afschaffen van de landbouwvrijstelling.[18]&lt;/p&gt;&lt;p&gt;Al snel volgde een brief van staatssecretaris Dijksma[19] waarin, mede naar de aanleiding van de verschenen LEI-rapporten het volgende wordt opgemerkt: &lt;span class="italic"&gt;“Het kabinet ziet op dit moment geen draagvlak de fiscale landbouwregelingen te wijzigen. Dit laat onverlet dat het kabinet zich doorlopend beraadt op de wijze van optimalisering van de beleidsinzet ten behoeve van de agrarische sector.”&lt;/span&gt; &lt;/p&gt;&lt;p&gt;Hiermee lijkt de kou voorlopig uit de lucht voor wat betreft het voortbestaan van de landbouwvrijstelling. &lt;/p&gt;&lt;h4&gt;4.3. Stelselwijziging&lt;/h4&gt;&lt;p&gt;Landbouwcultuurgrond pleegt van oudsher op de fiscale balans gewaardeerd te worden op de kostprijs (of lagere bedrijfswaarde, maar dat is zelden aan de orde). In een gevoerde proefprocedure over &lt;span class="italic"&gt;stelselwijziging&lt;/span&gt; is echter verdedigd dat het ook mogelijk is landbouwcultuurgrond jaarlijks te waarderen op de waarde in het economisch verkeer bij agrarische bestemming (de WEVAB), van welke waarde de veranderingen onder de landbouwvrijstelling vallen. Vervolgens speelt de vraag of zomaar tussentijds mag worden overgestapt van een stelsel van waardering op kostprijs naar een stelsel van waardering op WEVAB. &lt;/p&gt;&lt;p&gt;De landbouwvrijstelling maakt inbreuk op de &lt;span class="italic"&gt;totaalwinst &lt;/span&gt;zoals die wordt bedoeld in art. 3.8 Wet IB 2001. Volgens dit artikel wordt als winst aangemerkt ‘&lt;span class="italic"&gt;het bedrag van de gezamenlijke voordelen die, onder welke naam en in welke vorm ook, worden verkregen uit een onderneming’. &lt;/span&gt;&lt;/p&gt;&lt;p&gt;Art. 3.25 Wet IB 2001 regelt de toedeling van totaalwinst aan de boekjaren van de onderneming en bepaalt dat deze toerekening moet plaatsvinden volgens &lt;span class="italic"&gt;goed koopmansgebruik&lt;/span&gt;. &lt;/p&gt;&lt;p&gt;Nadat de rechtbank het verdedigde stelsel in strijd achtte met &lt;span class="italic"&gt;goed koopmansgebruik&lt;/span&gt;, oordeelt Gerechtshof Arnhem-Leeuwarden op 13 mei 2014 dat zowel het stelsel zelf als de stelsel&lt;span class="italic"&gt;wijziging&lt;/span&gt; wél toelaatbaar zijn.[20] De hofuitspraak hebben wij in de Kroniek 2014 behandeld. &lt;/p&gt;&lt;p&gt;Inmiddels heeft ook de Hoge Raad een oordeel geveld over deze problematiek.[21] Dit oordeel doet het nodige stof opwaaien.[22]&lt;/p&gt;&lt;p&gt;Voorafgaand aan de uitspraak van de Hoge Raad stelt advocaat-generaal Niessen in zijn conclusie vast dat in deze zaak achtereenvolgens de volgende vragen aan de orde zijn[23]:&lt;/p&gt;&lt;ul&gt;&lt;li class="nummers"&gt;Is goed koopmansgebruik van toepassing op de waardering van landbouwgronden?&lt;/li&gt;&lt;li class="nummers"&gt;Is waardering van landbouwgronden op de &lt;br/&gt;WEVAB in overeenstemming met goed koopmansgebruik?&lt;/li&gt;&lt;li class="nummers"&gt;Indien de tweede vraag bevestigend moet worden beantwoord, is de overgang naar een stelsel van waardering op WEVAB gericht op het behalen van een incidenteel fiscaal voordeel?&lt;/li&gt;&lt;/ul&gt;&lt;p&gt;Denkbaar zou zijn dat goed koopmansgebruik niet van toepassing is bij de waardering van landbouwgronden met toepassing van de landbouwvrijstelling. Immers, de waardeveranderingen worden op grond van art. 3.12 Wet IB 2001 niet als (totaal)winst aangemerkt. &lt;/p&gt;&lt;p&gt;Volgens de advocaat-generaal is goed koopmansgebruik wél van toepassing bij de vraag op welk moment vrijgestelde voordelen worden genoten. Daarnaast geeft hij aan dat waardering van landbouwgronden op werkelijke waarde aanvaardbaar is. Dit wil echter nog niet zeggen dat ook de &lt;span class="italic"&gt;overstap&lt;/span&gt; naar een ander stelsel aanvaardbaar is. Een dergelijke overgang is niet aanvaardbaar als die overgang gericht is op het behalen van ‘incidenteel fiscaal voordeel’.  Volgens de advocaat-generaal is dat het geval bij een overstap naar een stelsel van waardering op WEVAB: als niet wordt overgestapt naar een stelsel van waardering op WEVAB en de landbouwvrijstelling zou op enig moment worden afgeschaft, vindt volgens de rechtspraak van de Hoge Raad niet van rechtswege zogenoemde ‘regelcompartimentering’ plaats. Door een overstap op een stelsel van waardering op werkelijke waarde zou een dergelijke compartimentering echter toch worden bereikt en dat vindt de advocaat-generaal een incidenteel fiscaal voordeel. &lt;/p&gt;&lt;p&gt;De Hoge Raad is het met de advocaat-generaal eens dat goed koopmansgebruik van toepassing is. Waar het volgens de advocaat-generaal ‘stukloopt’ op de derde vraag, loopt het voor de Hoge Raad al stuk op de tweede vraag. De Hoge Raad wijst het verdedigde waarderingsstelsel af omdat, als dit stelsel wel wordt aanvaard, dit zou leiden tot een inbreuk op enkele belangrijke ‘spelregels’ bij de toepassing van de landbouwvrijstelling. Het verdedigde stelsel is volgens de Hoge Raad in strijd met goed koopmansgebruik (rechtsoverweging 2.4.4.):&lt;/p&gt;&lt;p&gt;‘De landbouwvrijstelling strekt ertoe van de heffing van inkomstenbelasting vrij te stellen bepaalde, in artikel 3.12 Wet IB 2001 omschreven waardeveranderingen van gronden, voor zover deze waardeveranderingen in werkelijkheid worden behaald (vgl. HR 17 maart 1965, nr. 15349, ECLI:NL:HR:1965:AX7177, BNB 1965/160, en HR 17 oktober 2014, ECLI:NL:HR:2014:2977, BNB 2015/23). De vrijstelling is derhalve gemaximeerd tot de bij vervreemding of onttrekking gerealiseerde boekwinst. Hierdoor zal in geval die boekwinst is verminderd door niet onder de landbouwvrijstelling vallende waardeverminderingen en/of door verkoopkosten, de vrijstelling lager kunnen zijn dan de aan de vrijgestelde periode toe te rekenen vermeerdering van de WEVAB van de desbetreffende gronden. Aan het door belanghebbende voorgestane stelsel van waardering van de landbouwgrond op de WEVAB is inherent dat het kan leiden tot gevolgen die strijdig zijn met de zo-even weergegeven strekking van de landbouwvrijstelling. Volgens het stelsel van waardering op de WEVAB worden immers de onder de landbouwvrijstelling vallende waardeveranderingen die bij vervreemding of onttrekking worden gerealiseerd, voordien al jaarlijks in aanmerking genomen en tot uitdrukking gebracht in de fiscale boekwaarde(n) van de gronden. Daardoor kunnen in een later jaar ontstane waardedalingen die niet onder de landbouwvrijstelling vallen en/of gemaakte verkoopkosten, niet meer worden gesaldeerd met de reeds in aanmerking genomen vrijgestelde waardeveranderingen. Dit gevolg maakt dat het stelsel van waardering op de WEVAB niet strookt met goed koopmansgebruik omdat het in strijd moet worden geacht met een uitdrukkelijk voorschrift van de belastingwet, te weten het bepaalde in artikel 3.12 Wet IB 2001.’&lt;/p&gt;&lt;p&gt;Met andere woorden: de Hoge Raad constateert dat als landbouwgrond elk jaar wordt geherwaardeerd tot de actuele WEVAB, de toerekening van kosten en het salderen van vrijgestelde en niet-vrijgestelde waardeveranderingen die zich in de loop van de tijd kunnen voordoen, anders zou kunnen verlopen dan als de winst op de landbouwgrond pas wordt genomen bij vervreemding of onttrekking van de grond. Deze ‘side-effects’ zijn volgens de Hoge Raad in strijd met de spelregels van de landbouwvrijstelling zelf en staan derhalve aan de bepleite stelselwijziging in de weg.&lt;/p&gt;&lt;h4&gt;4.4. Gevolgen arrest stelselwijziging&lt;/h4&gt;&lt;p&gt;Naast dat in het verleden is ingezet op stelselwijziging om de gronden te herwaarderen naar de actuele WEVAB, is in veel gevallen ook gekozen voor zogenoemde ‘incidentele herwaardering’. Deze incidentele herwaardering kan geforceerd worden door een interne overdracht van de grond te bewerkstelligen. In de meeste gevallen gebeurt dat door de grond in te brengen in een personenvennootschap of door de gerechtigdheid tot de waardeveranderingen van de grond te wijzigen als de grond al tot het vermogen van de personenvennootschap behoort. Volgens de jurisprudentie van de Hoge Raad is een dergelijke overdracht van een gedeelte van het belang in de grond een ‘bijzondere omstandigheid’ waarin het is toegestaan om ook het behouden belang in de grond te herwaarderen.[24] Aldus leidt een dergelijke overdracht van een gedeelte van het belang in de grond tot volledige herwaardering, bestaande uit een component overdrachtswinst en een component herwaarderingswinst. De vraag is of het arrest van de Hoge Raad van 10 juli 2015 ook doorwerkt naar deze tot op heden toegestane incidentele herwaardering van het ‘behouden deel’. In de literatuur wordt die doorwerking inderdaad verdedigd.[25] Dit zou tot gevolg hebben dat voortaan alleen nog ter zake van het overgedragen gedeelte feitelijk herwaardering van de grond plaatsvindt. Dat roept vervolgens weer de vraag op hoe zich dit verhoudt tot het tot op heden door de belastingdienst gevoerde beleid waarbij in de bedoelde situaties ook het nemen van herwaarderingswinst wordt toegestaan als op die winst de landbouwvrijstelling van toepassing is. Inmiddels heeft ook advocaat-generaal Niessen zich in dit koor gemengd: in zijn conclusie van 25 november 2015 in een andere (lopende) procedure bij de Hoge Raad neemt hij het standpunt in dat het oordeel uit het stelselwijzigingsarrest doorwerkt naar de bedoelde incidentele herwaarderingen van het behouden deel bij inbreng in een personenvennootschap of wijziging van de gerechtigdheid tot de waardeveranderingen.[26]&lt;/p&gt;&lt;p&gt;Naar onze mening staat het nog allerminst vast dat ook het nemen van herwaarderingswinst bij inbreng in een personenvennootschap of wijziging van de gerechtigdheid tot de waardeveranderingen niet meer mogelijk is. In de eerste plaats is er het verschil dat het bij stelselwijziging gaat om een jaarlijkse herwaardering, terwijl het bij inbreng in een personenvennootschap gaat om een eenmalige, incidentele herwaardering. &lt;/p&gt;&lt;p&gt;Daar komt bij dat de hier bedoelde incidentele herwaardering volledig samenhang met gelijktijdige overdracht (vervreemding) van het niet-behouden deel van hetzelfde bedrijfsmiddel. Als de landbouwvrijstelling toch al wordt toegepast op het overgedragen gedeelte, welk bezwaar is er dan nog om ook winstneming toe te staan – met dezelfde toepassing van de landbouwvrijstelling- van het andere deel indien dit gelijktijdig wordt geherwaardeerd? Inbreng in een personenvennootschap betekent weliswaar fiscaal-dogmatisch, in het licht van het subjectief ondernemingsbegrip, dat slechts (overdrachts)winst wordt gerealiseerd voor het overgedragen gedeelte, maar dat hoeft er naar onze mening op zichzelf niet aan in de weg te staan om inbreng in een personenvennootschap te zien als een (volledige)vervreemding. Dit zou ook veel beter aansluiten bij de realiteit dat vennoten in het algemeen de inbreng van een vermogensbestanddeel in de personenvennootschap in principe zuiver wensen af te bakenen door de inbrengwaarde te stellen op de werkelijke waarde van het bestanddeel en voorkomt complicaties in de vorm van verschillen tussen commerciële (firma-)balansen en fiscale balansen. &lt;/p&gt;&lt;p&gt;Het zou zeer welkom zijn als de Hoge Raad zich hierover zou uitlaten in het komende arrest in de lopende procedure, ook al heeft deze kwestie geen direct fiscaal belang in de betreffende zaak.&lt;/p&gt;&lt;h4&gt;4.5. Partieel voorbehoud&lt;/h4&gt;&lt;p&gt;De Hoge Raad zal zich in die lopende procedure vrijwel zeker wel uitlaten over de kwestie van het ‘partieel voorbehoud’. De rechtsvraag die aan de orde is, is of bij (incidentele) herwaardering van landbouwcultuurgronden een eventueel niet onder de landbouwvrijstelling vallend gedeelte van de stille reserve in de grond mag worden ‘voorbehouden’. Een dergelijk partieel voorbehoud zou er op neer komen dat bijvoorbeeld bij inbreng van grond in een personenvennootschap zodanig ‘gestuurd’ kan worden dat een niet-vrijgesteld gedeelte in de boekwinst op grond niet wordt gerealiseerd zodat belastingheffing daarover wordt voorkomen, terwijl tegelijkertijd wel het vrijgestelde gedeelte van de boekwinst wel wordt geherwaardeerd. Voorbeelden van niet vrijgestelde boekwinst op landbouwgrond zijn het zogenaamde ‘pachtersvoordeel’ en een op de aanschaffingskosten afgeboekte herinvesteringsreserve.&lt;/p&gt;&lt;p&gt;Een andere rechtsvraag die aan de orde is in dezelfde procedure, is of de ondergrond van bedrijfsgebouwen mag worden geherwaardeerd terwijl de stille reserves in de bedrijfsopstal worden voorbehouden. &lt;/p&gt;&lt;p&gt;In januari 2015 heeft de rechtbank over beide kwesties voor de ondernemer positief beslist,[27] Advocaat-generaal Niessen denkt er hetzelfde over, zo blijkt uit zijn hiervoor genoemde conclusie van 25 november 2015. Het woord is derhalve ook hier nu aan de Hoge Raad. &lt;/p&gt;&lt;h4&gt;4.6. Voorwaardelijke verkoop of nabetaling&lt;/h4&gt;&lt;p&gt;In de kroniek van 2014 hebben wij gewezen op diverse lopende procedures over voorwaardelijke koopovereenkomsten van landbouwgrond en wel met de volgende inleiding:&lt;/p&gt;&lt;p&gt;‘Aan het einde van de vorige eeuw en in de eerste jaren van de nieuwe eeuw hebben veel projectontwikkelaars grondposities ingenomen aan de rand van dorpen en steden, speculerend op totstandkoming van bestemmingsplannen voor woningbouw of bedrijventerrein. Met, veelal agrarische, ondernemers in die gebieden zijn allerhande optieovereenkomsten en voorwaardelijke koopovereenkomsten gesloten. Een veel voorkomende variant is die waarbij kort na het sluiten van de koopovereenkomsten de grond wel is geleverd en een eerste betaling is gedaan, maar waarbij de verkoper aanspraak houdt op een nabetaling onder de opschortende voorwaarde van de totstandkoming van een nieuw bestemmingsplan, meestal binnen een bepaalde periode. Een andere variant is die waarbij feitelijk de gehele overeenkomst onder dezelfde opschortende voorwaarde wordt gesloten: levering en betaling vinden dan pas plaats als de opschortende voorwaarde van de bestemmingsplanwijziging wordt vervuld.&lt;/p&gt;&lt;p&gt;Op dit moment lopen er diverse procedures over de afwikkeling van dergelijke koopovereenkomsten. &lt;/p&gt;&lt;p&gt;In deze procedures draait het vooral om de volgende twee aspecten:&lt;/p&gt;&lt;ul&gt;&lt;li class="nummers"&gt;Indien de bestemmingsplanwijziging uiteindelijk plaatsvindt en daarop volgend de grond wordt geleverd en een prijs wordt betaald die hoger is dan de WEVAB, dient dan uit te worden gegaan van de WEVAB ten tijde van het sluiten van de koopovereenkomst of van de (vaak veel hogere) WEVAB ten tijde van de vervulling van de opschortende voorwaarde?&lt;/li&gt;&lt;li class="nummers"&gt;Indien, zij het voorwaardelijk, de tegenprestatie reeds is bedongen in een koopovereenkomst gesloten vóór 27 juni 2000, is dan geheel of gedeeltelijk nog de ‘oude’ landbouwvrijstelling van voor die datum van toepassing? Onder die oude landbouwvrijstelling kon bestemmingswijzigingswinst vrijgesteld blijven als de grond na de verkoop niet waarschijnlijk binnenkort (lees: binnen 73 maanden) buiten het kader van de uitoefening van een landbouwbedrijf werd aangewend.’&lt;/li&gt;&lt;/ul&gt;&lt;h4&gt;4.7. Hoge Raad 20 november 2015, WEVAB&lt;/h4&gt;&lt;p&gt;Het eerste aspect is aan de orde geweest in het recente arrest van de Hoge Raad van 20 november 2015.[28] De belanghebbende in deze zaak verkoopt in 2004 enkele percelen tuingrond. Uiteindelijk vindt pas in 2008 de levering plaats. Vast staat dat de voor de landbouwvrijstelling relevante WEVAB in 2008 hoger is dan in 2004. Belanghebbende bepleit dat uit moet worden gegaan van de WEVAB ten tijde van de levering in 2008. De overwegingen 2.4.2. en 2.4.3. van de Hoge Raad luiden: &lt;/p&gt;&lt;p&gt;“In geval van vervreemding van landbouwgrond dient derhalve te worden vastgesteld in hoeverre de verandering van de waarde in het economische verkeer van de grond tussen het moment van inbreng of verwerving en het moment van vervreemding kan worden toegerekend aan een verandering van de WEVAB in diezelfde periode. Dit brengt mee dat de WEVAB moet worden bepaald naar hetzelfde tijdstip als de waarde in het economische verkeer. In het geval van een verkoop zal het daarbij in de regel gaan om het moment waarop de koopovereenkomst wordt gesloten.  &lt;br/&gt;De omstandigheid dat het voordeel met inachtneming van goed koopmansgebruik ter berekening van de winst is verantwoord op een ander tijdstip dan het moment waarop de vervreemdingsprijs is bepaald, doet aan het voorgaande niet af. Een andersluidende uitleg zou het ongewenste gevolg hebben dat de omvang van het vrij te stellen voordeel afhankelijk wordt gesteld van keuzes die een belastingplichtige kan maken met betrekking tot het tijdstip waarop het voordeel tot uitdrukking wordt gebracht.”&lt;/p&gt;&lt;p&gt;Ook als in aanvang de koopovereenkomst nog een voorwaardelijk karakter heeft of er nog onzekerheden zijn, dient de WEVAB te worden bepaald op het moment dat de koopovereenkomst wordt gesloten en de prijs wordt vastgesteld. Vanaf dat moment gaan belanghebbende immers niet meer de waardeveranderingen van de grond aan.&lt;/p&gt;&lt;p&gt;In twee uitspraken van lagere rechters in 2015 is het tweede aspect aan de orde: de toepassing van de ‘oude’ landbouwvrijstelling van vóór 27 juni 2015 op de voorwaardelijke boekwinst.&lt;/p&gt;&lt;h4&gt;4.8. Hof Arnhem-Leeuwarden 24 maart 2015[29]&lt;/h4&gt;&lt;p&gt;In de zaak van Hof Arnhem-Leeuwarden van 24 maart 2015 had een melkveehouder in 1998 een koopovereenkomst gesloten ter zake van landbouwgrond. Levering en betaling zouden, kort gezegd, plaatsvinden in geval van wijziging van het bestemmingsplan uiterlijk in 2008. Uiteindelijk vinden levering en betaling in 2008 plaats. In dat jaar neemt belanghebbende ook fiscaal de winst. Het hof oordeelt, in lijn met het arrest van de Hoge Raad van 20 november 2015, dat de toepassing van de landbouwvrijstelling moet worden gebaseerd op de WEVAB in 1998, ten tijde van het sluiten van de koopovereenkomst. &lt;/p&gt;&lt;p&gt;Belanghebbende stelt echter ook dat hij de keuze heeft gehad om al in 1998 winst te nemen en dat de in 2008 gerealiseerde winst onder de landbouwvrijstelling behoort te vallen tot het bedrag waarvoor hij in 1998 winst had mogen nemen. Volgens de toen nog geldende landbouwvrijstelling zou de winst tot bedrag namelijk geheel onder de landbouwvrijstelling vallen en de keuze in welk jaar hij fiscaal winst neemt mag volgens hem geen invloed hebben op het bedrag van de landbouwvrijstelling. &lt;/p&gt;&lt;p&gt;Het oordeel van het hof dienaangaande is door het hof zelf samengevat met de woorden:&lt;/p&gt;&lt;p&gt;“&lt;span class="italic"&gt;De stelling van belanghebbende dat een binnen de grenzen van goed koopmansgebruik gemaakte keuze voor het tijdstip van winstneming geen invloed mag hebben op de totaalwinst is weliswaar als uitgangspunt juist, maar de wetgever kan daarop inbreuken maken&lt;/span&gt;.” Anders gezegd: belanghebbende had misschien ook in 1998 al winst mogen nemen in welk geval de winst geheel onder de landbouwvrijstelling van destijds had gevallen, maar feit is dat hij in 1998 geen winst heeft genomen en dat de wetgever in de tussentijd de landbouwvrijstelling heeft aangepast zonder te voorzien in overgangsrecht, zodat hij bij winstneming in (uiterlijk) 2008 geen beroep meer kan doen op toepassing van de landbouwvrijstelling zoals die gold tijdens het sluiten van de koopovereenkomst. De keuze om niet direct in 1998 winst te nemen is derhalve, zo bezien, achteraf een ongelukkige geweest.&lt;/p&gt;&lt;p&gt;Naar verwachting zal in 2016 de Hoge Raad over de zaak oordelen en wij zien daar naar uit gezien de hiervoor al geciteerde bewoordingen uit het arrest van 20 november 2015: “&lt;span class="italic"&gt;Een andersluidende uitleg zou het ongewenste gevolg hebben dat de omvang van het vrij te stellen voordeel afhankelijk wordt gesteld van keuzes die een belastingplichtige kan maken met betrekking tot het tijdstip waarop het voordeel tot uitdrukking wordt gebracht&lt;/span&gt;.” Treedt dit ongewenste gevolg wél op als de wet in de tussentijd is aangepast?&lt;/p&gt;&lt;p&gt;Inmiddels heeft Advocaat-Generaal Niessen ook in deze zaak een conclusie uitgebracht, op 17 december 2015.[30] Hij is van mening dat het bedoelde ongewenste gevolg ook hier niet mag optreden. Het ‘oude’ regime van de landbouwvrijstelling is volgens hem van toepassing als het belanghebbende ook ten tijde van het sluiten van de koopovereenkomst vrij had gestaan reeds winst te nemen. De A-G adviseert de Hoge Raad te verwijzen om te onderzoeken of belanghebbende die vrijheid inderdaad had.&lt;/p&gt;&lt;h4&gt;4.9. Rechtbank Noord-Nederland 19 februari 2015[31]  &lt;/h4&gt;&lt;p&gt;Ook in deze zaak is, in 2000, landbouwgrond verkocht. De grond is in dat jaar direct geleverd waarbij een eerste koopsom is betaald. Daarnaast heeft belanghebbende recht op een nabetaling onder de opschortende voorwaarde van bestemmingswijziging van de grond uiterlijk in 2020. In 2000 neemt belanghebbende niet alleen winst tot het bedrag van de in dat jaar ontvangen koopsom, maar ook tot het bedrag van de nabetaling, ter zake waarvan hij een vordering opneemt op zijn balans. De winst valt geheel onder de (oude) landbouwvrijstelling.&lt;/p&gt;&lt;p&gt;In 2010 neemt belanghebbende het standpunt in dat de kans klein is geworden dat de voorwaarde voor het ontvangen van de nabetaling nog zal worden vervuld en waardeert hij ten laste van de winst (!) de vordering af. De inspecteur bestrijdt de aftrek van dit verlies.&lt;/p&gt;&lt;p&gt;De rechtbank oordeelt eerst nadrukkelijk dat het belanghebbende inderdaad vrij stond om in 2000 ook ter zake van de nabetaling winst te nemen. Vervolgens oordeelt de rechtbank echter:&lt;/p&gt;&lt;ul&gt;&lt;li class="streepjes"&gt;dat de waarde van de vordering afhankelijk is van de waarde van de verkochte percelen landbouwgrond; de vordering kan, gelet op deze feiten en omstandigheden, naar zijn aard niet zelfstandig tot winsten en verliezen leiden, en&lt;/li&gt;&lt;li class="streepjes"&gt;dat een redelijke wetstoepassing met zich meebrengt dat op het verlies op de vordering nog de (oude) landbouwvrijstelling van toepassing is zoals die gold ten tijde van het sluiten van de koopovereenkomst, waardoor de afwaardering een vrijgesteld, niet-aftrekbaar verlies is.&lt;/li&gt;&lt;/ul&gt;&lt;p&gt;Het toepassen van de oude, ruimere landbouwvrijstelling op waardeveranderingen die zich hebben voorgedaan na de inperking van de landbouwvrijstelling ingaande 27 juni 2000 achten wij op zijn zachtst gezegd ‘delicaat’, dit nog naast de vereenzelviging van de vordering ter zaak van de nabetaling met een belang bij de waardeveranderingen van de grond. Het is derhalve zeer interessant wat er in hoger beroep en (wellicht) in cassatie nog over deze zaak gezegd zal gaan worden. Dit temeer daar er in de praktijk heel wat gevallen zijn waarin, door de economische crisis, destijds overeengekomen nabetalingsaanspraken in rook op gaan.&lt;/p&gt;&lt;h3&gt;5. Overige actualiteiten&lt;/h3&gt;&lt;h4&gt;5.1. Functieveranderingsregelingen&lt;/h4&gt;&lt;p&gt;In de Fiscale Kroniek 2012 en 2013 is aandacht besteedt aan de vraag of het gebruik maken van een functieveranderingsregeling, zoals de ‘Ruimte voor Ruimteregeling’ kan leiden tot ‘resultaat uit overige werkzaamheden’. Bij een dergelijke regeling kan onder voorwaarden een bouwtitel worden verkregen voor een nieuwe woning in het buitengebied, mits men bijvoorbeeld oude agrarische bedrijfsopstallen sloopt (‘Rood voor Rood’) of een landgoed met natuur ontwikkelt (‘Rood voor Groen’). &lt;/p&gt;&lt;p&gt;In de zaak die aan de orde was voor Hof ‘s-Hertogenbosch[32] is aan de orde de vraag of toepassing van een Ruimte voor Ruimteregeling leidt tot een nagekomen bedrijfsbate (winst) of resultaat uit overige werkzaamheden op grond van art. 3.90 Wet IB 2001 in combinatie met art. 3.91, lid 1, onderdeel c, Wet IB 2001. &lt;/p&gt;&lt;p&gt;In deze zaak hebben belanghebbenden in de vorm van een maatschap een varkenshouderij geëxploiteerd. Door inbreng van de onderneming in een besloten vennootschap zijn twee percelen overgegaan naar het privévermogen van belanghebbenden. Op één van deze percelen is de Ruimte voor Ruimteregeling van de provincie Limburg van toepassing. Een deel van het perceel wordt verkocht aan een C.V. waarvan de taak hoofdzakelijk is de verwerving van locaties die tot woningbouwkavels kunnen worden ontwikkeld, het verkrijgen van bouwtitels op deze locaties en het bouwrijp maken van deze locaties en de uitgifte van woningbouwkavels. Vervolgens wordt de grond als bouwgrond door belanghebbende teruggekocht. De bouwgrond wordt vervolgens verkocht aan derden. Door deze transacties wordt winst gemaakt op de bouwgrond.  &lt;/p&gt;&lt;p&gt;Volgens het Hof is met betrekking tot deze winst geen sprake van een &lt;span class="italic"&gt;nagekomen bedrijfsbate&lt;/span&gt; en derhalve richt men zich verder op de vraag of er sprake is van &lt;span class="italic"&gt;resultaat uit overige werkzaamheden&lt;/span&gt;.&lt;/p&gt;&lt;p&gt;Art. 3.91, lid 1, onderdeel c, Wet IB 2001 bepaalt dat onder een werkzaamheid mede wordt verstaan ‘&lt;span class="italic"&gt;het rendabel maken van vermogen op een wijze die normaal, actief vermogensbeheer te buiten gaat, […]’ &lt;/span&gt;Van belang hierbij is dat er een causaal verband met zijn tussen de verrichte arbeid en het voordeel dat wordt behaald.[33] &lt;/p&gt;&lt;p&gt;Met verwijzing naar het arrest BNB 2009/117 overweegt het Hof:&lt;/p&gt;&lt;p&gt;“is het enkele feit dat belanghebbende, toegespitst op de onderhavige zaak, gebruik heeft gemaakt van de regeling en van de diensten van de C.V. onvoldoende. Relevant zijn de aard en de omvang van de werkzaamheden en of de werkzaamheden hebben bijgedragen aan het realiseren van een voorzienbaar voordeel.”&lt;/p&gt;&lt;p&gt;Het hof oordeelt dat geen sprake is van resultaat uit overige werkzaamheden. Volgens het hof komt het voordeel voort uit de marktconforme prijs die de koper heeft willen betalen voor de bouwgrond, in combinatie met het feit ‘&lt;span class="italic"&gt;dat de provincie via de C.V. in het kader van de regeling – en daarmee haar eigen (financiële) belangen dienende – de noodzakelijke bestemmingswijziging tot stand wilde brengen. De werkzaamheden die belanghebbende heeft verricht liggen in de sfeer van voltooiing van de verkoop- en de leveringstransacties, hebben geen oorzakelijk verband met de opbrengst, hebben in die zien niet bijgedragen aan het realiseren van het voordeel en gaan normaal actief vermogensbeheer niet te boven. Die werkzaamheden zijn niet meer geweest dan de verwezenlijking van een door de voornoemde omstandigheden bestaand voordeel.”&lt;/span&gt;&lt;/p&gt;&lt;p&gt;Wij kunnen ons goed vinden in het oordeel van hof. Er is geen sprake van resultaat uit overige werkzaamheden voor zover de werkzaamheden slechts bestaan uit het enkel gebruik maken van reeds bestaande mogelijkheden en regelingen.[34] De uitspraak van het hof laat zien dat een behaald voordeel alleen belastbaar is als resultaat uit overige werkzaamheden als het voordeel primair en bovenal zijn oorzaak vindt in de verrichte arbeid. Dit is op zichzelf niet nieuw en in lijn met de jurisprudentie van de Hoge Raad, maar niet eerder is dit aspect, toegespitst op functieveranderingsregelingen, zo duidelijk aan de orde geweest als in deze zaak. &lt;/p&gt;&lt;h4&gt;5.2. Natuursubsidies&lt;/h4&gt;&lt;p&gt;In 2015 was er veel te doen over de fiscale gevolgen van natuursubsidies.&lt;/p&gt;&lt;p&gt;Voor wat betreft de inkomstenbelasting is daarbij van belang de objectieve winstvrijstelling van art. 3.13, eerste lid, onderdeel g, Wet IB 2001 die bepaalt dat tot de winst niet behoren voordelen uit bij ministeriële regeling aangewezen ‘regelingen ten behoeve van de ontwikkeling en instandhouding van bos en natuur’. Dit betekent dat elke nieuwe subsidieregeling tijdig moet worden gemeld bij de Europese Commissie in het kader van de staatssteuntoetsing, met inbegrip van de fiscale vrijstelling voor die subsidie. Sinds 2010 worden de natuursubsidies niet langer door het Rijk, maar door de provincies verstrekt: het provinciale Stelsel Natuur en Landschap (SNL).[35] Rijkelijk laat, in december 2011, kwam de goedkeuring voor de fiscale vrijstelling af voor:&lt;/p&gt;&lt;ul&gt;&lt;li class="streepjes"&gt;de Subsidieverordening natuur- en landschapsbeheer van de onderscheiden provincies (SVNL), onderdelen natuur- en landschapsbeheer, en &lt;/li&gt;&lt;li class="streepjes"&gt;de Subsidieregeling kwaliteitsimpuls natuur en landschap van de onderscheiden provincies (SKNL), functieverandering en inrichting.&lt;/li&gt;&lt;/ul&gt;&lt;p&gt;De goedkeuring gold tot 1 januari 2014.&lt;/p&gt;&lt;p&gt;Pas in december 2013 is goedkeuring aangevraagd voor de volgende periode, van 1 januari 2014 tot en met 31 oktober 2017. Daarover zijn meerdere keren vragen gesteld aan de staatssecretaris.[36] Het is nog niet zeker of deze goedkeuring er zal komen en, als dat wel het geval is, of deze dan terug mag werken tot 1 januari 2014. In het slechtste geval moeten in 2014 en 2015 genoten vrijstellingen weer worden teruggenomen.[37]&lt;/p&gt;&lt;p&gt;Voor de omzetbelasting is, kort gezegd, van belang of met de subsidie primair het algemeen belang wordt gediend of dat in btw-technische zin sprake is van ‘verbruik’ door bijvoorbeeld een individuele grondeigenaar. In beginsel dient natuurbeheer het algemeen belang en is derhalve geen sprake van een belastbare dienst voor de omzetbelasting. Hof Amsterdam heeft echter inmiddels in twee zaken geoordeeld dat dit anders ligt voor de beheervergoedingen die de Vereniging tot behoud van Natuurmonumenten en de Vereniging van agrarische Natuurbeheer Waterland verstrekken aan particulieren die dit beheer uitvoeren.[38]&lt;/p&gt;&lt;p&gt;Tenslotte wijzen wij op de antwoorden van de staatssecretarissen van Financiën en Economische Zaken op kamervragen over de omzetbelastingpositie van collectieven van agrariërs die vanaf 2016 het natuur- en landschapsbeheer op zich zullen nemen in het kader van het nieuwe stelsel van agrarisch natuur- en landschapsbeheer (ANLb). Hun standpunt is dat het collectief geen ondernemer is voor de BTW en geen diensten tegen vergoeding verricht aan de agrariërs. Tevens zijn agrariërs geen BTW verschuldigd over de vergoeding die zij via het collectief ontvangen voor het uitvoeren van hun activiteiten in het kader van het agrarisch natuur- en landschapsbeheer.&lt;/p&gt;</content><legacyfootnotes/><footnotes><footnote>1 Mr. A. Visscher RB en mr. A. Verduijn RB zijn beiden als fiscalist werkzaam bij Countus accountants + adviseurs te Zwo?lle.</footnote><footnote>2 Voorstel van wet tot wijziging van enkele belastingwetten en enige andere wetten (Belastingplan 2016), 34 302.</footnote><footnote>3 O.a. HR 20 maart 2009, nrs. 43 393, &lt;span class="italic"&gt;V-N&lt;/span&gt; 2009/15.23, ECLI:NL:HR:2009:BF1029.</footnote><footnote>4 Het begrip ondernemingsvermogen is gedefinieerd in 35c Successiewet 1956. Met name vermogensbestanddelen die behoren tot een onderneming als bedoeld in art. 3.4 of 3.5 Wet inkomstenbelasting 2001 vallen hieronder, alsmede aandelen die behoren tot een ‘aanmerkelijk belang’ in de zin van afdeling 4.3 Wet inkomstenbelasting 2001 voor zover het vermogen van de vennootschap bestaat uit ondernemingsvermogen.</footnote><footnote>5 Art. 35b, eerste lid, onderdeel b, onder 1, Successiewet 1956.</footnote><footnote>6 Besluit van 17 januari 2013, nr. BLKB2012/1221M, &lt;span class="italic"&gt;Stcrt&lt;/span&gt;. 2012, 2175, &lt;span class="italic"&gt;V-N&lt;/span&gt; 2013/8.17</footnote><footnote>7 HR 21 mei 2010, nr. 09/02715, ECLI:NL:HR:2010:BM5123, &lt;span class="italic"&gt;V-N&lt;/span&gt; 2010/25.6.</footnote><footnote>8 HR 12 juli 2013, nr. 12/01745, ECLI:NL:HR:2013:26, &lt;span class="italic"&gt;BNB&lt;/span&gt; 2013/227.</footnote><footnote>9 Besluit Staatssecretaris van Financiën van 16 november 2015, nr. BLKB2015/1346M, &lt;span class="italic"&gt;Stcrt&lt;/span&gt;. 2015, 41921, &lt;span class="italic"&gt;V-N&lt;/span&gt; 2015/63.16.</footnote><footnote>10 Hof Arnhem-Leeuwarden 29 april 2015, nr. 14/00033, ECLI:NL:GHARL:2015:3194, &lt;span class="italic"&gt;V-N Vandaag&lt;/span&gt; 2015/1122.</footnote><footnote>11 Hof Amsterdam 28 juli 2011, nrs. 09/00720 en 09/00721, ECLI:NL:GHAMS:2011:BR6269, &lt;span class="italic"&gt;V-N&lt;/span&gt; 2011/60.20.</footnote><footnote>12 HR van 3 mei 1968, &lt;span class="italic"&gt;NJ&lt;/span&gt; 1968/267.</footnote><footnote>13 o.a. HR 11 december 2015, nr. 14/04115, ECLI:NL:HR:2015:3491, &lt;span class="italic"&gt;V-N&lt;/span&gt; 2015/65.21</footnote><footnote>14 Zie Visscher, ‘Waarderingsregels en faciliteiten voor de erfbelasting en onderbedelingsvorderingen’, &lt;span class="italic"&gt;LTB&lt;/span&gt; 2012/26.</footnote><footnote>15 &lt;span class="italic"&gt;Kamerstukken II&lt;/span&gt; 2008/09, nr. 31 727, nr. 1.</footnote><footnote>16 H.J. Silvis, H.B. van der Veen en M.J. Voskuilen, 2014, &lt;span class="italic"&gt;Fiscale faciliteiten agrosector; werking en effecten&lt;/span&gt;, LEI Wageningen UR, LEI 14-060.</footnote><footnote>17 H.B. van der Veen, H.J. Silvis, H.A.B. van der Meulen en M.J. Voskuilen, 2015, Wageningen, LEI Wageningen UR, LEI 15-019).</footnote><footnote>18 Zie ook: A. Visscher, ‘Beleidsrapport ‘Visies uit de agrarische praktijk op de landbouwvrijstelling’, &lt;span class="italic"&gt;LTB&lt;/span&gt; 2015-33.</footnote><footnote>19 Brief van 26 juni 2015 van Staatssecretaris van Economische Zaken Dijksma, DGAN-ELVV/15053197.</footnote><footnote>20 Gerechtshof Arnhem-Leeuwarden 13 mei 2014, nr. 13/01025, ECLI:NL:GHARL:2014:3886, &lt;span class="italic"&gt;V-N&lt;/span&gt; 2014/35.2.2.</footnote><footnote>21 HR 10 juli 2015, nr. 14/03102, ECLI:NL:HR:2015:1780, &lt;span class="italic"&gt;V-N&lt;/span&gt; 2015/34.15.</footnote><footnote>22 Zie ook: Visscher, Herwaardering van landbouwgronden door middel van stelselwijziging: de finale, &lt;span class="italic"&gt;LTB&lt;/span&gt; 2015/27.</footnote><footnote>23 Conclusie advocaat-generaal Niessen 31 maart 2015, nr. 14/03102, ECLI:NL:PHR:2015:492.</footnote><footnote>24 HR 16 december 1959, nr. 14 092, &lt;span class="italic"&gt;BNB&lt;/span&gt; 1960/34 en HR 11 juli 2014, nr. 13/00372, &lt;span class="italic"&gt;BNB&lt;/span&gt; 2014/192, ECLI:NL:HR:2014:1622.</footnote><footnote>25 Zie onder meer: M.L.M. van Kempen, ‘Inbreng, toetreden, uittreden en terugtreden bij personenvennootschappen’, &lt;span class="italic"&gt;TFO&lt;/span&gt; 2015/140, onderdeel 2.2.2.</footnote><footnote>26 Conclusie Advocaat-Generaal Niessen HR 25 november 20, nr. 15/01003, ECLI:NL:PHR:2015:2355, &lt;span class="italic"&gt;V-N Vandaag&lt;/span&gt; 2015/2607.</footnote><footnote>27 Rechtbank Noord-Nederland, 20 januari 2015, nr. LEE 13/2404, ECLI:NL:RBNNE:2015:395.</footnote><footnote>28 HR 20 november 2015, nr. 15/02263, ECLI:NL:HR:2015:3312, &lt;span class="italic"&gt;V-N&lt;/span&gt; 2015/61.13.</footnote><footnote>29 Hof Arnhem-Leeuwarden 24 maart 2015, ECLI:NL:GHARL:2015:2222, &lt;span class="italic"&gt;V-N&lt;/span&gt; Vandaag 2015/765.</footnote><footnote>30 Conclusie A-G Niessen HR 17 december 2015, nr. 15/02054, nog niet gepubliceerd ten tijde van het ter perse gaan van deze editie.</footnote><footnote>31 Rechtbank Noord-Nederland 19 februari 2015, ECLI:NL:RBNNE:2015:690, &lt;span class="italic"&gt;V-N&lt;/span&gt; 2015/28.3.1.</footnote><footnote>32 Hof ’s-Hertogenbosch 2 juli 2015, nr. 14-00061, ECLI:NLGHSHE:2015:2524, &lt;span class="italic"&gt;V-N&lt;/span&gt; 2015/44.1.1.</footnote><footnote>33 Zie onder meer: HR 9 oktober 2009, nr. 43 035, ECLI:NL:HR2009:BI0481, &lt;span class="italic"&gt;BNB&lt;/span&gt; 2010/117.</footnote><footnote>34 Zie ook: Visscher, ?‘&lt;span class="unknown"&gt;Functieveranderingsregelingen&lt;/span&gt; voor voormalige agrarische bedrijfserven en inkomstenbelasting’, &lt;span class="italic"&gt;LTB&lt;/span&gt; 2014/24 en Visscher, Hof ’s-Hertogenbosch over Ruimte voor Ruimte en resultaat uit overige werkzaamheden, &lt;span class="italic"&gt;LTB&lt;/span&gt; 2015/36.</footnote><footnote>35 &lt;span class="italic"&gt;Stcrt&lt;/span&gt;. 2010, 6711.</footnote><footnote>36 Gepubliceerd in V-N 2014/9.3, V-N Vandaag 2014/1437, &lt;span class="italic"&gt;V-N&lt;/span&gt; 2015/29.13.</footnote><footnote>37 Van den Kerkhof, ‘Natuursubsidies en belastingheffing’, &lt;span class="italic"&gt;LTB&lt;/span&gt; 2013/39.</footnote><footnote>38 Hof Amsterdam, 3 mei 2012, nr. 11-00926, &lt;span class="italic"&gt;V-N&lt;/span&gt; 2013/7.20 en 10 november 2015, nr. 14/00659 en 14/00660, &lt;span class="italic"&gt;V-N Vandaag&lt;/span&gt; 2015/26.15.</footnote></footnotes><auteurs>mr. A. Visscher RB en mr. A. Verduijn RB</auteurs><published>2016-02-19 15:39:28</published><modified>2016-02-19 15:39:28</modified><editiondate>2016-02-19</editiondate><htmlpath>https://denhollander.info/artikel/12724</htmlpath></article>
</articles></edition>
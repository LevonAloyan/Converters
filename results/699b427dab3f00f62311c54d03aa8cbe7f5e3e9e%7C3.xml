<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2007</searchword><id>3765</id><udhid>UDH:TvAR/3765</udhid><titel>Koopman Zomer / Manus Holland BV (TvAR 2007/5379,5380,5381,5382,5383,5384,5385)</titel><searchwords><searchword>TvAR 1/2007</searchword><searchword>TvAR 2007/5379</searchword><searchword>TvAR 2007/5380</searchword><searchword>TvAR 2007/5381</searchword><searchword>TvAR 2007/5382</searchword><searchword>TvAR 2007/5383</searchword><searchword>TvAR 2007/5384</searchword><searchword>TvAR 2007/5385</searchword><searchword>UDH:TvAR/3765</searchword></searchwords><attachments><attachment><name>TvAR_2007_1-jurisprudentie.pdf</name><extention>pdf</extention><url>https://denhollander.info/download/3763/ci</url></attachment></attachments><inleiding>&lt;p&gt;Algemene Handelsvoorwaarden Landbouwwerktuigen en &amp;ndash;uitrustingen 1992 (AHL). Geschil omtrent een onder de AHL geleverde melkrobot. Geschillen met betrekking tot een overeenkomst waarop de AHL van toepassing zijn worden beslecht bij wijze van arbitrage volgens het van de AHL deel uitmakende Arbitragereglement.&lt;/p&gt;</inleiding><content>&lt;p&gt;Arbitraal vonnis in de zaak van: A. 1. de maatschap Koopman Zomer, gevestigd te Spierdijk, gemeente Wester-Koggenland; 2. J.J.M. Koopman, wonende te Spierdijk, gemeente Wester-Koggenland; 3. M.M.A Koopman-Zomer wonende te Spierdijk, gemeente Wester-Koggenland; eisers gemachtigde: mr. P.J.L.J. Duijsens tegen B. de besloten vennootschap met beperkte aansprakelijkheid Manus Holland BV, gevestigd en kantoorhoudende te Zutphen; gedaagde gemachtigde: mr. P. Struijk In het navolgende zullen partijen worden aangeduid met Koopman Zomer en Manus Holland. I Het verloop van de procedure 1. Bij verzoek tot arbitrage heeft Koopman Zomer een vordering ingediend met de strekking dat Manus Hol- land wordt veroordeeld tot betaling van respectievelijk &amp;euro; 34.035,&amp;ndash;, &amp;euro; 79.680,97 en &amp;euro; 2.949,70, de eerste twee bedragen te vermeerderen met de wettelijke rente, een en ander met veroordeling van Manus Holland in de kosten van de procedure. Koopman Zomer heeft aan het verzoekschrift een productie met twaalf bijlagen gehecht. 2. Manus Holland heeft een verweerschrift ingediend, zulks onder overlegging van vijf producties. 3. Vervolgens hebben Koopman en Manus Holland een conclusie van repliek respectievelijk dupliek ingediend, de eerste voorzien van drie producties en de tweede van &amp;eacute;&amp;eacute;n productie. 4. Tenslotte heeft op 3 november 2004 een mondelinge behandeling plaatsgevonden. De aanwezige raadsman van Koopman Zomer, mr. L.P.A. Zwijnenberg, heeft de zaak toegelicht aan de hand van pleitnotities. Tijdens de behandeling zijn nog twee brieven in het geding gebracht: een brief van Prolion aan Manus Holland d.d. 23 mei 2000 en een brief van Manus Holland aan Koopman Zomer d.d. 13 juni 2000. II De vaststaande feiten 5. Op 31 december 1998 hebben partijen een koopovereenkomst gesloten (deze is niet in het geding gebracht), waarbij Koopman Zomer van Manus Holland een zogenaamde melkrobot heeft gekocht tegen een koopsom van fl. 225.000,&amp;ndash;. 6. Na de koop en levering zijn er permanent problemen geweest. De melkrobot heeft tot aan de teruglevering door Koopman Zomer aan Manus Holland nimmer probleemloos gefunctioneerd. 7. Blijkens brief van 26 juni 2000 van Manus Holland aan Koopman Zomer, die door Koopman Zomer onder protest en met een aantekening is ondertekend, hebben partijen afspraken gemaakt die in ieder geval ten doel hadden de koopovereenkomst te ontbinden, zulks onder teruglevering van de melkrobot door Koopman Zomer aan Manus Holland. 8. Op de tussen partijen gesloten overeenkomst zijn de Algemene Handelsvoorwaarden Landbouwwerktuigen (AHL) van toepassing, op grond waarvan de arbitragecommissie bevoegd is van de tussen partijen gerezen geschillen kennis te nemen en daarover een beslissing te geven. III De geschilpunten 9. Koopman Zomer legt aan haar vordering ten grondslag dat de melkrobot van meet af aan niet dan wel ondeugdelijk heeft gefunctioneerd. Ten gevolge daarvan heeft Koopman Zomer schade geleden, die naar haar oordeel door Manus Holland moet worden vergoed, omdat Manus Holland tekort is geschoten in de nakoming van haar verplichtingen. De omvang van de schade heeft Koopman Zomer doen berekenen in een als productie 1 bij het verzoekschrift overgelegd expertiserapport. In dat rapport is de restitutie van een gedeelte van de koopsom niet opgenomen. 10. Manus Holland is primair van mening dat partijen met de brief van 26 juni 2002 een finale regeling hebben getroffen, zodat Koopman Zomer geen enkele vordering heeft. Subsidiair doet Manus Holland een beroep op enige exoneratieclausules uit de algemene voorwaarden. Meer subsidiair is Manus Holland van oordeel dat zij alles heeft gedaan, waartoe zij in het kader van de gesloten overeenkomst gehouden was. Bovendien bestrijdt Manus Holland (de omvang van) de gestelde schadeposten alsmede het causale verband tussen het disfunctioneren van de melkrobot en de gepretendeerde schade. IV De beoordeling 11. Het meest verstrekkende verweer van Manus Holland is dat partijen in de brief van 26 juni 2000 de overeenkomst hebben ontbonden en de gevolgen finaal hebben geregeld. In een later stadium betitelt Manus Holland deze door beide partijen ondertekende brief als een vaststellingsovereenkomst. In de visie van Koopman Zomer is er geen sprake van een regeling of vaststellingsovereenkomst en ligt de hele vordering open ter beoordeling. 12. Naar de mening van arbiters zijn beide standpunten van partijen ten dele (on)juist. Gelet op de tekst van meergenoemde brief en de toelichtingen van partijen daarop moet als vaststaand worden aangenomen dat partijen overeenstemming hebben bereikt over ontbinding van de overeenkomst en teruglevering van de melkrobot door Koopman Zomer aan Manus. Tevens zijn daarbij afspraken gemaakt over de verrekening van de koopsom. Arbiters zijn dan ook van oordeel dat de vordering die betrekking heeft op (terug)betaling of verrekening van de koopsom niet kan slagen, omdat partijen daaromtrent in de als overeenkomst te bestempelen brief van 26 juni 2000 een regeling hebben getroffen. De vordering sub 1 wordt afgewezen. 13. Arbiters zijn vervolgens van mening dat die overeenkomst geen finale regeling inhoudt voor wat betreft eventuele door Koopman Zomer geleden en te lijden schade. Gelet op het permanent niet of ondeugdelijk functioneren van de melkrobot vanaf de levering, de tijdsdruk die het nemen van een beslissing noodzakelijk maakte, de tekst van de brief van 26 juni 2000 en de onder protest geplaatste handtekening zijdens Koopman Zomer, is de conclusie niet gerechtvaardigd, dat partijen een finale regeling hebben getroffen, althans voor zover deze zich tevens uitstrekt tot de door Koopman Zomer geleden schade. Arbiters zijn dan ook van oordeel, dat de in het verzoekschrift sub II, III en IV geformuleerde vorderingen voor beoordeling in aanmerking komen. 14. Vervolgens doet Manus Holland ter afwering van de vordering van Koopman Zomer een beroep op de artikelen 10.8, 10.4 en 11 van de algemene voorwaarden. 15. Naar de mening van arbiters kan Manus Holland naar maatstaven van redelijkheid en billijkheid niet met succes een beroep doen op artikel 10.8 van de algemene voorwaarden. Uit het verloop van de gebeurtenissen blijkt, dat Manus Holland herhaaldelijk, zo al niet permanent gedurende de periode dat de melkrobot op het bedrijf aanwezig was, door Koopman Zomer te hulp is geroepen. In uiterste nood heeft Koopman Zomer door eigen inbreng de problemen trachten op te lossen of te beperken. Door Manus Holland is niet bestreden, dat de eigen werkzaamheden van Koopman Zomer steeds in overleg en na telefonisch advies van Manus Holland zijn geschied (zie conclusie van repliek punt 38, p. 10 onderaan). Een beroep op artikel 10.8 van de algemene voorwaarden slaagt niet. 16. Artikel 10.4 van de algemene voorwaarden heeft betrekking op in het kader van de garantie gemaakte kosten. De vordering van Koopman Zomer betreft door haar geleden schade. De enige kostenpost, die door Koopman Zomer is opgevoerd betreft de door Koopman Zomer gemaakte uren, die in het expertiserapport worden begroot op fl. 27.500,-. Deze vordering achten arbiters niet toewijsbaar. Niet alleen geeft de toepasselijkheid van artikel 10.4 van de voorwaarden daartoe aanleiding, maar ook in zijn algemeenheid behoort het tot het normale bedrijfsrisico van een ondernemer, dat hij bij ongeregeldheden van welke aard dan ook al zijn arbeid inzet om ontstane problemen te lijf te gaan. De post van fl. 27.5000,- zal worden afgewezen. 17. Het beroep op artikel 11 van de algemene voorwaarden doet Manus Holland wel in erg algemene termen. Na het gemotiveerde verweer zijdens Koopman Zomer wordt er in de conclusie van dupliek niet anders dan wederom in algemene termen op gereageerd. Manus Holland laat na er melding van te maken, of zij zich redelijkerwijze tegen schade heeft kunnen verzekeren als bedoeld in artikel 11.1 van de algemene voorwaarden. Het achterwege blijven van informatie dienaangaande rechtvaardigt niet de conclusie, dat Manus Holland zich niet heeft kunnen verzekeren. 18. Evenmin heeft Manus Holland zich uitgelaten over de vraag of de robot moet worden gekwalificeerd als uitsluitend een computersysteem en/of computerprogrammatuur, zoals bepaald artikel 11.2 algemene voorwaarden. Niet is gebleken, dat het ondeugdelijk functioneren van de melkrobot (uitsluitend) moet worden gevonden in het computersysteem en/of de computerprogrammatuur. Het beroep van Manus Holland op artikel 11 van de algemene voorwaarden is ongegrond. 19. Nu vast staat, dat de melkrobot niet deugdelijk heeft gefunctioneerd, ondanks alle inspanningen van beide partijen, zijn arbiters van mening, dat Manus Holland aansprakelijk is voor de schade, die Koopman Zomer ten gevolge van dat disfunctioneren heeft geleden. Door een ondeugdelijke machine te leveren en zonder de steeds opkomende problemen definitief binnen een aanvaardbare termijn te verhelpen, is Manus Holland tekortgeschoten in de nakoming van haar verplichtingen. Manus Holland is dan ook gehouden de door Koopman Zomer geleden schade te vergoeden, die het gevolg is van de ondeugdelijke melkrobot. 20. Arbiters komen dan toe aan de vraag, of en zo ja, welke schadeposten voor vergoeding in aanmerking komen. Voor de door haar geleden schade verwijst Koopman Zomer naar het expertiserapport, overgelegd als productie bij het verzoekschrift. De daarin genoemde schadeposten komen thans aan de orde. Krachtvoer 21. In het expertiserapport is opgenomen, dat in de periode van 12 juni 1999 t/m 28 juni 2000 142.110 kg aan krachtvoer aan de koeien werd gevoerd, hetgeen correspondeert met 372 kg per dag. Deze gegevens zijn door Manus Holland niet weersproken. Hetzelfde geldt voor de gemiddelde prijs voor het voer van fl. 0,315 per kg per dag. Het is arbiters uit eigen wetenschap bekend, dat een hoeveelheid van ongeveer 190 kg per dag als normaal kan worden aangemerkt. Er zijn geen aanwijzingen, dat in deze situatie van dat normale gemiddelde moet worden afgeweken. 22. Door Manus Holland in de punten 4 en 5 van de in het verweerschrift aangevoerde argumenten maken dat niet anders, temeer daar dat verweer door Koopman Zomer gemotiveerd is bestreden. Op de gemotiveerde reactie van Koopman Zomer heeft Manus Holland bij dupliek slechts in algemene bewoordingen gereageerd. 23. Hetgeen in deze procedure is komen vast te staan over het disfunctioneren van de melkrobot en de gevolgen daarvan voor het vee &amp;ndash; wachten en onregelmatig melken &amp;ndash; maakt duidelijk, dat er een causaal verband bestaat tussen het slecht functioneren van de melkrobot en het verhoogde gebruik van krachtvoer. Uitgaande van een normaal gebruik van 190 kg per dag komt de schadepost met betrekking tot toegenomen krachtvoergebruik voor toewijzing in aanmerking tot een bedrag van fl. 21.900,06, waarvan het equivalent &amp;euro; 9.937,81 is. Opbrengstderving melkgeld 24. Naar de mening van arbiters heeft het gebrekkig functioneren van de melkrobot een geringere melkopbrengst tot gevolg gehad dan wanneer de klachten zich niet hadden voorgedaan. Blijkens het expertiserapport is met een hogere melkfrequentie rekening gehouden van 10 %. Dat komt arbiters te hoog voor. Naar redelijkheid en billijkheid menen arbiters dat 5 % een juiste schatting is. Dat betekent dat de op pagina 2 van het expertiserapport genoemde bedragen van fl. 4.095,&amp;ndash; en fl. 5.040,&amp;ndash; voor een gedeelte van 50 % voor toewijzing in aanmerking komen. 25. De opgevoerde bedragen op pagina 2 van het expertiserapport van fl. 28.137,38 en fl. 37.018,92 komen naar de mening van arbiters om de navolgende reden te hoog voor. Uit de geschetste feiten en omstandigheden valt op te maken dat een hogere eigen inbreng van Koopman Zomer de schade had kunnen beperken. Op Koopman Zomer rustte een schadebeperkingsplicht. Enige verbetering aan het management had ook een schadedrukkend effect kunnen hebben. Niet uit het oog moet worden verloren dat aan de eigen verantwoordelijkheid van een exploitant, zoals Koopman Zomer is, hoge eisen mogen worden gesteld. Echter, een substantieel gedeelte van de vermindering van de melkproductie is toe te schrijven aan de gebrekkige melkrobot. Naar redelijkheid en billijkheid oordelen arbiters dat de hierboven genoemde bedragen voor 60 % voor toewijzing in aanmerking komen. Kwaliteitskorting 26. Dat de kwaliteitskorting ten dele een gevolg is van de gebrekkige robot, achten arbiters juist. Echter, dat die kwaliteitskorting voor 100 % is toe te schrijven aan de ondeugdelijke werking van de melkrobot, achten arbiters niet aannemelijk. Met dezelfde argumenten als in het vorige punt genoemd, menen arbiters dat de kwaliteitskorting van fl. 2.132,69 naar maatstaven van redelijkheid en billijkheid voor 50 % als schadepost kan worden aangemerkt, die ten laste van Manus Holland komt, zodat arbiters de helft van dat bedrag zullen toewijzen. Dierenartskosten 27. Arbiters hechten waarde aan de verklaring van de dierenarts d.d. 17 september 2000, overgelegd als bijlage 1 bij het expertiserapport. Van de overgelegde facturen van de dierenarts is een gedeelte toegerekend aan het disfunctioneren van de melkrobot. Arbiters hebben alle facturen kritisch bekeken. Zij menen dat naar maatstaven van redelijkheid en billijkheid het opgevoerde bedrag van fl. 4.511,71 voor toewijzing in aanmerking komt. Koopman Zomer heeft er oog voor gehad dat slechts een gedeelte van de dierenartskosten aan het meergenoemde gebrek kan worden toegerekend. De vordering van fl. 4.511,71 wordt dan ook toegewezen. Melkstal 28. De drie in het rapport genoemde schadeposten, waarvan het totaal fl. 45.130,- bedraagt, zijn niet toewijsbaar. Naar de mening van arbiters behelzen de in de brief van 26 juni 2000 gemaakte afspraken de verwijdering van de melkrobot en de daarmee samenhangende werkzaamheden. De door Koopman Zomer opgevoerde kosten hangen zo samen met de overeengekomen verwijdering van de melkrobot, dat deze moeten worden geacht te zijn begrepen in die afspraken. Nu daaromtrent geen uitdrukkelijk voorbehoud is gemaakt, komen de door Koopman Zomer opgevoerde kosten &amp;ndash; wat daarvan ook zij &amp;ndash; niet voor toewijzing in aanmerking. Extra arbeid 29. Hierboven in punt 16 is reeds aangegeven, dat de kosten van extra arbeid niet als schadepost kunnen worden aangemerkt, die voor rekening van Manus Holland behoort te komen. 30. Manus Holland heeft nog aangevoerd, dat de door Koopman Zomer geleden schade deels aan haarzelf te wijten is. Manus Holland wijst daar op een gebrek aan goed management, klauwproblemen bij de koeien, juiste instellingen van het krachtvoer en constante en juiste samenstelling van het ruwvoer. Deze argumenten zijn niet steekhoudend. Zijdens Manus Holland zijn tijdens de periode dat de melkrobot op het bedrijf van Koopman Zomer aanwezig was geen serieuze aanmerkingen gemaakt op het beleid en de kwaliteiten van Koopman Zomer. De verwijten lijken thans enigszins gezocht, uitsluitend om de vordering van Koopman Zomer af te weren. Manus Holland voert geen onderbouwde en gedocumenteerde klachten aan, die een begin van bewijs vormen voor de verwijtbaarheid aan de zijde van Koopman Zomer. Het verweer van kort gezegd &amp;ldquo;slecht ondernemerschap&amp;rdquo; achten arbiters dan ook niet steekhoudend. 31. De vordering tot vergoeding van buitengerechtelijke kosten komt niet voor toewijzing in aanmerking. Koopman Zomer heeft eenzijdig opdracht verstrekt aan een deskundige om een rapport op te stellen. Koopman Zomer heeft Manus Holland niet in de gelegenheid gesteld daar commentaar op te leveren. Bovendien zijn de door de deskundige opgesomde posten slechts ten dele gegrond bevonden. De overige opgevoerde buitengerechtelijke kosten zijn niet gespecificeerd. 32. Op grond van het bovenstaande komen de vorderingen van Koopman Zomer ten dele voor toewijzing in aanmerking. Omdat partijen over een weer ten dele in het (on)gelijk zijn gesteld, zullen de kosten worden gecompenseerd. 33. Over het toe te wijzen bedrag is Manus Holland wettelijke rente verschuldigd. Een ingebrekestelling is niet nodig, zoals volgt uit artikel 6:83 sub b BW. Omdat Koopman Zomer niet concreet aangeeft, vanaf welke data over welke posten de wettelijke rente wordt gevorderd, zullen arbiters die wettelijke rente toewijzen vanaf de datum van het verzoekschrift, zijnde 27 november 2002. Slotsom 34. Resumerend komen de volgende bedragen voor toewijzing in aanmerking. Verwezen wordt naar de punten hierboven, waarin die posten zijn terug te vinden: &amp;ndash; ad 23: &amp;euro; 9.937,81 &amp;ndash; ad 24: 50 % van fl. 4.095,&amp;ndash; en fl. 5.040,&amp;ndash;, in euro&amp;rsquo;s uitgedrukt respectievelijk &amp;euro; 929,11 en &amp;euro; 1.143,53 &amp;ndash; ad 25: 60 % van fl. 28.137,38 en fl. 37.018,92, zijnde respectievelijk &amp;euro; 7.660,91 en &amp;euro; 10.079,07 &amp;ndash; ad 26: 50 % van fl. 2.132,69, zijnde &amp;euro; 483,89 &amp;ndash; ad 27: fl. 4.511,71, zijnde &amp;euro; 2.047,32 Totaal &amp;euro; 32.281,62 35. De proceskosten zullen worden gecompenseerd, nu ieder der partijen voor een deel in het on(gelijk) is gesteld. Om die reden zal ieder der partijen 50 % van de arbitragekosten dragen, zijnde 50 % van fl. 9.475,64, derhalve &amp;euro; 4.737,82. V De beslissing De Arbitragecommissie Algemene Handelsvoorwaarden Landbouwwerktuigen, beslissend naar billijkheid: a. veroordeelt Manus Holland aan Koopman Zomer te betalen een bedrag van &amp;euro; 32.281,62, vermeerderd met de wettelijke rente vanaf 27 november 2002 tot aan de dag der algehele voldoening; b. bepaalt dat ieder der partijen een bedrag van &amp;euro; 4.737,82 is verschuldigd van de kosten van arbitrage; c. compenseert de proceskosten aldus, dat ieder der partijen haar eigen kosten draagt; d. wijst af het meer of anders gevorderde.&lt;/p&gt;</content><legacyfootnotes/><footnotes><footnote/></footnotes><auteurs/><published>2007-01-01 00:00:00</published><modified>2017-06-08 16:08:31</modified><editiondate>2007-01-01</editiondate><htmlpath>https://denhollander.info/artikel/3765</htmlpath></article>
</articles></edition>
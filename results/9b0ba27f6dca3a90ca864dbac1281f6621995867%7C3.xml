<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1990</searchword><id>7120</id><udhid>UDH:TvAR/7120</udhid><titel>'Henricus Josephus Schoenmakers / Antonius Maria Bruurs' (TvAR 1990/4367)</titel><searchwords><searchword>TvAR 6/1990</searchword><searchword>TvAR 1990/4367</searchword><searchword>UDH:TvAR/7120</searchword></searchwords><attachments><attachment><name>1990_nr 6_Rechtspraak_4367.pdf</name><extention>pdf</extention><url>https://denhollander.info/download/6728/ci</url></attachment></attachments><inleiding>Pachtwet, art. 41, lid 2&#13;
Ernstige aantasting van de grondslag van&#13;
het maatschappelijk bestaan van de pachter&#13;
door het verlies van het gepachte:&#13;
15,5% van zijn areaal bij een bescheiden&#13;
bedrijfswinst en voorts verlies van een deel&#13;
van zijn melkquotum.&#13;
De verpachter heeft nagelaten objectieve&#13;
boekhoudkundige gegevens te verstrekken&#13;
voor de ontwikkeling van zijn melkveehouderijbedrijf&#13;
die volgens een eerdere verlengingsbeschikking&#13;
van het hof thans moet&#13;
worden beoordeeld. Om die reden is niet&#13;
komen vast te staan dat het persoonlijk gebruik&#13;
van het verpachte voor de verpachter&#13;
van zeer groot belang - van overwegende&#13;
betekenis - is.&#13;
Verlenging naar billijkheid.</inleiding><content>Pachtkamer Gerechtshof Arnhem, beschikking&#13;
van 22 december 1989&#13;
(Mr. Maris, mr. Spoor, mr. Kok, baron De&#13;
Weichs de Wenne en De Wolf)&#13;
Het gerechtshof te Arnhem, pachtkamer;&#13;
Gezien het op 16 augustus 1989 ter griffie&#13;
van het hof ingekomen beroepschrift van&#13;
Henricus Josephus Schoenmakers, wonende&#13;
te Baarle-Nassau, procureur: mr.&#13;
B.A.J.M. Peek,&#13;
tegen een beschikking van de pachtkamer&#13;
van het kantongerecht te Tilburg van 7 juli&#13;
1989, in afschrift aan partijen afgegeven op  17 juli 1989, waarbij, voorzover hier van&#13;
belang, het verzoek tot verlenging van de&#13;
tussen appellant als pachter en Jan&#13;
Antonius Maria Bruurs, wonende te&#13;
Baarle-Hertog (België), procureur: mr. A.&#13;
Volbeda, als verpachter bestaande en behoudens&#13;
verlenging op 11 november 1989&#13;
eindigende pachtovereenkomst met betrekking&#13;
tot los land, uitmakende het zuidelijk&#13;
gedeelte, groot 2.85.00 ha, van een perceel&#13;
gelegen aan de Wildertsebaan te Baarle-&#13;
Nassau, kadastraal bekend gemeente Baarle-&#13;
Nassau, sectie A, nr. 3223, werd afgewezen;&#13;
Mede gezien een fotocopie van die beschikking&#13;
en het namens geïntimeerde door de&#13;
procureur mr. A. Volbeda op 18 september&#13;
1989 ter griffie van het hof ingediende&#13;
verweerschrift alsmede na te melden&#13;
beschikking van het hof van 6 januari&#13;
1986;&#13;
Gelet op de behandeling van het hoger&#13;
beroep in raadkamer van het hof op 27 november&#13;
1989, waarbij aanwezig waren appellant,&#13;
bijgestaan door Jhr. Mr. H.Ph.J.&#13;
Quarles van Ufford, advocaat te Breda, en&#13;
geïntimeerde, vergezeld van zijn procureur&#13;
voornoemd;&#13;
Overwegende, dat de pachtkamer van&#13;
het kantongerecht te Tilburg de voormelde&#13;
beschikking heeft gegeven uit overweging&#13;
in hoofdzaak dat ervan moet worden uitgegaan&#13;
dat geïntimeerde het verpachte persoonlijk&#13;
voor een tot de landbouw betrekkelijk&#13;
doel in gebruik wil nemen, immers&#13;
het verpachte daadwerkelijk in de exploitatie&#13;
van zijn melkveehouderij wenst te betrekken&#13;
en dat bij verlies van het gepachte&#13;
de teruggang van appellant in inkomen uit&#13;
zijn bedrijfsvoering als rundveehouder en&#13;
varkenshouder niet zodanig zal zijn dat&#13;
daardoor de grondslag van zijn maatschappelijk&#13;
bestaan ernstig zal worden aangetast;&#13;
Overwegende, dat appellant tegen deze&#13;
beschikking de navolgende grieven heeft&#13;
aangevoerd:&#13;
Grief I&#13;
Ten onrechte is de pachtkamer van het&#13;
kantongerecht er van uitgegaan dat geïntimeerde&#13;
als verpachter het verpachte persoonlijk&#13;
voor een tot de landbouw betrekkelijk&#13;
doel in gebruik wil nemen;&#13;
Grief II&#13;
Ten onrechte heeft de pachtkamer van&#13;
het kantongerecht vastgesteld dat geïntimeerde&#13;
55 stuks melkvee houdt en dat hij&#13;
beschikt over een van zijn vader gekocht -&#13;
Belgisch - melkquotum van 244.263 liter;&#13;
Grief III&#13;
Ten onrechte heeft de pachtkamer van&#13;
het kantongerecht, na het door haar gegeven&#13;
overzicht van de situatie waarin geïntimeerde&#13;
nu verkeert, geen beslissing gegeven&#13;
omtrent de vraag of het persoonlijk gebruik&#13;
voor geïntimeerde als verpachter al&#13;
dan niet van overwegende betekenis is;&#13;
Grief IV&#13;
Ten onrechte heeft de pachtkamer van&#13;
het kantongerecht geoordeeld dat zich&#13;
thans niet het geval voordoet dat door het&#13;
verlies van het gepachte de grondslag van&#13;
het maatschappelijk bestaan van appellant&#13;
ernstig zal worden aangetast;&#13;
Grief V&#13;
Ten onrechte heeft de pachtkamer van&#13;
het kantongerecht overwogen dat het verlies&#13;
van het gepachte niet noodzakelijkerwijze&#13;
met zich mede brengt de overgang&#13;
van een evenredig deel van het melkquotum&#13;
van appellant naar geïntimeerde;&#13;
Grief VI&#13;
Ten onrechte heeft de pachtkamer van&#13;
het kantongerecht de berekening van de&#13;
schade, opgesteld door de boekhouder van&#13;
appellant en in eerste aanleg overgelegd als&#13;
produktie 6, buiten beschouwing gelaten;&#13;
Grief VII&#13;
Ten onrechte heeft de pachtkamer van&#13;
het kantongerecht waarde toegekend aan&#13;
het ontbreken van inkomens- en vermogensgegevens&#13;
met betrekking tot de varkensmesterij&#13;
in de door appellant aan de&#13;
pachtkamer overgelegde jaarcijfers;&#13;
Overwegende, dat bij de behandeling&#13;
van het hoger beroep, waarbij appellant bij&#13;
akte nog produkties heeft overgelegd, is&#13;
verklaard (zakelijk weergegeven):&#13;
door appellant:&#13;
Ik ben 48 jaar oud en ik ben gehuwd. Ik heb&#13;
een zoon, Adri, die 23 jaar oud is. Hij heeft&#13;
de L.A.S. doorlopen. Hij werkt nu ongeveer&#13;
4 jaar bij een loonwerker. In de weekeinden&#13;
werkt hij thuis mee. Mijn dochter is&#13;
20 jaar oud en werkt in een bakkerij. De&#13;
kinderen mogen hun loon houden. Mijn areaal is bijna 18,5 ha groot, waarvan ruim&#13;
12,5 ha eigendom is, 2.85 ha het pachtland&#13;
in geschil en bijna 3 ha éénjarige pacht van&#13;
de S.B.L. Ik denk wel dat ik het laatste&#13;
land het volgend jaar weer krijg. Ik heb een&#13;
gemengd bedrijf met 36 melkkoeien, 30&#13;
stuks jongvee en ongeveer 350 mestvarkens.&#13;
Op 5.75 ha verbouw ik voedermais,&#13;
de rest is grasland. Van een zekere Olyslagers&#13;
koop ik jaarlijks 2,5 ha gras op stam.&#13;
Mijn melkquotum voor het jaar 1988/1989&#13;
beloopt bijna 181.000 kg. Mijn langlopende&#13;
bedrijfschulden nemen af, de bedrijfswinsten&#13;
nemen toe. Van mijn grond ligt 6&#13;
ha bij huis, de grond in geschil is plusminus&#13;
4 kilometer van de boerderij verwijderd;&#13;
door geïntimeerde:&#13;
Ik ben 32 jaar oud, ik ben gehuwd en ik&#13;
heb een dochter van 4 jaar en een zoon van&#13;
2 jaar. Ik woon met de beide kinderen bij&#13;
mijn vader in op diens boerderij in Baarle-&#13;
Hertog. Mijn vrouw woont in Baarle-Nassau&#13;
bij het land in geschil. Dat ligt op ongeveer&#13;
5 kilometer afstand van mijn woonplaats.&#13;
Mijn landbouwbedrijf heeft een oppervlakte&#13;
van 17.80 ha, waarvan 15.70 ha&#13;
mijn eigendom is. Van het B.B.L. heb ik&#13;
2.10 ha grond in éénjarige pacht. Alle&#13;
grond ligt in Nederland. Op 3 ha verbouw&#13;
ik mais en bieten, de rest is in gebruik als&#13;
grasland. Per jaar koop ik ongeveer 5 ha&#13;
snijmais bij. Ik heb 55 melkkoeien, de kalfjes&#13;
verkoop ik aan mijn vader, wiens in&#13;
België gelegen bedrijf ruim 20 ha groot is.&#13;
De stiertjes verkoop ik aan een mesterij. Ik&#13;
heb een Belgisch melkquotum dat in het&#13;
jaar 1988/1989 ruim 244.000 liter groot is.&#13;
Dat heb ik het laatste jaar ruimschoots&#13;
overschreden, vooral wegens een forse stijging&#13;
van het vergehalte. Ik heb een ligboxenstal&#13;
voor 106 melkkoeien, mede met&#13;
het oog op de door mij pachtvrij te maken&#13;
verpachte grond. Ik werk 10 uur per week&#13;
voor mijn vader tegen een jaarloon van&#13;
100.000 Belgische Franken. Voor 1986 en&#13;
1987 heb ik ambtshalve belastingaanslagen&#13;
van de Nederlandse fiscus gekregen, waartegen&#13;
ik bezwaar heb gemaakt door middel&#13;
van het boekhoudbureau Trommelen te&#13;
Alphen (NB). Volgens de Belgische wet behoef&#13;
ik geen boekhouding te voeren.&#13;
Overwegende, dat het hof evenals in zijn&#13;
bovenvermelde beschikking van 6 januari&#13;
1986 van oordeel is dat geïntimeerde het&#13;
land in geschil persoonlijk voor een tot de&#13;
landbouw betrekkelijk doel in gebruik wil&#13;
nemen. Hij is in de naaste omgeving van&#13;
het gepachte als melkveehouder werkzaam&#13;
en heeft daar - zoals onvoldoende is weersproken&#13;
— de beschikking over een ligboxenstal,&#13;
waarvan de capaciteit te groot is&#13;
voor de thans bij hem in gebruik zijnde&#13;
grond. Als geïntimeerde met familieleden&#13;
in België, zoals zijn vader, van een boerensamenwerkingsverband&#13;
waarmee ook het&#13;
in Nederland gelegen land wordt geëxploiteerd,&#13;
deel uit zou maken, zoals appellant&#13;
heeft betoogd, behoeft dat er niet aan in de&#13;
weg te staan dat hij daadwerkelijk zo nauw&#13;
betrokken bij de exploitatie van het land in&#13;
geschil zou zijn dat dit als persoonlijk gebruik&#13;
kan worden aangemerkt;&#13;
Overwegende dat het hof ook nu weer -&#13;
evenals in de beschikking van 6 januari&#13;
1986 - van oordeel is dat de grondslag van&#13;
het maatschappelijk bestaan van appellant&#13;
ernstig wordt aangetast door het verlies van&#13;
het gepachte; dat appellant immers in dat&#13;
geval ongeveer 15,5% van zijn areaal zal&#13;
verliezen terwijl zijn bedrijfswinst over&#13;
1987 en 1988 blijkens de overgelegde jaar&#13;
stukken bescheiden was; dat hij dan voorts&#13;
een deel van zijn huidige melkquotum van&#13;
ruim 181.000 kg zal verliezen;&#13;
Overwegende dat het hof in de beschikking&#13;
van 6 januari 1986 onder meer heeft&#13;
overwogen dat verlenging van de pachtovereenkomst&#13;
met niet meer dan 4 jaar&#13;
diende plaats te vinden, opdat na afloop&#13;
daarvan zou kunnen worden beoordeeld&#13;
hoe het bedrijf van geïntimeerde zich heeft&#13;
ontwikkeld; dat geïntimeerde in het onderhavige&#13;
geding heeft nagelaten objectieve&#13;
gegevens te verstrekken waarmee die beoordeling&#13;
kan plaatsvinden; dat geïntimeerde,&#13;
alhoewel hij bij gelegenheid van de&#13;
mondelinge behandeling in eerste aanleg&#13;
heeft verklaard dat hij een eigen boekhouding&#13;
voert en hij in hoger beroep heeft uiteengezet&#13;
dat hij wegens een geschil met de&#13;
Nederlandse fiscus een boekhoudbureau&#13;
heeft ingeschakeld, zijn boekhouding en&#13;
fiscale gegevens niet heeft laten neerleggen&#13;
in een objectieve boekhoudkundige rapporten&#13;
betreffende zijn activiteiten als melkveehouder&#13;
met het oog op de door het hof&#13;
al in de beschikking van 6 januari 1986 in het vooruitzicht gestelde beoordeling van&#13;
het eigen melkveebedrijf, dat geïntimeerde&#13;
volgens zijn in de beschikking van 6 januari&#13;
1986 opgetekende verklaring wilde beginnen;&#13;
dat onder deze omstandigheden niet in&#13;
voldoende mate is komen vast te staan dat&#13;
het persoonlijk gebruik van het verpachte&#13;
voor geïntimeerde van zeer groot belang -&#13;
van overwegende betekenis - is;&#13;
Overwegende, dat, nu de grondslag van&#13;
het maatschappelijk bestaan van appellant&#13;
door het verlies van het gepachte ernstig zal&#13;
worden aangetast en daartegenover geïntimeerde&#13;
heeft nagelaten enig objectief inzicht&#13;
als bovenbedoeld te verschaffen in de&#13;
mate van zijn belang bij het gebruik van&#13;
het verpachte, de pachtovereenkomst naar&#13;
billijkheid met zes jaar behoort te worden&#13;
verlengd, zijnde de grief I ongegrond, zijnde&#13;
de grieven III, IV, V gegrond en zijnde&#13;
de grieven II, VI en VII blijkens het bovenstaande&#13;
niet meer van belang;&#13;
Beschikkende in hoger beroep&#13;
Vernietigt de beschikking waarvan beroep,&#13;
voorzover daaraan onderworpen,&#13;
en opnieuw beschikkende:&#13;
Verlengt de pachtovereenkomst tussen&#13;
appellant als pachter en geïntimeerde als&#13;
verpachter met betrekking tot het partijen&#13;
bekende zuidelijke gedeelte van het perceel&#13;
land, kadastraal bekend gemeente Baarle-&#13;
Nassau, sectie A, nr. 3223, ter grootte van&#13;
2.85 ha, met een duur van zes jaren, eindigend&#13;
op 11 november 1995. </content><legacyfootnotes/><footnotes><footnote/></footnotes><auteurs>Mr. Maris, mr. Spoor, mr. Kok, baron De&#13;
Weichs de Wenne en De Wolf</auteurs><published>1990-06-01 00:00:00</published><modified>1990-06-01 00:00:00</modified><editiondate>1990-06-01</editiondate><htmlpath>https://denhollander.info/artikel/7120</htmlpath></article>
</articles></edition>
<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1993</searchword><id>5277</id><udhid>UDH:TvAR/5277</udhid><titel>reclamant tegen het plan van toedeling in de ruilverkaveling 'Baambrugge-Oostzijds' (TvAR 1993/4635)</titel><searchwords><searchword>TvAR 7/1993</searchword><searchword>TvAR 1993/4635</searchword><searchword>UDH:TvAR/5277</searchword></searchwords><attachments><attachment><name>1993_nr 7_Rechtspraak_4635.pdf</name><extention>pdf</extention><url>https://denhollander.info/download/5276/ci</url></attachment></attachments><inleiding>Landinrichtingswet, art. 196&#13;
&#13;
Bepaald perceel genoemd in een boerderijverplaatsingsovereenkomst,&#13;
niet conform die&#13;
overeenkomst toegedeeld aan reclamant. Het&#13;
litigieuze perceel is ook in een andere (later&#13;
gesloten) boerderijverplaatsingsovereenkomst&#13;
opgenomen. Het perceel is door de Landinrichtingscommissie&#13;
(LC) zonder vooroverleg&#13;
met reclamant toegedeeld volgens de laatste&#13;
overeenkomst. De belangen van betrokkenen&#13;
afwegend komt de rechtbank tot het oordeel&#13;
dat de LC voldoende zwaarwegende argumenten&#13;
had om af te wijken van de met reclamant&#13;
gesloten overeenkomst. Dat neemt&#13;
echter niet weg dat de LC, nu zij zich twee&#13;
keer tot toedeling van het desbetreffende perceel&#13;
heeft verbonden, jegens reclamant wanprestatie&#13;
heeft gepleegd en dat reclamant&#13;
voor eventuele daardoor geleden schade, in&#13;
het kader van de lijst der geldelijke regelingen&#13;
kan opkomen.</inleiding><content>J. de G., reclamant tegen het plan van toedeling&#13;
in de ruilverkaveling 'Baambrugge-Oostzijds';&#13;
enz.&#13;
2. De bezwaren, de standpunten van de belanghebbende&#13;
en de Landinrichtingscommissie&#13;
en de bespreking daarvan 2.1. De&#13;
bezwaren van reclamant zijn de volgende:&#13;
hij is het niet eens met toedeling van de kavels&#13;
102.022 (ged.) en 102.037 (geld.) en&#13;
wenst dat overeenkomstig de boerderijverplaatsingsovereenkomst&#13;
perceel met het kadastrale&#13;
nummer 462, volgens het plan van&#13;
toedeling deel uitmakend van kavel 102.017&#13;
aan hem wordt toegedeeld.&#13;
2.1.1. Reclamant is van oordeel dat de&#13;
Landinrichtingscommissie op grond van de&#13;
boerderij verplaatsingsovereenkomst van 13&#13;
mei 1986, weliswaar gewijzigd in maart 1988&#13;
op verzoek van de Landinrichtingscommissie&#13;
doch niet ten aanzien van de litigieuze kavel,&#13;
verplicht is die kavel aan hem toe te delen.&#13;
Niet toedeling van die kavel komt neer op&#13;
wanprestatie. Toezeggingen als deze, kunnen&#13;
370&#13;
slechts terzijde gesteld worden indien hieraan&#13;
voor andere rechthebbenden ernstige bezwaren&#13;
zijn verbonden en daarvan is in dezen&#13;
geen sprake. Weliswaar heeft de Landinrichtingscommissie,&#13;
door het desbetreffende perceel&#13;
toe te delen aan Griffioen, eveneens in&#13;
het kader van een boerderijverplaatsingsovereenkomst,&#13;
zich ook jegens Griffioen gebonden,&#13;
maar de overeenkomst met De Groot is&#13;
van eerdere datum en is op dit punt in maart&#13;
1988 ook niet gewijzigd.&#13;
De percelen die De Groot in plaats van&#13;
perceel 462 toegedeeld heeft gekregen heffen&#13;
zijn bezwaren tegen niet toedeling van perceel&#13;
462 geenszins op. Die andere percelen zijn&#13;
wat hun ligging betreft veel minder aantrekkelijk&#13;
dan perceel 462, ook al omdat zij liggen&#13;
achter een kavel die De Groot in erfpacht&#13;
heeft. Wanneer die erfpachtovereenkomst op&#13;
enig moment mocht eindigen zijn die vervangende&#13;
percelen wat de ligging betreft ongunstig.&#13;
De Groot stelt dat hij in 1988 niet ingestemd&#13;
zou hebben met de wijziging van de&#13;
boerderijverplaatsingsovereenkomst ten behoeve&#13;
van de boerderij verplaatsing van Griffioen&#13;
indien hij had geweten dat perceel 462&#13;
niet aan hem zou worden toegedeeld.&#13;
De Groot is van oordeel dat de kosten van&#13;
deze procedure ten laste van de gezamenlijke&#13;
belanghebbenden moeten worden gebracht en&#13;
dat alle met de bezwarenbehandeling gemoeide&#13;
redelijke kosten aan De Groot dienen te&#13;
worden vergoed.&#13;
2.1.2. Het standpunt van de Landinrichtingscommissie&#13;
over dit bezwaar is dat ten&#13;
deze sprake is van zwaarwegende argumenten&#13;
die afwijken van de boerderijverplaatsingsovereenkomst&#13;
met De Groot rechtvaardigden.&#13;
De Landinrichtingscommissie erkent dat&#13;
zij in beginsel gebonden is aan overeenkomsten&#13;
waarbij zij partij is. De commissie stelt&#13;
dat in het kader van de onderhavige ruilverkaveling&#13;
pas in een later stadium duidelijk werd&#13;
dat er zes in plaats van vijf boerderijverplaatsingen&#13;
nodig waren om de doelstellingen van&#13;
deze ruilverkaveling, het opheffen van alle&#13;
particuliere spoorwegovergangen, te realiseren.&#13;
Met het oog op de belangen van de zesde&#13;
boerderijverplaatser, D. Griffioen, moest afgeweken&#13;
worden van de boerderijverplaatsingsovereenkomst&#13;
met De Groot. Griffioen zou&#13;
anders namelijk onderbedeeld worden en dat&#13;
wilde hij niet, terwijl er ook geen andere mogelijkheden&#13;
waren om via het aanbrengen van&#13;
veranderingen in toedelingen van verdere&#13;
rechthebbenden tot een oplossing te komen.&#13;
De commissie erkent dat zij, alvorens bedoeld&#13;
perceel aan Griffioen toe te delen, De Groot&#13;
had moeten inlichten en horen en dat zij in zoverre&#13;
tegenover De Groot in procedureel opzicht&#13;
niet correct heeft gehandeld. Bij wijze&#13;
van gebaar jegens De Groot heeft de commissie&#13;
ten tijde van de zitting bij de rechter-commissaris&#13;
hem een bedrag van ƒ 3000 aangeboden.&#13;
Daarmee heeft zij niet erkend wanprestatie&#13;
te hebben gepleegd. Dat aanbod&#13;
heeft hij toen niet aanvaard en geldt thans niet&#13;
meer.&#13;
De commissie is van oordeel dat door toedeling&#13;
aan De Groot van de oostelijke gedeelten&#13;
van de kavels 102.037 en 102.022 (zgn.&#13;
landmetershectaren) hij op adequate wijze is&#13;
gecompenseerd voor het verlies van perceel A&#13;
462. Gelet op de ligging van die percelen zou&#13;
het geen oplossing zijn om die aan Griffioen&#13;
toe te delen in plaats van perceel A 462.&#13;
2.1.3. De belanghebbende, D. Griffioen,&#13;
heeft zelf en bij monde van zijn raadsman ver&#13;
klaard, bezwaar te hebben tegen de wens van&#13;
De Groot ten aanzien van perceel A 462 en&#13;
zich aan te sluiten bij het standpunt van de&#13;
commissie in deze. Hij is van oordeel dat hij,&#13;
door als boerderijverplaatser pas in een laat&#13;
stadium erbij te zijn gekomen, al in een ongunstiger&#13;
positie was en genoegen heeft moe&#13;
ten nemen met niet al te gunstig liggende&#13;
percelen.&#13;
2.1.4. De rechtbank is van oordeel dat het&#13;
plan van toedeling van de Landinrichtingscommissie&#13;
op het onderhavige punt ongewijzigd&#13;
moet blijven en dat het bezwaar van De&#13;
Groot moet worden afgewezen.&#13;
De rechtbank is tot dit oordeel gekomen op&#13;
grond van het navolgende.&#13;
De Landinrichtingscommissie is in beginsel&#13;
gebonden aan de overeenkomst die zij in&#13;
1986 met De Groot heeft gesloten. In die&#13;
overeenkomst is opgenomen dat perceel A&#13;
462 aan De Groot zal worden toegedeeld. De&#13;
overeenkomst is op dat punt in 1988 niet gewijzigd.&#13;
In het kader van de in 1989 met Griffioen&#13;
gesloten boerderijverplaatsingsovereenkomst&#13;
is, zonder vooroverleg met De Groot het desbetreffende&#13;
perceel aan Griffioen toebedeeld.&#13;
Ook jegens Griffioen heeft de Landinrichtingscommissie&#13;
zich verbonden.&#13;
Aan De Groot zijn in ruil voor perceel A&#13;
462 percelen toegekend die aansluiten aan&#13;
overige aan hem toegedeelde percelen te zamen&#13;
vormend één grote kavel. Aanvankelijk&#13;
zou ook perceel A 462 deel uitmaken van bedoeld&#13;
groot perceel.&#13;
De hem toegedeelde vervangende percelen&#13;
liggen iets verder verwijderd van de bedrijfsgebouwen&#13;
en sluiten aan op een perceel dat&#13;
De Groot tot zijn 65e jaar in erfpacht heeft.&#13;
Ten aanzien van Griffioen is van belang&#13;
dat hij bij niet toewijzing van perceel A 462&#13;
onderbedeeld zou zijn en dat hij - doordat hij&#13;
ook ver van zijn bedrijfsgebouwen verwijderde&#13;
percelen heeft moeten accepteren - toch al&#13;
in een niet zo gunstige positie verkeert.&#13;
Toewijzing van de nu aan De Groot toegewezen&#13;
landmetershectaren aan Griffioen is&#13;
voor laatstgenoemde bijzonder nadelig omdat&#13;
de desbetreffende percelen niet aansluiten aan&#13;
overige aan hem toegewezen percelen en zonder&#13;
extra voorzieningen voor hem niet te bereiken&#13;
zijn.&#13;
De belangen van beide betrokkenen afwegend&#13;
komt de rechtbank tot het oordeel dat de&#13;
Landinrichtingscommissie voldoende zwaarwegende&#13;
argumenten had om af te wijken van&#13;
de met reclamant gesloten boerderijverplaatsingsovereenkomst,&#13;
zodat het bezwaar van De&#13;
Groot moet worden afgewezen.&#13;
Dat neemt echter niet weg dat de Landinrichtingscommissie&#13;
jegens De Groot door aan&#13;
hem perceel A 462 niet toe te delen jegens&#13;
hem wanprestatie heeft gepleegd en dat hij,&#13;
voor eventuele daardoor geleden schade, in&#13;
het kader van de lijst der geldelijke regelingen&#13;
kan opkomen.&#13;
De Groot heeft nog gesteld dat hij - wanneer&#13;
hij in 1988 geweten zou hebben dat perceel&#13;
A 462 hem uiteindelijk niet zou worden&#13;
toebedeeld - niet, althans niet onder de thans&#13;
gehanteerde voorwaarden, zou hebben ingestemd&#13;
met de boerderijovereenkomst. Voor&#13;
zover hij hiermee een beroep op dwaling heeft&#13;
willen doen, heeft hij dat zo onvoldoende geadstrueerd&#13;
dat daaraan thans voorbij dient te&#13;
worden gegaan. Ook wanneer hij deze stelling&#13;
voldoende zou hebben onderbouwd en daaraan&#13;
eventueel ook consequenties had verbonden,&#13;
zou dit er evenwel niet toe geleid hebben&#13;
dat het plan van toedeling zou zijn gewijzigd&#13;
in de door hem gewenste zin.&#13;
De Groot zal als de in het ongelijk gestelde&#13;
partij in de kosten van deze procedure worden&#13;
veroordeeld.&#13;
3. De beslissing&#13;
3.1. Wijst het bezwaar van J. de Groot af.&#13;
(enz.)</content><legacyfootnotes/><footnotes><footnote/></footnotes><auteurs/><published>1993-07-01 00:00:00</published><modified>1992-04-27 00:00:00</modified><editiondate>1993-07-01</editiondate><htmlpath>https://denhollander.info/artikel/5277</htmlpath></article>
</articles></edition>
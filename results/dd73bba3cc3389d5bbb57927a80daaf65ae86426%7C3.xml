<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1997</searchword><id>4924</id><udhid>UDH:TvAR/4924</udhid><titel>De Staat / Pelgröm (TvAR 1997/4888)</titel><searchwords><searchword>TvAR 7/8/1997</searchword><searchword>TvAR 1997/4888</searchword><searchword>UDH:TvAR/4924</searchword></searchwords><attachments><attachment><name>1997_nr 78_Rechtspraak_4888.pdf</name><extention>pdf</extention><url>https://denhollander.info/download/4866/ci</url></attachment></attachments><inleiding>Pachtwet art. 36, 62, 63&#13;
&#13;
Pachtcontract met door de grondkamer in 1959 goedgekeurde opname van beding ex artikel 62 aanhef en sub b Pw, betreffende perceel land aan rivieroever. Als bestemming als bedoeld in dat artikel heeft de grondkamer beschouwd: werken aan de oevers van de rivieren in het rivierbelang zoals waterkering, waterafvoer en de scheepvaart. Het hof gaat uit van de onaantastbare rechtskracht van de goedkeuring door de grondkamer omdat niet is gebleken van (ernstige) gebreken in de beschikking. Het enkele tijdsverloop sedert de beschikking doet niet aan de rechtskracht daarvan af. Hierbij dient te worden bedacht dat er geen rechtsgang voor een tussentijdse wijziging van het geding bestaat. Het geding maakt deel uit van een bestaande overeenkomst. Een beroep op het geding is naar maatstaven van redelijkheid en billijkheid zonder meer niet onaanvaardbaar. De verpachter die geen verdere verlenging van de pachtovereenkomst wenst, omdat hij tot realisering van een bestemming voor niet tot de landbouw betrekkelijke doeleinden van openbaar nut wil overgaan, kan ermee volstaan in de pachtopzegging vermelden dat de verlenging van de pachtovereenkomst met de bestemming van het verpachte onverenigbaar is. De pachter kan dan niet worden ontvangen in zijn pachtverlengingsverzoek en een verdere verlenging van de pachtovereenkomst vindt niet plaats. Dit lijdt volgens algemene rechtsbeginselen slechts uitzondering in het geval dat de verpachter misbruik maakt van zijn bevoegdheid de verlenging tegen te houden krachtens het bij goedkeuring van de grondkamer in de pachtovereenkomst opgenomen beding. Dit laatste zal het geval kunnen zijn indien ieder verband ontbreekt tussen de bestemming met het oog waarop de goedkeuring is verleend en de bestemming waarvoor de verpachter de verlenging van de pachtovereenkomst tegenhoudt. Vaststaat dat verpachter (De Staat) aan de grond in geschil thans een bestemming heeft gegeven voor werken aan de oever van de rivier zij het voor inrichting van een natuurvriendelijke oever. Niet gezegd kan worden dat er in dit geval geen enkel verband bestaat tussen de bestemming, waarop de goedkeuring van de grondkamer betrekking heeft, en de bestemming die verpachter thans wil realiseren. In beide gevallen gaat het om oeverwerkzaamheden i.v.m. de rivier. Van misbruik van bevoegdheid door de verpachter is niet gebleken. Pachter wordt alsnog niet-ontvankelijk verklaard in zijn pachtverlengingsverzoek.</inleiding><content>Beschikking in de zaak van:&#13;
De Staat der Nederlanden, (Ministerie van Financiën, Directie Domeinen), waarvan de zetel is gevestigd te 's-Gra-venhage, appellant,&#13;
incidenteel geïntimeerde, procureur: mr. J.M. Bosnak,&#13;
tegen&#13;
Hendrikus Johannes Pelgröm, wonende te Zwolle, geïntimeerde, incidenteel appellant, procureur: mr. D.M.H.M. van Dijk.&#13;
Het geding in eerste aanleg&#13;
De pachtkamer van het kantongerecht te Zwolle heeft op 29 mei 1995 een tussenbe-schikking en op 13 november 1995 een eind-beschikking tussen partijen gegeven. Bij de eindbeschikking is op verzoek van geïntimeerde de tussen appellant - verder ook te noemen - verpachter - en geïntimeerde -verder ook te noemen: pachter - bestaande en behoudens verlenging op 31 december 1995 eindigende pachtovereenkomst betreffende een perceel gras en riet aan de oever van de IJssel te Zalk, gemeente Zwolle, thans kadas-traal bekend gemeente IJsselmuiden, sectie L, nr 601 (ged.), groot 0.60 ha, verlengd met een&#13;
termijn van 6 jaar, eindigende 31 december 2001.&#13;
De eindbeschikking is gegeven uit overwegin-gen in hoofdzaak dat het in de pachtovereen-komst opgenomen beding als bedoeld in arti-kel 62 (aanhef en sub b) het oog heeft op waterstaatkundige werken, rivierbelangen en scheepvaartbelangen en niet ook op ecologi-sche oeverontwikkeling, die verpachter ter plaatse wil verwezenlijken, zodat aan verpach-ter niet de bevoegdheid is gegeven de pacht-overeenkomst op te zeggen met toepassing van artikel 62 (aanhef en sub b) teneinde die ecologische oeverontwikkeling te realiseren.&#13;
Het geding in hoger beroep Verpachter is bij op 13 december 1995 ter griffie van het hof ingekomen beroepschrift in hoger beroep gekomen van voormelde be-schikkingen met verzoek die beschikkingen te vernietigen en, opnieuw beschikkende, pach-ter alsnog niet-ontvankelijk te verklaren in zijn verlengingsverzoek althans dit af te wij-zen, met veroordeling van pachter in de kos-ten van beide instanties.&#13;
Pachter heeft bij op 12 februari 1996 ter griffie van het hof ingekomen verweerschrift ver-weer gevoerd en zijnerzijds onder aanvoering van twee grieven incidenteel hoger beroep ingesteld, met verzoek de beschikkingen waar-van beroep te bevestigen met uitzondering van het achterwege blijven in de eindbeschik-king van een veroordeling van verpachter in de proceskosten, en met verzoek verpachter in de kosten van beide instanties te veroor-delen.&#13;
Verpachter heeft het incidenteel hoger beroep bij incidenteel verweerschrift bestreden, met verzoek pachter niet-ontvankelijk te verklaren in zijn incidenteel hoger beroep althans dit af te wijzen, met zijn veroordeling in de proces-kosten.&#13;
Op 24 juni 1996 heeft in de raadkamer van het hof een mondelinge behandeling van het hoger beroep plaats gehad, waarbij aanwezig waren namens de Staat, E. Rijnders, regionaal directeur van Domeinen Midden-Oost Neder-land, J. Stindt, behandelend ambtenaar van Domeinen Oost Nederland, C. van IJzen-doorn, hoofd van de afdeling Rivierenland van Domeinen Oost-Nederland en H. Stokker-&#13;
mans, coördinator natuurvriendelijke oevers van Rijkswaterstaat directie Oost-Nederland, bijgestaan door mr. W. de Vries, advocaat te 's-Gravenhage, en voorts: pachter in persoon, bijgestaan door mr. D.M.H.M. van Dijk, advocaat te Arnhem.&#13;
Van de zijde van partijen zijn ter zitting van het hof inlichtingen verstrekt, waarna de raadslieden de wederzijdse standpunten nader hebben toegelicht, zulks beiden mede aan de hand van pleitnotities.&#13;
Bij brief van 27 juni 1996 heeft de advocaat van pachter nog inlichtingen verstrekt om-trent het tijdstip waarop de in artikel 12 van de Pachtwet bedoelde duur van de pachtover-eenkomst is aangevangen.&#13;
De grieven&#13;
De grieven in het principaal appel van ver-pachter luiden als volgt:&#13;
Grief I&#13;
Ten onrechte heeft de pachtkamer van het kantongerecht in de tussenbeschikking van 29 mei 1995 in ro. 3 overwogen: "De vraag of de verpachter zijn bevoegdheid tot het doen van de mededeling dat verlenging met de bestemming onverenigbaar is, gebruikt voor het doel waarvoor die is gegeven, valt naar het oordeel van de pachtkamer wel binnen het bereik van haar controle".&#13;
Grief II&#13;
De pachtkamer van het kantongerecht heeft de beschikking van de grondkamer voor Overijssel van 23 december (lees:) 1959 onjuist althans te beperkt geïnterpreteerd, immers puur toegespitst op 'wegverbetering en/of uitvoering van werken'.&#13;
Grief III&#13;
Ten onrechte heeft de pachtkamer van het kantongerecht - na de nog door de Staat gegeven toelichting - bij eindbeschikking d.d. 13 november 1995 geoordeeld dat (wel-iswaar) uit door de Staat overgelegde aanvra-gen en beschikkingen blijkt dat de Staat "tel-kens het oog had op waterstaatkundige wer-ken, rivierbelangen en scheepvaartbelangen en die bestemming zo breed mogelijk heeft willen omschrijven" doch de ecologische&#13;
oeverontwikkeling daar niet onder geschaard. Ten onrechte komt de pachtkamer van het kantongerecht tot het oordeel dat "hoezeer ook bedoelde natuurontwikkeling een alge-meen belang dient, de bevoegdheid van artikel 62 Pw zoals die in de pachtovereenkomst is terechtgekomen, niet aan de Staat is gegeven om deze ontwikkeling te realiseren".&#13;
Grief IV&#13;
Ten onrechte is de pachtkamer van het kan-tongerecht tot de conclusie gekomen dat de brief van 30 november 1994 (de kennisgeving ex artikel 36 lid 2) niet tot het einde van de pachtovereenkomst leidt en de tussen partijen bestaande pachtovereenkomst met de wette-lijke duur van zes jaren verlengd. De grieven van pachter in het incidenteel hoger beroep hebben de navolgende inhoud:&#13;
A. Ten onrechte overweegt de pachtkamer van het kantongerecht, dat de beschikking van de grondkamer voor Overijssel d.d. 23 decem- ber 1959 onaantastbare rechtskracht heeft.&#13;
B. Ten onrechte heeft de pachtkamer van het kantongerecht geen proceskostenveroordeling uitgesproken (beschikking 13 november 1995).&#13;
De mondelinge behandeling&#13;
Ter zitting van het hof is niet of onvoldoende weersproken verklaard (zakelijk weergege-ven):&#13;
Namens verpachter door H. Stokkermans voornoemd:&#13;
Sedert de Derde Nota Waterhuishouding van 1990 moet Rijkswaterstaat de oevers van de rivieren anders inrichten en beheren. Voor-heen ging het om zuiver civiel-technisch beheer van de oevers, nu moet ook recht wor-den gedaan aan de andere oeverfuncties dan de waterstaatkundige. Rijkswaterstaat moet de recreatieve functie en de natuurfunctie van de oevers tot hun recht laten komen. Het is de bedoeling de diverse natuurgebieden langs de rivier ten behoeve van flora en fauna met elkaar te verbinden door middel van zoge-naamde corridors waarop de rivier vrij spel krijgt. Daar zal hooguit extensieve begrazing mogelijk zijn, één grootvee-eenheid per 3 ha in plaats van gemiddeld drie grootvee-eenhe-den per ha zoals die thans in de landbouw&#13;
pleegt plaats te vinden. In het geval van pachter Pelgröm wordt nog volstaan met een afrastering langs de corridor. Een verdere inrichting vindt nog niet plaats. Het natuur-beheer zal krachtens overeenkomst door een der erkende natuurorganisaties geschieden. Mogelijk maakt die organisatie afspraken met landbouwers over de begrazing. Rijkswater-staat is niet in de gelegenheid dat allemaal zelf te regelen.&#13;
Door pachter:&#13;
Ik heb een (melk)veehouderijbedrijf op 10.44 ha grasland; 8.90 ha daarvan is eigendom. Ik beschik over ongeveer 25 melkkoeien.&#13;
De (overigens) vaststaande feiten&#13;
- Bij brief van 27 november 1959 heeft de toen- malige inspecteur der Domeinen te Zwolle aan de grondkamer voor Overijssel, voor over hier van belang, verzocht goed te keuren dat in akten van verpachting van gronden beho- rende tot rivieren en betreffende in de provin- cie Overijssel gelegen gemeenten, waaronder Zwolle, de bedingen genoemd in artikel 62 van de Pachtwet zouden worden opgenomen.&#13;
- Op verzoek van die grondkamer heeft de inspecteur der Domeinen zijn verzoek alsnog bij brief van 18 december 1959, voor zover hier van belang, toegelicht in die zin dat het hem ging om de gronden, die behoren bij waterwegen (rivieren) en dat die gronden te zijner tijd nodig kunnen zijn voor het uitvoe- ren van werken.&#13;
-Bij beschikking van 23 december 1959 heeft de grondkamer voor Overijssel de gevraagde goedkeuring verleend, voor zover hier van belang overwegende dat opname van de bedingen nodig geoordeeld wordt in verband met het feit dat de betreffende percelen te zijner tijd nodig zullen zijn voor het uitvoe-ren van werken, dat die percelen derhalve een bestemming voor niet tot de landbouw be-trekkelijke doeleinden van openbaar nut heb-ben, als bedoeld in artikel 62 van de Pachtwet, en dat deze bestemming (lees: toepassing van) de bedingen noodzakelijk kan maken zodat het verzoek behoort te worden ingewilligd.&#13;
- In artikel 1 van het door partijen op 10 april/ 15 mei 1960 ondertekende en op 4 augustus 1960 door de grondkamer voor Overijssel&#13;
goedgekeurde pachtcontract betreffende de grond in geschil zijn de hierbedoelde bedin-gen opgenomen. Het beding van artikel 1, sub 2, luidt als volgt: "Verlenging van de over-eenkomst zal niet plaats hebben, indien en voorzover de verpachter in de kennisgeving, bedoeld in artikel 36, tweede lid, van de Pachtwet heeft medegedeeld, dat de verlen-ging met de bestemming van het verpachte onverenigbaar is."&#13;
- Bij aangetekende brief d.d. 30 november 1994 van het hoofd van de afdeling Regio 1 van de Regionale directie Domeinen Noord, gericht aan pachter, heeft verpachter laten weten per 1 januari 1996 geen verlenging van de pachtovereenkomst te wensen omdat ver-lenging met de bestemming van het verpachte onverenigbaar is, een en ander onder verwij-zing naar met name het beding in het pacht-contract als bedoeld in artikel 62 aanhef en sub b van de Pachtwet en onder vermelding dat de Staat de verpachte grond nodig heeft voor de inrichting van natuurvriendelijke oevers langs de Rijntakken, waaronder de rivier De IJssel.&#13;
Beoordeling van het hoger beroep&#13;
1. In de toelichting op de grief A in het inci-denteel hoger beroep, heeft pachter betoogd dat het hof dient te onderzoeken of verpach-ter naar maatstaven van redelijkheid en billijk-heid op de beschikking van 23 december 1959, waarbij opname in pachtakten van onder meer het beding als bedoeld in artikel 62 aanhef en daaronder b werd goedgekeurd, een beroep kan doen, nu er al meer dan 36 jaren zijn ver-streken sedert die beschikking. Hij verzoekt het hof in dit verband terug te komen op de beschikking in de pachtverlengingsprocedure tussen de Staat en Varekamp, rekestnummer P 42/92, waarbij werd geoordeeld dat de betref-fende beschikking van de grondkamer houden-de goedkeuring van opneming van een derge-lijk beding, onaantastbare rechtskracht heeft. Anders dan pachters veronderstelt, heeft het hof in die beschikking niet beslist dat de gel-digheid van de beschikkingen van de grond-kamer, waarbij de hier bedoelde goedkeuring wordt verleend, nadien door de pachtrechter niet (marginaal) kan worden onderzocht (getoetst). Het hof heeft immers in die zaak&#13;
overwogen dat "in het onderhavige pachtver-lengings verschil" de beschikking van de grondkamer onaantastbare rechtskracht heeft omdat niet was gebleken van (ernstige) gebre-ken in die beschikking. In het nu voorliggende geval gaat het hof ook van de onaantastbare rechtskracht van de beschikking van de grond-kamer voor Overijssel, d.d. 23 december 1959, waarbij de goedkeuring wordt verleend, uit omdat ook thans niet is gebleken van (ernstige) gebreken in de beschikking. Het enkele tijds-verloop sinds het geven van de beschikking van 23 december 1959 doet niet aan de rechts-kracht van de beschikking af. Hierbij dient te worden bedacht dat als partijen eenmaal het beding in hun pachtovereenkomst hebben opgenomen, er geen rechtsgang voor een tus-sentijdse wijziging van het beding bestaat, daargelaten of daartoe aanleiding is. Het be-ding maakt deel uit van een bestaande over-eenkomst. Een beroep op het beding is naar maatstaven van redelijkheid en billijkheid zonder meer niet onaanvaardbaar. De grief A in het incidenteel appel is ongegrond.&#13;
2. Ingevolge artikel 63 van de Pachtwet heeft de grondkamer voor Overijssel bij het afgeven van haar beschikking van 23 december 1959 onderzocht of de bestemming van het gepachte het beding waar het hier om gaat redelijker wijze noodzakelijk kon maken. Als bestem ming heeft zij - voor zover hier van belang - aangemerkt het uitvoeren van werken op gronden behorende bij waterwegen (rivieren) en zij heeft die bestemming beschouwd als een bestemming voor niet tot de landbouw betrekkelijke doeleinden van openbaar nut als bedoeld in artikel 62 van de Pachtwet. Partijen verschillen er niet over van mening dat de grondkamer hierbij het oog heeft gehad op werken aan de oevers van de rivieren in het rivierbelang zoals (herstel)werkzaamheden ten behoeve van de waterkering, waterafvoer en de scheepvaart. Het beding is overigens zon der deze beperking in de door de grondkamer voor Overijssel goedgekeurde pachtovereen- komst opgenomen.&#13;
3. Volgens het systeem van artikel 36, tweede lid, juncto artikel 62 van de Pachtwet, kan de&#13;
verpachter, die geen verdere verlenging van de pachtovereenkomst wenste omdat hij tot realisering van een bestemming voor niet tot de landbouw betrekkelijke doeleinden van openbaar nut wil overgaan ermee volstaan in de kennisgeving als bedoeld in artikel 36, tweede lid, van de Pachtwet ('de opzeggings-brief') te vermelden dat de verlenging van de pachtovereenkomst met de bestemming van het verpachte onverenigbaar is. Hij kan dit doen ingevolge het beding dat partijen met goedkeuring van de grondkamer in de pachto-vereenkomst hebben opgenomen. De pachter kan dan niet worden ontvangen in zijn pacht-verlengingsverzoek en verdere verlenging van de pachtovereenkomst vindt dan niet plaats. Dit laatste lijdt volgens algemene rechtsbegin-selen slechts uitzondering in het geval dat de verpachter misbruik maakt van zijn bevoegd-heid de verlenging tegen te houden krachtens het bij goedkeuring van de grondkamer in de pachtovereenkomst opgenomen beding. Dit laatste zal het geval kunnen zijn indien ieder verband ontbreekt tussen de bestemming met het oog waarop goedkeuring is verleend en de bestemming waarvoor de verpachter de verle-ning van de pachtovereenkomst tegenhoudt.&#13;
4. Vaststaat dat verpachter aan de grond in geschil thans een bestemming heeft gegeven voor werken aan de oever (van de IJssel) zij het voor inrichting van een natuurvriendelijke oever met een corridor ten behoeve van flora en fauna waarop de rivier vrij spel krijgt. Niet gezegd kan worden dat er in dit geval geen enkel verband bestaat tussen de bestem- ming, waarop de goedkeuring van de grond kamer voor Overijssel betrekking heeft, en de bestemming die verpachter thans wil realise- ren in het kader van de nieuwe taak van Rijks- waterstaat natuurvriendelijke oevers langs de waterwegen in te richten. In beide gevallen gaat het om oeverwerkzaamheden van Rijks- waterstaat in verband met de rivier. Van mis bruik van bevoegdheid door de verpachter is niet gebleken.&#13;
5. Uit het bovenstaande vloeit voort dat de grief I in het principaal appel, welke is gericht tegen de tussenbeschikking, in zijn algemeen heid ongegrond is. De Grief II, waarmee&#13;
wordt betoogd dat de pachtkamer de beschik-king van de grondkamer voor Overijssel van 23 december 1959 verkeerd heeft geïnterpre-teerd, is eveneens ongegrond. Het eerste ge-deelte van de grief III is eveneens ongegrond daar verpachter in 1959 bij het verkrijgen van de goedkeuring en ten tijde van het opnemen van het beding in de pachtovereenkomst, niet het oog heeft gehad op ecologische oeveront-wikkeling. De grief IV is gegrond en dat geldt ook voor het slot van de grief III. De grief A in het incidenteel appel is verworpen. Dit betekent dat de tussenbeschikking, waarvan beroep, onder wijziging van gronden moet worden bekrachtigd en dat de eindbeschik-king, waarvan beroep, dient te worden vernie-tigd. Pachter behoort alsnog niet-ontvankelijk te worden verklaard in zijn pachtverlengings-verzoek. In de omstandigheid dat een aantal grieven van verpachter in het principaal appel ongegrond is bevonden, vindt het hof aanlei-ding de kosten van de eerste aanleg en van het principaal appel in deze verzoekschriftproce-dure te compenseren. Pachter dient de kosten van het incidenteel hoger beroep te dragen als de daarin in het ongelijk gestelde partij.&#13;
Beslissing&#13;
Het hof, beschikkende in hoger beroep: bevestigt de tussenbeschikking van de pacht-kamer van het kantongerecht te Zwolle d.d. 29 mei 1995, waarvan beroep, onder wijziging van gronden;&#13;
vernietigt de eindbeschikking d.d. 13 november 1995 van die pachtkamer en opnieuw beschik-kende;&#13;
verklaart pachter alsnog niet-ontvankelijk in zijn pachtverlengingsverzoek betreffende de grond in geschil;&#13;
compenseert de kosten tussen partijen in eer-ste aanleg en in het principaal appel; veroordeelt pachter in de kosten van het inci-denteel hoger beroep, aan de zijde van ver-pachter tot heden begroot op ƒ 700,-.</content><legacyfootnotes/><footnotes><footnote/></footnotes><auteurs/><published>1997-07-01 00:00:00</published><modified>1995-12-19 00:00:00</modified><editiondate>1997-07-01</editiondate><htmlpath>https://denhollander.info/artikel/4924</htmlpath></article>
</articles></edition>
<edition><articles><article><jaar>2011</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2011</searchword><id>9557</id><udhid>UDH:TvAR/9557</udhid><titel>Rechtspraak 5666. Fransen Orchids/Van Vuurde (TvAR 2011/5666)</titel><searchwords><searchword>TvAR 10/2011</searchword><searchword>TvAR 2011/5666</searchword><searchword>UDH:TvAR/9557</searchword></searchwords><attachments><attachment><name>TvAR2011_10_08_Rechtspraak_5666.pdf</name><extention>pdf</extention><url>https://denhollander.info/download/8327/ci</url></attachment></attachments><inleiding>De grondkamer heeft bij beschikking met betrekking tot een bij haar ter goedkeuring ingekomen overeenkomst tussen verpachter en pachtster onder meer beslist dat het volgen­de onderdeel van de pachtovereenkomst dient te worden ge­schrapt: ‘De huurprijs na 1 juli 2011 wordt verlaagd met € 10.000,00 per jaar ten opzichte van de huurprijs in het jaar van 1 juli 2020 tot en met 2 juli 2011’. Tegen het schrappen van dit onderdeel van de overeenkomst heeft pachtster be­roep ingesteld. Verpachter heeft op zijn beurt (onder meer) verzocht om pachtster niet-ontvankelijk te verklaren in haar beroep. Het verzoek van verpachter wordt afgewezen. An­ders dan verpachter oordeelt het hof dat de door de grond­kamer geschrapte zin niet is aan te merken als een verla­ging van de pachtprijs door de grondkamer. Het beroep van pachtster slaagt evenmin. Het hof oordeelt dat de grondka­mer het betreffende onderdeel van de overeenkomst terecht heeft geschrapt en bevestigt de beschikking, zulks evenwel met verbetering van gronden. &#13;
</inleiding><content>Het geding in eerste aanleg&#13;
De grondkamer Zuidwest heeft bij beschikking van 11 maart 2011, waarvan afschrift aan partijen is verzonden op 24 maart 2011, met betrekking tot de op 27 september 2010 bij haar te goedkeuring ingekomen overeenkomst met als op­schrift “Huurovereenkomst” tussen verpachtster en Aad Fransen Beheer B.V. als huurder, waarbij pachtster volgens het aanhangsel bij de huurovereenkomst de rechten en plich­ten van laatstgenoemde per 1 juli 2009 heeft overgenomen, met betrekking tot het glastuinbouwbedrijf ter grootte van circa 10.270 m² warenhuizen en circa 355 m² bedrijfsruimte, plaatselijk bekend als Abraham Kroesweg nabij 16 te Wad­dinxveen, ingaande 1 juli 2006 en eindigende 1 juli 2011, zulks met bepaling dat de totale vergoeding voor het gebruik van de onroerende zaken gedurende de periode van 1 juli 2006 tot en met 1 juli 2007 bedraagt € 73.734,- (exclusief BTW) en met bepaling dat de “basis huurprijs” van € 64.000,- (exclusief BTW) jaarlijks wordt verhoogd met het Consumenten prijsindexcijfer alle huishoudens totaal voor het eerst op 1 juli 2007, als volgt beslist:&#13;
“De overeenkomst wordt gewijzigd in die zin dat:&#13;
- de laatste zin van art. 1.2, luidende: “De huurprijs na 1 juli 2011 wordt verlaagd met € 10.000,- per jaar ten opzichte van de huurprijs in het jaar van 1 juli 2010 tot en met 2 juli 2011” wordt geschrapt,&#13;
- de jaarlijkse pachtprijs van € 73.734,- wordt gewijzigd in € 68.540,-.&#13;
- de overeengekomen pachtduur wordt gewijzigd in de wet­telijke duur van zes jaar,&#13;
- de in art. 1.2 voorkomende zin: “De huurovereenkomst wordt per 1 juli 2011 …. Schriftelijk beëindigd” wordt ge­schrapt,&#13;
- de in art. 5, eerste alinea, voorkomende woorden: “bij ge­breke waarvan verhuurder …. direct zal voldoen” worden geschrapt,&#13;
- de in art. 5, tweede alinea, voorkomende boeten van € 5000,- wordt gewijzigd in € 376,-,&#13;
- artikelen 6.2 en 28 worden geschrapt.&#13;
De aldus gewijzigde overeenkomst wordt goedgekeurd.”&#13;
Voormelde beschikking is in fotokopie aan deze beschikking gehecht. Daarnaar wordt verwezen voor de procesgang in eerste aanleg en de aan de beschikking ten grondslag geleg­de motivering.&#13;
Het geding in hoger beroep&#13;
Pachtster is bij een op 22 april 2011 per faxbericht en op 26 april 2011 per post ter griffie ingekomen beroepschrift in be­roep gekomen van voormelde beschikking, met verzoek die beschikking te vernietigen daar waar de pachtovereenkomst is gewijzigd in die zin dat: “de laatste zin van art. 1.2., lui­dende: “De huurprijs na 1 juli 2011 wordt verlaagd met € 10.000,00 per jaar ten opzichte van de huurprijs in het jaar van 1 juli 2010 t/m 1 juli 2011” wordt geschrapt” en op­nieuw rechtdoende de overeenkomst goed te keuren zonder schrapping van voormelde passage. Verpachtster heeft hier­tegen verweer gevoerd bij een op 25 mei 2011 per faxbe­richt en op 27 mei 2011 per post ter griffie ingekomen ver­weerschrift, met verzoek om pachtster niet ontvankelijk te verklaren in haar beroep, althans dat beroep af te wijzen, met veroordeling van pachtster in de kosten van het geding.&#13;
De grieven&#13;
Pachtster heeft aangevoerd dat zij zich enkel niet kan ver­enigen met de beslissing van de grondkamer tot wijziging en goedkeuring van het navolgende onderdeel van de pacht­overeenkomst, te weten: “De laatste zin van art. 1.2, luiden­de: “De huurprijs na 1 juli 2011 wordt verlaagd met € 10.000,00 per jaar ten opzichte van de huurprijs in het jaar van 1 juli 2010 tot en met 2 juli 2011” wordt geschrapt.&#13;
Beoordeling van het geschil in hoger beroep&#13;
met betrekking tot de ontvankelijkheid van het beroep&#13;
1. Art. 36, lid 3 van de Uitvoeringswet grondkamers bepaalt dat door de pachter geen beroep kan worden ingesteld, in­dien de wijziging door de grondkamer ingevolge art. 7:320 BW betrekking heeft op verlaging van de overeengekomen pachtprijs. Anders dan verpachtster kennelijk veronderstelt sluit voormelde bepaling voor de pachtster hoger beroep al­leen uit indien - waarvoor naar redelijkheid moet worden gelezen: voor zover als – de grondkamer de pachtprijs heeft verlaagd. De in de bestreden beschikking door de grondka­mer geschrapte laatste zin van art. 1.2 van de onderhavige overeenkomst heeft weliswaar betrekking op een toekomsti­ge verlaging van de pachtprijs in de onderhavige overeen­komst doch is niet aan te merken als een verlaging van de pachtprijs door de grondkamer als vorenbedoeld. Mitsdien is het hoger beroep van pachtster ontvankelijk.&#13;
met betrekking tot de grieven&#13;
2. In de onderhavige overeenkomst is door partijen in art. 1.1 overeengekomen dat deze wordt aangegaan op 1 juli 2006 en eindigt op 1 juli 2011.&#13;
Art. 1.2 van de onderhavige overeenkomst luidt:&#13;
“Deze huurovereenkomst wordt per 1 juli 2011 automatisch met één jaar verlengd, tenzij verhuurder of huurder de over­eenkomst voor 31 december 2010 schriftelijk hebben be­ëindigd. De huurprijs na 1 juli 2011 wordt verlaagd met € 10.000,- ten opzichte van de huurprijs in het jaar van 1 juli 2010 tot en met 2 juli 2011”.&#13;
De grondkamer heeft in voormelde beschikking goedkeu­ring onthouden aan de eerste zin van genoemd artikel. Hier­tegen zijn in beroep geen grieven aangevoerd. Evenmin zijn grieven aangevoerd tegen de wijziging door de grondkamer van de jaarlijkse pachtprijs van € 73.734,- in € 68.450,-.&#13;
De grondkamer heeft in voormelde beschikking voorts goedkeuring onthouden aan de tweede zin van art. 1.2. Dit op grond van de navolgende overweging:&#13;
“Naar aanleiding hiervan overweegt zij, dat haar deskundige heeft aangegeven dat de in art. 6.1 van de overeenkomst ver­melde vaste toeslag van € 9.734,- per jaar betrekking heeft op dezelfde investeringen van de verpachter als de investe­ringen, waarop het in art. 1.2 van de overeenkomst vermelde bedrag van € 10.000,- betrekking heeft. Omdat bij de toet­sing van de pachtprijs is uitgegaan van al hetgeen door de verpachter aan de pachter ter beschikking is gesteld, derhal­ve ook van datgene, waarop bedoelde investeringen betrek­king hebben, en derhalve als overeengekomen pachtprijs een bedrag van € 73.734,- (€ 64.000,- + een vaste toeslag van € 9.734,-) per jaar is aangehouden, ligt het in de rede, dat het bepaalde in de tweede zin van art. 1.2 wordt geschrapt.”&#13;
De grief van pachtster heeft hierop betrekking.&#13;
De Centrale Grondkamer overweegt dienaangaande het na­volgende.&#13;
3. Bij de goedkeuring van de door partijen in de onderha­vige overeenkomst overeengekomen pachtprijs dienen de grondkamer, en in beroep de Centrale Grondkamer, uit te gaan van het pachtobject zoals dat bij het ingaan van de pachtovereenkomst door verpachtster aan pachtster ter be­schikking is gesteld. Zij dienen daarbij de nadien daaraan door pachtster voor haar rekening aangebrachte veranderin­gen en verbeteringen buiten beschouwing te laten. Ander­zijds dienen zij in dit verband wel acht te slaan op de na het ingaan van de onderhavige pachtovereenkomst door ver­pachtster voor haar rekening aan het pachtobject aange­brachte veranderingen of verbeteringen, daaronder begrepen de in art. 3.3 van de onderhavige overeenkomst vermelde in­vesteringen harerzijds ten bedrage van € 50.000,- (exclusief BTW). Met inachtneming van het vorenstaande moet wor­den getoetst of het door partijen overeengekomen art. 1.2 van de onderhavige overeenkomst niet leidt tot een pacht­prijs die hoger is dan de hoogst toelaatbare.&#13;
4. De grondkamer is bij gelegenheid van de toetsing van de pachtprijs tot de conclusie gekomen dat de overeengekomen pachtprijs van € 73.734,- per jaar hoger is dan de hoogst toe­laatbare, heeft de hoogst toelaatbare pachtprijs berekend op € 68.450,- en heeft de pachtprijs dienovereenkomstig ver­laagd. Nu tegen die verlaging door verpachtster geen grief is aangevoerd, dient de Centrale Grondkamer ervan uit te gaan dat de hoogst toelaatbare pachtprijs € 68.450,- bedraagt en dat de bedoelde verlaging terecht heeft plaatsgevonden. Ook tegen de wijziging van de overeengekomen duur van vijf jaar in de wettelijke duur van zes jaar is geen grief aan­gevoerd, zodat ook die wijziging bij de beoordeling van het beroep tot uitgangspunt moet worden genomen.&#13;
5. Wat betreft de vraag welke gevolgen de wijziging of schrapping van een of meer bedingen dient te hebben voor de overige inhoud van de pachtovereenkomst, zijn de begin­selen zoals die ten grondslag liggen aan de artikelen 3:41 en 3:42 BW (partiële nietigheid en conversie) van overeenkom­stige toepassing. Op grond van die beginselen dienen voor­waarden van de pachtovereenkomst die gelet op hun inhoud en strekking in onverbrekelijk verband staan met te wijzi­gen of te schrappen bedingen, mede te worden geschrapt of gewijzigd, en wel aldus dat wordt aangesloten bij hetgeen - naar in redelijkheid valt aan te nemen - zou zijn overeen­gekomen indien bij het aangaan van de overeenkomst de onvermijdelijkheid van de wijziging of schrapping van de bedoelde bedingen onder ogen was gezien.&#13;
6. In het midden kan blijven of het in art. 1.2 van de over­eenkomst vermelde bedrag van € 10.000,- betrekking heeft op dezelfde investeringen als waarop de in art. 6.1 van de overeenkomst vermelde vaste toeslag van € 9.734,- per jaar ziet. Ook indien dit niet het geval is, bestaat een onverbreke­lijk verband tussen de tweede volzin van art. 1.2 en de door de grondkamer gewijzigde bedingen omtrent de pachtprijs en de duur van de overeenkomst. Alleszins aannemelijk is dat indien bij het aangaan van de overeenkomst onder ogen was gezien dat de jaarlijkse pachtprijs met ruim € 5.000 zou zijn verlaagd (welke verlaging ertoe leidt dat de pachter in vijf jaar tijd meer dan € 26.000 minder pacht betaalt dan partijen waren overeengekomen), de korting van € 10.000 op de pachtprijs in het zesde jaar (dat na wijziging niet lan­ger een optiejaar is, maar tot de reguliere duur van de pacht­overeenkomst gaat behoren) niet zou zijn gehandhaafd.&#13;
7. Uit het voorgaande volgt dat de grondkamer het bepaal­de in de tweede zin van art. 1.2 terecht heeft geschrapt, wat er ook zij van de door de grondkamer aan die schrapping ten grondslag gelegde overwegingen.&#13;
8. In een procedure als de onderhavige is geen plaats voor een kostenveroordeling zoals door verpachtster gevraagd.&#13;
Slotsom&#13;
De beschikking, waarvan beroep, moet worden bevestigd, zulks evenwel met verbetering van gronden zoals hiervoor overwogen.&#13;
Beslissing&#13;
De Centrale Grondkamer, beschikkende in hoger beroep:&#13;
Bevestigt de beschikking, waarvan beroep, zulks met ver­betering van gronden zoals hiervoor overwogen en met ver­melding van het navolgende.&#13;
Indien de pachtster geen pachtersomslag is verschuldigd in­gevolge art. 116, onderdeel b, van de Waterschapswet, kan de pachtprijs worden vermeerderd met maximaal 50% van de waterschapslasten zoals die in het betrokken jaar zijn vastgesteld.&#13;
Indien op het verpachte land een ruilverkavelingsrente dan wel een landinrichtingsrente rust, kan door de verpachtster 50% van de ruilverkavelingsrente dan wel landinrichtings­rente aan de pachtster doorberekend worden met een maxi­mum van € 25,00 per ha per jaar.&#13;
Indien de geldelijke lasten welke de verpachtster door pu­bliekrechtelijke lichamen zijn opgelegd, worden verhoogd in verband met door deze lichamen uit te voeren onder­houdswerkzaamheden, die vóórdien ten laste kwamen van de pachtster, kan de verpachtster ten hoogste het bedrag van de aan die werkzaamheden verbonden kosten aan de pacht­ster doorberekenen. &#13;
&#13;
</content><legacyfootnotes/><footnotes><footnote/></footnotes><auteurs>mrs. W.L. Valk, M.G.W.M. Stienissen,Th.C.M. Willemse</auteurs><published>2011-10-01 00:00:00</published><modified>2011-10-01 00:00:00</modified><editiondate>2011-10-01</editiondate><htmlpath>https://denhollander.info/artikel/9557</htmlpath></article>
</articles></edition>
<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1995</searchword><id>5028</id><udhid>UDH:TvAR/5028</udhid><titel>reclamant tegen het plan van toedeling in de ruilverkaveling 'Giethoorn-Wanneperveen' (TvAR 1995/4780)</titel><searchwords><searchword>TvAR 11/1995</searchword><searchword>TvAR 1995/4780</searchword><searchword>UDH:TvAR/5028</searchword></searchwords><attachments><attachment><name>1995_nr 11_Rechtspraak_4780.pdf</name><extention>pdf</extention><url>https://denhollander.info/download/4968/ci</url></attachment></attachments><inleiding>Landinrichtingswet, art. 133, 160&#13;
&#13;
Reclamant brengt een aantal percelen aan&#13;
weerszijden van en een gedeelte van een druk&#13;
bevaren doorgaande vaarverbinding in. In het&#13;
kader van het begrenzingenplan is die vaarverbinding&#13;
in eigendom, beheer en onderhoud&#13;
toegewezen aan de Gemeente Brederwiede.&#13;
Reclamant wenst, als compensatie voor het&#13;
verlies van een gedeelte van de eigendom van&#13;
de vaarverbinding, een erfdienstbaarheid&#13;
voor het afmeren van zijn boten, waarbij hij&#13;
wijst op zijn belang van het afmeren voor zijn&#13;
rietteeltbedrijf. De rechtbank is van oordeel&#13;
dat de vraag of de gemeente haar publiekrechtelijke&#13;
taken en bevoegdheden als scheepvaartkundig&#13;
beheerster van de openbare&#13;
vaarwateren naar behoren kan uitoefenen indien&#13;
er privaatrechtelijke (beperkte) zakelijke&#13;
rechten bestaan met betrekking tot die vaarwateren.&#13;
De gemeente is bevoegd aan de uitoefening&#13;
van deze privaatrechtelijke bevoegdheden&#13;
zodanige beperkingen en voorwaarden&#13;
te stellen, als in redelijkheid nodig zijn voor&#13;
een goed functioneren van de watergangen&#13;
voor het doel waarvoor deze bestemd zijn, i.c.&#13;
als doorgaand vaarwater. Dit geldt zowel ten&#13;
aanzien van eigendom als ten aanzien van beperkte&#13;
zakelijke rechten zoals erfdienstbaarheden.&#13;
De Landinrichtingswet biedt de mogelijkheid&#13;
erfdienstbaarheden te vestigen ten&#13;
laste van kavels, welke in het kader van het&#13;
begrenzingenplan aan openbare lichamen zijn&#13;
toegewezen. Vestiging erfdienstbaarheid.</inleiding><content>J. O., reclamant tegen het plan van toedeling&#13;
in de ruilverkaveling 'Giethoorn-Wanneperveen';&#13;
(enz.)&#13;
Bezwaar&#13;
Reclamant maakt bezwaar tegen het verlies&#13;
van zijn bevoegdheid boten af te meren in de&#13;
Jan Balsvaart ter hoogte van de kavels&#13;
016510 en 016509.&#13;
Motivering&#13;
1. Vaststaande gegevens Reclamant brengt in&#13;
een aantal percelen, gelegen ter weerszijden&#13;
van de Jan Balsvaart, alsmede een gedeelte&#13;
van de Jan Balsvaart zelf. Op de ten noorden&#13;
van de Jan Balsvaart ingebrachte percelen is&#13;
het woonhuis van reclamant gelegen, hij&#13;
exploiteert er een voor de verhuur bestemd&#13;
zomerhuisje en hij oefent er een rietteeltbedrijf&#13;
uit. In verband met dit gebruik worden door&#13;
reclamant boten afgemeerd aan de&#13;
noordelijke oever van de Jan Balsvaart,&#13;
waaronder twee vaartuigen, die specifiek ten&#13;
behoeve van het rietteeltbedrijf&#13;
in bedrijf zijn. EÃ©n daarvan is met name in gebruik&#13;
als een drijvende opslag van riet; de andere&#13;
wordt in het bijzonder gebruikt voor de&#13;
aan- en afvoer van materieel en gemaaid product.&#13;
De Jan Balsvaart vormt een druk bevaren&#13;
doorgaande vaarverbinding tussen de Dorpsgracht&#13;
en het Bovenwiede. De Gemeente Brederwiede&#13;
is in elk geval vanaf 1 mei 1978&#13;
scheepvaartkundig beheerster van de Jan&#13;
Balsvaart.&#13;
In het kader van het Begrenzingenplan is&#13;
de Jan Balsvaart in eigendom, beheer en onderhoud&#13;
toegewezen aan de Gemeente Brederwiede.&#13;
In het plan van toedeling is niet voorzien&#13;
in een zakelijk recht van afmeren ten gunste&#13;
van de aan reclamant toe te delen kavels&#13;
016509 en 016510, zulks ten laste van&#13;
16W10.&#13;
2. Standpunt reclamant&#13;
Reclamant maakt al sinds meer dan 30 jaar&#13;
gebruik van de noordelijke oever van de Jan&#13;
Balsvaart om daaraan zijn boten af te meren.&#13;
Het behoud van die mogelijkheid wenst hij&#13;
gegarandeerd te zien door de vestiging van&#13;
een daarop betrekking hebbend zakelijk recht,&#13;
waarbij hij wijst op het belang van het afmeren&#13;
voor zijn rietteeltbedrijf. Een dergelijk zakelijk&#13;
recht dient gevestigd te worden als&#13;
compensatie voor het door reclamant ingebrachte&#13;
gedeelte van de Jan Balsvaart.&#13;
Reclamant wenst door de toewijzing van&#13;
de Jan Balsvaart aan de Gemeente niet in een&#13;
slechtere positie te komen verkeren, welke&#13;
kans temeer bestaat, nu de gemeente nog geen&#13;
criteria heeft vastgesteld voor de toepassing&#13;
van ontheffingen op basis van het Reglement&#13;
op het Varen en de Vaarwegen in Overijssel.&#13;
3. Standpunt Gemeente Brederwiede&#13;
De Gemeente verzet zich tegen toekenning&#13;
van een recht van erfdienstbaarheid aan reclamant.&#13;
Met het oog op het op een verantwoorde&#13;
wijze kunnen uitoefenen van haar taak als&#13;
eigenares van en toezichthoudster op de openbare&#13;
vaarwateren dienen afmeermogelijkheden&#13;
voor boten uitsluitend te worden geregeld&#13;
via een vergunning- en ontheffingsysteem. In&#13;
dat kader kan een belangenafweging worden&#13;
gemaakt met inachtneming van een nog tot&#13;
stand te brengen gemeentelijke afmeerregeling.&#13;
Doorkruising door het vestigen van erfdienstbaarheden&#13;
ten laste van openbare&#13;
vaarwateren dient niet plaats te vinden. De gebruiksintensiieit&#13;
en de beperkte breedte van&#13;
de Jan Balsvaart verzetten zich tegen de door&#13;
reclamant gewenste oplossing. Hij heeft bovendien&#13;
alternatieven beschikbaar.&#13;
4. Standpunt Commissie&#13;
De Commissie meent dat aan het bezwaar&#13;
tegemoet behoort te worden gekomen.&#13;
5. Beoordeling van het geschil&#13;
Aan de orde is de vraag of de Gemeente&#13;
Brederwiede haar publiekrechtelijke taken en&#13;
bevoegdheden als scheepvaartkundig beheerster&#13;
van de openbare vaarwateren, zoals in dit&#13;
geval de Jan Balsvaart, naar behoren kan uitoefenen,&#13;
indien er privaatrechtelijke (beperkte)&#13;
zakelijke rechten bestaan met betrekking&#13;
tot die vaarwegen. De rechtbank is van oordeel&#13;
dat deze vraag in beginsel bevestigend&#13;
moet worden beantwoord. De Gemeente is&#13;
bevoegd aan de uitoefening van deze privaatrechtelijke&#13;
bevoegdheden door de rechthebbende&#13;
zodanige beperkingen en voorwaarden&#13;
te stellen, als in redelijkheid nodig zijn voor&#13;
een goed functioneren van de watergangen&#13;
voor het doel waarvoor deze bestemd zijn, i.c.&#13;
als doorgaand vaarwater. Dit geldt zowel ten&#13;
aanzien van eigendom als ten aanzien van beperkte&#13;
zakelijke rechten zoals erfdienstbaarheden.&#13;
In het onderhavige geval heeft reclamant&#13;
de eigendom van een gedeelte van de Jan&#13;
Balsvaart verloren door toewijzing daarvan&#13;
aan de Gemeente op grond van het Begrenzingenplan.&#13;
De rechtbank laat in het midden&#13;
in hoeverre deze wijze van verlies van eigendom&#13;
voldoet aan de elementaire vereisten&#13;
voor een behoorlijke rechtspraak volgens Europees&#13;
recht, met name naar de maatstaf van&#13;
artikel 6 Europees Verdrag tot bescherming&#13;
van de Rechten van de Mens. De Landinrichtingswet&#13;
biedt in elk geval de mogelijkheid&#13;
erfdienstbaarheden te vestigen ten laste van&#13;
kavels, welke in het kader van het Begrenzingenplan&#13;
aan openbare lichamen zijn toegewezen,&#13;
terwijl die mogelijkheid niet geldt met&#13;
betrekking tot de zakelijke rechten, genoemd&#13;
in artikel 1 Landinrichtingswet. Het voorgaande&#13;
blijkt uit de redactie van artikel 196,&#13;
tweede lid, aanhef en sub d, juncto artikel&#13;
160, in samenhang met de redactie van artikel&#13;
196, sub 2, onder b, en artikel 1 Landinrichtingswet.&#13;
Reclamant heeft zijn belang bij de vestiging&#13;
van de gevraagde erfdienstbaarheden&#13;
voldoende aangetoond. Wel is er reden een&#13;
beperking aan te brengen voor het aantal boten&#13;
dat reclamant mag afmeren ten behoeve&#13;
van de exploitatie van zijn rietteeltbedrijf, na-&#13;
melijk tot het aantal van twee boten, dat met&#13;
die exploitatie gemoeid is.&#13;
Het bezwaar zal derhalve worden toegewezen.&#13;
Beslissing&#13;
De rechtbank bepaalt - in afwijking van het&#13;
plan van toedeling - dat ten laste van kavel&#13;
16W10 als lijdend erf wordt gevestigd ten behoeve&#13;
van de kavels 016509 en 016510 als&#13;
heersende erven een erfdienstbaarheid, houdende&#13;
het recht om langs de grens van laatstgenoemde&#13;
kavels boten af te meren zonder de&#13;
doorvaart te belemmeren, met dien verstande&#13;
dat ten behoeve van de bedrijfsmatige exploitatie&#13;
van een rietteeltbedrijf, uitsluitend langs&#13;
de grens van kavel 016509 boten mogen worden&#13;
afgemeerd, tot een maximum aantal van&#13;
twee boten, (enz.)</content><legacyfootnotes/><footnotes><footnote/></footnotes><auteurs/><published>1995-11-01 00:00:00</published><modified>1994-06-10 00:00:00</modified><editiondate>1995-11-01</editiondate><htmlpath>https://denhollander.info/artikel/5028</htmlpath></article>
</articles></edition>
<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2006</searchword><id>4070</id><udhid>UDH:TvAR/4070</udhid><titel>Çerçi / Poelhoorn (TvAR 2006/5360)</titel><searchwords><searchword>TvAR 9/2006</searchword><searchword>TvAR 2006/5360</searchword><searchword>UDH:TvAR/4070</searchword></searchwords><attachments><attachment><name>2006_nr 9_Rechtspraak_5360.pdf</name><extention>pdf</extention><url>https://denhollander.info/download/4029/ci</url></attachment></attachments><inleiding>[Pachtwet art. 25, 26]&#13;
&#13;
Tussenarrest: In de “huurovereenkomst&#13;
betreffende tuinopstanden” is een onderhoudsregeling&#13;
opgenomen. Pachter vordert&#13;
nakoming van de overeenkomst door veroordeling&#13;
van verpachter tot het verrichten&#13;
van achterstallig onderhoud, met machtiging&#13;
dit zelf te doen uitvoeren en verrekening&#13;
met de pachtprijs en onder verbeurte van&#13;
een dwangsom. Bij de verdeling van onderhoudsverplichtingen&#13;
betrekt het hof dat&#13;
pachter de kas met achterstallig onderhoud&#13;
heeft aanvaard. Het hof besluit tot een&#13;
comparitie ter plaatse.&#13;
Eindarrest: Het hof laat vermeerdering van&#13;
eis, bij pleitnotitie gedaan, buiten beschouwing.&#13;
Met betrekking tot een deel van het&#13;
voor rekening van verpachter komend groot&#13;
onderhoud verkeert pachter in schuldeisersverzuim&#13;
door zijn weigering opdrachtnemers&#13;
van verpachter toe te laten tot het gepachte.&#13;
Voor andere delen kan de vordering tot&#13;
nakoming niet worden toegewezen bij&#13;
gebreke van melding van gebreken aan het&#13;
gepachte aan verpachter en doordat&#13;
gebreken zijn ontstaan door nalaten van&#13;
voor rekening van pachter komend dagelijks&#13;
onderhoud.</inleiding><content>ARREST VAN 27 APRIL 2004 IN DE&#13;
ZAAK VAN:&#13;
Mehmet Çerçi, wonende te ’s-Gravenhage,&#13;
appellant,&#13;
procureur: mr. J.M.J. Huver,&#13;
tegen&#13;
de besloten vennootschap met beperkte aansprakelijkheid&#13;
Poelhoorn Holding BV, gevestigd&#13;
te Poeldijk, gemeente Monster,&#13;
geïntimeerde,&#13;
procureur: mr. J.C.N.B. Kaal.&#13;
1 Het geding in eerste aanleg&#13;
Voor de procedure in eerste aanleg wordt verwezen&#13;
naar de inhoud van de vonnissen van&#13;
5 maart 2002, 13 juni 2002 en 16 januari 2003,&#13;
die de pachtkamer bij de sector kanton, locatie&#13;
Delft, van de rechtbank te ’s-Gravenhage&#13;
tussen appellant (hierna ook te noemen:&#13;
Çerçi) als eisende partij en geïntimeerde (hierna&#13;
ook te noemen: Poelhoorn) als gedaagde&#13;
partij heeft gewezen. Van de vonnissen van&#13;
13 juni 2002 en 16 januari 2003 is een fotokopie&#13;
aan dit arrest gehecht.&#13;
2 Het geding in hoger beroep&#13;
2.1 Çerçi heeft bij exploot van 7 februari 2003&#13;
aangezegd van het vonnis van 16 januari 2003&#13;
in hoger beroep te komen, met dagvaarding&#13;
van Poelhoorn voor dit hof.&#13;
2.2 Bij memorie van grieven heeft Çerçi vijf&#13;
grieven tegen de bestreden vonnissen aangevoerd&#13;
en toegelicht, heeft hij een groot aantal&#13;
producties, waaronder enkele nieuwe, overgelegd,&#13;
heeft hij bewijs aangeboden en heeft hij&#13;
geconcludeerd dat het hof het vonnis van de&#13;
pachtkamer van 16 januari 2003 zal vernietigen&#13;
en opnieuw rechtdoende bij arrest zijn&#13;
vorderingen zal toewijzen, waarbij de oorspronkelijke&#13;
vordering (sub B) wordt vermeerderd&#13;
als volgt: dat gedaagde/geïntimeerde&#13;
wordt veroordeeld om aan eiser/appellant&#13;
te betalen een schadevergoeding op te maken&#13;
bij staat wegens de door eiser/appellant betaalde&#13;
en nog te betalen onderhoudskosten die&#13;
voor rekening komen van gedaagde/geïntimeerde&#13;
althans dat eiser/appellant gemachtigd&#13;
wordt de door hem reeds betaalde maar voor&#13;
rekening van gedaagde/geïntimeerde komende&#13;
onderhoudskosten te verrekenen met de verschuldigde&#13;
pachtprijs, met veroordeling van&#13;
Poelhoorn in de kosten van beide instanties.&#13;
2.3 Bij memorie van antwoord heeft Poelhoorn&#13;
zich (aan het slot van de bespreking&#13;
van grief IV) verzet tegen de vermeerdering&#13;
van eis door Çerçi, heeft zij de grieven bestreden,&#13;
heeft zij drie nieuwe producties in het&#13;
geding gebracht, heeft zij bewijs aangeboden,&#13;
en heeft zij geconcludeerd dat het hof het&#13;
vonnis van 16 januari 2003 zal bevestigen, zo&#13;
nodig onder aanvulling of verbetering van&#13;
gronden, met veroordeling van Çerçi in de&#13;
kosten.&#13;
2.4 Çerçi heeft daarna een videoband en een&#13;
aantal computerstaten ter griffie van het hof&#13;
doen deponeren, waarvan door de griffier een&#13;
akte van depot is opgemaakt.&#13;
2.5 Ter voorbereiding op de nader te noemen&#13;
zitting van 1 maart 2004 heeft Çerçi bij akteverzoek&#13;
een aantal aanvullende producties in&#13;
het geding gebracht.&#13;
2.6 Ter zitting van 1 maart 2004 hebben partijen&#13;
hun zaak doen bepleiten, Çerçi door mr.&#13;
P.J.L.J. Duijsens, advocaat te ’s-Gravenhage,&#13;
en Poelhoorn door mr. E.D. Drok, advocaat&#13;
te Delft. Zij hebben daarbij pleitnotities,&#13;
respectievelijk een pleitnota overgelegd.&#13;
2.7 Vervolgens hebben partijen de stukken&#13;
voor het wijzen van arrest aan het hof overgelegd.&#13;
3 De grieven&#13;
Grief I richt zich tegen de rechtsoverwegingen&#13;
4 en 5 van het bestreden vonnis, grief II&#13;
tegen rechtsoverweging 6, grief III tegen&#13;
rechtsoverweging 7, grief IV tegen rechtsoverweging&#13;
8 en grief V tegen rechtsoverweging 9&#13;
en de daaruit voortvloeiende veroordeling van&#13;
Çerçi in de proceskosten.&#13;
4 De vaststaande feiten&#13;
De pachtkamer heeft in het vonnis van 13 juni&#13;
2002 onder de nummers 1.1 tot en met 1.9 feiten&#13;
vastgesteld. Aangezien daartegen geen&#13;
grieven zijn gericht of bezwaren zijn geuit, zal&#13;
ook het hof van die feiten uitgaan.&#13;
5 De motivering van de beslissing in&#13;
hoger beroep&#13;
5.1 Bij zijn memorie van grieven tevens houdende&#13;
vermeerdering van eis heeft Çerçi zijn&#13;
eis vermeerderd overeenkomstig hetgeen hiervoor&#13;
onder 2.2 is opgenomen. Ter toelichting&#13;
op die vermeerdering van eis heeft Çerçi&#13;
gesteld dat het overzicht van door hem reeds&#13;
betaalde maar voor rekening van Poelhoorn&#13;
komende onderhoudskosten is verouderd en&#13;
dat er nog steeds aanzienlijke gebreken aan het&#13;
gepachte bestaan. Een nieuw overzicht dient&#13;
volgens Çerçi te worden opgesteld. Tegen die&#13;
vermeerdering van eis heeft Poelhoorn, zoals&#13;
gemeld onder 2.3, bezwaar gemaakt.&#13;
5.2 Het hof oordeelt ten aanzien van de vermeerdering&#13;
van eis als volgt. Met deze vermeerdering&#13;
beoogt Çerçi naast zijn vordering&#13;
tot nakoming primair een schadevergoedingsvordering&#13;
voor kosten met betrekking tot de&#13;
onderhoudsafspraken met Poelhoorn te introduceren,&#13;
zowel reeds gemaakte als nog te&#13;
maken kosten. Te voorzien is dat het debat&#13;
hierover tot een zodanige vertraging van de&#13;
procedure zal leiden dat daardoor strijdigheid&#13;
ontstaat met de eisen van de goede procesorde,&#13;
zodat de vermeerdering van eis in&#13;
zoverre zal worden afgewezen. Het hof overweegt&#13;
daarbij dat het ook op grond van artikel&#13;
20 Wetboek van Burgerlijke Rechtsvordering&#13;
ambtshalve gehouden is tegen onredelijke vertraging&#13;
te waken. Ten aanzien van de subsidiaire&#13;
vermeerdering van eis, die geheel in het&#13;
verlengde ligt van het reeds gevoerde debat,&#13;
valt een dergelijke vertraging noch anderszins&#13;
strijdigheid met de goede procesorde te vrezen,&#13;
zodat het daartegen gerichte bezwaar van&#13;
Poelhoorn wordt afgewezen. Recht zal worden&#13;
gedaan op basis van de vordering met&#13;
inbegrip van de subsidiaire wijziging van eis.&#13;
5.3 Grief I richt zich tegen de bewijswaardering&#13;
door de pachtkamer met betrekking tot&#13;
de door Çerçi gestelde afspraak tussen partijen&#13;
dat Poelhoorn voor verlichting in de kas&#13;
zou zorgdragen. Çerçi heeft tegen die bewijsopdracht&#13;
geen grief gericht, zodat alleen ter&#13;
beoordeling staat of het bewijs geleverd is.&#13;
Het hof onderschrijft het oordeel van de&#13;
pachtkamer en de daaraan ten grondslag liggende&#13;
overwegingen, dat op grond van de&#13;
afgelegde verklaringen van de getuigen en de&#13;
stukken die zich in het dossier bevinden het&#13;
bewijs niet is geleverd. De stelling van Çerçi&#13;
dat, zo begrijpt het hof, in de levering van de&#13;
strengen verlichtingssnoer een begin van uitvoering&#13;
van de afspraken moet worden gezien&#13;
overtuigt niet. Immers, de onverplichte levering&#13;
om, zoals Poelhoorn heeft aangevoerd,&#13;
Çerçi tegemoet te komen, past in de algemene&#13;
coulance die Poelhoorn in de aanvangsfase&#13;
van het gebruik door Çerçi van de kas heeft&#13;
tentoongespreid; deze blijkt er onder uit, dat&#13;
Poelhoorn ermee heeft ingestemd dat Çerçi de&#13;
“huur” achteraf in plaats van bij vooruitbetaling,&#13;
zoals was overeengekomen, voldeed.&#13;
Çerçi heeft bij gelegenheid van het pleidooi&#13;
nog naar voren gebracht dat de pachtkamer ten&#13;
onrechte is voorbijgegaan aan de verklaring&#13;
van Keijzer, die door Çerçi de enige werkelijk&#13;
onafhankelijke getuige wordt genoemd. Het&#13;
hof kan Çerçi daarin niet volgen, aangezien uit&#13;
de verklaring van Keijzer blijkt dat de verhouding&#13;
tussen Çerçi en Keijzer kan worden getypeerd&#13;
als die van een opdrachtgever en een&#13;
opdrachtnemer, nu, zoals Keijzer als getuige&#13;
heeft verklaard, Çerçi hem voor zijn bemiddelende&#13;
werkzaamheden heeft betaald.&#13;
Nader bewijs op het punt van de afspraken&#13;
met betrekking tot de verlichting is door&#13;
Çerçi niet aangeboden. Het hof ziet geen aanleiding,&#13;
ook niet ambtshalve, om Çerçi tot&#13;
nadere bewijslevering toe te laten.&#13;
Grief I kan dus niet slagen.&#13;
5.4 Grief II richt zich tegen het oordeel van de&#13;
pachtkamer dat de vorderingen van Çerçi tot&#13;
reparatie aan verwarming, goten, hemelafvoeren,&#13;
computer, ramen en glas niet worden&#13;
gehandhaafd, althans dat Çerçi bij gebrek aan&#13;
belang daarop geen beslissing behoeft.&#13;
Uit het niet reageren van Çerçi op vragen van&#13;
de pachtkamer kan naar het oordeel van het&#13;
hof niet worden afgeleid dat hij zijn vordering&#13;
heeft ingetrokken of verminderd. Afstand van&#13;
recht veronderstelt een ondubbelzinnige verklaring&#13;
van Çerçi, welke verklaring ontbreekt.&#13;
De grief is daarom gegrond. Op de afzonderlijke&#13;
vorderingen tot reparatie als hiervoor&#13;
bedoeld zal verderop nader worden ingegaan.&#13;
5.5 De grieven III en IV betreffen de kern van&#13;
het geschil, namelijk de vraag of Poelhoorn&#13;
voldaan heeft aan de op haar rustende verplichtingen&#13;
uit hoofde van artikel 4, lid 2 van de&#13;
“huurovereenkomst betreffende tuinopstanden”,&#13;
dat luidt:&#13;
“Huurder is verplicht de gehuurde opstanden&#13;
te onderhouden en schoon te houden. De&#13;
kosten van het hiervoor genoemde onderhoud&#13;
komen voor rekening van huurder tot een&#13;
maximum bedrag van ƒ 1.000,– exclusief omzetbelasting&#13;
per jaar.&#13;
De kosten van groot onderhoud komen voor&#13;
rekening van verhuurder.”&#13;
5.6 Het hof maakt vooraf enkele opmerkingen&#13;
over de onderhoudsverplichtingen.&#13;
a Tussen partijen is niet in geschil dat de kas&#13;
ten tijde van de aanvang van de pacht op&#13;
7 februari 2000 niet in staat van nieuw verkeerde,&#13;
dat zulks Çerçi bekend was en dat hij&#13;
niettemin heeft besloten de kas te pachten,&#13;
waaraan kan worden toegevoegd, dat de&#13;
pachtprijs – gelet op de beschikking van de&#13;
Grondkamer van 23 november 2001 – een&#13;
reële afspiegeling vormde van de staat van het&#13;
gepachte. Çerçi heeft aldus genoegen genomen&#13;
met het in pacht aanvaarden van een kas&#13;
met achterstallig onderhoud. Het hof oordeelt&#13;
dat partijen aldus zijn overeengekomen af te&#13;
wijken van het bepaalde in artikel 20 Pachtwet,&#13;
zoals is toegestaan op grond van artikel&#13;
57 Pachtwet. Het gevolg daarvan is dat het&#13;
(impliciete) standpunt van Çerçi, dat het verzuim&#13;
van Poelhoorn kan worden bepaald aan&#13;
de hand van het WLTO-rapport (productie 3&#13;
bij memorie van grieven), niet juist is, omdat&#13;
daarin wordt voorbijgegaan aan de staat van&#13;
het gepachte bij aanvang van de pacht.&#13;
b Uit genoemd artikel 4, lid 2 leidt het hof af&#13;
dat partijen met betrekking tot het onderhoud&#13;
de volgende verdeling voor ogen heeft gestaan:&#13;
Çerçi dient het klein onderhoud te verrichten,&#13;
dat tot een bepaald maximum voor&#13;
zijn rekening komt en Poelhoorn dient het&#13;
groot onderhoud te verrichten. Uit de bepaling&#13;
leidt het hof af dat partijen hebben&#13;
beoogd aan te sluiten bij de regeling van artikel&#13;
26 Pachtwet, hetgeen inhoudt dat Çerçi&#13;
zelf gehouden is geringe en dagelijkse reparaties&#13;
uit te voeren (volgens plaatselijk gebruik),&#13;
met dien verstande dat de daarmee verband&#13;
houdende kosten boven de ƒ 1.000,– ten laste&#13;
van Poelhoorn komen.&#13;
c Ter comparitie in eerste aanleg d.d. 16 mei&#13;
2002 zijn partijen nader (onvoorwaardelijk)&#13;
overeengekomen dat Poelhoorn binnen 14&#13;
dagen zorg zou dragen voor het herstel van&#13;
kapotte ruiten, lekkende hemelwaterafvoeren&#13;
en condensgoten, ten behoeve waarvan Çerçi&#13;
Poelhoorn op 17 mei 2002 op het gepachte&#13;
zou toelaten.&#13;
5.7 In onderdeel A van zijn petitum in eerste&#13;
aanleg (waarvan toewijzing in hoger beroep is&#13;
gevorderd) heeft Çerçi gevorderd – kort&#13;
weergegeven –:&#13;
– de veroordeling van Poelhoorn om binnen&#13;
24 uur een aanvang te maken met uitvoering&#13;
van de voor rekening van Poelhoorn komende&#13;
achterstallige onderhoudswerken;&#13;
– met machtiging aan Çerçi om deze werkzaamheden&#13;
zelf te doen uitvoeren;&#13;
– met machtiging de daarmee gemoeide kosten&#13;
te verrekenen met de pachtprijs;&#13;
– onder verbeurte van een dwangsom bij nietnakoming&#13;
van de veroordeling.&#13;
5.8 Het gaat daarbij, zoals (ook) uit grief II&#13;
blijkt, om werkzaamheden aan:&#13;
a de verwarming&#13;
b de computer&#13;
c de goten (hemelwaterafvoer)&#13;
d de luchtramen&#13;
e de ruiten.&#13;
5.9 Met betrekking tot de verwarming heeft&#13;
Çerçi ter comparitie in eerste aanleg (16 mei&#13;
2002) verklaard, dat de ketel werkt. Hetzelfde&#13;
gold voor de computer. Bij pleidooi heeft&#13;
Çerçi echter aangevoerd dat de verwarmingsinstallatie&#13;
defect is, met name de ketel, een&#13;
aantal pompen, de watertoevoer en de waterafvoer.&#13;
Op basis van de verschafte informatie&#13;
is thans niet te beoordelen of de defecten het&#13;
gevolg zijn van achterstallig dagelijks onderhoud&#13;
(dat Çerçi zelf dient uit te voeren) of&#13;
nagelaten groot onderhoud (dat door Poelhoorn&#13;
dient te worden uitgevoerd). Het hof&#13;
zal een comparitie van partijen ter plaatse&#13;
houden teneinde zich op de hoogte te stellen.&#13;
Çerçi zal een lijst van zijns inziens voor rekening&#13;
van Poelhoorn komende gebreken aan de&#13;
verwarmingsinstallatie dienen te verschaffen.&#13;
Het hof zal bij de beoordeling betrekken het&#13;
door Poelhoorn als productie 7 overgelegde&#13;
rapport van Boeters Ketel Constructie B.V.&#13;
waarin onder meer is vermeld dat de ketel bij&#13;
inspectie op 20 oktober 2003 niet lekte en dat&#13;
de brander ontstak.&#13;
Over de computer heeft Çerçi zich uitgelaten&#13;
in die zin, dat deze klaarblijkelijk niet goed is&#13;
ingeregeld. Omdat de computer op 16 mei&#13;
2002 kennelijk wel goed werkte, is het hof&#13;
vooralsnog van oordeel dat het een kwestie&#13;
van normaal onderhoud betreft, hetgeen wordt&#13;
bevestigd door de factuur van GST B.V. van&#13;
17 juni 2002 (overgelegd bij memorie van&#13;
grieven), die de vervanging van een schakelaar(&#13;
tje) betreft. Het hof gaat er vooralsnog&#13;
van uit, dat er geen groot onderhoud te verrichten&#13;
valt. Dit punt zal ter comparitie aan de&#13;
orde kunnen komen. Ter voorbereiding op de&#13;
comparitie zal Çerçi bij akte gespecificeerd&#13;
dienen aan te geven welke gebreken herstel&#13;
door of vanwege Poelhoorn behoeven. Het&#13;
overleggen van facturen van in opdracht van&#13;
Çerçi verrichte werkzaamheden volstaat daartoe&#13;
niet, zeker niet als dat plaatsvindt in een&#13;
ongerubriceerde en niet van enige leeswijzer&#13;
voorziene vorm.&#13;
5.10 Met betrekking tot de goten (hemelwaterafvoer),&#13;
de luchtramen en de ruiten heeft&#13;
Poelhoorn (bij monde van haar directeur A.&#13;
van Bergenhenegouwen) ter comparitie in&#13;
eerste aanleg het herstel toegezegd, ten behoeve&#13;
waarvan de nadere afspraak is gemaakt dat&#13;
Çerçi Poelhoorn op 17 mei 2002 op het gepachte&#13;
zou toelaten. Çerçi heeft aangevoerd,&#13;
dat Poelhoorn niet aan deze toezegging heeft&#13;
voldaan. Ter voorbereiding op de comparitie&#13;
dient Çerçi een lijst over te leggen waarop resterende&#13;
gebreken van groot onderhoud zijn&#13;
vermeld. Poelhoorn zal daarop ter comparitie&#13;
kunnen reageren.&#13;
5.11 Als vastgesteld is of en zo ja, welk groot&#13;
onderhoud ten onrechte niet door Poelhoorn&#13;
is uitgevoerd, kan pas worden beoordeeld, of&#13;
aanleiding bestaat Çerçi te machtigen tot het&#13;
zelf (doen) uitvoeren van achterstallig onderhoud,&#13;
respectievelijk tot het in mindering&#13;
brengen van de daarmee te maken kosten op&#13;
de verschuldigde pachtsom.&#13;
Die beslissing zal worden aangehouden, evenals&#13;
de beslissing met betrekking tot de eventuele&#13;
oplegging van een dwangsom aan Poelhoorn.&#13;
5.12 Het onder C in eerste aanleg gevorderde&#13;
ziet op een gebod aan Poelhoorn om volledige&#13;
medewerking te verlenen aan de uitvoering&#13;
van toekomstige onderhoudswerkzaamheden&#13;
binnen 24 uur na een telefonisch of schriftelijk&#13;
verzoek van Çerçi, op straffe van een&#13;
dwangsom. Het hof zal in hoger beroep deze&#13;
vordering in elk geval moeten afwijzen, voor&#13;
zover het gaat om “toekomstige onderhoudswerkzaamheden”&#13;
die Çerçi op grond van artikel&#13;
4, lid 2, van de pachtovereenkomst zelf&#13;
dient te verrichten. Voor de overige werk-&#13;
zaamheden, het groot onderhoud derhalve,&#13;
zal de beoordeling worden aangehouden. Op&#13;
voorhand merkt het hof daarbij op dat Poelhoorn&#13;
niet geheel onwillig is gebleken zijn deel&#13;
van de onderhoudsverplichtingen na te komen&#13;
(zoals onder meer volgt uit het aangehaalde&#13;
rapport van Boeters Ketel Constructie B.V.),&#13;
zodat voor een algemeen gebod, laat staan versterkt&#13;
met een dwangsom, geen plaats lijkt te&#13;
zijn.&#13;
5.13 Vervolgens is aan de orde de kwestie van&#13;
de verrekening van de door Çerçi reeds&#13;
gemaakte kosten met de verschuldigde pacht&#13;
(onderdeel B van de vordering, zoals gewijzigd).&#13;
Het hof leest dit onderdeel van de vordering&#13;
als een beroep op artikel 26, lid 2,&#13;
Pachtwet. Voor verrekening komen in aanmerking&#13;
de kosten van groot onderhoud die&#13;
Çerçi heeft moeten maken, omdat Poelhoorn&#13;
daartoe na aanmaning niet is overgegaan.&#13;
Çerçi dient zich uit te laten als nader te bepalen&#13;
over de kosten die zijns inziens onder deze&#13;
rubriek vallen. Poelhoorn zal daarop kunnen&#13;
reageren. De verdere beoordeling daarvan&#13;
wordt aangehouden.&#13;
5.14 Bij alle verdere beoordelingen zal het hof&#13;
betrekken dat Poelhoorn er bij het pleidooi&#13;
melding van heeft gemaakt dat Çerçi in een&#13;
procedure tussen hem en een zekere De Wit&#13;
het standpunt heeft ingenomen dat de kas waar&#13;
het in dit geschil om gaat in een goede staat&#13;
verkeert, hetgeen onverenigbaar voorkomt met&#13;
het door hem in dit geding ingenomen standpunt.&#13;
5.15 De beslissing strekt aldus tot het houden&#13;
van een comparitie van partijen ter plaatse van&#13;
de kas teneinde inlichtingen te verkrijgen.&#13;
Çerçi zal worden opgedragen ter voorbereiding&#13;
daarop tenminste twee weken voordien&#13;
het hof en Poelhoorn bij akte de volgende&#13;
informatie te verschaffen:&#13;
– een overzicht van voor rekening van Poelhoorn&#13;
komende onderhoudsgebreken aan de&#13;
verwarmingsinstallatie en de computer;&#13;
– een overzicht van resterende gebreken aan&#13;
goten (hemelwaterafvoer), de luchtramen en&#13;
de ruiten, waarvan herstel volgens de nadere&#13;
afspraak tussen partijen van 16 mei 2002 voor&#13;
rekening van Poelhoorn komt;&#13;
– een gespecificeerd overzicht van kosten die&#13;
naar het oordeel van Çerçi op grond van artikel&#13;
26, lid 2, Pachtwet voor verrekening met&#13;
de pachtsom in aanmerking komen.&#13;
5.16 De beslissing op grief V zal worden aangehouden.&#13;
De beslissing&#13;
Het hof, rechtdoende in hoger beroep:&#13;
bepaalt dat partijen (Çerçi in persoon en Poelhoorn&#13;
vertegenwoordigd door iemand die van&#13;
de zaak op de hoogte en tot het geven van de&#13;
verlangde inlichtingen in staat is en hetzij&#13;
bevoegd hetzij speciaal schriftelijk gemachtigd&#13;
is tot het aangaan van een schikking) tezamen&#13;
met hun raadslieden zullen verschijnen voor&#13;
het tot raadsheer-commissaris benoemde lid&#13;
van het hof mr. Van den Dungen en de raad&#13;
ing. De Lorijn, die zich daartoe zullen begeven&#13;
naar de kas die het onderwerp van het&#13;
geschil vormt, gelegen aan de Monsterseweg&#13;
107 te ’s Gravenzande, teneinde de plaatselijke&#13;
gesteldheid op te nemen en inlichtingen van&#13;
partijen in te winnen als bedoeld in rechtsoverweging&#13;
5.15 en waar zonodig de comparitie&#13;
zal worden voortgezet, eventueel op een&#13;
aldaar in overleg met de raadslieden van partijen&#13;
te bepalen andere locatie, waarbij tevens&#13;
kan worden onderzocht of partijen het op een&#13;
of meer punten eens kunnen worden, een en&#13;
ander op een nader door het hof te bepalen&#13;
dag en tijdstip;&#13;
bepaalt dat de verhinderdagen van partijen en&#13;
hun advocaten in de maanden mei, juni, juli&#13;
en augustus 2004 zullen worden opgegeven&#13;
op de rolzitting van 11 mei 2004, ambtshalve&#13;
peremptoir, waarna dag en uur van de comparitie&#13;
(ook indien voormelde opgave van een of&#13;
meer van partijen ontbreekt) door het hof&#13;
zullen worden vastgesteld en alsdan in beginsel&#13;
geen uitstel in verband met verhinderingen&#13;
zal worden verleend;&#13;
gelast Çerçi om ten minste twee weken voor&#13;
de datum van de comparitie de in rechtsoverweging&#13;
5.15 genoemde gegevens te verschaffen&#13;
aan het hof en aan Poelhoorn;&#13;
houdt alle verdere beslissingen aan.&#13;
ARREST VAN 26 JULI 2005&#13;
1 De voortzetting van het geding in&#13;
hoger beroep&#13;
1.1 Ter uitvoering van het tussenarrest van&#13;
27 april 2004 heeft de pachtkamer van het hof&#13;
op 4 juni 2004 een comparitie gehouden ter&#13;
plaatse van de kas die het onderwerp van het&#13;
geschil vormt, gelegen aan de Monsterseweg&#13;
107 te ’s Gravenzande. Aldaar is de plaatselijke&#13;
gesteldheid opgenomen (deze opneming&#13;
zal verder worden aangeduid als de bezichtiging)&#13;
en hebben partijen inlichtingen verschaft&#13;
als bedoeld in rechtsoverweging 5.15&#13;
van het tussenarrest. Tevens is onderzocht of&#13;
partijen het op een of meer punten eens konden&#13;
worden. Van deze verrichtingen is procesverbaal&#13;
opgemaakt, dat zich bij de stukken&#13;
bevindt.&#13;
1.2 Çerçi heeft vervolgens twee videobanden&#13;
ter griffie van het hof doen deponeren, waarvan&#13;
door de griffier een akte van depot is opgemaakt.&#13;
1.3 Çerçi heeft daarna onder overlegging van&#13;
twaalf producties, waaronder reeds eerder overgelegde,&#13;
een memorie na descente genomen.&#13;
1.4 Poelhoorn heeft een antwoordmemorie na&#13;
descente genomen, welke vergezeld ging van&#13;
een zestal producties.&#13;
1.5 Vervolgens heeft Çerçi pleidooi gevraagd.&#13;
Ter voorbereiding daarop heeft hij bij brieven&#13;
van 20 en 21 april 2005 aan het hof en de&#13;
wederpartij een aantal nieuwe producties gezonden.&#13;
1.6 Ter zitting van 25 april 2005 hebben partijen&#13;
hun zaak (ten tweede male) doen bepleiten,&#13;
Çerçi door mr. A.H.M. van den Steenhoven,&#13;
advocaat te ’s-Gravenhage, en Poelhoorn door&#13;
mr. S.H. Broeseliske, advocate te Rijswijk. Zij&#13;
hebben daarbij pleitnotities overgelegd.&#13;
Het hof heeft bepaald dat op de onder 1.5&#13;
bedoelde brieven c.a. geen acht zal worden&#13;
geslagen, omdat zij buiten de in artikel 5.2 van&#13;
het rolreglement van het hof bepaalde termijn&#13;
zijn binnengekomen.&#13;
Çerçi heeft in de van zijn zijde in het geding&#13;
gebrachte pleitnotities zijn eis vermeerderd&#13;
met een vordering tot schadevergoeding ten&#13;
bedrage van € 558,90.&#13;
1.7 Vervolgens hebben partijen de stukken voor&#13;
het wijzen van arrest aan het hof overgelegd.&#13;
2 De voortgezette motivering van de&#13;
beslissing in hoger beroep&#13;
2.1 Het hof zal de vermeerdering van eis van&#13;
Çerçi, inhoudende dat hij toewijzing vordert&#13;
van een bedrag van € 558,90 voor herstel van&#13;
kapotte ruiten, ambtshalve buiten beschouwing&#13;
laten, omdat een vermeerdering van eis&#13;
niet in een pleitnotitie kan geschieden (HR 16&#13;
november 2001, NJ 2002/469).&#13;
2.2 Eerst bij de memorie na descente heeft&#13;
Çerçi aandacht besteed aan onderhoudskosten&#13;
van een bosmachine. Tot dan toe had Çerçi&#13;
niet gesteld, ook niet bij de bezichtiging, dat&#13;
de machine tot het gepachte behoort, laat staan&#13;
dat voor het onderhoud ervan kosten zijn&#13;
gemaakt welke voor rekening van Poelhoorn&#13;
behoren te komen, terwijl de kosten ook niet&#13;
voorkomen in enig overzicht van gemaakte&#13;
kosten. Een wijziging van eis is achterwege&#13;
gebleven. Bij die stand van zaken zal het hof&#13;
bedoelde kosten buiten beschouwing laten.&#13;
2.3 Aan Çerçi is in het tussenarrest verzocht&#13;
om voorafgaand aan de comparitie een overzicht&#13;
te verschaffen van (onder meer) voor&#13;
rekening van Poelhoorn komende onderhoudsgebreken&#13;
aan de verwarmingsinstallatie&#13;
en de computer, alsmede een overzicht van&#13;
resterende gebreken aan de goten (hemelwaterafvoer),&#13;
de lichtramen en de ruiten, waarvan&#13;
het herstel volgens nadere afspraak tussen&#13;
partijen van 16 mei 2002 voor rekening van&#13;
Poelhoorn komt.&#13;
Het hof stelt vast dat een dergelijk overzicht&#13;
niet in het geding is gebracht en merkt terzijde&#13;
op hierin een afspiegeling te zien van het&#13;
algehele gebrek aan communicatie dat de verhouding&#13;
tussen partijen kenmerkt. Pas bij&#13;
memorie na descente heeft Çerçi enige ordening&#13;
aangebracht in een stapel rekeningen.&#13;
Voor zover deze gang van zaken leidt tot&#13;
onduidelijkheden in de vaststelling van de&#13;
wederzijdse verplichtingen dient die omstandigheid&#13;
ten nadele van Çerçi te komen.&#13;
2.4 Het hof verwijst naar rechtsoverwegingen&#13;
5.5 en 5.6 sub b van het tussenarrest, waaruit&#13;
volgt dat Poelhoorn jegens Çerçi gehouden is&#13;
(uitsluitend) groot onderhoud te verrichten.&#13;
Voor de in het petitum sub A gevorderde veroordeling&#13;
van Poelhoorn heeft dat tot gevolg&#13;
dat eerst onderzocht dient te worden welke&#13;
van de gevorderde werkzaamheden tot het&#13;
groot onderhoud behoren. Daartoe zullen achtereenvolgens&#13;
de verwarming, de computer, de&#13;
goten (hemelwaterafvoer), de luchtramen en de&#13;
ruiten in beschouwing worden genomen.&#13;
2.5 (de verwarming)&#13;
Het is het hof ambtshalve bekend dat het&#13;
gebruikelijk is dat tuinders een onderhoudscontract&#13;
hebben voor hun verwarmingsinstallatie,&#13;
inclusief ketels, branders en kleppen. Als&#13;
de tuinder een pachter is komt dagelijks onderhoud&#13;
daaraan voor diens rekening, tenzij het&#13;
gaat om vervangingen van onderdelen als gaskleppen&#13;
en branders. Dergelijke onderhoudswerken&#13;
behoren tot het groot onderhoud dat&#13;
voor rekening van de verpachter komt.&#13;
In verband met de verwarmingsinstallatie is in&#13;
geschil of de kas inclusief de grondverwarming&#13;
is verpacht, zoals Çerçi heeft gesteld en&#13;
Poelhoorn heeft betwist. Vaststaat dat bij aanvang&#13;
van de pacht een grondverwarmingssysteem&#13;
in de kas aanwezig was en dat dit ook&#13;
door Çerçi enige tijd is gebruikt. Hoewel niet&#13;
met zoveel woorden in de “huurovereenkomst”&#13;
vermeld, moet uit deze gang van&#13;
zaken worden afgeleid dat de grondverwarming&#13;
in de “huur” begrepen was. Als dit&#13;
systeem defecten vertoont die slechts met&#13;
behulp van vervangingen zijn op te lossen dienen&#13;
dergelijke vervangingen in beginsel, in het&#13;
kader van het groot onderhoud, voor rekening&#13;
van de verpachter te komen.&#13;
Niettemin zal het hof Poelhoorn niet veroordelen&#13;
met dit groot onderhoud een aanvang te&#13;
maken. Het hof overweegt daartoe als volgt.&#13;
Poelhoorn heeft zich beroepen op onzorgvuldig&#13;
gebruik van de grondverwarming door&#13;
Çerçi. Zij heeft daartoe verwezen naar de als&#13;
productie 7A bij conclusie van antwoord&#13;
overgelegde brief. Op deze stelling van Poelhoorn&#13;
heeft Çerçi niet inhoudelijk gereageerd,&#13;
ook niet bij de bezichtiging, zodat het hof&#13;
ervan uitgaat dat inderdaad sprake is geweest&#13;
van onzorgvuldig gebruik van het grondverwarmingssysteem&#13;
door Çerçi. Dit gebruik&#13;
heeft erin bestaan dat Çerçi water van een&#13;
(veel) te hoge temperatuur door de slangen&#13;
heeft geleid, waardoor er te veel rek en krimp&#13;
ontstaat en de slangen uit de koppelingen&#13;
worden getrokken. Het hof merkt daarbij op,&#13;
dat de grondverwarmingsslangen zijn afgekoppeld&#13;
door F.v.d. Berg B.V., welk bedrijf,&#13;
zoals uit de brief volgt, al diverse malen in&#13;
opdracht van de directeur van Poelhoorn het&#13;
verwarmingssysteem had nagelopen. Overigens&#13;
heeft genoemd bedrijf de afkoppeling&#13;
van de grondverwarming ondervangen door&#13;
de aanleg van bedverwarmingsslangen.&#13;
Al met al kan niet worden geconcludeerd dat&#13;
Poelhoorn gehouden is onderhoud te verrichten&#13;
aan de grondverwarming. Het hof voegt&#13;
daaraan toe dat goed pachterschap in de zin&#13;
van artikel 25 Pachtwet de pachter verplicht&#13;
tot zorgvuldig gebruik van het hem ter beschikking&#13;
gestelde. Waar onzorgvuldig gebruik&#13;
heeft geleid tot defecten, zoals op het punt&#13;
van de grondverwarming het geval is, kan van&#13;
een tekortkoming van Poelhoorn geen sprake&#13;
zijn.&#13;
Het verwarmingssysteem heeft, zoals het hof&#13;
bij de bezichtiging heeft vastgesteld, een vastzittende&#13;
mengklep. Çerçi heeft gesteld dat&#13;
zulks van aanvang af zo was, maar het hof&#13;
acht die stelling onvoldoende onderbouwd,&#13;
nu uit de overgelegde brieven van onderhoudsbedrijf&#13;
F.v.d.Berg B.V. blijkt dat bij regelmatige&#13;
controles in opdracht van Poelhoorn de&#13;
installatie in orde is bevonden. Verwezen&#13;
wordt niet alleen naar de reeds genoemde productie&#13;
7A bij conclusie van antwoord, maar&#13;
ook naar de producties 7B tot en met 7E bij die&#13;
conclusie, conclusie 17 bij conclusie van dupliek,&#13;
productie 18 bij die conclusie, waaruit&#13;
blijkt dat THM Van Vliet Pijnacker B.V. de&#13;
installatie met A. van Bergenhenegouwen, de&#13;
directeur van Poelhoorn, heeft nagelopen en&#13;
werkzaamheden heeft verricht.&#13;
Een lijst met gebreken die te wijten zijn aan&#13;
het achterwege laten van groot onderhoud is,&#13;
zoals al gememoreerd, niet overgelegd. Daarbij&#13;
komt dat uit de als productie 12 bij antwoordmemorie&#13;
van Poelhoorn overgelegde&#13;
bescheiden blijkt, dat Çerçi geweigerd heeft&#13;
zijn noodzakelijke medewerking te verlenen&#13;
bij het uitvoeren van een veiligheidskeuring&#13;
aan de ketelbranderinstallatie, zulks tot twee&#13;
maal toe. Tegenover de gedetailleerde verslaglegging&#13;
over de weigering van Çerçi om de&#13;
medewerkers van Westland Energie Services&#13;
tot het gepachte toe te laten volstaat niet de&#13;
mededeling van Çerçi dat hij juist bestrijdingsmiddelen&#13;
had gebruikt en dat toegang&#13;
tot de kas daarom niet mogelijk was. Zelfs al&#13;
zou Çerçi om die reden bedoelde medewerkers&#13;
terecht de toegang geweigerd hebben,&#13;
dan geldt dat zijn gebrek aan medewerking op&#13;
14 juni 2004 niet verontschuldigbaar is en niet&#13;
in overeenstemming is met het goed pachterschap.&#13;
Çerçi was uit dien hoofde gehouden&#13;
mee te werken aan het vullen van de ketel; hij&#13;
kan er zich niet met succes op beroepen dat&#13;
een pomp defect was, omdat blijkens de overgelegde&#13;
stukken ook handmatig vullen mogelijk&#13;
was geweest. Overigens blijkt uit de door&#13;
Çerçi niet weersproken inhoud van productie&#13;
7E bij conclusie van antwoord, dat GST B.V.&#13;
Elektrotechniek &amp; Verwarming in november&#13;
2000 in opdracht van Poelhoorn de automatische&#13;
bijvulinstallatie heeft gerepareerd en afgesteld.&#13;
Terzijde merkt het hof op dat ook&#13;
productie 14 bij conclusie van antwoord, een&#13;
brief van Onderhoudsbedrijf Richard vd&#13;
Meer, voedsel geeft aan de stelling van Poelhoorn,&#13;
dat Çerçi onwillig is mede te werken&#13;
aan het doen verrichten van onderhoud in de&#13;
vorm van (in dit geval: las-)werkzaamheden in&#13;
opdracht van Poelhoorn. De ter bezichtiging&#13;
aanwezige verwarmingsmonteur Van den Berg&#13;
heeft bij die gelegenheid bevestigd dat hem&#13;
door Çerçi meermalen de toegang tot het&#13;
gepachte is ontzegd.&#13;
Het hof vat de houding van Çerçi op als&#13;
schuldeiserverzuim. Zolang Çerçi volhardt in&#13;
zijn weigering om derden in opdracht van&#13;
Poelhoorn onderhoud te laten verrichten, kan&#13;
hij geen aanspraak maken op nakoming van&#13;
de onderhoudsverplichtingen door Poelhoorn.&#13;
Bij deze stand van zaken is er dus geen grond&#13;
om Poelhoorn te veroordelen om achterstallige&#13;
onderhoudswerkzaamheden aan het verwarmingssysteem&#13;
te verrichten.&#13;
2.6 (de computer)&#13;
Ook voor de computer geldt dat een lijst van&#13;
gebreken niet is overgelegd. Gebleken is dat&#13;
Çerçi het beeldscherm heeft doen verplaatsen.&#13;
De onderhoudsverplichting van Poelhoorn&#13;
kan op deze wijziging van het gepachte geen&#13;
betrekking hebben. Gesteld noch gebleken is&#13;
dat Poelhoorn door Çerçi op de hoogte is&#13;
gebracht van het sneuvelen van een printplaat,&#13;
zodat, voor zover hier al van groot onderhoud&#13;
sprake is, Poelhoorn niet gehouden is&#13;
tot vervanging ervan. Uit productie 18 bij&#13;
conclusie van dupliek volgt overigens dat&#13;
THM Van Vliet-Pijnacker B.V. in opdracht&#13;
van Poelhoorn werkzaamheden aan de computer&#13;
heeft doen uitvoeren. In zoverre kan&#13;
niet gezegd worden dat Poelhoorn zijn verplichtingen&#13;
jegens Çerçi niet is nagekomen.&#13;
Voor een veroordeling tot nakoming is daarom&#13;
geen plaats.&#13;
2.9 (de condensgoten)&#13;
Ter bezichtiging is gebleken dat het door&#13;
Çerçi gestelde probleem met de goten de condensgoten&#13;
betrof. In het tussenarrest heeft het&#13;
hof reeds overwogen dat Çerçi genoegen heeft&#13;
genomen met het in pacht aanvaarden van een&#13;
kas met achterstallig onderhoud. Dit aanvaarden&#13;
heeft mede betrekking op de toestand van&#13;
de condensgoten, die niet waren voorzien van&#13;
een functionerend afvoersysteem, dat echter&#13;
met relatief bescheiden middelen, zoals ter&#13;
bezichtiging is gebleken, functionerend kan&#13;
worden gemaakt. Het had op zijn weg gelegen&#13;
die afwezigheid bij Poelhoorn ter sprake te&#13;
brengen, maar gesteld noch gebleken is dat hij&#13;
dat heeft gedaan. Voor zover Çerçi in verband&#13;
met de milieuhygiënische eisen verbeteringen&#13;
aan de kas wil aanbrengen om te voorkomen&#13;
dat (restanten van) bestrijdingsmiddelen in de&#13;
bodem dringen, kan hij eventueel een beroep&#13;
doen op de artikelen 30 en 31 Pachtwet. Hetzelfde&#13;
geldt voor de first flush voorziening,&#13;
waarvoor Çerçi een offerte heeft gevraagd,&#13;
maar die bij de bezichtiging niet is aangetroffen,&#13;
hoewel het aanbrengen daarvan reeds in&#13;
eerste aanleg bij productie 5 bij akteverzoek&#13;
d.d. 4 september 2001 is aangekondigd. Ook&#13;
met betrekking tot de condensgoten ziet het&#13;
hof geen aanleiding Poelhoorn tot het uitvoeren&#13;
van groot onderhoud te verplichten.&#13;
2.10 (de luchtramen)&#13;
Met betrekking tot de luchtramen heeft het&#13;
hof ter plaatse geconstateerd, dat de staaldraden&#13;
en katrollen van het luchtmechaniek lijden&#13;
aan een algeheel gebrek aan dagelijks onderhoud&#13;
in de vorm van tijdig smeren van het&#13;
mechaniek. Het scharnierwerk c.a. “stond&#13;
droog”. Dit dagelijks onderhoud, waartoe&#13;
ook het herstel van incidentele draadbreuk&#13;
behoort, dient op grond van de regeling van&#13;
artikel 4, lid 2 van de “huurovereenkomst”&#13;
door Çerçi zelf verricht te worden. Het hof&#13;
acht het op grond van hetgeen het bij de&#13;
bezichtiging heeft waargenomen aannemelijk,&#13;
dat gebrek aan dat onderhoud heeft geleid tot&#13;
de geconstateerde gebreken in de bedieningsmechanieken,&#13;
althans daartoe sterk heeft bijgedragen.&#13;
Daarbij komt dat ter bezichtiging is gebleken&#13;
dat Çerçi heeft verzuimd Poelhoorn op de&#13;
hoogte te brengen van de defecten aan de&#13;
tandbanen van de nokluchting.&#13;
Voor zover er al sprake zou zijn geweest van&#13;
gebreken bij aanvang van de pacht, geldt&#13;
bovendien dat Çerçi die toestand heeft aanvaard.&#13;
2.11 (de ruiten)&#13;
Incidentele ruitbreuk kan onder meer het&#13;
gevolg zijn van het spontaan “knappen” of&#13;
van beschadiging bij de exploitatie van de kas.&#13;
Het vervangen van ruiten, die door dit type&#13;
incidenten stuk zijn gegaan, behoort niet tot&#13;
het groot onderhoud en kan derhalve door&#13;
Çerçi niet van Poelhoorn worden gevergd.&#13;
Dat ligt anders indien grote aantallen ruiten&#13;
sneuvelen door bijvoorbeeld hagel, storm of&#13;
een ander van buiten komend onheil, maar dat&#13;
een dergelijke omstandigheid zich heeft voorgedaan&#13;
is gesteld noch gebleken. Voor een&#13;
veroordeling van Poelhoorn tot herstel van&#13;
gebroken ruiten is derhalve geen aanleiding.&#13;
Dat Poelhoorn heeft toegezegd in het kader&#13;
van een alomvattende regeling van het geschil&#13;
verder te willen gaan dan waartoe artikel 4 lid&#13;
2 van de pachtovereenkomst haar verplichtte&#13;
doet daaraan niet af.&#13;
2.12 Met betrekking tot de verlichting verwijst&#13;
het hof naar rechtsoverweging 5.3 van&#13;
het tussenarrest.&#13;
2.13 Uit het bovenstaande vloeit voort, dat de&#13;
vordering van Çerçi tot nakoming van de achterstallige&#13;
onderhoudsverplichtingen door&#13;
Poelhoorn ook in hoger beroep niet kan worden&#13;
toegewezen. Dat geldt bij gevolg ook&#13;
voor de vordering van Çerçi hem te machtigen&#13;
op kosten van Poelhoorn deze werkzaamheden&#13;
uit te (doen) voeren.&#13;
2.14 Vervolgens is aan de orde de vordering&#13;
van Çerçi hem te machtigen door hem reeds&#13;
betaalde maar voor rekening van Poelhoorn&#13;
komende onderhoudskosten te verrekenen&#13;
met de pachtprijs. De mogelijkheid van een&#13;
machtiging tot verrekening ingevolge artikel&#13;
26 lid 2 Pachtwet betreft de kosten die de&#13;
pachter heeft gemaakt bij het uitblijven, na&#13;
schriftelijke aanmaning, door de verpachter te&#13;
verrichten noodzakelijke reparaties. Daarvan&#13;
is, zoals hiervoor overwogen, geen sprake.&#13;
Voor toewijzing van het petitum onder B&#13;
zoals gewijzigd (in welk verband het hof verwijst&#13;
naar rechtsoverweging 5.2 van het tussenarrest)&#13;
is derhalve geen plaats.&#13;
2.15 Voor wat betreft onderdeel C van het&#13;
petitum in hoger beroep verwijst het hof naar&#13;
rechtsoverweging 5.12 van het tussenarrest.&#13;
Nadien zijn in deze procedure geen nieuwe&#13;
feiten of omstandigheden naar voren gekomen,&#13;
die tot het oordeel moeten leiden dat het&#13;
gevraagde gebod dient te worden toegewezen.&#13;
2.16 De slotsom is dat grief I faalt, dat grief II&#13;
slaagt maar dat dit niet kan leiden tot vernietiging&#13;
van het bestreden vonnis en dat de grieven&#13;
III en IV falen. Dat laatste geldt ook voor&#13;
grief V, die alleen op de kostenveroordeling&#13;
ziet.&#13;
2.17 Als de in hoger beroep voor het merendeel&#13;
in het ongelijk gestelde partij zal Çerçi in&#13;
de kosten van het geding in hoger beroep&#13;
worden veroordeeld.&#13;
De beslissing&#13;
Het hof, rechtdoende in hoger beroep:&#13;
bevestigt het vonnis van 16 januari 2003 van&#13;
de pachtkamer van de sector kanton, locatie&#13;
Delft, van de rechtbank te ’s-Gravenhage;&#13;
veroordeelt Çerçi in de kosten van het geding&#13;
in hoger beroep voor zover tot op heden aan&#13;
de zijde van Poelhoorn gevallen worden&#13;
begroot op € 2.682,–.</content><legacyfootnotes/><footnotes><footnote/></footnotes><auteurs>&#13;
</auteurs><published>2006-09-01 00:00:00</published><modified>2006-09-01 00:00:00</modified><editiondate>2006-09-01</editiondate><htmlpath>https://denhollander.info/artikel/4070</htmlpath></article>
</articles></edition>
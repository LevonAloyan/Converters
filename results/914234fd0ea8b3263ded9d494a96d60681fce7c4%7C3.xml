<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1989</searchword><id>7843</id><udhid>UDH:TvAR/7843</udhid><titel>'Maria Johanna Janssen / Joseph Antonius Simons' (TvAR 1989/4259)</titel><searchwords><searchword>TvAR 7/1989</searchword><searchword>TvAR 1989/4259</searchword><searchword>UDH:TvAR/7843</searchword></searchwords><attachments><attachment><name>1989_nr 7_Rechtspraak_4259.doc</name><extention>doc</extention><url>https://denhollander.info/download/16403/ci</url></attachment></attachments><inleiding>4259 Pachtwet, art. 38, 38a, 41 en 45&#13;
Art. 38a Pachtwet heeft betrekking op het geval dat de pachter voor het einde van de lopende pachttermijn 65 jaar wordt, niet op dat waarin hij pas daarna 65 jaar zal worden.&#13;
Geen voorgenomen persoonlijk gebruik als bedoeld in art. 41, lid 1, der Pachtwet aan te nemen bij een verpachtster, die 64 jaar is, wier landbouwkundige ervaring da­teert van 20 a 30 jaar geleden en die de ex­ploitatie van het verpachte zal moeten overlaten aan een loonwerker.&#13;
Verlies van het gepachte zou voor de pachter betekenen dat hij ongeveer 12% van zijn bedrijfsareaal kwijt raakt. Dit weegt zwaarder dan de marginale vermeer­dering van inkomsten die eigen gebruik voor de verpachtster zou opleveren.&#13;
Nu de lopende pachttermijn, waarvan verlenging is gevraagd, reeds is verstreken zonder dat nog beslist is op de vordering van de pachter tot indeplaatsstelling van zijn dochter, moet eerst op het verlengings-verzoek worden beslist.&#13;
Nu de verpachtster ook bezwaar heeft gemaakt tegen pachtverlenging omdat de pachter minder dan één jaar na de expiratiedatum van de pachtovereenkomst 65 jaar is geworden, moet op grond van art. 45, lid 3, Pachtwet de pachtovereenkomst met 1 jaar worden verlengd. Ingevolge lid 6 van laatstgenoemd wetsartikel kan de pachter geen verdere verlenging van de pachtovereenkomst verzoeken.&#13;
De bepaling van lid 6 voornoemd betreft evenwel alleen de zittende pachter: indien vóór het einde van de verlengde pachtover­eenkomst een ander in zijn plaats als pach­ter is gesteld, kan deze wel verlenging van de pachtovereenkomst verzoeken.&#13;
Pachtkamer Gerechtshof te Arnhem, be­schikking d.d. 28 oktober 1988&#13;
Het gerechtshof te Arnhem, pachtkamer;&#13;
Gezien&#13;
het op 30 november 1987 ter griffie van het hof ingekomen beroepschrift van Maria Johanna Janssen, wonende te Siebenge-wald, gemeente Bergen, procureur: mr. D.M.H.M. van Dijk te Arnhem, tegen een beschikking van de pachtkamer van het kantongerecht te Venlo van 25 juni 1987, waarvan afschrift aan partijen is ver­zonden op 2 november 1987 en waarbij de pachtovereenkomst tussen appellante als verpachtster en&#13;
Joseph Antonius Simons, wonende te Goch (BRD), als pachter, behoudens verlenging eindigend op 30 no­vember 1987, betreffende het bouwland, kadastraal bekend gemeente Bergen (L), sectie D, nummer 1225, totaal groot 7.99.30 ha, werd verlengd tot en met 30 november 1988 voor het geval de door de pachter ge­vorderde indeplaatsstelling van zijn doch­ter Elke als pachter niet bij gewijsde wordt toegewezen en met zes jaar voor het geval die indeplaatsstelling bij gewijsde wordt toegewezen;&#13;
Mede gezien&#13;
het op 30 december 1987 ter griffie van het hof ingekomen verweerschrift van de pach­ter, procureur: mr. R.L.M, van den Wil-denberg te Nijmegen;&#13;
Mede gezien&#13;
de overige stukken, waaronder een fotoco-&#13;
pie van voormelde beschikking;&#13;
</inleiding><content>Gelet op&#13;
de behandeling van het hoger beroep ter zitting van het hof van 21 oktober 1988, waarbij aanwezig waren appellante in per­soon, bijgestaan door haar procureur, en geïntimeerde in persoon, vergezeld door zijn dochter Elke en bijgestaan door mr. Th.J.A. Winnubst, advocaat te Vught;&#13;
Overweegt&#13;
de voormelde beschikking is gegeven uit overweging in hoofdzaak, dat de grondslag van het maatschappelijk bestaan van de pachter c.q. van de in de plaats gestelde pachter bij verlies van het gepachte ernstig zou worden aangetast, terwijl het door of zijdens verpachtster voorgenomen gebruik van het gepachte voor deze niet van over­wegende betekenis is en de billijkheid me­debrengt, dat het verlengingsverzoek in be­ginsel moet worden ingewilligd; dat voor de bepaling van de termijn waarmee de pachtovereenkomst moet worden verlengd, van belang is of al dan niet bij gewijsde zal worden beslist dat de dochter van de pach­ter in diens plaats moet worden gesteld; dat voor het geval de indeplaatsstelling niet bij gewijsde wordt toegewezen de pachtover­eenkomst conform het bepaalde in art. 45, lid 3, der Pachtwet wordt verlengd tot en met 30 november 1988, zijnde het einde van het pachtjaar waarin de pachter de 65-jarige leeftijd zal bereiken, en voor het ge­val die indeplaatsstelling wordt toegewezen met zes jaar, ingaande 1 december 1987.&#13;
De verpachtster heeft tegen deze beschik­king de volgende grieven aangevoerd:&#13;
Grief I&#13;
Ten onrechte heeft de pachtkamer de be­slissing over verlenging (mede) afhankelijk gesteld van de beslissing (in gewijsde) op de gevorderde indeplaatsstelling;&#13;
Grief II&#13;
Ten onrechte overweegt de pachtkamer, dat bij verlies van het gepachte de pachter c.q. de indeplaatsgestelde pachter ernstig zal worden aangetast in de grondslag van zijn maatschappelijk bestaan;&#13;
Grief III&#13;
Ten onrechte overweegt de pachtkamer, dat de billijkheid met zich medebrengt, dat het verzoek tot verlenging in beginsel moet worden ingewilligd, nu er bij verlies van het gepachte aan de zijde van de pachter een&#13;
ernstige aantasting in de grondslag van zijn maatschappelijk bestaan optreedt en het voorgenomen eigen gebruik voor appellan­te niet van overwegende betekenis is;&#13;
Grief IV&#13;
Ten onrechte heeft de pachtkamer onge­motiveerd geen aandacht geschonken aan het door appellante gedane verzoek ex art. 45, lid 5, Pachtwet, dat na 15 juni 1988, op welke datum geïntimeerde 65 jaar oud wordt, door of namens hem geen verdere verlenging van de pachtovereenkomst kan worden verzocht;&#13;
met conclusie de beschikking, waarvan beroep, te vernietigen en, opnieuw recht­doende, het door de pachter ingediende verlengingsverzoek af te wijzen, althans de pachtovereenkomst te verlengen tot 15 juni 1988 met de bepaling dat geen verdere ver­lenging van de pachtovereenkomst kan worden verzocht.&#13;
De mondelinge behandeling &#13;
De verpachtster, de pachter en zijn dochter Elke hebben ter zitting van het hof ver­klaard als weergegeven in het proces-ver­baal, dat is opgemaakt van de comparitie van partijen in de eveneens in hoger beroep voor dit hof tussen partijen aanhangige in-deplaatstellingsprocedure met rolnummer P90/87, van welk proces-verbaal de inhoud als hier herhaald en ingelast moet worden beschouwd.&#13;
De raadslieden van partijen hebben ver­volgens de wederzijdse standpunten nog nader toegelicht.&#13;
Het oordeel van het hof&#13;
1.	Blijkens de daarop gegeven toelichting&#13;
beoogt de verpachtster met haar eerste&#13;
grief te stellen, dat de pachtkamer van het&#13;
kantongerecht bij de beslissing op het on­-&#13;
derhavige verlengingsverzoek de omstan­-&#13;
digheid, dat tevens een vordering tot inde­-&#13;
plaatsstelling is ingediend, buiten beschou­-&#13;
wing had moeten laten, omdat dit laatste&#13;
meer dan een maand na de indiening van&#13;
het verlengingsverzoek is geschied en der­&#13;
halve niet is voldaan aan het in art. 38a, lid&#13;
2,	der Pachtwet neergelegde vereiste dat de&#13;
indeplaatsstellingsvordering op het tijdstip&#13;
van indiening van het pachtverlengingsver-&#13;
zoek moet zijn gedaan. Deze grief mist fei­telijke grondslag. Immers, art. 38c, lid 2, der Pachtwet geeft een uitzonderingsmoge­lijkheid op de in lid 1 van genoemd wetsar­tikel voorgeschreven afwijzing van een pachtverlengingsverzoek en heeft blijkens dat eerste lid betrekking op het geval dat de pachter voor het einde van de lopende pachttermijn de leeftijd van 65 jaar heeft bereikt of zal bereiken. Dit geval doet zich in casu echter niet voor: de pachter is eerst na het einde van de lopende pachttermijn 65 jaar geworden en art. 38a der Pachtwet mist derhalve toepassing.&#13;
2. Bij de mondelinge behandeling ter zit­ting van het hof heeft de verpachtster ver­klaard voornemens te zijn de litigieuze grond zelf in gebruik te nemen, zulks met behulp van een loondorser, om daarop maïs, bonen en andere produkten te ver­bouwen. Voor zulk een persoonlijk gebruik als bedoeld in art. 41, lid 1, der Pachtwet is evenwel een daadwerkelijk nauwe be­trokkenheid bij de exploitatie van het land vereist. In het algemeen behoort daartoe een behoorlijke mate van eigen landbouw­kundige ervaring, aangepast aan de ont­wikkelingen in de landbouw, bekwaamheid en bereidheid zich ook met details van de exploitatie op vakkundige wijze te bemoei­en en geen exploitatie alleen door middel van loonwerkers of andere derden. Vereist is voorts, dat de exploitatie zal geschieden met een economisch oogmerk en niet uit liefhebberij en/of ontspanning. In casu heeft de verpachtster weliswaar landbouw­kundige ervaring als boerin, maar die erva­ring dateert van 20 a 30 jaar geleden en is derhalve geenszins aangepast aan de ont­wikkelingen in de landbouw. Zij moet bo­vendien, gezien haar leeftijd van 64 jaar en het ter zake door haar verklaarde, de ex­ploitatie van het land overlaten aan een loondorser. Een behoorlijke begroting van de resultaten, die van een persoonlijke ex­ploitatie van de grond te verwachten zijn, ontbreekt; de verpachtster gaat ook te de­zen geheel af op wat daaromtrent door een loondorser als verwachting is uitge­sproken.&#13;
Naar het oordeel van het hof volgt uit vorengenoemde omstandigheden, dat in casu geen sprake is van een voorgenomen persoonlijk gebruik als bedoeld in art. 41, lid 1, der Pachtwet. Op het onderhavige verlengingsverzoek moet derhalve op grond&#13;
van art. 38 der Pachtwet naar billijkheid worden beslist en de vraag of de pachter c.q. zijn dochter Elke door verlies van het gepachte ernstig in de grondslag van hun maatschappelijk bestaan zullen worden aangetast, behoeft geen bespreking. Het­zelfde geldt daarom voor de tweede grief.&#13;
Het verlies van het gepachte betekent&#13;
voor de pachter, dat een gunstig ten op­-&#13;
zichte van zijn bedrijfsgebouwen gelegen&#13;
perceel grond met een oppervlakte, die on­-&#13;
geveer 12% van zijn totale bedrijfsareaal&#13;
van rond 65 ha uitmaakt, aan zijn bedrijf,&#13;
dat de inkomstenbron voor hem en zijn&#13;
vrouw is zou worden onttrokken. Voor de&#13;
verpachtster staat hier tegenover - voor&#13;
zover te dezen relevant - de mogelijkheid&#13;
tot een weinig meer dan marginale verho­-&#13;
ging van haar inkomen, nu van een ex­&#13;
ploitatie met behulp van loonwerkers nau­-&#13;
welijks een hoger netto-rendement mag&#13;
worden verwacht dan de huidige pachtop-&#13;
brengst. Een en ander leidt tot de conclusie&#13;
dat de billijkheid medebrengt, dat de litigi­euze pachtovereenkomst moet worden ver­&#13;
lengd, nu deze verlenging ook is verzocht.&#13;
Ook de derde grief faalt derhalve.&#13;
De omstandigheid, dat op het mo­ment, dat het hof in hoger beroep op het&#13;
onderhavige verlengingsverzoek moet be­-&#13;
slissen, de lopende pachttermijn waarvan&#13;
de verlenging is gevraagd reeds op 30 no­-&#13;
vember 1987 is verstreken, brengt mede,&#13;
dat eerst op dit verlengingsverzoek moet&#13;
worden   beslist   alvorens   een   beslissing&#13;
wordt gegeven met betrekking tot de door&#13;
de  pachter gevorderde indeplaatsstelling&#13;
van zijn dochter Elke. Nu de verpachtster&#13;
ook bezwaar heeft gemaakt tegen de ge­&#13;
vraagde pachtverlenging in verband met de&#13;
omstandigheid, dat de pachter op 15 juni&#13;
1988 de 65-jarige leeftijd heeft bereikt,&#13;
brengt art. 45, lid 3, der Pachtwet mede,&#13;
dat   de   onderhavige   pachtovereenkomst&#13;
wordt verlengd tot het einde van het pacht-&#13;
jaar waarin de pachter 65 jaar is geworden,&#13;
derhalve tot 30 november 1988. Van deze&#13;
pachtverlenging met één jaar is blijkens het&#13;
systeem van de bij wet van 28 juni 1984, S.&#13;
388, met ingang van 1 november 1984 van&#13;
kracht geworden, met het door de pachter&#13;
bereiken van de 65-jarige leeftijd verband&#13;
houdende, wijziging van de Pachtwet ver­-&#13;
dere verlenging mogelijk. Het bepaalde inlid 6 van art. 45 der Pachtwet doet daaraan niet af, aangezien deze bepaling, die reeds vóór de hierboven bedoelde wetswijziging als lid 3 van art. 45 deel uitmaakte, slechts de zittende pachter betreft en geacht moet worden niet van toepassing te zijn op de uitzonderingsregeling van de leden 3, 4 en 5 van dat artikel.&#13;
Uit het vorenstaande volgt, dat geïnti-meerde geen verdere verlenging van de on­derhavige pachtovereenkomst kan verzoe­ken, doch dat, als zijn dochter Elke in ho­ger beroep als pachter in zijn plaats zal worden gesteld, zij verdere verlenging van deze pachtovereenkomst kan verzoeken, zulks met inachtneming van hetgeen hierna zal worden beschikt. De vierde grief wordt eveneens tevergeefs voorgesteld.&#13;
De slotsom&#13;
Gelet op hetgeen het hof hiervoor in rechts­overweging 4 ambtshalve heeft overwogen, kan de beschikking, waarvan beroep, niet in stand blijven en moet thans worden be­schikt als volgt.&#13;
Beschikkende in hoger beroep &#13;
Vernietigt  de  beschikking,  waarvan  be­roep, en opnieuw beschikkende:&#13;
Verlengt de onderhavige pachtovereen­komst tussen appellante als verpachtster en geïntimeerde als pachter met één jaar, ein­digend op 30 november 1988.&#13;
Verstaat, dat geïntimeerde geen verdere verlenging van deze pachtovereenkomst kan verzoeken.&#13;
Bepaalt dat, voor het geval Elke Simons, de dochter van geïntimeerde, vóór het ein­de van deze pachtovereenkomst als pachter in de plaats van geïntimeerde zal zijn ge­steld, zij tot en met 30 november 1988 aan de pachtkamer van het kantongerecht te Venlo om verdere verlenging van deze pachtovereenkomst kan verzoeken. </content><legacyfootnotes/><footnotes><footnote/></footnotes><auteurs/><published>1989-07-01 00:00:00</published><modified>1989-07-01 00:00:00</modified><editiondate>1989-07-01</editiondate><htmlpath>https://denhollander.info/artikel/7843</htmlpath></article>
</articles></edition>
<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2007</searchword><id>3883</id><udhid>UDH:TvAR/3883</udhid><titel>Pachtrechtspraak in het kort: Coppelmans c.s. / Gemeente Eindhoven</titel><searchwords><searchword>TvAR 3/2007</searchword><searchword>UDH:TvAR/3883</searchword></searchwords><attachments><attachment><name>TvAR_2007_3-4.pdf</name><extention>pdf</extention><url>https://denhollander.info/download/3872/ci</url></attachment></attachments><inleiding>[Pw, art. 1 en 52; BW, art. 6:136]&#13;
&#13;
Geschil omtrent de hoogte van de aan de pachter op grond&#13;
van art. 52 Pw toekomende schadeloosstelling.&#13;
Schadeloosstelling op basis van reconstructie of op basis&#13;
van liquidatie? Beide partijen gaan uit van de toepasselijkheid&#13;
van de rechtspraak van de Hoge Raad inzake onteigening,&#13;
inhoudende dat, hoewel ook andere omstandigheden&#13;
een rol kunnen spelen, de verhouding tussen het bedrag van&#13;
de voor de aankoop van een vervangend bedrijf te verrichten&#13;
investeringen en de winst die daarbij kan worden verwacht&#13;
bij de keuze van een redelijk handelend ondernemer&#13;
niet buiten aanmerking kan blijven. In navolging van deskundigen&#13;
acht het hof een voortzetting van de exploitatie in&#13;
het onderhavige geval goed verenigbaar met de keuze van&#13;
een redelijk handelend (agrarisch) ondernemer. Het hof&#13;
wijst er daarbij op dat de exploitatie ook daadwerkelijk is&#13;
voortgezet, alsmede op een eerder door de Gemeente zonder&#13;
voorbehoud gedane voorstel tot betaling van schadeloosstelling&#13;
op basis van reconstructie.&#13;
Moet voordeel van pachter in aanmerking worden genomen&#13;
wegens het niet behoeven af te rekenen van melkquotum?&#13;
De gedachtegang van de deskundigen is geweest, dat&#13;
in het voor de schadevergoeding in aanmerking te nemen&#13;
tijdvak van circa 11,5 jaren (corresponderend met de factor&#13;
9) een pachtbeëindiging door ontbinding of niet-verlenging&#13;
anders dan wegens niet agrarische bestemming onwaarschijnlijk&#13;
zou zijn geweest, maar dat zich wel de situatie had&#13;
kunnen voordoen dat de pachter bij uitoefening van zijn&#13;
voorkeursrecht 25% van de waarde van het melkquotum&#13;
had moeten vergoeden. Mede gelet op de lange duur van de&#13;
pachtrelatie ziet het hof echter geen aanleiding om uit te&#13;
gaan van de waarschijnlijkheid dat de gemeente binnen de&#13;
door de deskundigen in aanmerking genomen termijn tot&#13;
verkoop van het verpachte zou zijn overgegaan. Ook overigens&#13;
ziet het hof geen grond om uit te gaan van een voordeel&#13;
voor pachter in het in aanmerking te nemen tijdvak.&#13;
Schade van pachter in verband met het moeten opbouwen&#13;
van een nieuwe klantenkring voor het veehandelsbedrijf&#13;
van pachter (pachter koopt melkvee op en verkoopt&#13;
dat vee vrijwel direct weer door) komt bij de berekening&#13;
van de schadeloosstelling niet in aanmerking, omdat deze&#13;
handelsactiviteiten niet vallen onder uitoefening van de&#13;
landbouw in de zin van de Pachtwet.&#13;
Wat betreft het voordeel voor pachter in verband met&#13;
het niet hoeven te betalen van de pacht gaat het hof ervan&#13;
uit dat de Gemeente zich bij voortzetting van de pacht zakelijk&#13;
zou hebben opgesteld, zodat moet worden uitgegaan&#13;
van de maximaal toelaatbare pachtprijs.&#13;
De hoogte van de aan de pachter op grond van art. 52&#13;
Pw toe te kennen schadeloosstelling wordt niet verminderd&#13;
door verontreinigingen die worden aangetroffen onder op&#13;
het gepachte aangebrachte erfverharding. Anders dan bij&#13;
een onteigening, waar het gaat om de waarde van de onteigende&#13;
zaak, bestaande uit de prijs tot stand gekomen tussen&#13;
een redelijk handelende verkoper en een redelijk handelende&#13;
koper, wordt de schade – in dit geval wegens gemis&#13;
van het genot van gepachte – immers niet beïnvloed door&#13;
deze verontreiniging. Het hof gaat er daarbij vanuit dat de&#13;
aangetroffen verontreiniging de bedrijfsvoering en het&#13;
woongenot in de in aanmerking te nemen periode niet zou&#13;
hebben belemmerd en de pachter bij voortzetting van de&#13;
pacht in dat tijdvak geen saneringsverplichting zou zijn opgelegd,&#13;
nu niet is gesteld dat deze verontreiniging anders&#13;
dan bij sloop aan het licht zou zijn gekomen. Een en ander&#13;
betekent dat de vordering van de Gemeente geen verband&#13;
houdt met de schadeloosstelling, doch dient te worden beschouwd&#13;
als een zelfstandige vordering wegens aan het gepachte&#13;
toegebrachte schade dan wel wegens het niet in&#13;
goede staat opleveren van het gepachte, welke vordering de&#13;
Gemeente wil verrekenen met de uit te keren schadeloosstelling.&#13;
Met toepassing van art. 6:136 BW gaat het hof aan&#13;
dit beroep op verrekening voorbij.</inleiding><content/><legacyfootnotes/><footnotes><footnote/></footnotes><auteurs/><published>2007-03-01 00:00:00</published><modified>2017-06-08 16:16:44</modified><editiondate>2007-03-01</editiondate><htmlpath>https://denhollander.info/artikel/3883</htmlpath></article>
</articles></edition>
<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1989</searchword><id>7248</id><udhid>UDH:TvAR/7248</udhid><titel>'Jan Meijerink / Erven CE. Roëll' (TvAR 1989/4238)</titel><searchwords><searchword>TvAR 5/1989</searchword><searchword>TvAR 1989/4238</searchword><searchword>UDH:TvAR/7248</searchword></searchwords><attachments><attachment><name>1989_nr 5_Rechtspraak_4238.pdf</name><extention>pdf</extention><url>https://denhollander.info/download/6831/ci</url></attachment></attachments><inleiding>Pachtwet, art. 56b&#13;
Afgifte van een legaat, zijnde een onverdeeld&#13;
aandeel in een gemeenschap omvattende&#13;
een algemeenheid van zaken, is geen&#13;
vervreemding in de zin van artikel 56b, lid&#13;
1 Pachtwet.&#13;
Een deelgenoot in een gemeenschap van&#13;
een algemeenheid van goederen kan niet&#13;
beschikken over zijn aandeel in een daartoe&#13;
behorend goed afzonderlijk.&#13;
Inleidend verzoek tot passering voorkeursrecht&#13;
pachter wordt in beroep alsnog&#13;
niet-ontvankelijk verklaard. </inleiding><content>Centrale Grondkamer d.d. 14 september&#13;
1987&#13;
De Centrale Grondkamer; Gezien een op&#13;
24 april 1987 ter griffie ingekomen&#13;
beroepschrift van Jan Meijerink, wonende&#13;
te Bilthoven, Gezichtslaan 276 -&#13;
gemachtigde Mr. DJ.R.M. Braakenburg,&#13;
advocaat te Rotterdam — in welk beroepschrift&#13;
appellant beroep instelt tegen een&#13;
beschikking van de grondkamer voor&#13;
Utrecht van 18 maart 1987, waarvan afschrift&#13;
aan partijen is verzonden op 26&#13;
maart 1987, en waarbij - samengevat -&#13;
een verzoek van de Erven CE. Roëll-&#13;
Rutgers van Rozenburg, zijnde 1. Cornelia&#13;
Doorenbos-Roëll, wonende te Voorst, de&#13;
Nieuwenhof d/5; 2. Jacoba Johanna Adriana&#13;
Star Busmann-Roëll, wonende te Wenen,&#13;
Gottfried Kellergasse 23; 3. Elsabé&#13;
Alice van de Sandt-Von Schlick, wonende&#13;
te Raer, België, La Clouse 4580 Aubel; 4.&#13;
Leonie Alexandra Renée Von Schlick, wonende&#13;
te Aken (B.R.D.), Komphausbadstrasse&#13;
6; 5. Bernardus Gertrudes van&#13;
Heijst, wonende te Zutphen, Zaadmarkt&#13;
108, - executeur-testamentair geïntimeerde&#13;
sub 5, - gemachtigde Mr. A. de Visser,&#13;
kandidaat-notaris te Soest - om vast te&#13;
stellen dat zij, als verpachters in verband&#13;
met de verplichting tot afgifte van een in het verzoekschrift nader omschreven legaat&#13;
een ernstige reden hebben om appellant, als&#13;
pachter, niet in de gelegenheid te stellen&#13;
eigenaar of zakelijk gerechtigde te worden&#13;
van (een deel van) de boerderij, genaamd&#13;
'de Geer', kadastraal bekend gemeente De&#13;
Bilt, sectie A, nrs. 2250 ged., en 2125 ged.,&#13;
en gemeente Maartensdijk, sectie B, nrs.&#13;
1217 ged., 1216 ged., en 1215 ged., totaal&#13;
groot 25.80.00 ha, werd toegewezen;&#13;
Overwegende, dat appellant hiertegen in&#13;
zijn beroepschrift heeft aangevoerd (samengevat),&#13;
dat uit de regeling van het voorkeursrecht&#13;
ex artikel 56a van de Pachtwet&#13;
volgt, dat het bestaan van een ernstige reden&#13;
voor de verpachter los gezien dient te&#13;
worden van de titel voor vervreemding in&#13;
de zin van artikel 56a van de Pachtwet, derhalve&#13;
los gezien dient te worden van het al&#13;
dan niet bestaan van een dergelijke titel;&#13;
dat een door de verpachter zelf aangegane&#13;
verplichting slechts in aanmerking kan&#13;
worden genomen als voor het aangaan van&#13;
die verplichting een ernstige reden bestond;&#13;
dat op grond van een en ander het bestaan&#13;
van de verplichting tot afgifte van het legaat,&#13;
welke door de erflater in het leven is&#13;
geroepen, op zich geen ernstige reden als&#13;
bedoeld in artikel 56e, lid 2, van de Pachtwet&#13;
kan vormen; dat bovendien zijn voorkeursrecht&#13;
krachtens een in 1960 gesloten&#13;
pachtovereenkomst veel ouder is dan het&#13;
recht op afgifte van het legaat, zodat er&#13;
ook uit dien hoofde geen reden is zijn voorkeursrecht&#13;
te passeren; dat ook de omstandigheid&#13;
dat de legataris reeds eigenaar is&#13;
van een onverdeeld aandeel in de onroerende&#13;
goederen, waartoe ook het onderhavige&#13;
pachtobject behoort, geen ernstige reden ex&#13;
artikel 56e, lid 2, van de Pachtwet is en ook&#13;
niet als zodanig wordt gesteld; verzoekende,&#13;
appellant de beschikking, waarvan beroep,&#13;
te vernietigen en het litigieuze verzoek&#13;
van geïntimeerden alsnog af te wijzen;&#13;
dat hij verzoekt om een mondelinge behandeling;&#13;
Overwegende, dat geïntimeerden bij een&#13;
op 11 mei 1987 ter griffie ingekomen verweerschrift&#13;
(samengevat), het door appellant&#13;
gestelde hebben bestreden, zulks onder&#13;
verwijzing naar de omstandigheid dat het&#13;
onderhavige legaat betreft een vierde onverdeeld&#13;
aandeel in - naar de Centrale&#13;
Grondkamer begrijpt - een gemeenschap,&#13;
bestaande uit een algemeenheid van diverse&#13;
onroerende goederen te De Bilt, Maartensdijk&#13;
en Eemnes, waarvan een deel, de boerderij&#13;
'de Geer', verpacht is aan appellant,&#13;
zodat geïntimeerden wel kunnen beschikken&#13;
over hun een vierde aandeel in zijn geheel,&#13;
maar de bevoegdheid missen om gedeelten&#13;
van het onverdeeld aandeel, voorzover&#13;
betrekking hebbende op de onderhavige&#13;
boerderij, er uit te lichten en over te&#13;
dragen aan appellant;&#13;
Overwegende, dat de mondelinge behandeling&#13;
heeft plaatsgevonden ter zitting van&#13;
de Centrale Grondkamer op 27 juli 1987,&#13;
waar zijn verschenen namens appellant Mr.&#13;
D.M. Lem-Looten, advocate te Rotterdam&#13;
en namens geïntimeerden Mr. A. de Visser,&#13;
kandidaat-notaris te Soest;&#13;
Overwegende, dat ter zitting de gemachtigden&#13;
van partijen de wederzijdse standpunten&#13;
nader hebben toegelicht, zulks onder&#13;
overlegging van pleitaantekeningen&#13;
door Mr. D.M. Lem-Looten;&#13;
Overwegende, dat het onderhavige legaat&#13;
betreft een vierde onverdeeld aandeel&#13;
in een gemeenschap van een algemeenheid&#13;
van goederen, waartoe behoort de hoeve in&#13;
geschil; dat een deelgenoot in een gemeenschap&#13;
van een algemeenheid van goederen&#13;
niet kan beschikken over zijn aandeel in&#13;
een daartoe behorend goed afzonderlijk,&#13;
zoals in casu voormelde boerderij; dat derhalve&#13;
de afgifte van het legaat niet is een&#13;
vervreemding waarop artikel 56b, lid 1,&#13;
van de Pachtwet doelt, aangezien geen&#13;
sprake is van vervreemding van het verpachte&#13;
of een deel daarvan; dat immers,&#13;
zoals hiervoor overwogen, het verpachte&#13;
— de boerderij in geschil — niet als zodanig&#13;
kan worden aangemerkt;&#13;
Overwegende, dat op grond van het&#13;
vorenstaande het inleidende verzoek alsnog&#13;
niet ontvankelijk moet worden verklaard;&#13;
Overwegende, dat thans als volgt moet&#13;
worden beslist;&#13;
Beschikkende in hoger beroep:&#13;
Vernietigt de beschikking, waarvan beroep,&#13;
en opnieuw beschikkende:&#13;
Verklaart het inleidende verzoek alsnog&#13;
niet ontvankelijk. </content><legacyfootnotes/><footnotes><footnote/></footnotes><auteurs/><published>1989-05-01 00:00:00</published><modified>1989-05-01 00:00:00</modified><editiondate>1989-05-01</editiondate><htmlpath>https://denhollander.info/artikel/7248</htmlpath></article>
</articles></edition>
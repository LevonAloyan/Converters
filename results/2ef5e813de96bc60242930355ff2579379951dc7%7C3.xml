<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1999</searchword><id>4797</id><udhid>UDH:TvAR/4797</udhid><titel>NVV / Staat (TvAR 1999/4949)</titel><searchwords><searchword>TvAR 2/1999</searchword><searchword>TvAR 1999/4949</searchword><searchword>UDH:TvAR/4797</searchword></searchwords><attachments><attachment><name>1999_nr 2_Rechtspraak_4949.pdf</name><extention>pdf</extention><url>https://denhollander.info/download/4739/ci</url></attachment></attachments><inleiding>Wet herstructurering&#13;
varkenshouderij art. 4 e.v.&#13;
&#13;
Tussenvonnis in verkorte procedure. Rechtbank:&#13;
Whv wijkt af van de marktordening en&#13;
maakt daarop inbreuk. Rechtvaardigingsgronden:&#13;
heeft Whv een andere doelstelling&#13;
dan marktordening en zijn de maatregelen&#13;
noodzakelijk, geschikt en proportioneel? Voorlopig&#13;
oordeel: als niet komt vast te staan dat&#13;
de Whv belangrijk bijdraagt aan terugdringen&#13;
van het mestoverschot, zal de wet onverbindend&#13;
moeten worden verklaard. De Whv is&#13;
echter wel noodzakelijk als komt vast te staan&#13;
dat er een reductie van nog (ongeveer) 14 mln.&#13;
kg fosfaat moet plaatsvinden. Staat moet&#13;
nadere gegevens aandragen.&#13;
Ten aanzien van schadevergoedingsregeling:&#13;
mestproductierechten (en varkensrechten) zijn&#13;
vermogensrechten. Door het vervallen van de&#13;
latente ruimte en de korting is sprake van&#13;
‘ontneming’ van eigendom. De rechtspraak&#13;
van het Europese Hof voor de Rechten van de&#13;
Mens wijst uit dat alleen in buitengewone&#13;
omstandigheden een schadevergoeding achterwege&#13;
kan blijven. Daarvan is geen sprake.&#13;
Uitspraak ‘zonder voorbehoud’ dat de Whv&#13;
buiten toepassing gelaten moet worden totdat&#13;
zal zijn voorzien in een adequate schadevergoedingsregeling&#13;
voor de eigenaren van mestproductierechten;&#13;
vordering van eisers zal op&#13;
dit punt zonder meer worden toegewezen.</inleiding><content>Vonnis in de zaak van:&#13;
1. De vereniging Nederlandse Vakbond Varkenshouders,&#13;
gevestigd te Barneveld,&#13;
2. Hendrikus Schutte, wonende te Bathmen,&#13;
3. Josephus Martinus Maria van Gerwe, wonende&#13;
te Erp,&#13;
4a. Henricus Willibrordus van den Heuvel,&#13;
wonende te Heusden (gemeente Asten),&#13;
4b. Jaquelina Maria van den Heuvel-Vlemmix,&#13;
wonende te Heusden (gemeente Asten),&#13;
4c. Richardus Henricus Jacobus van den Heuvel,&#13;
wonende te Heusden (gemeente Asten),&#13;
4d. De vennootschap onder firma Bleekerhei-&#13;
de V.O.F., gevestigd te Heusden (gemeente&#13;
Asten),&#13;
5. Johannes Franciscus Maria van den Heuvel,&#13;
wonende te Ommel (gemeente Asten),&#13;
6a. Hermanus Gerardus Jozef Lohuis, wonende&#13;
te Hellendoorn,&#13;
6b. Wilhelmina Gertrudis Lohuis-Voshaar,&#13;
wonende te Hellendoorn,&#13;
7a. Gerhardus Hendrikus Rodijk, wonende te&#13;
Nieuw Heeten,&#13;
7b. Maria Anna Josephina Barbara Cleber,&#13;
wonende te Nieuw Heeten,&#13;
7c. Johannus Gerardus Hendrika Rodijk,&#13;
wonende te Nieuw Heeten,&#13;
7d. Petrus Maria Mathilda Rodijk, wonende&#13;
te Nieuw Heeten,&#13;
8. De vennootschap naar het recht van de&#13;
plaats harer vestiging Gebr. Nooren Schweinehaltungs&#13;
GmbH, gevestigd te Holdenstedt&#13;
(Bondsrepubliek Duitsland),&#13;
eisers,&#13;
procureur: mr. H.J.A. Knijff,&#13;
tegen&#13;
De Staat der Nederlanden (ministerie van&#13;
landbouw, natuurbeheer en visserij), zetelende&#13;
te ’s-Gravenhage,&#13;
gedaagde,&#13;
procureur: mr. R.J.M. van den Tweel.&#13;
Rechtsoverwegingen&#13;
Feiten&#13;
1.1 Eiseres sub 1 is in 1994 opgericht en heeft&#13;
als doel: “het scheppen van gunstige voorwaarden&#13;
voor varkenshouderijbedrijven en het behartigen&#13;
van de belangen van de varkenshouders.”&#13;
Eisers sub 2 t/m 7 zijn varkenshouders die&#13;
hun bedrijf in Nederland uitoefenen.&#13;
Eiseres sub 8 is een in Duitsland gevestigde&#13;
varkenshouderij.&#13;
1.2 In de jaren tachtig is in Nederland een restrictieve&#13;
regeling voor de productie van varkens-&#13;
en kippenmest ingevoerd. Daardoor&#13;
kon een varkenshouder niet meer een onbeperkte&#13;
hoeveelheid varkens houden, maar was&#13;
het maximaal te houden aantal varkens afhankelijk&#13;
van een toegekende referentiehoeveelheid&#13;
mest. Per 1 januari 1994 is de Wet verplaatsing&#13;
mestproductie in werking getreden,&#13;
waarmee het begrip “mestproductierecht” is&#13;
geïntroduceerd.&#13;
1.3 Genoemde wet kent het “niet-gebonden&#13;
mestproductierecht”, waaronder wordt verstaan&#13;
het deel van het mestproductierecht dat&#13;
meer is dan het aan de grond gekoppelde&#13;
recht van 125 kilogram fosfaat per jaar per&#13;
hectare van de gemiddeld in het desbetreffende&#13;
jaar tot het bedrijf behorende oppervlakte&#13;
landbouwgrond. De niet-gebonden mestproductierechten&#13;
zijn verplaatsbaar met uitzondering&#13;
van de zogenaamde “latente mestproductie”&#13;
of “latente ruimte”.&#13;
De latente mestproductie komt overeen met&#13;
het verschil tussen de daadwerkelijk op een&#13;
bedrijf geproduceerde mest en de hogere productieruimte&#13;
die is toegestaan op grond van&#13;
de beschikbare mestproductierechten.&#13;
1.4 Mestproductierechten zijn verhandelbaar.&#13;
Op grond van de Wet verplaatsing mestproductie,&#13;
zijn de mestproductierechten bij verplaatsing&#13;
van mestproductie gekort.&#13;
1.5 Bij brief van 6 oktober 1995 heeft de&#13;
Minister van Landbouw, Natuurbeheer en&#13;
Visserij (hierna: de Minister), mede namens de&#13;
Minister van Volkshuisvesting, Ruimtelijke&#13;
Ordening en Milieubeheer aan de Tweede&#13;
Kamer der Staten-Generaal aangeboden “de&#13;
Integrale Notitie mest- en ammoniakbeleid”&#13;
(hierna: de Integrale Notitie).&#13;
1.6 Bij brief van 10 juli 1997 heeft de Minister&#13;
“het beleidsvoornemen over de herstructurering&#13;
van de varkenssector” aan de Tweede&#13;
Kamer doen toekomen, met verwijzing naar&#13;
een discussienotitie over de toekomst van de&#13;
varkenssector d.d. 25 april 1997.&#13;
1.7 Op 1 januari 1998 is de gewijzigde Wet ter&#13;
invoering van het heffingensysteem inzake&#13;
mineralen in werking getreden. Met die wet is&#13;
het Mineralen Aangifte Systeem (Minas) ingevoerd.&#13;
Dit is een stelsel van regulerende mineralenheffingen&#13;
dat voorziet in een geleidelijke&#13;
aanscherping van de normen inzake toelaatbare&#13;
verliezen van fosfaat en stikstof als gevolg&#13;
van het gebruik van meststoffen.&#13;
1.8 Op 15 november 1997 heeft de Minister aan&#13;
de Tweede Kamer aangeboden een wetsvoorstel&#13;
houdende regels inzake een stelsel van varkensrechten&#13;
en een heffing terzake van het&#13;
houden van varkens (het voorstel voor de Wet&#13;
herstructurering varkenshouderij, hierna: Whv).&#13;
In de Memorie van Toelichting bij dit wetsvoorstel&#13;
wordt het volgende opgemerkt (p. 3/4):&#13;
“Het in het onderhavige wetsvoorstel neergelegde&#13;
stelsel van varkensrechten, houdende&#13;
een maximering van de aantallen varkens die&#13;
op de bedrijven worden gehouden, dient primair&#13;
om de noodzakelijke condities te scheppen&#13;
voor effectuering en handhaving van de&#13;
aanscherping van de normen inzake de toelaatbare&#13;
fosfaat- en stikstofverliezen naar het&#13;
milieu in het kader van het stelsel van regulerende&#13;
mineralenheffingen. De maximering&#13;
strekt ertoe een landelijk niet-plaatsbaar overschot&#13;
aan varkensmest te voorkomen, wat een&#13;
absolute voorwaarde is voor het effectief&#13;
terugdringen van de fosfaat en stikstofbelasting&#13;
van het milieu door de varkenshouderij.&#13;
De maximering van het aantal varkens is een&#13;
noodzakelijke, aanvullende maatregel, als bedoeld&#13;
in artikel 5, vijfde lid van de EGNitraatrichtlijn.&#13;
De vermindering van de problematiek van&#13;
vermesting en verzuring die het resultaat zal&#13;
zijn van de hiervoor geschetste maatregelen&#13;
moet ook tot een verbetering van de ruimtelijke&#13;
kwaliteit leiden. Voorkomen moet worden&#13;
dat de problemen op het vlak van milieu en&#13;
ruimtelijke kwaliteit zich verplaatsen naar&#13;
gebieden die thans nog relatief schoon zijn en&#13;
naar gebieden met gevoelige natuurwaarden.”&#13;
1.9 Het wetsvoorstel voor de Whv is op&#13;
18 december 1997 met wijzigingen door de&#13;
Tweede Kamer aangenomen. Diezelfde dag is&#13;
het aan de Eerste Kamer aangeboden. Deze&#13;
kamer heeft het voorstel op 7 april 1998 aangenomen.&#13;
Daarna is de Whv op 1 september&#13;
1998 in werking getreden.&#13;
1.10 Hoofdstuk I van de Whv geeft een aantal&#13;
begrippen weer.&#13;
Hoofdstuk II t/m IV van de Whv voorziet in&#13;
omzetting van mestproductierechten in varkensrechten&#13;
en fokzeugenrechten en de omvang&#13;
van deze rechten, verbiedt uitbreiding&#13;
van het aantal varkens en fokzeugen en regelt&#13;
de overgang/overdracht van varkens- en fokzeugenrechten.&#13;
Hoofdstuk V bepaalt dat er een structuurschema&#13;
is dat inzicht geeft in de ruimtelijke&#13;
aspecten van het rijksbeleid inzake de varkenshouderij,&#13;
houdt bepalingen in ter wijziging&#13;
van de Gezondheids- en welzijnswet&#13;
voor dieren en de Meststoffenwet, bepaalt dat&#13;
varkensheffingen worden geheven in verband&#13;
met onder meer de kosten van bestrijding van&#13;
besmettelijke ziekten, stelt een Diergezondheidsfonds&#13;
in en maakt dat overtredingen van&#13;
bepaalde voorschriften uit de Whv moeten&#13;
worden aangemerkt als een economisch delict.&#13;
Hoofdstuk VI kent enkele slotbepalingen.&#13;
1.11 Ingevolge de Whv komt een varkensrespectievelijk&#13;
fokzeugenrecht overeen met&#13;
het in 1996 of, naar keuze, in 1995 gemiddeld&#13;
op het bedrijf gehouden aantal varkens. Bij de&#13;
transformatie in varkens- resp. fokzeugenrechten&#13;
wordt het in 1996 of 1995 gemiddeld&#13;
op het bedrijf gehouden aantal varkens dat&#13;
met het niet-gebonden mestproductierecht&#13;
overeenstemt gekort met 10%. Deze korting&#13;
van 10% is lager voor de zogenaamde “voorloperbedrijven”&#13;
(bedrijven met groenlabelstallen,&#13;
biologische varkenshouderijen e.a.).&#13;
De latente mestproductierechten vervallen,&#13;
want zij worden niet omgezet in varkens- of&#13;
fokzeugenrechten.&#13;
Ingevolge de Whv vindt per 1 januari 2000&#13;
een nieuwe korting van maximaal 15% plaats.&#13;
Deze korting zal lager zijn voor varkenshouders&#13;
die voldoen aan de eisen die aan het voerspoor&#13;
worden gesteld. Bij ministeriële regeling&#13;
wordt het aantal procentpunten van de&#13;
laatste korting verminderd al naar gelang de&#13;
resultaten van opkoop en afroming, maar het&#13;
resterende percentage is tenminste 5 (artikel&#13;
31).&#13;
1.12 Ingevolge de Whv zijn varkens- en fokzeugenrechten&#13;
verhandelbaar, echter (behoudens&#13;
een uitzondering) niet tussen bedrijven&#13;
die gelegen zijn in een van de door de Whv&#13;
aangewezen concentratiegebieden en bedrijven&#13;
die niet in een concentratiegebied zijn&#13;
gelegen en evenmin tussen bedrijven die niet&#13;
in hetzelfde concentratiegebied zijn gelegen.&#13;
Bij overgang van varkens- en fokzeugenrechten&#13;
en bij overdracht van een bedrijf (behalve&#13;
bij overdracht aan bepaalde familieleden of&#13;
krachtens erf- of huwelijksvermogensrecht)&#13;
wordt het aantal varkenseenheden verminderd&#13;
met 40% indien de kennisgeving van overgang&#13;
of overdracht in 1998 wordt gedaan, met&#13;
60% indien de kennisgeving in 1999 wordt&#13;
gedaan en met 25% indien de kennisgeving na&#13;
1999 wordt gedaan. Bij overgang van varkensrechten&#13;
in de twee jaren met de hoogste kor-&#13;
ting komt aan de vervreemder voor het te&#13;
korten deel een financiële vergoeding toe.&#13;
1.13 Artikel 25 van de Whv biedt de mogelijkheid&#13;
om bij algemene maatregel van bestuur&#13;
voor bepaalde groepen van gevallen waarbij&#13;
de bepaling van de hoogte van het varkensrecht&#13;
of fokzeugenrecht leidt tot onbillijkheden&#13;
van overwegende aard, regels te stellen&#13;
omtrent een afwijkende bepaling van de hoogte&#13;
van deze rechten. Ter uitvoering van dit&#13;
artikel heeft de minister het Besluit van 18&#13;
juni 1998, houdende regels voor de hardheidsgevallen&#13;
bij de toepassing van hoofdstuk II en&#13;
artikel 24 van de Whv (hierna: het Besluit&#13;
hardheidsgevallen) vastgesteld. Hierin zijn&#13;
maatregelen getroffen voor situaties waarin&#13;
zeven categorieën van bedrijven door de Whv&#13;
een onevenredig groot nadeel lijden.&#13;
1.14 Bij brief van 28 september 1998 aan de&#13;
Voorzitter van de Tweede Kamer heeft de&#13;
Minister aangekondigd dat het Besluit hardheidsgevallen&#13;
zal worden gewijzigd om de&#13;
gevolgen van de wet voor twee nieuwe categorieën&#13;
van varkenshouders te beperken en&#13;
voor hen een zeker minimumniveau van het&#13;
aan het bedrijf toekomende varkensrecht te&#13;
verzekeren.&#13;
1.15 Bij brief van 21 oktober 1998 heeft de&#13;
Minister aan de Voorzitter van de Tweede&#13;
Kamer medegedeeld dat hij heeft besloten het&#13;
Besluit hardheidsgevallen met nog een aantal&#13;
(in de brief genoemde) specifieke categorieën&#13;
nader aan te vullen om elke twijfel weg te&#13;
nemen over de volledigheid en evenwichtigheid&#13;
van de getroffen voorziening.&#13;
1.16 Nadat de Staat het (tweede) Nederlandse&#13;
actieplan in verband met de EG-richtlijn nr.&#13;
91/676/EEG inzake de bescherming van&#13;
water tegen verontreiniging door nitraten uit&#13;
agrarische bronnen (hierna: de Nitraatrichtlijn)&#13;
bij de Europese Commissie had ingediend,&#13;
heeft deze Commissie bij brief van 29&#13;
september 1998 vastgesteld dat Nederland in&#13;
gebreke is gebleven met betrekking tot de&#13;
naleving van deze Nitraatrichtlijn. De Europese&#13;
Commissie oordeelde daartoe dat het&#13;
totale actieplan van Nederland onvoldoende&#13;
is, onder meer omdat er op veel onderdelen&#13;
niets geregeld is (bijvoorbeeld zijn er geen&#13;
regels inzake op de bodem brengen van meststoffen&#13;
die rekening houden met klimaatsomstandigheden,&#13;
neerslag, irrigatie en steile hellingen,&#13;
is er geen maximum hoeveelheid aan te&#13;
wenden dierlijke mest bepaald en is er niets&#13;
geregeld met betrekking tot ongeschikte periodes&#13;
voor het op de bodem brengen van kunstmest)&#13;
en omdat de regels onvoldoende zijn (zo&#13;
worden de verliesnormen overschreden e.d.).&#13;
Terzake van de Whv merkt de Commissie op&#13;
dat een reductie van 25% in aantallen varkens&#13;
onwaarschijnlijk kan worden vertaald naar&#13;
een volle reductie van 25% in stikstofproductie&#13;
afkomstig van varkens. Er zal slechts een&#13;
reductie zijn van 29.600.000 kg stikstof&#13;
afkomstig van reductie van varkensaantallen,&#13;
hetgeen gelet op de totale mestproductie van&#13;
dieren overeenkomt met 4,6% van alle mestproductie.&#13;
Vordering, grondslag en verweer&#13;
2.1 Eisers vorderen dat de rechtbank, bij vonnis&#13;
uitvoerbaar bij voorraad:&#13;
I primair:&#13;
de Whv onverbindend verklaart, althans deze&#13;
buiten werking stelt wegens strijdigheid met&#13;
hogere regelgeving;&#13;
subsidiair:&#13;
bepaalt dat de Whv, althans de hoofdstukken&#13;
II t/m V, buiten toepassing dient/dienen te&#13;
worden gelaten of&#13;
de Staat beveelt deze, althans de genoemde&#13;
hoofdstukken, te schorsen en/of niet uit te&#13;
voeren en door zijn ambtenaren te doen uitvoeren,&#13;
en in het bijzonder met betrekking tot&#13;
de handhaving en vervolging terzake van&#13;
overtreding van de Whv&#13;
althans zulks te bepalen/bevelen totdat zal&#13;
zijn voorzien in een volledige, althans adequate,&#13;
schadevergoedingsregeling voor individuele&#13;
gevallen;&#13;
meer subsidiair:&#13;
bepaalt dat de Whv, althans de hoofdstukken&#13;
II t/m V buiten toepassing dient/dienen te&#13;
worden gelaten voor gevallen als die van&#13;
eisers sub 2 t/m 8, althans ten aanzien van&#13;
eisers sub 2 t/m 8, althans tot zal zijn voorzien&#13;
voor die gevallen, althans wat betreft&#13;
eisers sub 2 t/m 8, in een volledige, althans&#13;
adequate, schadevergoedingsregeling voor individuele&#13;
gevallen;&#13;
II verklaart voor recht dat de Staat zich schuldig&#13;
maakt aan onrechtmatige daad jegens&#13;
eisers en dientengevolge jegens eisers sub 2&#13;
t/m 8 aansprakelijk is voor alle door hen geleden&#13;
en te lijden schade (waaronder gevolgschade),&#13;
nader op te maken bij staat en te vereffenen&#13;
volgens de Wet;&#13;
III met veroordeling van de Staat in de kosten&#13;
van deze procedure.&#13;
2.2 Aan hun vordering leggen eisers ten&#13;
grondslag dat de Whv door het systeem van&#13;
varkensrechten waarbij de latente mestproductierechten&#13;
vervallen en waarbij een korting&#13;
wordt toegepast op het maximum aantal te&#13;
houden varkens, in strijd komt met de Grondwet,&#13;
met algemene rechtsbeginselen, waaronder&#13;
het rechtszekerheids- en vertrouwensbeginsel,&#13;
het evenredigheidsbeginsel, het verbod&#13;
van willekeur en de redelijkheid en billijkheid,&#13;
met de EG-regelgeving, in het bijzonder de&#13;
gemeenschappelijke marktordening op het&#13;
gebied van landbouw- en structuurbeleid, het&#13;
recht op vrije vestiging (artikel 52 EG-verdrag),&#13;
het vrij verkeer van goederen (artikel 34&#13;
EG-verdrag) en de binnen de EG te eerbiedigen&#13;
fundamentele rechten (met name artikel 1&#13;
van het Eerste Protocol bij het EVRM). Mitsdien&#13;
is de Whv onverbindend. Bovendien is&#13;
ontneming van eigendom zonder een (volledige)&#13;
schadevergoedingsregeling in het leven te&#13;
roepen een aantasting van het eigendomsrecht&#13;
als neergelegd in artikel 1 van het Eerste Protocol&#13;
bij het EVRM. Eisers sub 2 t/m 8 lijden&#13;
schade door de korting en de ontneming van&#13;
de latente mestproductierechten.&#13;
2.3DeStaat heeft gemotiveerd verweer gevoerd.&#13;
Beoordeling&#13;
Reikwijdte van de vordering&#13;
3. De rechtbank merkt op dat de Whv niet&#13;
wordt aangevochten voorzover het de Gezondheids-&#13;
en welzijnswet voor dieren wijzigt&#13;
en een varkensheffing en een Diergezondheidsfonds&#13;
instelt. Er zijn geen gronden&#13;
aangevoerd die tot het oordeel leiden dat de&#13;
wet voorzover zij die zaken regelt, onverbindend&#13;
is. Ook het structuurschema wordt niet&#13;
inhoudelijk betwist. Eisers verzetten zich tegen&#13;
het met dat systeem van varkens- en fokzeugenrechten&#13;
verloren gaan van latente mestproductierechten&#13;
en de met dat systeem opgelegde&#13;
korting van eerst 10% en later nog eens,&#13;
maximaal, 15%. Het navolgende heeft betrekking&#13;
op dat met de Whv ingevoerde systeem.&#13;
Toetsing aan de Grondwet en aan algemene&#13;
beginselen&#13;
4.1 Eisers leggen onder meer aan hun vordering&#13;
ten grondslag dat de Whv onverbindend&#13;
is, omdat de invoering van het stelsel van varkensrechten&#13;
onrechtmatig is wegens strijd met&#13;
artikel 14 leden 1 en 3 van de Grondwet (onteigening&#13;
c.a.) en voorts wegens strijd met&#13;
algemene rechtsbeginselen.&#13;
4.2 Artikel 120 van de Grondwet verzet zich&#13;
tegen toetsing van een wet in formele zin,&#13;
zoals de Whv is, aan de Grondwet.&#13;
Dit wordt niet anders doordat bij de behandeling&#13;
van de Whv in de Tweede Kamer bepaalde&#13;
aspecten van de wet niet aan de orde zijn&#13;
geweest. De bezwaren van eisers tegen de&#13;
Whv betreffen de inhoud van de wet zelf en&#13;
niet de toepassing daarvan in bepaalde (groepen&#13;
van) gevallen. Zij richten zich bovendien&#13;
op een aspect van de regeling (het ontbreken&#13;
van een schadevergoedingsregeling) dat bij de&#13;
parlementaire behandeling expliciet aan de&#13;
orde is geweest en dus bij de besluitvorming&#13;
in de afweging is betrokken.&#13;
4.3 Ook moet worden aangenomen dat, ondanks&#13;
de rechtsontwikkeling in de richting&#13;
van een minder restrictieve interpretatie van&#13;
het toetsingsverbod uit de Grondwet, bij de&#13;
huidige stand van de jurisprudentie de rechter&#13;
de hem gestelde grenzen zou overschrijden&#13;
door te oordelen dat artikel 120 Grondwet&#13;
zich niet (ook) tegen toetsing van de wet aan&#13;
fundamentele rechtsbeginselen verzet. De&#13;
rechtbank kan hierop slechts een uitzondering&#13;
maken voor het inmiddels door de Hoge&#13;
Raad in zijn arrest van 19 februari 1993&#13;
(Aruba/Lopex; NJ 1994, 704) aanvaarde geval&#13;
dat de wet in strijd komt met een bepaalde,&#13;
door een wetgevingsorgaan gedane, onvoorwaardelijke&#13;
toezegging.&#13;
4.4 Uit de producties blijkt niet van een dergelijke,&#13;
concrete, onvoorwaardelijke toezegging.&#13;
De Integrale Notitie mest- en ammoniakbeleid&#13;
beoogt weliswaar duidelijkheid te&#13;
geven over de beleidslijnen tot 2005 à 2010,&#13;
maar houdt geen toezegging in dat er geen&#13;
(verdere) maatregelen op centraal niveau zullen&#13;
worden getroffen.&#13;
4.5 Eisers hebben er bij pleidooi op gewezen&#13;
dat in de Integrale Notitie is toegezegd dat in&#13;
2000 voor de eerste keer de balans zal worden&#13;
opgemaakt en dat als bij die gelegenheid uit de&#13;
uitkomsten van deze monitoring onverhoopt&#13;
blijkt dat een landelijk mestoverschot niet kan&#13;
worden voorkomen, het evenwicht zal moeten&#13;
worden hersteld door middel van een korting&#13;
op de niet-grondgebonden mestproductierechten,&#13;
welke kortingsmaatregel tijdig zal&#13;
worden voorbereid. De rechtbank acht dit&#13;
echter niet een concrete en onvoorwaardelijke&#13;
toezegging in de zin van genoemd arrest, nu&#13;
het hier om een formulering van algemeen&#13;
beleid gaat, die is gedaan tegen de achtergrond&#13;
van een mogelijk, naar later zou kunnen blijken,&#13;
onjuist uitgangspunt ter zake van de&#13;
mate van reductie van het mestoverschot door&#13;
de inspanningen van het bedrijfsleven.&#13;
Toetsing aan EU-recht&#13;
5.1 Ten behoeve van een gemeenschappelijk&#13;
landbouwbeleid in de sector varkensvlees,&#13;
teneinde de markten te stabiliseren en de&#13;
betrokken landbouwbevolking een redelijke&#13;
levensstandaard te verzekeren, kent verordening&#13;
(EEG) nr. 2759/75 onder meer de mogelijkheid&#13;
van het nemen van communautaire&#13;
maatregelen die kunnen bijdragen tot een&#13;
betere organisatie van de productie, de verwerking&#13;
en de commercialisatie, die leiden tot&#13;
verbetering van de kwaliteit.&#13;
Artikel 17 van de verordening 2759/75 verbiedt&#13;
de toepassing van enige kwantitatieve&#13;
beperking of maatregel van gelijke werking.&#13;
De verordening kent geen maatregelen om&#13;
eventueel de productie van varkensvlees te&#13;
beperken. Dit is geen omissie in de verordening,&#13;
noch berust dit op een bedoeling om&#13;
dergelijke maatregelen aan de beoordeling van&#13;
de Lid-Staten over te laten, maar komt voort&#13;
uit een bewuste keuze van economisch beleid,&#13;
waarbij men zich ter verzekering van het&#13;
gewenste evenwicht voornamelijk op de&#13;
krachten van de markt heeft verlaten.&#13;
5.2 Door het systeem van varkensrechten met&#13;
maximering van het aantal te houden varkens,&#13;
wordt de productie van de Nederlandse varkenshouderijen&#13;
beperkt door middel van een&#13;
ingreep op de markt waarin de verordening&#13;
2759/75 zelf niet voorziet. Daarom wijkt het&#13;
systeem af van de marktordening en maakt&#13;
het daarop een inbreuk. Dit is slechts dan&#13;
gerechtvaardigd indien dit systeem een andere&#13;
strekking heeft en, bovendien, de maatregelen&#13;
noodzakelijk, geschikt en proportioneel zijn.&#13;
6.1 Omdat Lid-Staten zich dienen te onthouden&#13;
van elke maatregel met de strekking van&#13;
de ordening af te wijken of er inbreuk op te&#13;
maken, is van belang welke strekking de&#13;
invoering van het systeem van varkensrechten&#13;
met de Whv heeft.&#13;
6.2 Volgens de Memorie van Toelichting bij de&#13;
Whv dient de maximering van het aantal varkens&#13;
door invoering van een systeem van varkensrechten&#13;
ter verwezenlijking van de doelstellingen&#13;
op het vlak van het milieu. Het systeem&#13;
is ingegeven vanuit de wens de belasting&#13;
van de varkenshouderij voor het milieu en de&#13;
ruimtelijke kwaliteit terug te brengen en overproductie&#13;
van varkensmest tegen te gaan. Dit&#13;
is volgens de wetgever mede, maar niet alleen,&#13;
van belang in het licht van de doelstellingen&#13;
van de Nitraatrichtlijn (Eerste Kamer, Memorie&#13;
van Antwoord p. 7). Uit de parlementaire&#13;
stukken blijkt – zoals de Staat in dit geding&#13;
ook aanvoert – dat het doel van de maatregelen&#13;
in de Whv het bereiken van een mestevenwicht&#13;
is, omdat het afwezig zijn van een landelijk&#13;
niet-plaatsbaar mestoverschot een voorwaarde&#13;
is om effectief milieu-maatregelen te&#13;
kunnen nemen tegen milieu-schade door meststoffen,&#13;
o.a. vermesting, verzuring en stank&#13;
(genoemd in de Memorie van Toelichting p. 9)&#13;
en ook waterverontreiniging door nitraten.&#13;
6.3 De rechtbank gaat voorbij aan de stelling&#13;
van eisers dat de Whv, anders dan de Staat&#13;
doet voorkomen, slechts een – kort gezegd –&#13;
economisch doel dient. De rechtbank moet er,&#13;
gelet ook op de rol van de rechter ten opzichte&#13;
van de wetgever, in beginsel vanuit gaan dat&#13;
het doel van de wet datgene is wat in de discussie&#13;
tussen regering en volksvertegenwoordiging&#13;
als doel naar voren is gekomen, zonder&#13;
te gissen naar eventuele andere doelstellingen.&#13;
Het doel waarover in de discussie gesproken&#13;
is, is immers het doel waarvoor de wetgever&#13;
de wet wenselijk heeft geoordeeld en waarvoor&#13;
zij deze wet ingevoerd wilde zien. Dit is&#13;
alleen mogelijk anders indien klaarblijkelijk&#13;
een ander doel voor ogen stond dan in de dis-&#13;
cussie naar voren is gebracht. Dat dat zo is, is&#13;
hier niet gebleken.&#13;
6.4 In het midden kan blijven of de bestreden&#13;
stelling van eisers dat het wetsvoorstel voor&#13;
de Whv aanvankelijk slechts met het oog op&#13;
economische problemen zou zijn bedacht en&#13;
geschreven, juist is. Overigens merkt de rechtbank&#13;
hierover op dat de door eisers aangehaalde&#13;
brief van 10 juli 1997 de wensen van de&#13;
markt ook al in het kader van het milieu&#13;
plaatste en aangaf dat het mestbeleid dreigt&#13;
niet te renderen voor de sector als tegelijkertijd&#13;
de andere problemen niet worden aangepakt.&#13;
De in die brief geuite wens om een&#13;
duurzaam economisch perspectief voor de&#13;
varkenssector te scheppen lijkt derhalve mede&#13;
te zijn ingegeven door milieu-overwegingen.&#13;
6.5 Gelet op het voorgaande staat voor de&#13;
rechtspraak vast dat de Whv is ingevoerd ter&#13;
bescherming van het milieu, in het bijzonder&#13;
tegen milieu-schade door de mestoverschotten.&#13;
7. Een harmoniserende EG-regeling op het&#13;
gebied van het milieu met betrekking tot&#13;
beperking van mestoverschotten ontbreekt.&#13;
Evenmin bestaat er op dit gebied een richtlijn.&#13;
De Nitraatrichtlijn verplicht de Lid-Staten&#13;
slechts om zelf actieprogramma’s op te stellen&#13;
en onder bepaalde omstandigheden de aanvullende&#13;
of verscherpte maatregelen die zij noodzakelijk&#13;
achten te treffen.&#13;
8. Het systeem van varkensrechten en de&#13;
maximering daarvan is niet discriminatoir. De&#13;
bescherming van het milieu is een van de&#13;
wezenlijke doelstellingen van de Gemeenschap.&#13;
Nu er sprake is van een inbreuk op de&#13;
marktordening (zie rechtsoverweging 6.1)&#13;
dient de rechtbank te toetsen of het systeem&#13;
gerechtvaardigd is, doordat zij noodzakelijk,&#13;
geschikt en proportioneel is ter bereiking van&#13;
het beoogde (milieu)doel.&#13;
9.1 Eisers hebben aangevoerd dat de maatregelen&#13;
in de Whv niet noodzakelijk en proportioneel&#13;
zijn om de mestoverschotten tegen&#13;
te gaan.&#13;
9.2 Volgens de wetgever zou er zonder maatregelen&#13;
in het jaar 2002 een landelijk nietplaatsbaar&#13;
mestoverschot van 14 miljoen kilogram&#13;
fosfaat zijn (Memorie van Toelichting,&#13;
p. 9). Dit betekent dat maatregelen nodig zijn.&#13;
De voorgenomen zeer vergaande technologische&#13;
maatregelen, waaronder aangepast veevoer,&#13;
bieden volgens de wetgever onvoldoende&#13;
perspectief op een werkelijke oplossing&#13;
(Memorie van Antwoord, Eerste Kamer, p.&#13;
9/10). Bij de berekening van de noodzakelijke&#13;
reductie van het mestoverschot heeft de wetgever&#13;
al rekening gehouden met het feit dat er&#13;
reeds een flinke inspanning door de varkenshouders&#13;
wordt geleverd om de varkensmestproductie&#13;
door voermaatregelen terug te dringen.&#13;
Volgens de wetgever bieden nog verdergaande&#13;
voermaatregelen alsmede grootschalige&#13;
mestverwerking met het oog op mestexport&#13;
onvoldoende perspectief (Nota (nr. 6)&#13;
Tweede Kamer p. 5). Export van varkensmest&#13;
acht hij geen reële optie. Opkoop en afroming&#13;
van productierechten zouden de varkensstapel&#13;
te weinig verkleinen (Memorie van Toelichting,&#13;
p. 65), terwijl een verkleining noodzakelijk&#13;
is om een voldoende vergaande mestreductie&#13;
te bereiken. Er zijn volgens de wetgever&#13;
geen andere reële maatregelen om tot voldoende&#13;
mestreductie bij de varkenssector te&#13;
komen.&#13;
9.5 Eisers hebben aangevoerd dat de varkenshouders&#13;
op de door hen reeds ingeslagen weg&#13;
veel meer van het varkens-mestoverschot&#13;
kwijt raken dan de wetgever bij het tot stand&#13;
brengen van de Whv heeft verondersteld en&#13;
aangevoerd.&#13;
9.6 Uit de Memorie van Toelichting (p. 9)&#13;
blijkt dat de korting van 25% is ingegeven&#13;
door de veronderstelling dat in 2002 de mestproductie&#13;
na afroming bij verplaatsing met&#13;
3 miljoen kilogram fosfaat is afgenomen en&#13;
dat er dan een aan de varkenssector toe te&#13;
rekenen landelijk niet-plaatsbaar mestoverschot&#13;
van 14 miljoen kilogram fosfaat is bij&#13;
een varkens-fosfaatproductie van 60 miljoen&#13;
kilogram. Deze cijfers zijn afkomstig uit de&#13;
Integrale Notitie van oktober 1995, van welke&#13;
cijfers de wetgever in 1997 uit is blijven gaan&#13;
(Nota (nr. 6) Tweede Kamer p. 10).&#13;
9.5 Eisers hebben, onderbouwd met een&#13;
publicatie van het CBS, aangevoerd dat&#13;
inmiddels is gebleken dat deze cijfers reeds&#13;
ten tijde van het tot stand komen van de Whv&#13;
niet meer klopten. Zo was de fosfaatproductie&#13;
afkomstig van varkens in 1997 al gedaald tot&#13;
55 miljoen kg ten opzichte van 58 miljoen kg&#13;
in 1996.&#13;
Volgens de Integrale Notitie uit oktober 1995&#13;
zou voorts de totale fosfaatproductie tot 1998&#13;
afnemen tot 200 miljoen kg fosfaat. Blijkens&#13;
de door eisers overgelegde cijfers van het CBS&#13;
was de totale fosfaatproductie in 1997 al&#13;
gedaald naar 190 miljoen kg. Daarnaast geldt&#13;
volgens eisers dat de afroming bij verplaatsing&#13;
tot een reductie van 1 miljoen kg per jaar leidt&#13;
in plaats van tot een totale reductie van 3 miljoen&#13;
kg in de periode tot 2002, ervan uitgaande&#13;
dat de afroming op dezelfde voet blijft&#13;
plaatsvinden als tot 1998. Aldus zou er volgens&#13;
eisers van de benodigde 14 miljoen kilogram&#13;
aan mestreductie al een substantieel deel&#13;
verwezenlijkt zijn, respectievelijk worden&#13;
zonder de maatregelen uit de Whv.&#13;
9.6 De Staat heeft de door eisers bij pleidooi&#13;
overgelegde cijfers niet weersproken. De&#13;
rechtbank moet er dan ook voorshands van&#13;
uit gaan dat de Staat niet voldoende heeft&#13;
betwist dat er sinds de totstandkoming van de&#13;
Integrale Notitie een veel grotere varkensmest-&#13;
reductie heeft plaatsgevonden dan ten&#13;
tijde van de totstandkoming van de Integrale&#13;
Notitie werd voorzien. In het kader van de&#13;
hier aan de orde zijnde proportionaliteitsvraag&#13;
is dit van essentieel belang. Omdat de&#13;
rechtbank uit de voorhanden gegevens niet&#13;
zelfstandig het gelijk van één van beide partijen&#13;
kan afleiden (ook al omdat partijen niet&#13;
aldoor dezelfde periodes op het oog hebben),&#13;
zal de rechtbank de Staat in de gelegenheid&#13;
stellen zich over de cijfers nader uit te laten.&#13;
9.7 De rechtbank merkt op dat indien niet&#13;
komt vast te staan dat het systeem van de&#13;
Whv – met zowel het vervallen van latente&#13;
ruimte als de kortingen van eerst 10% en later&#13;
nog eens (maximaal) 15% – proportioneel is&#13;
om de varkensmest-overschotten tegen te&#13;
gaan, dit zal leiden tot het oordeel dat de Whv&#13;
in strijd komt met de Europese marktordening,&#13;
zonder dat deze strijd geacht kan worden&#13;
gerechtvaardigd te zijn. De rechtbank zal&#13;
de Whv dan onverbindend moeten verklaren&#13;
voor zover deze wet het in deze procedure&#13;
centraal staande systeem van varkens- en fokzeugenrechten&#13;
regelt.&#13;
9.8 De rechtbank zal de zaak naar de rol verwijzen&#13;
voor het nemen van een akte aan de&#13;
zijde van de Staat voor uitlaten als bedoeld in&#13;
rechtsoverweging 9.6.&#13;
10. Eisers hebben gesteld dat de Whv onverbindend&#13;
is wegens strijd met het landbouwstructuurbeleid&#13;
van de EG dat niet toelaat dat&#13;
de Lid-Staten zelf een landbouwstructuurbeleid&#13;
voeren. Voor de onderbouwing hiervan is&#13;
slechts verwezen naar het gestelde omtrent de&#13;
marktordening. Mede gelet op deze summiere&#13;
toelichting, ziet het er voorshands naar uit dat&#13;
deze stelling van eisers staat of valt met de uitkomst&#13;
van het onder rechtsoverweging 9&#13;
genoemde. De rechtbank zal een beslissing&#13;
hierover daarom aanhouden.&#13;
11. Eisers hebben voorts aangevoerd dat de&#13;
Whv onverbindend is wegens strijd met de&#13;
vrijheid van vestiging (artikel 52 EG-verdrag).&#13;
De Whv maakt geen direct of indirect onderscheid&#13;
tussen Nederlanders en buitenlanders.&#13;
Ieder die zich (nieuw) wil vestigen moet varkensrechten&#13;
verwerven. Voor het overige&#13;
houdt de rechtbank haar beslissing hieromtrent&#13;
aan om dezelfde redenen als hiervoor&#13;
weergegeven.&#13;
12. Eisers hebben verder aangevoerd dat de&#13;
Whv onverbindend is wegens het verbod van&#13;
kwantitatieve uitvoerbeperkingen en maatregelen&#13;
van gelijke werking (artikel 34 EG-verdrag).&#13;
De rechtbank oordeelt terzake dat de Whv&#13;
niet leidt tot een ongelijke behandeling van de&#13;
Nederlandse handel en de uitvoerhandel van&#13;
andere Lid-Staten waardoor aan de Nederlandse&#13;
productie of markt ten koste van de&#13;
productie of handel van andere Lid-Staten een&#13;
bijzonder voordeel wordt verzekerd.&#13;
13.1 In het geval na uitlating als hiervoor in de&#13;
rechtsoverwegingen 9.6 en 9.8 genoemd, komt&#13;
vast te staan dat er een varkensmest-reductie&#13;
van nog (ongeveer) 14 miljoen kilogram fosfaat&#13;
moet plaatsvinden, acht de rechtbank de&#13;
door de wetgever voorgestane maatregelen&#13;
noodzakelijk. Eisers hebben niet aangegeven&#13;
hoe een reductie van een dergelijke omvang&#13;
met minder maatregelen bereikt kan worden.&#13;
13.2 Voorts overweegt de rechtbank (wellicht&#13;
ten overvloede) voor dat geval – en uitsluitend&#13;
voor dat – om redenen van proceseconomie&#13;
reeds thans het hierna onder overwegingen 14&#13;
t/m 16 weergegevene;&#13;
14. In de Europese Gemeenschap worden geen&#13;
maatregelen toegelaten welke zich niet verdragen&#13;
met de fundamentele rechten die door&#13;
de Lid-Staten zijn erkend en gewaarborgd.&#13;
Dat betekent dat voorzover een recht in het&#13;
Eerste Protocol bij het EVRM geschonden&#13;
wordt, dit tevens schending van het EG-recht&#13;
inhoudt. Deze schending gaat echter niet verder&#13;
dan de schending onder het Protocol.&#13;
Wanneer de fundamentele rechten van het&#13;
Protocol niet door de maatregelen van de&#13;
Whv zelf geschonden worden, maar door het&#13;
feit dat tegenover die maatregelen geen schadevergoeding&#13;
staat, brengt het EG-recht,&#13;
anders dan eisers verdedigen, niet met zich dat&#13;
de Whv onverbindend is, maar slechts dat de&#13;
Staat bij toepassing van die wet gehouden is&#13;
schadevergoeding toe te kennen.&#13;
Toetsing aan artikel 1 van het Eerste Protocol&#13;
bij het EVRM&#13;
15.1 Onder het (autonome) begrip “eigendom”&#13;
in artikel 1 van het Eerste Protocol bij&#13;
het EVRM vallen de rechten die als vermogensbestanddelen&#13;
zijn aan te merken. De beschikbare&#13;
niet-gebonden mestproductierechten&#13;
(met eventuele latente ruimte) zijn vermogensbestanddelen.&#13;
Deze rechten kunnen immers&#13;
aan andere landbouwbedrijven worden overgedragen&#13;
en hebben een waarde in het economisch&#13;
verkeer. Nadat zij zijn omgezet in varkens-&#13;
en fokzeugenrechten blijven zij, voorzover&#13;
ze niet worden afgeroomd, (beperkt)&#13;
verhandelbaar. Dit is ook de bedoeling van de&#13;
wetgever, opdat bedrijven gekorte rechten&#13;
weer kunnen bijkopen en opdat uitbreiding,&#13;
verplaatsing en nieuw-vestiging van bedrijven&#13;
mogelijk blijft en bedrijven die stoppen hun&#13;
rechten te gelde kunnen maken (Memorie van&#13;
Toelichting p. 23). Daarnaast worden de mestproductierechten,&#13;
en daarop aansluitend ook&#13;
de varkens- en fokzeugenrechten, als bedrijfsmiddelen&#13;
fiscaal belast.&#13;
15.2 Het feit dat de mestproductierechten&#13;
door de overheid niet bedoeld waren om vermogensrechten&#13;
te creëren, maakt niet dat zij&#13;
geen vermogensbestanddelen zijn geworden,&#13;
noch doet dat eraan af dat zij bij de omzetting&#13;
in varkens- en fokzeugenrechten in de Whv&#13;
opnieuw als vermogensbestanddelen worden&#13;
behandeld. Ook als zij tijdelijke rechten zijn,&#13;
doet dat niet af aan hun aard van vermogensbestanddeel;&#13;
dit beïnvloedt eventueel wel hun&#13;
waarde.&#13;
15.3 Gelet op het voorgaande behoren de&#13;
mestproductierechten en de varkens- en fokzeugenrechten&#13;
tot de eigendom van de varkenshouderijen.&#13;
Deze eigendom wordt deels&#13;
ontnomen door het vervallen van de latente&#13;
mestproductierechten en door het korten van&#13;
10% en uiteindelijk (maximaal) 25%. Voor&#13;
het begrip “ontnemen” van eigendom, doet&#13;
niet terzake of de rechten teniet gaan of niet.&#13;
Bepalend is dat de eigenaar de eigendom door&#13;
het wegnemen niet meer kan gebruiken.&#13;
15.4 De ontneming van de eigendom door de&#13;
omstreden maatregel in de Whv vindt plaats&#13;
in verband met de bescherming van het milieu&#13;
door middel van het tegengaan van mestoverschotten.&#13;
Dit is een algemeen belang. Het&#13;
wordt door de rechtbank aangemerkt als een&#13;
belang dat ontneming van de eigendom onder&#13;
artikel 1 van het Eerste Protocol kan rechtvaardigen,&#13;
waarbij mede heeft te gelden dat de&#13;
Staat hierbij een zogenaamde “wide margin of&#13;
appreciation” heeft.&#13;
De voorwaarden waaronder de rechten kunnen&#13;
worden ontnomen zijn in dit geval voorzien&#13;
bij wet.&#13;
15.5 Om te voldoen aan de algemene beginselen&#13;
van internationaal recht, dienen de maatregelen&#13;
bovendien proportioneel te zijn in&#13;
verhouding tot het te beschermen belang. Dit&#13;
betekent mede dat er sprake moet zijn van een&#13;
“fair balance” tussen de algemene belangen en&#13;
de belangen van de betrokken eigenaren. Voor&#13;
de beantwoording van de vraag of er sprake&#13;
kan zijn van “fair balance” is de Europese&#13;
jurisprudentie van belang.&#13;
15.6 Op 9 december 1994 heeft het Europese&#13;
Hof voor de rechten van de mens (EHRM) in&#13;
de zaak “Holy Monastries tegen Griekenland”&#13;
overwogen:&#13;
“Compensation terms under the relevant&#13;
legislation are material to the assessment&#13;
whether the contested measure respects the&#13;
requisite fair balance and, notably, whether it&#13;
does not impose a disproportionate burden&#13;
on the applicants. In this connection, the&#13;
taking of property without payment of an&#13;
amount reasonably related to its value will&#13;
normally constitute a disproportionate interference&#13;
and a total lack of compensation can&#13;
be considered justifiable under Article 1 only&#13;
in exceptional circumstances.”&#13;
Met andere woorden: slechts ingeval er sprake&#13;
is van buitengewone omstandigheden is het&#13;
toelaatbaar dat schadevergoeding geheel ontbreekt&#13;
bij ontneming van eigendom.&#13;
15.7 Er zijn geen uitspraken door het EHRM&#13;
gedaan waarbij van buitengewone omstandigheden&#13;
sprake was. In deze procedure heeft de&#13;
Staat ook geen buitengewone omstandigheden&#13;
aangevoerd.&#13;
In de Nadere Memorie van Antwoord aan de&#13;
Eerste Kamer (p. 26 e.v.) worden als buitengewone&#13;
omstandigheden genoemd, dat de sector&#13;
er niet op mocht vertrouwen dat de mestproductierechten&#13;
in hun huidige vorm en omvang&#13;
tot in lengte van jaren zouden blijven bestaan,&#13;
dat in de Integrale Notitie uitdrukkelijk is&#13;
onderkend dat op grond van de mestproblematiek&#13;
nog van alles zou moeten worden&#13;
gedaan en dat juist de varkenssector als geheel&#13;
bijdraagt aan een toekomstig landelijk mestoverschot.&#13;
15.8 Deze aspecten vormen echter een herhaling&#13;
van de noodzaak van de maatregelen zelf,&#13;
maar geven geen antwoord op de vraag of er&#13;
schade vergoed moet worden bij het nemen&#13;
van de maatregelen.&#13;
Dit leidt tot het oordeel dat er geen sprake is&#13;
van “buitengewone omstandigheden” in de&#13;
zin van het EVRM.&#13;
15.9 Het Besluit hardheidsgevallen en de&#13;
daarna aangekondigde wijzigingen op dat&#13;
besluit doet aan de plicht enige schade te vergoeden&#13;
niet af. Het beperkt (in een aantal&#13;
gevallen) slechts de omvang van de schade,&#13;
maar biedt geen vergoeding voor door het&#13;
met de Whv in te voeren systeem te lijden&#13;
schade.&#13;
16. Het voorgaande betekent dat de Whv&#13;
voorzover betrekking hebbend op het systeem&#13;
van varkens- en fokzeugenrechten buiten&#13;
toepassing dient te worden gelaten totdat&#13;
zal zijn voorzien in een adequate schadevergoedingsregeling&#13;
voor de eigenaren van de&#13;
mestproductierechten.&#13;
17. Gezien het bovenstaande overweegt de&#13;
rechtbank reeds thans zonder voorbehoud dat&#13;
indien de primaire vordering wordt afgewezen,&#13;
de subsidiaire vordering zal worden toegewezen&#13;
met dien verstande dat de rechtbank&#13;
bij afwijzing van de primaire vordering zal&#13;
bepalen dat hoofdstuk II t/m IV van de Whv&#13;
buiten toepassing dienen te worden gelaten&#13;
totdat zal zijn voorzien in een adequate schadevergoedingsregeling&#13;
voor de eigenaren van&#13;
de mestproductierechten.&#13;
18. De rechtbank zal iedere verdere beslissing&#13;
aanhouden.&#13;
Beslissing&#13;
De rechtbank:&#13;
– verwijst de zaak naar de rol van 26 januari&#13;
1999, direct peremptoir, voor uitlaten aan de&#13;
zijde van de Staat als weergegeven in rechtsoverweging&#13;
9.6;&#13;
– houdt iedere verdere beslissing aan.</content><legacyfootnotes/><footnotes><footnote/></footnotes><auteurs/><published>1999-02-01 00:00:00</published><modified>1998-09-11 00:00:00</modified><editiondate>1999-02-01</editiondate><htmlpath>https://denhollander.info/artikel/4797</htmlpath></article>
</articles></edition>
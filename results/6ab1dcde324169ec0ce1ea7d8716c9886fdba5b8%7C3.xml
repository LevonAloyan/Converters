<edition><articles><article><jaar>1980</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1980</searchword><id>6546</id><udhid>UDH:TvAR/6546</udhid><titel>HET HERSTEL VAN SCHADE AAN DE LANDBOUW VEROORZAAKT DOOR INDUSTRIËLE MILIEUVERSTORING*)</titel><searchwords><searchword>TvAR 3/1980</searchword><searchword>UDH:TvAR/6546</searchword></searchwords><attachments><attachment><name>1980_nr 3_Artikel_Bocken.pdf</name><extention>pdf</extention><url>https://denhollander.info/download/6319/ci</url></attachment></attachments><inleiding>Overzicht&#13;
1. Het herstel van landbouwschade wordt zoals bij de meeste vormen&#13;
van milieuschade het geval is, vooral beheerst door de regelen van het klassieke&#13;
aansprakelijkheidsrecht. De fout-aansprakelijkheid (art. 1382 BW.en&#13;
vlg.) is dan ook het centrale thema van dit preadvies. Zij wordt, samen met&#13;
de aansprakelijkheid voor gebrekkige zaken, behandeld in hoofdstuk I.&#13;
Van groot belang is ook de evenwichtsleer, een door de jurisprudentie&#13;
ontwikkelde objektieve aansprakelijkheid voor niet-foutieve overlast&#13;
(hoofdstuk II).&#13;
Sinds enkele jaren tenslotte, maken bepaalde vormen van milieuschade&#13;
het voorwerp uit van specifieke wettelijke regelingen waarbij een objektieve&#13;
aansprakelijkheid wordt ingevoerd, al dan niet gekoppeld aan bijkomende&#13;
maatregelen ter bescherming van de slachtoffers. De mogelijkheden en&#13;
beperkingen van deze wetteksten worden besproken in hoofdstuk III,&#13;
waarbij vooral ingegaan wordt op de wetgeving op het giftige afval en op&#13;
de schade veroorzaakt door grondwaterwinningen.&#13;
Dit preadvies blijft beperkt tot het nationale recht; problemen van grensoverschrijdende&#13;
milieuverstoring worden niet behandeld. Geen aandacht&#13;
wordt besteed aan de nochtans belangrijke milieuschade veroorzaakt door&#13;
landbouwbedrijven. Buiten het voorwerp van het preadvies blijft eveneens&#13;
de schade welke landbouwers kunnen lijden ten gevolge van niet-industriële&#13;
milieuverstoring zoals deze welke het gevolg is van de uitvoering door het&#13;
bestuur van infrastructuurwerken.&#13;
Om het parallellisme met het Nederlandse preadvies te verzekeren wordt&#13;
in een korte bijlage ingegaan op de schade welke landbouwbedrijven kunnen&#13;
lijden ten gevolge van de beperkingen welke hen door de overheid worden&#13;
opgelegd met het oog op de bescherming van het leefmilieu.&#13;
In deze bijlage wordt tevens een woord gezegd over (in België weinig&#13;
voorkomende) overeenkomsten tussen industriëlen en landbouwers of&#13;
landbouwersorganisaties waarbij wordt voorzien in een permanente procedure&#13;
tot buitengerechtelijke raming en vergoeding van bepaalde (frekwent&#13;
voorkomende) vormen van landbouwschade. </inleiding><content>HOOFDSTUK I. SUBJEKTIEVE AANSPRAKELIJKHEID&#13;
A. Aansprakelijkheid voor eigen fout.&#13;
2. Om een beeld te hebben van de bruikbaarheid van de aansprakelijkheid&#13;
voor eigen fout in funktie van het herstel van milieuschade, is een verder&#13;
onderzoek nodig van de begrippen fout (I), schade (II) en causaal verband&#13;
(III) evenals van de sancties waartoe de aansprakelijkheidsvordering&#13;
kan leiden (IV).&#13;
I. De fout&#13;
3. De ,,fout" in de zin van art. 1382 en 1383 BW, de handeling welke&#13;
een redelijk persoon als de hypothetische goede huisvader niet zou gesteld&#13;
hebben,1 is uiteraard een vaag begrip. Met betrekking tot het veroorzaken&#13;
van milieuschade, werd het vooral gekonkretiseerd aan de hand van verwijzingen&#13;
naar (a) de fout door overtreding van wettelijke of reglementaire bepalingen&#13;
en (b) de algemene plicht tot zorgvuldigheid. Ook de gronden van&#13;
rechtvaardiging (c) welke in gevallen van milieuschade in aanmerking worden&#13;
genomen, zijn van belang. Hier wordt niet ingegaan op de fout door&#13;
rechtsmisbruik. Meestal zal de aanwending van een of andere milieu&#13;
gevaarlijke technologie niet de uitoefening uitmaken van een subjektief&#13;
recht in de echte zin van het woord. Men stelt dan ook vast dat het rechts&#13;
misbruik momenteel, en in tegenstelling met datgene wat het geval was in&#13;
de negentiende eeuw, weinig of geen rol meer speelt voor wat betreft het&#13;
vaststellen van de aansprakelijkheid van vervuilers.2&#13;
(a) De fout door overtreding van wettelijke of reglementaire voorschriften&#13;
4. De overtreding van een wettelijk of reglementair voorschrift maakt,&#13;
behoudens grond van rechtvaardiging, een fout uit.3 Gezien er in het Belgische&#13;
recht geen toepassing wordt gemaakt van de normbestemmingsleer, levert&#13;
zij meteen een vrij gemakkelijk uitgangspunt op voor een aansprakelijkheidsvordering.&#13;
De enorme toename van het aantal wettelijke en ver&#13;
ordenende bepalingen m.b.t. de bescherming van het leefmilieu, heeft dus&#13;
ongetwijfeld haar weerslag op het vlak van de reikwijdte van de aansprakelijkheidsvordering.&#13;
Van groot belang zijn de bepalingen krachtens dewelke allerlei gevaarlijke&#13;
aktiviteiten aan vergunning worden onderworpen. Zo is een groot aantal&#13;
aansprakelijkheidsvorderingen n.a.v. milieuschade gebaseerd op de overtreding&#13;
van de in het kader van het Algemeen Reglement op de Arbeidsbescherming&#13;
vereiste exploitatievergunning. Het belang van deze vergunningen is des te groter daar sommigen onder hen een resultaatverbintenis&#13;
inhouden om geen stof te veroorzaken, de buren niet te hinderen.... Zodra er&#13;
schade van deze soort optreedt, is er dus een overtreding van de vergunning,&#13;
een strafrechtelijk misdrijf en een burgerrechtelijke fout.4&#13;
Is de overtreding van een wettelijke of reglementaire bepaling een fout,&#13;
dan waarborgt de naleving ervan geenszins dat men niet aansprakelijk kan&#13;
gesteld worden. De algemene zorgvuldigheidsnorm, tot de naleving waarvan&#13;
men steeds gehouden blijft, kan strengere eisen stellen dan wettelijke of&#13;
reglementaire voorschriften.5&#13;
5. Ten gronde maakt de overtreding van een wettelijke of reglementaire&#13;
bepaling een fout uit zoals een andere. Op procesrechtelijk vlak zijn er&#13;
echter belangrijke verschilpunten.&#13;
Door een burgerlijke partijstelling kan de aansprakelijkheidsvordering&#13;
gekoppeld worden aan strafrechtelijke procedure. Daar het O.M. de schuldige&#13;
opspoort en het door hem begane misdrijf tracht te bewijzen, wordt de&#13;
bewijslast voor het slachtoffer in vele gevallen aanzienlijk verlicht; ook de&#13;
procedurekosten welke het moet dragen verminderen hierdoor.&#13;
De op een misdrijf gebaseerde aansprakelijkheidsvordering kan natuurlijk&#13;
ook voor de burgerlijke rechter gebracht worden. Men weet dat indien er in&#13;
dit geval naderhand een strafrechtelijke procedure wordt ingesteld, het&#13;
burgerlijke proces opgeschort wordt tot de einduitspraak van de strafrechter,&#13;
wiens uitspraak m.b.t. het bestaan van het misdrijf trouwens kracht van&#13;
gewijsde heeft voor de burgerlijke rechter.&#13;
Er weze tenslotte herinnerd aan het verschil in verjaringstermijn tussen&#13;
een aansprakelijkheidsvordering gebaseerd op een misdrijf en deze gebaseerd&#13;
op een gewone burgerrechtelijke fout.&#13;
(b) De algemene zorgvuldigheidsnorm&#13;
6. Begaat een fout, hij die zich niet gedraagt in overeenstemming met&#13;
de zorgvuldigheid welke in het maatschappelijke verkeer vereist is t.o.v.&#13;
andermans persoon en goederen. Bij de toepassing van deze algemene zorgvuldigheidsnorm&#13;
is de vergelijking van de gedragingen van de verweerder&#13;
met de houding welke een redelijk persoon zou hebben aangenomen in het&#13;
voorliggende geval doorslaggevend. De rechtspraak is dan ook bij uitstek&#13;
casuïstisch. Duidelijke theoretische antwoorden op de vraag naar de aanvaardbaarheid&#13;
van milieuverstorende aktiviteiten zijn niet voorhanden.&#13;
Soms beperkt de rechter zich ertoe te stellen dat normale of redelijke&#13;
zorgvuldigheid vereist is en dat de voorzorgen die men in acht neemt berekend&#13;
moeten zijn op normale omstandigheden.6&#13;
Dikwijls wordt verwezen naar de regelen van de kunst en de stand van de techniek; de voorzorgen welke zij aanwijzen moet men in elk geval naleven,&#13;
bij industriële aktiviteiten zowel als in andere omstandigheden.7 Deze benadering&#13;
laat de rechter nog een ruime beleidsvrijheid met betrekking tot de&#13;
eisen welke hij in concreto stelt: moet men gebruik maken van de meest&#13;
vooruitstrevende technologie, van deze die tevens economisch haalbaar is&#13;
voor een bepaalde bedrijfstak of, zwakker, voor een individueel bedrijf of&#13;
mag men genoegen nemen met de gebruikelijke voorzorgen? Het antwoord&#13;
dat de rechters geven op deze vragen is geeenszins uniform; veelal wordt&#13;
vermeden een duidelijk theoretisch kriterium te formuleren. De algemene&#13;
indruk is echter dat de rechtspraak een zeer ruime plaats laat aan het kriterium&#13;
van de gebruikelijke technologie. Veel minder talrijk zijn de beslissingen&#13;
waarbij de eis gesteld wordt dat alle technisch of zelfs technisch en&#13;
economisch mogelijke voorzorgen worden genomen om milieuverstoring te&#13;
vermijden. In de laatste jaren nochtans vallen een paar beslissingen te vermelden&#13;
welke blijk geven van een strengere houding van de rechters t.o.v.&#13;
milieuverstoring.8&#13;
Naar Belgische opvattingen wordt bij de toepassing van de zorgvuldigheidsnorm,&#13;
theoretisch althans, enkel rekening gehouden met de gedraging&#13;
van verweerder. In tegenstelling met wat in Nederland het geval is, besteedt&#13;
men op dit vlak slechts weinig aandacht aan de belangen welke door verweerders&#13;
gedragingen gediend of geschaad worden evenals aan de aard en&#13;
de omvang van de schade welke zij aanbrengen.&#13;
Integendeel, wordt de nadruk gelegd op de scheiding tussen fout en schade.&#13;
Toch blijft de toepassing van de fout-idee n.a.v. een aantal gevallen van&#13;
milieuschade, minstens impliciet, beïnvloed te zijn door de maatschappelijke&#13;
risico's en voordelen verbonden aan bepaalde handelingen. Dit is o.m.&#13;
het geval voor de rechtspraak die stelt dat een fout begaat hij die nalaat de&#13;
nodige maatregelen te nemen om een gevaarlijke situatie te verhelpen of die&#13;
niet reageert op het gevaar dat het gevolg is van een ongeval of een geval&#13;
van overmacht. In hetzelfde vlak liggen beslissingen waarbij een vervuiler&#13;
aansprakelijk wordt gesteld voor zijn nalatigheid om mogelijke slachtoffers&#13;
van zijn aktiviteiten te verwittigen van het gevaar dat zij lopen en om&#13;
hen te laten weten hoe zij zich desnoods hiertegen zouden kunnen beschermen.&#13;
9&#13;
In een recent vonnis m.b.t. schade aan een veestapel veroorzaakt door&#13;
fluor afkomstig van een steenbakkerij, wordt als een fout weerhouden de&#13;
nalatigheid om wetenschappelijk onderzoek te verrichten teneinde de mogelijke&#13;
gevaren op te sporen die bepaalde aktiviteiten kunnen meebrengen,&#13;
evenals de middelen om schade te voorkomen.10 In een beperkt aantal gevallen&#13;
komt de rechter tot een meer expliciete belangenafweging. In een paar - oudere - beslissingen tenslotte, wordt een vervuiler aansprakelijk&#13;
gesteld op grond van de vaststelling dat de milieuschade die hij veroorzaakte&#13;
behoort tot een soort schade die men in elk geval zou moeten vermijden."&#13;
(c) Gronden van rechtvaardiging&#13;
7. Onder de gronden van rechtvaardiging dient de aandacht hier enkel&#13;
te gaan naar de noodtoestand, een vorm van overmacht, waarbij het verbod&#13;
om onrechtmatige daden te stellen wordt opgeheven door de noodzaak&#13;
om ernstig gevaar af te wenden voor zichzelf of voor derden.12&#13;
Bij milieuschade nu doen industriëlen (net zoals openbare besturen trouwens)&#13;
wel eens beroep op een economische toestand. De kostprijs van&#13;
milieubeschermingsmaatregelen zou hun financiële mogelijkheden te boven&#13;
gaan; de door hen veroorzaakte verontreiniging zou de enige uitweg&#13;
zijn ter bescherming van hogere belangen, te weten deze van hun bedrijf en&#13;
de tewerkstelling. Men stelt vast dat de rechtspraak deze - in feite trouwens&#13;
dikwijls ten onrechte ingeroepen — argumenten terecht afwijst.13&#13;
II. De schade&#13;
8. Het bewijs te leveren van de vereiste schade is de grote moeilijkheid&#13;
in vele milieuprocedures die worden ingesteld, om, in het algemeen belang,&#13;
bepaalde vormen van milieuverstoring te voorkomen of uit te schakelen,&#13;
eerder dan om vergoeding te bekomen van reeds geleden nadeel. Vooral&#13;
milieuverenigingen en actiegroepen ondervinden problemen op dit vlak.&#13;
Het lijkt echter niet nodig in dit preadvies - dat uitgaat van de hypothese&#13;
dat een landbouwer schade heeft geleden - uitvoerig in te gaan op het&#13;
schade-vereiste.14 Het kan dan ook volstaan eraan te herinneren dat de&#13;
schending van een niet onrechtmatig belang als schade in aanmerking komt&#13;
en dat het niet vereist is dat het om een inbreuk op een recht gaat;15 dat de&#13;
schade, ook al is zij toekomstig, moet vaststaan en dat zij persoonlijk moet&#13;
zijn. Landbouwschade zal, normalerwijze aan deze vereisten voldoen.&#13;
III. Causaal verband&#13;
9. Naar Belgisch recht bestaat er een causaal verband tussen fout en&#13;
schade indien de schade, zoals zij zich in concreto voordoet niet zou ontstaan&#13;
zijn zonder de fout.16 De fout moet dus een noodzakelijke voorwaar&#13;
de zijn voor de schade. Dit volstaat echter. Overeenkomstig de equivalen&#13;
tieleer17 die vrij algemeen (doch niet zonder nuances en aarzelingen vanwege&#13;
de feitenrechters) wordt aanvaard in België, wordt immers geen verder onderscheid gemaakt tussen de verschillende conditiones sine qua non voor&#13;
de verwezenlijking van de schade.&#13;
Dit uitgangspunt biedt in beginsel en in vergelijking bv. met de leer van&#13;
de adekwate oorzaak, ruime mogelijkheden om een oorzakelijk verband te&#13;
leggen tussen landbouwschade en zekere bronnen van milieuverstoring. Dit&#13;
belet echter niet dat het aantonen van het causaal verband in de praktijk&#13;
een van de voornaamste hinderpalen zal zijn voor een vordering gericht op&#13;
het herstel van schade aan landbouwbelangen veroorzaakt door milieuverstoring.&#13;
18 Knelpunten zijn hier de bewijsmoeilijkheden (a), evenals de&#13;
vraag of de aanvaarding van risiko, de eerstingebruikneming door de vervuiler&#13;
of de bijzondere gevoeligheid van het slachtoffer in aanmerking komen&#13;
als grond van ontlasting (b). Gunstiger voor het slachtoffer - in&#13;
theorie althans - zijn de regelen welke toegepast worden indien eenzelfde&#13;
schade het gevolg is van verschillende fouten (c).&#13;
Bewijsmoeilijkheden&#13;
10. Volgens de algemene regel van art. 870 Ger. W., moet iedere partij&#13;
het bewijs leveren van wat zij aanvoert. Dit betekent dus dat eiser ook het&#13;
causaal verband tussen fout en schade moet aantonen. Hierbij kan hij alle&#13;
bewijsmiddelen aanwenden, feitelijke vermoedens inbegrepen. In de prak&#13;
tijk zal hier dikwijls een van de belangrijkste moeilijkheden liggen voor de&#13;
exploitant van een lanbouwbedrijf die schade lijdt door milieuverstoring.19&#13;
In een aantal gevallen zal het niet eenvoudig zijn om aan te tonen dat een&#13;
zekere verontreinigende factor een bepaalde soort schade met zich kan&#13;
meebrengen; in andere situaties bestaat het probleem vooral erin om de&#13;
bron te identificeren vanwaar de verontreiniging afkomstig is. Twee vonnissen&#13;
van de rechtbank van Nijvel in verband met de gevolgen van supersonische&#13;
knallen illustreren dit. In een eerste geval20 vorderde een nertsen&#13;
kweker schadevergoeding voor de dood van een aantal dieren. Hij meende&#13;
deze te kunnen toeschrijven aan knallen van supersonische militaire vlieg&#13;
tuigen. De rechtbank verwierp de eis: het deskundig onderzoek toonde niet&#13;
met zekerheid aan dat de knallen de doodsoorzaak waren van de nertsen.&#13;
Kort voordien21 had dezelfde rechtbank een gelijksoortige eis van een hondenkweker&#13;
afgewezen omdat hij niet bewees dat de knallen afkomstig waren&#13;
van vliegtuigen waarvoor de staat aansprakelijk is.&#13;
11. Dat eiser het bewijs moet leveren van het causaal verband, betekent&#13;
niet dat hij moet aantonen dat dit absoluut en onbetwistbaar vaststaat. Hij&#13;
moet wel voldoen aan de eisen van de zogenaamde gerechtelijke zeker&#13;
heid:22 hij moet de rechter overtuigen van het bestaan van de aangevoerde&#13;
feiten. Dit zal het geval zijn indien hij een ,,hoge graad van waarschijnlijkheid" aantoont. Meent de rechter dat de aangehaalde feiten genoegzaam&#13;
bewezen zijn, dan is het aan de tegenpartij om deze zekerheid aan het&#13;
wankelen te brengen.&#13;
Van groot belang is dat de rechter de waarde van de aangehaalde bewijzen&#13;
soeverein waardeert. Men stelt vast dat de feitenrechters terzake niet&#13;
steeds een gelijke strengheid aan de dag leggen. Naast beslissingen waarin&#13;
een zeer formele wetenschappelijke bewijsvoering geëist wordt, zijn er&#13;
andere waar de rechter vrij gemakkelijk genoegen neemt met een min of&#13;
meer grote waarschijnlijkheid om op grond hiervan de bewijslast naar verweerder&#13;
te verschuiven. Een voorbeeld in deze zin is te vinden in het arrest&#13;
van het Hof van Beroep van Gent van 26 januari 1973.23 Landbouwers beweerden&#13;
dat runderen overleden waren tengevolge van het drinken van water&#13;
van een gracht die door verweerders bedrijf vervuild werd. Het Hof&#13;
nam, voor het causaal verband, genoegen met het bewijs van de watervervuiling&#13;
en met de vaststelling dat het vee niet overleden was ten gevolge&#13;
van ziekte of van het innemen van andere giftstoffen dan deze aanwezig in&#13;
het water. Typerend is ook het (niet gepubliceerde) vonnis van de rechtbank&#13;
van Gent van 29 mei 1977,24 betreffende de vernietiging van fruitbloesems&#13;
door ethyleen-gassen. Hier baseerde de rechter zich op een deskundigenverslag&#13;
waaruit bleek „dat de symptomen wijzen op een gasvormige luchtverontreiniging;&#13;
dat waarschijnlijk een vergiftiging met ethyleen de vernietiging&#13;
van de bloesems heeft veroorzaakt; dat de beschadiging zowel in&#13;
tijd... als in lokalisatie... ten opzichte van de cokesfabriek te situeren is.&#13;
Hoewel soepelheid in de waardering van de door het slachtoffer aangebrachte&#13;
bewijzen een feitelijke verlichting van de bewijsvoering kan meebrengen,&#13;
is er hier echter geen sprake van een echte omkering van de bewijslast:&#13;
pas indien de rechter oordeelt dat hetgeen door de eiser naar voor&#13;
werd gebracht aannemelijk is, draagt de tegenpartij de bewijslast.&#13;
12. Er weze nog herinnerd aan art. 871 en 877 Ger. W., op grond waar&#13;
van eiser de overlegging kan vorderen van het bewijsmateriaal dat verweer&#13;
der bezit ,,in verband met welbepaalde en ter zake dienende feiten of stuk&#13;
ken waarvan de kennis nuttig is tot de oplossing van het geschil". Deze mogelijkheid&#13;
kan van bijzonder belang zijn jegens bedrijven waar de lozing&#13;
van afvalstoffen of andere incidenten in de produktie vrijwillig of krach&#13;
tens een reglementaire verplichting geregistreerd werd.&#13;
(b) Gronden van ontlasting&#13;
13. De traditioneel meest belangrijke gronden van ontlasting, de&#13;
vreemde oorzaak en de fout van het slachtoffer, doen geen bijzondere pro&#13;
blemen oprijzen voor wat de vergoeding van milieuschade betreft. Het tegengestelde is het geval voor wat betreft de aanvaarding van risico&#13;
door het slachtoffer, diens bijzondere gevoeligheid of de eerstingebruikneming&#13;
door de vervuiler. Deze gegevens werden in het verleden vrij dikwijls&#13;
weerhouden als grond voor gehele of gedeeltelijke ontlasting van aansprakelijkheid.&#13;
In het kader van de fout-aansprakelijkheid (in tegenstelling&#13;
met wat het geval is bij de toepassing van de evenwichtsleer), echter lijkt&#13;
enkel een gedeeltelijke ontlasting van aansprakelijkheid verantwoord voor&#13;
zover het slachtoffer zelf een fout heeft begaan.&#13;
Men stelt echter vast dat een deel van de zelfs recente rechtspraak een&#13;
bredere rol toekent aan aanvaarding van risico, eerstingebruikneming en&#13;
bijzondere gevoeligheid dan theoretisch te verantwoorden lijkt.25&#13;
(c) Samenloop van fouten&#13;
14. Is de milieuschade te wijten aan de fout van verschillende vervuilers,&#13;
dan wordt de situatie van het slachtoffer er, in principe, aanzienlijk&#13;
beter om. Is de schade het gevolg van een gemeenschappelijke fout van verschillende&#13;
vervuilers, dan zijn deze hoofdelijk aansprakelijk.26 Werd zij&#13;
daarentegen veroorzaakt door de samenloop van verschillende fouten begaan&#13;
door meerdere personen dan zijn deze in solidum aansprakelijk.27 In&#13;
beide gevallen kan het slachtoffer elk van de vervuilers aanspreken voor de&#13;
gehele schade.&#13;
In feite echter, zijn er slechts weinig gevallen in de rechtspraak terug te&#13;
vinden waar milieuschade aanleiding geeft tot een hoofdelijke veroordeling of&#13;
een veroordeling in solidum van verschillende vervuilers. Het komt&#13;
vooreerst slechts zeer zelden voor dat milieuverstoring het gevolg is van&#13;
eenzelfde fout vanwege verschillende vervuilers. Voor een veroordeling in&#13;
solidum, aan de andere kant, is vereist dat de verschillende fouten allen&#13;
oorzaak zijn van dezelfde schade,28 zonder dat het dus mogelijk is het deel&#13;
ervan te identificeren dat van elke vervuilingsbron afkomstig is. Dit vereiste&#13;
zal vervuld zijn telkens meerdere vervuilingen schadelijk worden bv. omdat&#13;
zij samen het zelfreinigend vermogen van een rivier overschrijden of omdat&#13;
zij een synergetisch effect veroorzaken. Volgens de gepubliceerde&#13;
rechtspraak echter blijkt de rechter meestal in staat te bepalen welk deel&#13;
van de schade aan elk van de samenlopende vervuilingsbronnen toe te&#13;
schrijven is.29&#13;
IV. Het herstel van de schade&#13;
15. Doel van de aansprakelijkheidsvordering is het slachtoffer, voor&#13;
zoveel als mogelijk, te herstellen in de toestand waarin het zich zou bevonden&#13;
hebben indien de fout niet was begaan.30. Bij voorkeur zal dit gebeuren door een herstel in natura dat erin bestaat de blijvende gevolgen van de onrechtmatige&#13;
daad weg te nemen (teruggave van weggenomen voorwerpen,&#13;
vernietiging van onwettig opgerichte gebouwen of installaties, bevel om bepaalde&#13;
werken uit te voeren...). Is dit herstel in natura onmogelijk, dan is&#13;
het toekennen van een financiële schadevergoeding welke bij milieuschade&#13;
bijzonder moeilijk te ramen kan zijn, de enige uitweg.&#13;
Van groot belang voor de bescherming van het leefmilieu is ook de bevoegdheid&#13;
van de rechter om bepaalde foutieve aktiviteiten te verbieden of&#13;
om te bevelen dat voorzorgsmaatregelen genomen worden om de schade te&#13;
vermijden welke zou voortvloeien uit het herhalen van zekere onrechtmatige&#13;
daden. Dit gerechtelijk bevel of verbod lijkt vrij dikwijls op de&#13;
maatregelen welke getroffen worden in het kader van een in natura en&#13;
wordt vrij dikwijls hiermee gelijkgesteld. Toch zijn er belangrijke theoretische&#13;
verschillen en kan een gerechtelijk bevel of verbod enkel worden uitgesproken&#13;
indien met redelijke zekerheid vaststaat dat verweerders gedragingen&#13;
in de toekomst aan eiser zullen schade berokkenen.31'32&#13;
16. De mogelijkheid om langs een aansprakelijkheidsvordering een gerechtelijk&#13;
bevel of verbod te bekomen die erop gericht zijn om de milieuverstoring&#13;
uit te schakelen, is echter beperkt in drie opzichten.&#13;
Vooreerst is de niet naleving van een gerechtelijk bevel of verbod slechts&#13;
zwak gesanctioneerd. Strafrechtelijke sancties ontbreken. Een veroordeling&#13;
onder dwangsom is momenteel, in beginsel althans, niet mogelijk. De&#13;
Benelux-overeenkomst houdende eenvormige wet betreffende de dwangsom33&#13;
is in België nog niet van toepassing. Rechtspraak en rechtsleer zijn het&#13;
er echter wel over eens dat de rechter verweerder kan veroordelen tot de&#13;
vergoeding van de schade welke uit de niet-uitvoering van zijn bevel of verbod&#13;
zou voortvloeien en dat hij het bedrag hiervan vooraf mag ramen op een&#13;
geldsom per tijdseenheid.34 Mits een zorgvuldige motivering kan de&#13;
feitenrechter het verbod van een veroordeling onder dwangsom aldus tot op&#13;
zekere hoogte omzeilen.&#13;
Verder zou de rechter zich kunnen beperken tot een geldelijke schadevergoeding&#13;
indien het een misbruik van recht zou uitmaken om rechtstreekse&#13;
sancties te vorderen. In de milieurechtspraak zijn hier echter weinig&#13;
sporen van.&#13;
De terughoudendheid van de rechter om een bevel of verbod op te leggen&#13;
aan de houder van een exploitatievergunning maakt de belangrijkste beperking&#13;
uit voor de doelmatigheid van de aansprakelijkheidsvordering. De&#13;
meerderheidsopvatting ter zake, welke o.a. geformuleerd wordt in de&#13;
Cassatie-arresten van 27 april 1962 en 26 november 1974,35 kan als volgt&#13;
worden samengevat: a) De rechtbanken zijn bevoegd om kennis te nemen van vorderingen tot&#13;
herstel van de schade veroorzaakt door installaties welke geëxploiteerd&#13;
worden overeenkomstig een administratieve vergunning.&#13;
b) De rechter kan maatregelen voorschrijven om schade voor de toekomst&#13;
te vermijden, op twee voorwaarden echter. Zijn beslissing mag niet in strijd&#13;
zijn met de voorzorgen welke het bestuur in het algemeen belang heeft&#13;
voorgeschreven. Verder mag zij het bestaan en de exploitatie van de betrokken&#13;
inrichting niet in het gedrang brengen. Zelfs een tijdelijke sluiting&#13;
van het bedrijf is dus uitgesloten.&#13;
Deze restriktieve houding wordt gewoonlijk gebaseerd ofwel op het beginsel&#13;
van de scheiding der machten, ofwel op de stelling dat een exploitatievergunning&#13;
meer is dan een politiemaatregel en namelijk ook de burgerlijke&#13;
rechten van de exploitant en zijn buren beheerst.&#13;
Een aanzienlijk deel van de rechtsleer betwist deze opvattingen en stelt dat&#13;
de rechter dezelfde bevoegdheden heeft jegens een inrichting die geëxploiteerd&#13;
wordt krachtens een administratieve vergunning als jegens een&#13;
andere inrichting. Ook de sluiting ervan zou dus mogelijk zijn. Een deel van&#13;
de rechtspraak heeft trouwens steeds geweigerd om de meerderheidsopvattingen&#13;
te volgen.36&#13;
Opmerkelijk is dat het probleem zich vooral gesteld heeft met betrekking tot&#13;
de exploitatie van aan het Algemeen Reglement op de Arbeidsbescherming&#13;
(en dus aan een exploitatievergunning) onderworpen gevaarlijke, ongezonde&#13;
of hinderlijke inrichtingen. Wat andere vergunningsstelsels (bouwvergunning,&#13;
vergunning om werken uit te voeren aan een niet bevaarbare waterloop...)&#13;
betreft, heeft de rechtspraak gewoonlijk de bevoegdheid van de rechter&#13;
erkend om rechtstreekse sancties op te leggen.37&#13;
B. Aansprakelijkheid voor gebrekkige zaken.&#13;
17. Artikel 1384, lid 1 B.W. dat volgens de Belgische interpretatie ervan,&#13;
een onomstootbaar vermoeden van fout meebrengt ten laste van de bewaker&#13;
van een gebrekkige zaak, heeft een beperkte betekenis voor het herstel van&#13;
milieuschade. De toepassingsvoorwaarden ervan zijn immers vrij streng.&#13;
Het is op de eerste plaats enkel van toepassing op materiële zaken en niet op&#13;
ideeële gegevens. Tekortkomingen in de conceptie of het beheer van een&#13;
industrieel complex38 bv., vallen niet onder art. 1384, al 1, B.W., maar&#13;
moeten langs de fout-idee benaderd worden. Voor de toepassing van art.&#13;
1384, lid 1 BW is het bewijs van een gebrek in een van de materiële bestanddelen&#13;
van het complex vereist. De voornaamste beperking voor de reikwijdte van art. 1384, al 1 BW in&#13;
de milieusector volgt echter uit de interpretatie gegeven aan het begrip gebrek.&#13;
Zo volstaat het niet dat een zaak gevaarlijk is opdat zij als gebrekkig zou&#13;
kunnen beschouwd worden. Het gevaar moet het gevolg zijn van een abnormaal&#13;
kenmerk van de zaak.39 Het feit alleen dat een fabrieksinstallatie&#13;
hinder veroorzaakt, volstaat dan ook geenszins: het betreft hier een eigenschap&#13;
van de meeste van deze installaties.&#13;
Het gebrek moet tot op zekere hoogte inherent zijn aan de zaak zelf. Het&#13;
Hof van Cassatie verwierp de extensieve interpretatie van het begrip gebrek&#13;
volgens dewelke een ongewone plotse wijziging in de toestand van een zaak&#13;
(ontbranding, ontploffing) zou volstaan.40&#13;
Evenmin aanvaard werd de opvatting dat de abnormale plaats waar een&#13;
zaak zich bevindt in aanmerking komt als extern gebrek.41&#13;
Alle implicaties van deze rechtspraak zijn nog niet volledig duidelijk.&#13;
Men kan echter besluiten dat het feit alleen dat een vuilnisbelt spontaan&#13;
ontbrandt niet voldoende is om aansprakelijkheid op grond van art. 1384,&#13;
lid 1, mee te brengen, evenmin als het feit dat een zuiveringsinstallatie niet&#13;
het verwachte rendement levert.42 Opdat art. 1384, al 1 BW, van toepassing&#13;
zou zijn, moet dus het bewijs geleverd worden van het gebrek, het abnormale&#13;
kenmerk van de zaak dat aan de oorsprong van de schade ligt..De&#13;
gestrengheid van deze regel wordt wel enigszins hierdoor gematigd dat een&#13;
negatief bewijs van het gebrek aanvaard wordt: het volstaat aan te tonen&#13;
dat er geen enkele andere redelijke verklaring is voor het schadegeval dan&#13;
het bestaan van een gebrek.43&#13;
Art. 1384, lid 1, B.W., zal dus van toepassing zijn op milieuschade welke&#13;
het gevolg is van abnormale kenmerken in de materiële bestanddelen van&#13;
een zaak of in hun onderlinge verhouding. Het praktische belang ervan ligt&#13;
dan ook vooral op het vlak van de accidentele vervuiling welke het gevolg is&#13;
van technische defecten in industriële installaties (breken van een leiding,44&#13;
uitvallen van waterzuiveringsapparatuur.. ,45).&#13;
18. Voor de andere toepassingsvoorwaarden van art. 1384, lid 1, B.W.,&#13;
kan verwezen worden naar wat gezegd werd over de fout-aansprakelijkheid.&#13;
Schade en causaal verband hebben er dezelfde betekenis. Ook de&#13;
sanctie is, grosso modo, dezelfde. Een geldelijke vergoeding is mogelijk,&#13;
evenals een herstel in natura van de geleden schade. Daar het verder blijven&#13;
gebruiken van een door een gekend gebrek aangetaste zaak ongetwijfeld&#13;
een fout uitmaakt in de zin van art. 1382 B.W., lijkt het ook mogelijk te&#13;
vorderen dat aan de bewaker van de zaak bevolen wordt het gebrek te&#13;
verhelpen.46 HOOFDSTUK II. DE EVENWICHTSLEER&#13;
19. Bij zijn arresten van 6 april 196047 hechtte het Hof van Cassatie zijn&#13;
goedkeuring aan de leer van de aansprakelijkheid voor het verbreken van&#13;
het evenwicht tussen naburige eigendommen. Deze was reeds vroeger door&#13;
de rechtsleer48 voorgesteld als een oplossing voor de theoretische moeilijk&#13;
heden die men ondervond bij de toepassing van de fout-idee op bepaalde&#13;
industriële en andere aktiviteiten die niet te vermijden vormen van hinder&#13;
of schade meebrachten.49 In deze arresten luidt het dat de eigenaar van een&#13;
onroerend goed die door een niet foutief feit het evenwicht verbreekt (dat&#13;
tot stand is gekomen tussen naburige eigendommen), bij het opleggen aan&#13;
een naburige eigenaar van een stoornis die de maat van de gewone buurschapsnadelen&#13;
overschrijdt, hem een rechtmatige en passende compensatie&#13;
waardoor het verbroken evenwicht hersteld wordt verschuldigd is. De&#13;
grondslag van deze regeling wordt gezocht in een meervoudige toepassing&#13;
van art. 544 B.W. en niet meer in artikel 1382 B.W.&#13;
Deze nieuwe aansprakelijkheidsregeling werd over het algemeen gunstig&#13;
onthaald door de Belgische rechtsleer; in de rechtspraak lijkt zij definitief&#13;
ingeburgerd. Ook voor milieuschade is zij van groot belang.&#13;
Op verschillende punten verschilt de evenwichtsleer van de fout-aansprakelijkheid:&#13;
Er is nabuurschap vereist in de verhouding tussen eiser en&#13;
verweerder (A); de schade moet de gewone buurschapsnadelen overschrijden&#13;
en overlast uitmaken (B). De sanctie, tenslotte, is geen volledig herstel,&#13;
maar slechts ,,een rechtmatige en passende compensatie waardoor het verbroken&#13;
evenwicht hersteld wordt" (C).&#13;
A. Eiser en verweerder&#13;
20. De cassatie-arresten van 6 april 1960 verwijzen uitdrukkelijk naar&#13;
de rechten van eigenaars van naburige onroerende goederen. Vat men dit&#13;
uitgangspunt strikt op, dan is het toepassingsgebied van de evenwichtsleer&#13;
zeer beperkt: hinder veroorzaakt door of aan huurders enz., valt er&#13;
buiten...&#13;
Deze restriktieve formulering van de evenwichtsleer hield niet lang stand.&#13;
Vrij snel paste de rechtspraak, hierin bijgetreden door een groot deel van&#13;
de rechtsleer, de nieuwe aansprakelijkheidsregeling toe, niet enkel op&#13;
eigenaars doch ook op buren die slechts beschikken over een van het eigendomsrecht&#13;
afgeleid recht of gebruik of genot van een onroerend goed.50 De&#13;
evenwichtsleer kan dus momenteel ook bv. worden ingeroepen door of tegen&#13;
vruchtgebruikers of huurders.&#13;
Ook aan het begrip nabuurschap wordt gewoonlijk een ruime betekenis gegeven. Zo is het niet vereist dat de betrokken erven aan mekaar palen.&#13;
Volgens een vonnis van de rechtbank van Luik, kan men zelfs van nabuurschap&#13;
spreken zodra wat op het ene erf gebeurt zijn gevolgen heeft op het&#13;
andere.51&#13;
De evenwichtsleer biedt aldus ruime toepassingsmogelijkheden n.a.v.&#13;
milieuschade veroorzaakt door vaste vervuilingsbronnen zoals industriële&#13;
installaties en bouwwerven.&#13;
B. Stoornis die de maat van de gewone buurschapsnadelen overschrijdt.&#13;
21. De evenwichtsleer is, zoals reeds gezegd, enkel van toepassing in&#13;
dien de schade de maat van de gewone buurschapslasten overschrijdt, in&#13;
dien er rh.a.w. overlast is.&#13;
Het begrip overlast is uiteraard zeer relatief. De praktische betekenis ervan&#13;
is in ruime mate afhankelijk van wat men op een bepaald ogenblik en tijdstip&#13;
gewoon is te aanvaarden. Dit op-zijn beurt hangt uiteraard mede af van de&#13;
stand van de technologie en van de graad van industrialisatie en urbanisatie&#13;
in een bepaalde streek. Het ligt verder voor de hand dat de feitenrechter hier&#13;
over zeer brede appreciatiemogelijkheden beschikt.&#13;
De evenwichtsleer wordt zeer dikwijls toegepast n.a.v. materiële schade&#13;
veroorzaakt door publieke of private bouwwerken. Hij werd ook met&#13;
sukses ingeroepen n.a.v. verschillende soorten milieuschade, ook aan landbouwbedrijven.&#13;
De rechtspraak vermeldt o.m. de stofneerslag afkomstig van&#13;
een cementfabriek tengevolge waarvan een tuinbouwer verplicht is zijn bedrijf&#13;
over te plaatsen naar een andere streek;52 giftige dampen, rook en andere&#13;
stoffen verspreid door een reinigingsbedrijf waardoor ernstige schade wordt&#13;
veroorzaakt aan veestapel, groententeelt en serres van eiser;53 vernietiging van&#13;
fruitbloesems door ethyleengas afkomstig van een cokes-fabriek.54&#13;
Dat de notie overlast dus van toepassing kan zijn bij vele gevallen van&#13;
milieuschade, belet echter niet dat zij betwistbaar is vanuit rechtspolitiek&#13;
standpunt. Zij biedt pleiters en rechters een gemakkelijkheidsoplossing om&#13;
schadevergoeding te bekomen of toe te kennen zonder grondig onderzoek of&#13;
zonder enig onderzoek naar de aanvaardbaarheid van aktiviteiten die&#13;
„onvermijdelijk" schade meebrengen. Zij impliceert verder een ruime tolerantie&#13;
voor gebruikelijke hinder. In weinig andere materies past de rechtspraak&#13;
en rechtsleer een minder normatieve benadering toe: wat gebruikelijk&#13;
is aanvaardbaar... De evenwichtsleer draagt er aldus toe bij zekere vormen&#13;
van milieuhinder te bestendigen.&#13;
22. De eerstingebruikneming door de verweerder en de bijzondere ge&#13;
voeligheid van het slachtoffer, spelen bij de evenwichtsleer een belangrijkere rol dan het geval is bij de fout-aansprakelijkheid.55 Om uit te maken&#13;
of er overlast is of niet, is er immers een vergelijking nodig tussen de normale&#13;
buurschapslasten en de hinder die verweerder veroorzaakt.&#13;
Dit „objektief" karakter van het begrip overlast brengt mee dat er geen&#13;
aansprakelijkheid kan zijn voor schade welke het slachtoffer enkel tengevolge&#13;
van zijn eigen bijzondere gevoeligheid als abnormaal ervaart.&#13;
Het is ook evident dat de collectieve eerstingebruikneming (het karakter&#13;
van een bepaalde streek) mede in aanmerking zal worden genomen. Zoals&#13;
reeds gezegd, impliceert het begrip overlast precies een verwijzing naar dit&#13;
gegeven. De individuele eerstingebruikneming (het feit dat de vervuiler zich&#13;
vóór eiser vestigde op een bepaalde plaats) daarentegen, zou normalerwijze&#13;
geen rol mogen spelen bij de toepassing van de evenwichtsleer, evenmin als&#13;
bij de fout-aansprakelijkheid. Het is inderdaad niet omdat men zich eerst&#13;
vestigt op een bepaalde plaats dat de tolerantie voor normale burenhinder&#13;
meteen ook verhoogt. Dit zou slechts het geval zijn indien de inrichting van&#13;
verweerder mede bepalend is voor het karakter van de streek waarin zij gevestigd&#13;
is. Een deel van de rechtsleer kent echter ook aan de individuele&#13;
eerstingebruikneming een grotere rol toe.56&#13;
C. Compensatie.&#13;
23. Wat de sanctie betreft, verschilt de evenwichtsleer vooral hierin van&#13;
de fout-aansprakelijkheid dat geen bevel of verbod mogelijk is dat erop gericht&#13;
is de vervuilende aktiviteiten zelf uit te schakelen of aan beperkingen&#13;
te onderwerpen. Men kan de vervuiler ten hoogste verplichten de kosten te&#13;
dragen van maatregelen uitgevoerd op eisers erf om dit tegen verdere schade&#13;
te beschermen.&#13;
Voor het overige blijkt het onderscheid tussen compensatie op grond van&#13;
de evenwichtsleer en schadevergoeding in het kader van de fout-aansprakelijkheid&#13;
niet zo groot te zijn. Onder voorbehoud van wat hiervoor gezegd is&#13;
over de onmogelijkheid om een gerechtelijk bevel of verbod te bekomen,&#13;
zal ook hier getracht worden de vroegere toestand in natura te herstellen. Is&#13;
dit herstel in natura niet mogelijk, dan krijgt eiser vergoeding voor het&#13;
door verweerders aktiviteiten veroorzaakte verlies. Dit kan bestaan in&#13;
waardevermindering van een onroerend goed of de genotsderving ervan,&#13;
maar ook in het verminderde rendement van een tuinbouwbedrijf of zelfs&#13;
in de kosten gemaakt voor de verhuis hiervan.57&#13;
De onmogelijkheid om op grond van de evenwichtsleer rechtstreekse&#13;
sancties te bekomen, lijkt inherent aan de theoretische uitgangspunten van&#13;
de evenwichtsleer: men kan niet verbieden wat onwettig noch foutief is.&#13;
Vanuit rechtspolitiek standpunt echter is zij niet zonder bezwaren. Een meer genuanceerde oplossing welke ook een bevel of verbod mogelijk,&#13;
maar niet noodzakelijk, maakt, zou vanuit rechtspolitiek standpunt de&#13;
voorkeur verdiend hebben en overigens rechtstheoretisch mogelijk geweest&#13;
zijn.58&#13;
C. Wettelijke objektieve aansprakelijkheidsregelingen met betrekking tot&#13;
milieuschade.&#13;
24. In de laatste decennia heeft de Belgische wetgever een beperkt aan&#13;
tal bijzondere objektieve aansprakelijkheidsregelingen ingevoerd voor bepaalde&#13;
vormen van milieuschade. Naast de kernenergie en de vervuiling&#13;
van de zee door ruwe olie, die buiten het voorwerp liggen van dit preadvies,&#13;
is dit het geval voor de schade veroorzaakt door giftige afvalstoffen en&#13;
door grond waterwinningen.59&#13;
25. De wet van 22 juli 1974 stelt de producent van giftige afvalstoffen&#13;
objektief aansprakelijk voor alle schade welke zou kunnen worden ver&#13;
oorzaakt door deze afvalstoffen, inzonderheid tijdens de hele duur van het&#13;
vervoer, bij de vernietiging, neutralisering of wegwerking ervan en dit zelfs&#13;
indien de producent niet zelf tot deze verrichtingen overgaat (art. 7).&#13;
Maakt de provinciegouverneur gebruik van zijn macht om giftige afval&#13;
welke achtergelaten of behandeld wordt in strijd met de voorschriften van de&#13;
wet, te laten verpakken, in beslag nemen, vernietigen, onschadelijk maken of&#13;
wegwerken, dan is de persoon die de overtreding beging, aansprakelijk voor&#13;
de in dit verband gemaakte kosten (art. 16). Beveelt de gouverneur of de&#13;
burgemeester de verwijdering van giftige afval om reden van het ernstige&#13;
gevaar dat de aanwezigheid ervan veroorzaakt, dan vallen de kosten van&#13;
deze operatie ten laste van de persoon die in het bezit was van dit afval (art.&#13;
18).&#13;
De wet van 22 juli 1974 voorziet ook in de oprichting van een „waarborgfonds&#13;
voor de vernietiging van de giftige afval" (art. 9), waarvan de&#13;
werking gefinancierd wordt door bijdragen van de bedrijven die giftige afval&#13;
produceren, behandelen of verwerken (art. 12). In geval van faillissement of&#13;
onvermogen van de normalerwijze aansprakelijke personen, neemt het fonds&#13;
de hiervoor vernoemde verplichtingen op zich (art. 11). De Raad van Beheer&#13;
van het fonds kan overigens beslissen tussen te komen in andere situaties&#13;
waar de verantwoordelijke in gebreke blijft (art. 11).&#13;
26. De wet van 10 januari 1977 betreft het herstel van de schade ver&#13;
oorzaakt door het pompen en winnen van grondwater. Het eerste artikel&#13;
van de wet houdt de exploitant van een grondwaterwinning en de bouwheer&#13;
van openbare of private werken die door hun toedoen de daling van de&#13;
grondwaterlaag veroorzaken, objektief aansprakelijk voor de schade die daardoor bovengronds aan onroerende goederen, grond en beplantingen&#13;
inbegrepen, wordt aangebracht of die aan bestaande grondwaterwinningen&#13;
van meer dan 10 m3 per dag wordt veroorzaakt. De wet is niet van toepassing&#13;
op schade veroorzaakt door waterbemaling in de mijnen en steengroeven.&#13;
Daar de evenwichtsleer wellicht reeds van toepassing was op de door de&#13;
wet geviseerde schadegevallen, brengt deze geen fundamentele wijziging in de&#13;
bestaande aansprakelijkheidsregeling.60.&#13;
De meest merkwaardige innovatie van de wet van 10 januari 1977 is de&#13;
oprichting van een „Voorschottenfonds voor schadeloosstelling voor schade&#13;
veroorzaakt door het winnen en pompen van grondwater" (art. 7). Dit fonds&#13;
heeft tot taak aan het slachtoffer een voorschot naar billijkheid toe te&#13;
kennen wanneer uit een summier onderzoek is gebleken dat er tussen de&#13;
schade, de daling van de grondwaterlaag en het winnen of pompen van water&#13;
een causaal verband bestaat (art. 8).&#13;
Van belang is dat het hier enkel om een voorschot gaat. Wordt de vordering&#13;
tot schadevergoeding uiteindelijk afgewezen door de rechter, dan vordert het&#13;
fonds de voorschotten welke het heeft uitgekeerd aan eiser terug, zonder&#13;
rente evenwel... (art. 8, § 2). Het voornaamste nut van het fonds bestaat dus&#13;
in een versnelling van de uitkering van de schadevergoeding aan de&#13;
rechthebbenden.&#13;
27. Wetgeving zoals deze welke hiervoor beschreven werd, brengt een&#13;
aanzienlijke verbetering mee van de positie van het slachtoffer van milieuschade.&#13;
Het is niet meer nodig het dikwijls moeilijke bewijs te leveren van&#13;
een fout van verweerder. De aansprakelijkheid wordt gekanaliseerd naar&#13;
een welbepaalde persoon zoals de producent van giftige afval of de bouwheer&#13;
van werken die tot een daling van het grondwater leiden.&#13;
De oprichting van fondsen zoals dat voor de vernietiging van giftige afval&#13;
beschermt het slachtoffer tegen de eventuele insolvabiliteit van verweerder.&#13;
Toch worden hierdoor nog niet alle problemen opgelost. Het blijft nog&#13;
steeds om een individuele aansprakelijkheid gaan. Het slachtoffer moet&#13;
m.a.w. nog steeds de installatie of aktiviteit identificeren aan wie de schade&#13;
is toe te schrijven; het moet tevens het causaal verband bewijzen. Men zag&#13;
hoe er op dit vlak bijzonder grote moeilijkheden kunnen oprijzen.&#13;
Een radikale oplossing bestaat erin de schade langs schadefondsen toe te&#13;
rekenen aan de groep van vervuilers of haar ten laste te leggen van de gehele&#13;
gemeenschap. Dit kan, in theorie althans, door de oprichting van&#13;
fondsen in de zin van het Nederlandse fonds luchtverontreiniging dat ook&#13;
vergoeding toekent voor schade door luchtverontreiniging waarvan de preciese oorzaak niet geïdentificeerd is. Soortgelijke oplossingen welke in&#13;
feite meer thuishoren in het kader van de sociale zekerheid dan van het aansprakelijkheidsrecht,&#13;
ontbreken echter in België. Het enige spoor van collectivisering&#13;
van de milieuschade in het Belgische recht is hierin te vinden dat&#13;
de wetgeving op de ziekteverzekering, arbeidsongevallen en beroepsziekten&#13;
ook van toepassing kan zijn op gevallen van gezondheidsschade veroorzaakt&#13;
door bepaalde vormen van milieuverstoring. Het slachtoffer kan aldus recht&#13;
hebben op zekere forfaitaire uitkeringen, ook al slaagt het er niet in om de&#13;
preciese bron van de verontreiniging aan te tonen. Voor wat&#13;
landbouwschade betreft, valt er op dit vlak echter niets te vermelden.&#13;
28. Er dient aan herinnerd dat objektieve aansprakelijkheidsregelingen op&#13;
zichzelf enkel het herstel van de schade tot doel hebben. Een bevel of verbod&#13;
dat erop gericht is de bron van de schade zelf uit te schakelen of aan&#13;
beperkingen te onderwerpen, is uitgesloten, tenzij er natuurlijk een fout in de&#13;
zin van art. 1382 BW wordt aangetoond.&#13;
Door de invoering van objektieve aansprakelijkheden zal minder frekwent&#13;
een beroep gedaan worden op de regelen van de fout-aansprakelijkheid.&#13;
Hierdoor verliest het aansprakelijkheidsrecht aldus in feite een&#13;
deel van zijn preventieve en repressieve werking. Dit is echter geen bezwaar&#13;
indien deze preventieve en repressieve functie wordt overgenomen door andere&#13;
rechtstakken als het administratieve recht of het strafrecht en indien&#13;
wettelijke objektieve aansprakelijkheidsregelingen, zoals meestal het geval is,&#13;
gekoppeld worden aan kontrolemaatregelen en veiligheidsvoorschriften die&#13;
effektief toelaten de milieuverstoring te voorkomen.&#13;
BESLUIT&#13;
29. Om de doelmatigheid van de beschreven rechtsregelen te evalueren&#13;
m.b.t. het herstel van de schade aan de landbouw veroorzaakt door de verstoring&#13;
van het leefmilieu, is het nodig een onderscheid te maken naargelang&#13;
men de uitschakeling van de milieuverstoring dan wel de vergoeding van de&#13;
geleden schade op het oog heeft.&#13;
Wat de uitschakeling van de milieuverstoring betreft, komt enkel de foutaansprakelijkheid&#13;
in aanmerking. Beging verweerder een fout, dan kan de&#13;
rechter, in het kader van een herstel in natura een bevel of verbod opleggen dat&#13;
erop gericht is de milieuverstoring die het gevolg was van deze fout op te&#13;
ruimen. Een bevel is eveneens mogelijk om een fout of een herhaling hiervan&#13;
te verbieden indien met redelijke zekerheid vaststaat dat zij in de toekomst&#13;
milieuschade zal veroorzaken. De beperkingen voor de doelmatigheid van het&#13;
aansprakelijkheidsrecht vloeien op dit vlak voort uit het gebrek aan bijkomende sancties om de naleving van een gerechtelijk bevel&#13;
of verbod te verzekeren. Verder is er de terughoudendheid die de rechter&#13;
in acht neemt wanneer zijn standpunt in conflict dreigt te komen met&#13;
dat van het bestuur, meer bepaald waar het erom gaat om ingrijpende&#13;
maatregelen te bevelen aan de houder van een exploitatievergunning.&#13;
Wat de vergoeding van de geleden schade betreft, daarentegen, komen&#13;
zowel de fout-aansprakelijkheid als objectieve aansprakelijkheidsregelen in&#13;
aanmerking. De objektieve aansprakelijkheid verdient hier echter de voorkeur:&#13;
het bewijs van een fout is niet langer vereist. Indien de objektieve&#13;
aansprakelijkheidsregelen worden ingevoerd langs wettelijke weg, is het&#13;
mogelijk om het slachtoffer een aantal bijkomende waarborgen te bieden&#13;
teneinde de vergoeding van de milieuschade zeker te stellen. Zo kan een bescherming&#13;
tegen insolvabiliteit gevonden worden in de oprichting van&#13;
waarborgfondsen, net zoals in de invoering van een verzekeringsplicht. De&#13;
kanalisatie van de aansprakelijkheid naar een door de wet aangeduide persoon&#13;
vermijdt de moeilijkheden welke eraan verbonden zijn te bepalen wie&#13;
voor een schadegeval moet instaan. Het meest doeltreffend zou de oplossing&#13;
zijn welke erin bestaat schadefondsen op te richten die de slachtoffers&#13;
van milieuschade langs buitengerechtelijke weg vergoeding toekennen, ook&#13;
al is de specifieke oorzaak van de schade niet geïdentificeerd. Door op deze&#13;
technieken beroep te doen, staat men echter minstens aan de rand van het&#13;
aansprakelijkheidsrecht.&#13;
Er dient benadrukt dat een aantal essentiële kenmerken van het&#13;
aansprakelijkheidsrecht de doelmatigheid ervan te beperken, welke ook&#13;
de functie is waarvoor men het tracht aan te wenden. Men kan immers niet&#13;
optreden zolang men geen persoonlijke schade kan aantonen, hetgeen&#13;
weliswaar minder problemen zal stellen bij landbouwschade dan in&#13;
andere situaties. In elk geval moet men ook erin slagen om de schade&#13;
causaal te verbinden met bepaalde vervuilende aktiviteiten. In vele gevallen&#13;
zullen er hier bewijs-problemen zijn. Een belangrijke rem van meer&#13;
praktische aard op de doelmatigheid van de aansprakelijkheidsvordering&#13;
tenslotte, zijn de lasten en kosten die elke burgerrechtelijke procedure&#13;
meebrengt.&#13;
BIJLAGE&#13;
I. Buitengerechtelijke regelingen&#13;
1. In tegenstelling met wat in Nederland het geval is, is er voor België&#13;
weinig bekend over overeenkomsten tussen industriëlen en landbouwers of&#13;
landbouworganisaties waarbij een procedure wordt overeengekomen tot&#13;
buitengerechtelijke regeling van bepaalde regelmatig terugkerende vormen van milieuschade. De enige mij bekende regeling in deze zin is deze tussen&#13;
de exploitant van een steengroeve en het gemeentebestuur van de plaats&#13;
waar de steengroeve gevestigd is. De overeenkomst voorziet in het&#13;
opstellen van plaatsbeschrijvingen van de huizen in de omgeving van de&#13;
steengroeve. Beweert een van de eigenaars dat de toestand van zijn huis&#13;
is verslechterd na het gebruik van springstoffen in de steengroeve, dan&#13;
wordt de omvang en de oorzaak van de schade in der minne vastgesteld&#13;
door deskundigen. Blijkt de schade te wijten aan de exploitatie van de&#13;
steengroeve, dan wordt zij vergoed door het bedrijf.&#13;
Het komt uiteraard wel voor dat minnelijke schikkingen getroffen&#13;
worden met betrekking tot individuele gevallen van landbouwschade&#13;
veroorzaakt door milieuverstoring. Beide partijen bespaart dit de kosten&#13;
en lasten van een gerechtelijke procedure. Voor de industrieel heeft dit&#13;
het bijkomende voordeel dat er geen publiciteit komt rond de vervuiling&#13;
die hij veroorzaakt, dat deze geen aanleiding geeft tot onderzoeken&#13;
vanwege de met toezicht belaste besturen en dat de aanvaardbaarheid van&#13;
zijn aktiviteiten niet in vraag wordt gesteld voor de rechtbank. Het&#13;
gevaar bestaat echter dat de bij wege van minnelijke schikking&#13;
uitgekeerde schadevergoeding aldus neer komen op zwijggeld. In dit&#13;
geval zijn zij natuurlijk te verwerpen.61 Om misbruiken te vermijden, zou&#13;
men de vervuiler de verplichting kunnen opleggen schadegevallen welke&#13;
in der minne geregeld worden, aan te melden bij het bestuur dat met&#13;
toezicht op zijn inrichting is belast. Op deze manier zou dit bestuur over&#13;
alle gegevens beschikken om een volledig oordeel te vellen over de&#13;
schadelijkheid van de betrokken inrichting. Stellen de onmiddellijke&#13;
slachtoffers zich tevreden met een geldelijke vergoeding, dan zou het&#13;
bestuur de mogelijkheid hebben om in het algemeen belang op te treden&#13;
en maatregelen te treffen om een einde te stellen aan de hinder.&#13;
II. Herstel van schade veroorzaakt door maatregelen ter&#13;
bescherming van het leefmilieu.&#13;
2. Een paar wetgevingen voorzien in de mogelijkheid om vergoeding te&#13;
vorderen voor de schade veroorzaakt door maatregelen ter bescherming&#13;
van het leefmilieu. Van algemene draagwijdte doch van geringe praktische&#13;
betekenis is art. 11 van de wet op de Raad van State,62 op grond waarvan&#13;
het mogelijk is vergoeding te vorderen voor schade veroorzaakt door&#13;
een administratieve overheid. Verder bevatten de wet van 7 augustus&#13;
1931 op de bescherming van monumenten en landschappen, de wet van 29&#13;
maart 1962 op de stedebouw en de ruimtelijke ordening en de wet van 26&#13;
maart 1971 op de bescherming van het grondwater, bepalingen op grond&#13;
waarvan het mogelijk is in bepaalde gevallen vergoeding te bekomen voor de schade&#13;
die het gevolg is van overheidsmaatregelen ter bescherming van het leefmilieu.&#13;
A. Beschermde landschappen&#13;
3. De wet van 7 augustus 1931 organiseert de bescherming van land&#13;
schappen waarvan het behoud in historisch, esthetisch of wetenschappelijk&#13;
opzicht van belang is. Krachtens artikel 7 van de wet hebben de eigenaars&#13;
en andere belanghebbenden aanspraak op een vergoeding ten laste van de&#13;
staat voor het nadeel dat hun berokkend wordt door de beperkingen van&#13;
hun rechten welke voortvloeien uit de klassering als landschap van bepaal&#13;
de gronden. Deze bepaling wijkt af van het algemene beginsel van administratief&#13;
recht volgens hetwelke de vestiging van een publiekrechtelijke&#13;
erfdienstbaarheid geen aanleiding geeft tot schadevergoeding.63 Het recht&#13;
op schadevergoeding ontstaat op het moment waarop het bestuur aan de&#13;
belanghebbende zijn weigering betekent om een handeling te verrichten die&#13;
zij krachtens hun rechten op het beschermde onroerende goed willen stel&#13;
len. Bij gebreke aan overeenkomst tussen partijen wordt de schadevergoeding&#13;
gerechtelijk geregeld. Indien de waardevermindering van het goed de&#13;
helft van de verkoopwaarde ervan overschrijdt, heeft de eigenaar het recht&#13;
te eisen dat de staat het goed zou aankopen.&#13;
B. Ruimtelijke ordening en stedebouw&#13;
4. Artikel 3764 van de wet van 29 maart 1962 organiseert het herstel van&#13;
zekere vormen van schade welke het gevolg is van de toepassing van plannen&#13;
van aanleg. De toepassingsmodaliteiten van deze bepaling zijn vrij&#13;
complex; omtrent de juiste interpretatie ervan bestaat betwisting.65 De regeling&#13;
komt, in grote lijnen, neer op het volgende. Vergoeding is verschuldigd&#13;
wanneer een bouw- of verkavelingsverbod volgend uit een plan van&#13;
aanleg dat bindende kracht heeft gekregen, een einde stelt aan het gebruik&#13;
waarvoor een goed dient of normaal bestemd is op de dag voorafgaand aan&#13;
de inwerkingtreding van het plan. Het recht op schadevergoeding ontstaat&#13;
op het ogenblik waarop de eigenaar werkelijk de schade lijdt, te weten of&#13;
wel bij de overdracht van het goed ofwel bij de weigering van een bouw- of&#13;
verkavelingsvergunning of nog bij het afleveren van een negatief stede&#13;
bouwkundig attest. De waardevermindering die voor schadeloosstelling in&#13;
aanmerking komt, bestaat in het verschil tussen enerzijds de waarde van&#13;
het goed op het ogenblik van de verwerving, geactualiseerd tot op de dag&#13;
van het ontstaan van het recht op schadevergoeding en verhoogd met de&#13;
lasten en kosten vóór de inwerkingtreding van het plan en anderzijds, de waarde van dat goed op het ogenblik van het ontstaan van het recht op&#13;
schadevergoeding na de inwerkingtreding van het plan. Geen vergoeding&#13;
wordt toegekend indien de waardevermindering minder bedraagt dan twintig&#13;
ten honderd.&#13;
C. Bescherming van het grondwater&#13;
5. Artikel 2 van de wet van 26 maart 1971 geeft de Koning de bevoegdheid&#13;
om waterwingebieden en zones voor de bescherming van het grondwater&#13;
af te bakenen. Binnen deze zones is de Koning bevoegd om in het belang&#13;
van de volksgezondheid, maatregelen te nemen om het grondwater te&#13;
beschermen met het oog op het eventueel gebruik ervan voor voedings- en&#13;
huishoudelijke doeleinden. Hij kan met name verbieden, reglementeren of&#13;
aan vergunning onderwerpen: ,,a) het lozen van en andere verrichtingen&#13;
met stoffen die een oorzaak van of een gevaar voor bederf van het grond&#13;
water kunnen zijn; b) werken en werkzaamheden en wijzigingen in de&#13;
grond of de ondergrond, die een oorzaak van of een gevaar voor bederf&#13;
van het grondwater kunnen zijn".&#13;
Artikel 6 van de wet bepaalt dat vergoeding kan verkregen worden voor&#13;
de materiële en rechtstreekse schade die ontstaat indien voornoemde beschermingsmaatregelen&#13;
tot gevolg hebben dat bepaalde werken, inrichtingen&#13;
of kunstwerken moeten worden veranderd of afgeschaft, of dat bepaalde&#13;
werkzaamheden moeten worden stopgezet, beperkt of omgeschakeld. Deze&#13;
vergoeding komt ten laste van degene aan wie de bescherming van het&#13;
grondwater ten goede komt, in de algemene regel dus een waterwinningsmaatschappij.&#13;
Komt de bescherming bij het ontstaan van de schade&#13;
aan niemand ten goede, dan valt de vergoeding ten laste van de staat, die ze&#13;
kan verhalen op degene aan wie de bescherming later ten goede mocht&#13;
komen.&#13;
Tot op dit ogenblik werden er nog geen uitvoeringsbesluiten uitgevaardigd&#13;
bij artikel 2 van de wet. Artikel 6 ervan, dat bekritiseerd werd66 omdat het een&#13;
fundamentele afwijking inhoudt van het beginsel dat de vervuiler betaalt&#13;
(daar het de kosten van de bescherming van het grondwater ervan ten laste&#13;
legt van de waterverbruikers) heeft dus tot nu toe evenmin toepassing&#13;
gekregen.&#13;
D. Vordering voor de Raad van State tot herstel van buitengewone&#13;
schade&#13;
6. Artikel 11 van de gecoördineerde wetten op de Raad van State bepaalt&#13;
dat deze Raad naar billijkheid en met inachtneming van alle omstandigheden&#13;
van openbaar en particulier belang uitspraak doet over de eisen&#13;
tot herstelvergoeding voor buitengewone morele of materiële schade, veroorzaakt door een administratieve overheid. Van deze bepaling werd er&#13;
tot nu toe spaarzaam gebruik gemaakt.67 Geen van de toepassingsgevallen&#13;
heeft betrekking op de hier bedoelde landbouwschade.&#13;
De bevoegdheid van de Raad van State om vergoeding toe te kennen&#13;
voor buitengewone schade, is aan talrijke beperkingen onderworpen.&#13;
De schade moet het gevolg zijn van een door de staat, de provincie, de&#13;
gemeente, genomen of gelaste maatregel. Het moet gaan om buitengewone&#13;
schade die door haar aard of omvang de lasten overschrijdt welke het leven&#13;
in de maatschappij meebrengt en die aldus de gelijkheid van de burgers&#13;
voor de openbare lasten verbreekt.68 De schade die niet één of enkele individuen,&#13;
doch hele categorieën van personen treft, is geen buitengewone schade,&#13;
maar een openbare last.69&#13;
Verder mag geen ander rechtscollege bevoegd zijn om kennis te nemen&#13;
van de vordering tot schadevergoeding. Aldus zijn uitgesloten alle schadegevallen&#13;
welke door een fout veroorzaakt werden of welke het voorwerp&#13;
uitmaken van een objektieve aansprakelijkheidsregel. De vordering is tenslotte&#13;
enkel ontvankelijk nadat ,,de administratieve overheid die de schade&#13;
veroorzaakte een verzoekschrift om vergoeding geheel of gedeeltelijk heeft&#13;
afgewezen of gedurende zestig dagen verzuimd heeft daarop te&#13;
beschikken."&#13;
Zijn al deze voorwaarden vervuld, dan is het nog niet zeker dat de Raad&#13;
van State de gevraagde vergoeding zal toekennen. Hij doet immers uitspraak&#13;
naar billijkheid, rekening houdende met alle omstandigheden van&#13;
openbaar of privaat belang, en meer bepaald ook met de financiële last&#13;
welke de schadevergoeding voor het bestuur zou meebrengen.</content><legacyfootnotes/><footnotes><footnote/></footnotes><auteurs>H. Boeken</auteurs><published>1980-03-01 00:00:00</published><modified>1980-03-01 00:00:00</modified><editiondate>1980-03-01</editiondate><htmlpath>https://denhollander.info/artikel/6546</htmlpath></article>
</articles></edition>
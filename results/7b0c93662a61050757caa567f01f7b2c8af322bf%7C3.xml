<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1997</searchword><id>4914</id><udhid>UDH:TvAR/4914</udhid><titel>H. / De Landinrichtingscommissie ruilverkaveling 'Laren' (TvAR 1997/4898)</titel><searchwords><searchword>TvAR 10/1997</searchword><searchword>TvAR 1997/4898</searchword><searchword>UDH:TvAR/4914</searchword></searchwords><attachments><attachment><name>1997_nr 10_Rechtspraak_4898.pdf</name><extention>pdf</extention><url>https://denhollander.info/download/4856/ci</url></attachment></attachments><inleiding>Landinrichtingswet, art. 210, 212&#13;
&#13;
Verrekening in verband met de aanwezigheid van hoogspanningsleidingen. De aanwezigheid van kabels en leidingen wordt in de gege-ven marktverhoudingen als waardedrukkend ervaren. Het gaat er niet om in welke bedragen in het verleden de waardevermindering resulteerde, maar om de invloed die de aanwezigheid van kabels en leidingen in de huidige marktverhoudingen heeft op de waarde van de grond.</inleiding><content>Vonnis in de zaak van:&#13;
H. #., reclamant,&#13;
tegen&#13;
de Landinrichtingscommissie ruilverkaveling 'Laren'.&#13;
Overweegt:&#13;
(...)&#13;
II. Ten aanzien van het recht:&#13;
In het bezwaarschrift d.d. 24 mei 1996 heeft reclamant bezwaar gemaakt tegen de lijst der geldelijke regelingen, van welke bezwaren na&#13;
behandeling door de landinrichtingscommis-sie en de rechter-commissaris nog slechts het bezwaar tegen de verrekening van kabels en leidingen op het ingebrachte perceel resteert. In het proces-verbaal van aanwijzingen, als bedoeld in artikel 210 van de Landinrichtings-wet is een verrekenpost tussen de afgaande en opkomende eigenaar opgenomen voor de aan-wezigheid van leidingen en kabels, waarvoor een beperkt recht is opgenomen in de akte van toedeling. Het gaat hier om bedragen van ƒ 2,-tot ƒ 20,- per strekkende meter met interval-len van ƒ 1,-. De breedte van de strook grond, waarop een beperkt recht is gevestigd, dient als maatstaf voor de hoogte van het verreken-bedrag. In de lijst der geldelijke regelingen is ten laste van reclamant een bedrag opgeno-men van ƒ 9.380,- als verrekenpost voor kabels en leidingen, welk bedrag de som vormt van de bedragen ƒ 5.360,- en ƒ 4.020,-. Het eerste bedrag heeft betrekking op de 150 KV lijn 'Lochem-Borculo' met een lengte van 268 meter en een strookbreedte van 45 meter, waarop als factor ƒ 20,- per strekkende meter is toegepast. Het tweede bedrag heeft betrek-king op de 380 KV lijn 'Doetinchem-Hengelo' met een lengte van 201 meter en een strook-breedte van 72 meter, waarop eveneens als factor ƒ 20,- is toegepast. In de onderhavige ruilverkaveling is van de 150 KV lijn 1.937 meter verrekend tussen 27 afgaande en 23 opkomende eigenaren. Van de 380 KV lijn is 726 meter verrekend tussen 10 afgaande en 9 opkomende eigenaren. Reclamant is de enige die bezwaar heeft gemaakt tegen de verreke-ning.&#13;
Gesteld noch gebleken is dat de vaststelling van het verrekenbedrag als zodanig aan de hand van de in het proces-verbaal van aan-wijzingen neergelegde maatstaven onjuist zou zijn. Reclamant richt zich alleen tegen de toe-passing van die maatstaven. Zijn bezwaren komen er op neer dat ten onrechte wordt uit-gegaan van de gedachte dat de aanwezigheid van hoogspanningsleidingen leidt tot waarde-vermindering van de grond. De in het verle-den betaalde vergoeding dient zijns inziens dan ook niet te worden beschouwd als ver-goeding van die waardevermindering maar is uitgekeerd om de medewerking van de eige-naren te verkrijgen voor de vastlegging van de&#13;
aanleg van de leidingen en de vestiging van de zakelijke rechten, zulks ter voorkoming van het opleggen van een gedoogplicht. De Landinrichtingscommissie heeft aangevoerd dat het in het proces-verbaal opgenomen ver-rekeningssysteem ten aanzien van leidingen en kabels in den lande algemeen wordt aan-vaard en gehanteerd. Voorts is de Landinrich-tingscommissie van mening dat de aanwezig-heid van leidingen of kabels wel degelijk een waardedrukkend effect heeft, aangezien de zakelijk gerechtigden te allen tijde bevoegd zijn om het perceel te betreden en de vereiste werkzaamheden op en boven het perceel te verrichten. Uit de notariële akte blijkt volgens de commissie bovendien dat in het geval van de grond van Bolink een vergoeding is betaald voor het waardeverminderende effect ten ge-volge van de enkele aanwezigheid van de lei-dingen.&#13;
De belanghebbende Heuzinkveld heeft zich bij dit oordeel van de Landinrichtingscom-missie aangesloten.&#13;
De bescherming in de burgerlijke rechten, die voor de betrokken eigenaren in het geding zijn, omvat mede de behandeling en de beslis-sing over bezwaren tegen de aan de lijst van geldelijke regelingen ten grondslag liggende aanwijzingen van de Centrale Landinrich-tingscommissie. Die toetsing dient zich echter te beperken tot de vraag of sprake is van strijd met de tekst of strekking van de Landinrich-tingswet, waaronder de vraag of er dienten-gevolge willekeurige of onredelijke geldelijke regelingen tot stand komen. Het onderhavige geschil spitst zich toe op de vraag of de aanwezigheid van kabels en leidingen in samenhang met de daarbij behorende beperkte zakelijke rechten überhaupt leidt tot een waardeverminderend effect. Anders dan reclamant stelt, maar niet onderbouwd of aan-nemelijk maakt, is de rechtbank van oordeel dat een zodanig waardeverminderend effect wel degelijk aanwezig is. Bij dat oordeel is van overwegend belang dat de bestreden maat-staven - als onweersproken gesteld - landelijk worden toegepast en dat in de ruilverkaveling 'Laren' van de 37 eigenaren, ten laste van wie is verrekend, slechts reclamant bezwaren heeft gemaakt. Op grond van deze constatering is de conclusie gerechtvaardigd dat de aanwezig-&#13;
heid van kabels en leidingen een factor is, welke, in de gegeven marktverhoudingen, als waardedrukkend wordt ervaren in de mate als wordt verdisconteerd in het proces-verbaal van aanwijzingen. Voor zover dat al anders zou zijn, had het op de weg van reclamant gelegen dat te onderbouwen, hetgeen hij heeft nagelaten. Reclamant kan zich daarbij niet beroepen op het arrest van het gerechtshof te Arnhem nr. 940101. Het hof heeft in dat arrest immers niet overwogen dat door de vestiging van een zakelijk recht grond niet in waarde daalt, doch dat de belanghebbende in de procedure waarover het hof had te oorde-len tegenover de gemotiveerde betwisting door de inspecteur die stelling onvoldoende had onderbouwd. Voor de onderhavige zaak heeft dit - overigens in de fiscale sfeer gewe-zen - arrest dan ook geen betekenis. Evenmin is van invloed dat reclamant in het verleden een lager bedrag voor de waardevermindering heeft ontvangen dan het bedrag dat thans ten laste van hem wordt verrekend. Het gaat er immers niet om in welke bedragen in het verleden de waardevermindering resulteerde, maar om de invloed die de aanwezigheid van kabels en leidingen in de huidige marktverhoudingen heeft op de waarde van de grond. Hetzelfde geldt voor de door recla-mant gemaakte vergelijking met de door de PGEM (thans Nuon geheten) betaalde ver-goedingen bij de aanleg van de hoogspan-ningsleidingen Apeldoorn/Woudhuis-Eerbeek, geheel daargelaten dat gesteld noch gebleken is dat de door de PGEM gehanteerde maatsta-ven zouden berusten op een betere 'vertaling' van de marktverhoudingen. Aan de wijze waarop de inspecteur van belastingen in dit verband uitgekeerde vergoedingen fiscaal kwalificeert komt voor de onderhavige zaak geen betekenis toe.&#13;
Op grond van het voorgaande zullen de bezwaren worden verworpen. Reclamant zal worden veroordeeld in de kosten.&#13;
De beslissing&#13;
De rechtbank, rechtdoende, Verklaart het bezwaar ongegrond. Veroordeelt reclamant in de kosten van het geding, aan de zijde van de gezamenlijke belanghebbenden tot op heden begroot op nihil.</content><legacyfootnotes/><footnotes><footnote/></footnotes><auteurs/><published>1997-10-01 00:00:00</published><modified>1996-09-24 00:00:00</modified><editiondate>1997-10-01</editiondate><htmlpath>https://denhollander.info/artikel/4914</htmlpath></article>
</articles></edition>
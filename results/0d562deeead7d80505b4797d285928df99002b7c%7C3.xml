<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2004</searchword><id>3572</id><udhid>UDH:TvAR/3572</udhid><titel>Wetgeving en literatuur</titel><searchwords><searchword>TvAR 4/2004</searchword><searchword>UDH:TvAR/3572</searchword></searchwords><attachments><attachment><name>2004_nr 4_Wetgeving_Bezemer.pdf</name><extention>pdf</extention><url>https://denhollander.info/download/3569/ci</url></attachment></attachments><inleiding>Ruimtelijke Ordening&#13;
&#13;
Adviesstelsel waterbeheer&#13;
In een brief van 11 februari 2004 beschrijft de staatssecretaris van VenW haar voornemens om het adviesstelsel rondom het waterbeheer te stroomlijnen, te verbeteren en waar mogelijk te versoberen (TK 2003-2004, 27 625, nr. 35). Het betreft de volgende organen: de Commissie van Advies inzake de Waterstaatswetgeving (CAW), de Commissie Integraal Waterbeheer (CIW), het Overlegorgaan Waterbeheer en Noordzee-aangelegenheden (OWN) en de Technische Adviescommissie Waterkeringen (TAW). De bestaande overleg- en adviesorganen op het terrein van het waterbeheer leveren elk vanuit een eigen invalshoek een bijdrage aan de ontwikkeling van het waterbeleid ofwel aan de ondersteuning van de uitvoering van het waterbeleid. Het zonder meer opheffen van bepaalde organen zou leiden tot gaten in de overleg- en adviesstructuur. De kansen tot versobering en verbetering van het stelsel liggen daarom volgens de staatssecretaris vooral in het duidelijker afbakenen en toespitsen van de taakopdrachten en het beperken van de samenstelling en omvang van de organen. Opheffing zou wel de CAW kunnen treffen, maar dit is afhankelijk van de resultaten van de thans lopende evaluatie.&#13;
&#13;
Bekostiging regionale waterbeheer&#13;
Bij brief van 16 februari 2004 heeft de staatssecretaris van VenW het eindrapport van het interdepartementaal beleidsonderzoek (IBO) naar de bekostiging van het regionale waterbeheer naar de Tweede Kamer gestuurd (TK 2003-2004, 29 428, nr. 1). Behalve dit IBO-rapport zijn in de afgelopen twee jaar een aantal andere adviezen aan het kabinet uitgebracht die betrekking hebben op het regionale waterbeheer: de adviezen van de Unie van Waterschappen en het IPO inzake de bestuurssamenstelling, verkiezingswijze en financiering van de waterschappen, en het advies van de Raad voor het Openbaar Bestuur over bestuurlijk-organisatorische aspecten van het integraal waterbeheer. In de brief van 16 februari wordt één samenhangend kabinetsstandpunt op het IBO-rapport en deze andere adviezen weergegeven. Aan de orde komen de bekostiging van het regionale waterbeheer – waarbij onderscheid wordt gemaakt tussen het watersysteem en de waterketen –, de verhouding tussen provincie en waterschap – taakafbakening en toezicht–, en de bestuurssamenstelling en de wijze van verkiezen van de waterschappen.&#13;
&#13;
Parlementaria&#13;
-	Wijziging begroting VROM 2003 (wijziging samenhangende met de Najaarsnota) (29 322), Hand. EK 27 januari 2004, nr. 15, p. 649-650 (behandeling wetsvoorstel)&#13;
-	Wet rechtskracht Structuurschema groene ruimte, EK 2003-2004, 28 864, nr. C (eindverslag, 3 februari 2004); Hand. EK 17 februari 2004, nr. 18, p. 856 (behan¬deling wetsvoorstel)&#13;
-	Wijziging Wet op de waterhuishouding t.b.v. introductie algemene regels waterkwantiteitsbeheer e.e.a. onderwerpen, Hand. TK 29 januari 2004, nr. 45, p. 3088 (behandeling wetsvoorstel); EK 2003-2004, 28 475, nr. B (eindverslag, 10 februari 2004); Hand. EK 17 februari 2004, nr. 18, p. 856 (behandeling wetsvoorstel)&#13;
-	Wijziging Wet op de Ruimtelijke Ordening, Wet op de stads- en dorpsvernieuwing en Wet op de economi¬sche delicten (onderbrenging overtredingen bestemmingsplanvoorschriften en daarmee samenhangende overtredingen onder werkingssfeer Wet op de economische delicten) (28 734), Hand. TK 3 februari 2004, nr. 46, p. 3134 (behandeling wetsvoorstel); EK 2003-2004, 28 734, nr. A (gewijzigd wetsvoorstel, 3 februari 2004)&#13;
-	Voortgang rivierdijkversterkingen, TK 2003-2004, 18 106, nr. 139 (brief staatssecretaris met antwoord op vraag uit algemeen overleg over mogelijke schade bij sluiting van de Oosterscheldekering, 9 februari 2004); nr. 140 (brief minister over de uitvoering van het NURG-programma (Nadere Uitwerking Rivierengebied); de NURG is vastgesteld in 1991 als uitwerking van de Vierde Nota Ruimtelijke Ordening Extra en staat symbool voor het realiseren van nieuwe natuur in de uiterwaarden van de grote rivieren, 16 februari 2004); nr. 141 (verslag algemeen overleg, 3 maart 2004)&#13;
-	Betuweroute, TK 2003-2004, 22 589, nr. 228 (brief minister met nadere informatie over werkzaamheden samenhangend me toezegging van haar voorganger (De Boer) om in 2004 te komen tot besluitvorming over exploitatie Betuweroute 2004, 23 februari 2004)&#13;
-	Nationaal Ruimtelijk Beleid, TK 2003-2004, 28 667, nr. 4 (brief minister over de procedure voor de behande¬ling van de binnenkort te verschijnen Nota Ruimte en de juridische status van de nota, 4 maart 2004)&#13;
&#13;
Wet- en regelgeving&#13;
-	Tijdelijke regeling eenmalige uitkering bestrijding regionale wateroverlast, Stcrt. 27 februari 2004, nr. 40 (ter stimulering van de uitvoering van activiteiten met het oog op de bestrijding van regionale wateroverlast in het stedelijk en landelijk gebied, kunnen waterschappen en gemeenten op grond van deze regeling een eenmalige specifieke uitkering krijgen als tegemoetkoming in de kosten van een uitvoeringsplan; beschikbaar budget: 100 mln. euro)&#13;
-	Instellingsbesluit Adviescommissie Water, Stcrt. 3 maart 2004, nr. 43 (de adviescommissie heeft tot taak de staatssecretaris van VenW gevraagd en ongevraagd te adviseren omtrent de uitvoering van het integraal waterbeleid)&#13;
&#13;
Literatuur&#13;
-	P.J.J. van Buuren, ‘De brede VROM-vergunning: een onbereikbaar ideaal’, Bouwrecht februari 2004/nr. 2, p. 99-104 (jaarrede van de voorzitter van de Vereniging voor Bouwrecht, gehouden op 28 november 2003 te Amersfoort)&#13;
-	M.H.J. van Driel, ‘De ‘grote leugen’ ofwel het oneigenlijk gebruik van het voorbereidingsbesluit’, de Gemeentestem 28 februari 2004/nr. 7202, p. 97-102 (de ABRvS heeft onlangs geoordeeld dat bij het verlenen van een vrijstelling ex art. 19 lid 4 WRO van een ‘verouderd’ bestemmingsplan niet is vereist dat het nieuwe bestemmingsplan feitelijk in voorbereiding is; daarmee lijkt de praktijk van de ‘grote leugen’ – de gemeente nam een vrijwel inhoudsloos, ‘leeg’ voorbereidingsbesluit waarmee de gemeenteraad verklaarde dat een nieuw bestemmingsplan in de maak was, maar van een daadwerkelijke voorbereiding van een nieuw bestemmingsplan was geen sprake –, die onder de oude WRO ongeoorloofd werd geacht, onder de huidige WRO te zijn toegestaan)&#13;
-	W. van Galen, ‘ Alternatieven voor de planschadevergoedingsovereenkomst. De diverse mogelijkheden van afwenteling onder de loep genomen’, Tijdschrift voor Omgevingsrecht februari 2004/nr. 1, p. 2-9 (bespreking van enkele alternatieven, welke gemeenten onder het huidige en toekomstige recht vrij zouden kunnen staan te gebruiken teneinde de planschadekosten af te wentelen in het geval de gronden niet in eigendom zijn van de gemeenten)&#13;
-	A.G.A. Nijmeijer, ‘Ingezonden bijdrage: Ontwikkeling in de fundamentele herziening’, de Gemeentestem 13 maart 2004/nr. 7203, p. 145-148 (minister Dekker heeft onlangs een brief naar de Tweede Kamer gezonden waarin zij haar beleidsvoornemens bekend maakt m.b.t. het door haar voorganger aanhangig gemaakte wetsvoorstel waarmee een fundamentele herziening van de WRO wordt beoogd; de minister stelt in haar brief een behoorlijk ingrijpende aanvulling en/of wijziging van het wetsvoorstel aan de orde)&#13;
-	J.A.M.A. Sluysmans, ‘Reparatie planschadeovereenkomst’, Land- en Tuinbouw Bulletin januari 2004/nr. 1, p. 10-12 (bespreking van de verwachte inhoud van de reparatiewetgeving n.a.v. het arrest van 2 mei 2003)&#13;
-	J.A.M.A. Sluysmans, ‘Over treinen, ganzen en hinderlijke kolendamp. Enkele gedachten over schadelossstelling voor onteigening en vergoeding van planschade’, Tijdschrift voor Omgevingsrecht februari 2004/nr. 1, p. 10-15 (bespreking van de relatie tussen beide regelingen)&#13;
-	J.M.H.F. Teunissen, ‘De herziening van de Woningwet op het punt van de handhaafbaarheid en handhaving’, NJB 27 februari 2004/nr. 9, p. 418-424 (het onlangs ingediende wetsvoorstel tot wijziging van de Woningwet is volgens auteur een verwerpelijk wetsvoorstel; de rechtszekerheid die een bouwvergunning zou moeten bieden wordt weggenomen en de burger wordt opgezadeld met verplichtingen waarvoor specialistische kennis en ervaring is vereist)&#13;
&#13;
Jurisprudentie&#13;
-	ABRvS 18 juni 2003 (Peildatum planschade. Niet de datum van onherroepelijk worden van de goedkeuring van het bestemmingsplan, maar de datum van inwerkingtreding daarvan is peildatum voor de beoordeling van planschade.), Bouwrecht februari 2004/nr. 2, p. 145, nr. 24 (m.nt. J.W. van Zundert)&#13;
-	ABRvS 18 juni 2003 (Planschade intensieve veehouderij. Geen schade omdat nieuw bestemmingsplan intensieve veehouderij legaliseert, maar wel schade door vergroting bouwmogelijkheden.), Bouwrecht februari 2004/nr. 2, p. 145, nr. 25 (m.nt. J.W. van Zundert)&#13;
-	ABRvS 1 oktober 2003 (Bouwvergunning agrarische bedrijfswoning en loods; toetsing bouwplan aan bestemmingsplan; rechtbank toetst aan onderdelen van het bestemmingsplan die niet door appellant in beroep aan de orde zijn gesteld. Rechtbank treedt aldus buiten grenzen van het geschil.), AB 14 februari 2004, nr. 50 (m.nt. A.G.A. Nijmeijer)&#13;
-	ABRvS 17 december 2003 (Wet op de waterhuishouding; is betreffende peilgebied boezem of polder; definitie boezem; plaatsing gemaal reguleert waterstroom.), AB 21 februari 2004, nr. 54 (m.nt. A. van Hall)&#13;
-	ABRvS 21 januari 2004 (Beleidslijn Ruimte voor de rivier; uitbreiding kas in winterbed Maas; nee-tenzij criterium; zwaarwegend maatschappelijk belang.), AB 13 maart 2004, nr. 78 (m.nt. A. van Hall)&#13;
</inleiding><content/><legacyfootnotes/><footnotes><footnote/></footnotes><auteurs>ir. S. Bezemer</auteurs><published>2004-04-01 00:00:00</published><modified>2004-04-01 00:00:00</modified><editiondate>2004-04-01</editiondate><htmlpath>https://denhollander.info/artikel/3572</htmlpath></article>
</articles></edition>
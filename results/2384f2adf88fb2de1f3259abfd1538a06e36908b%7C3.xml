<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2008</searchword><id>6695</id><udhid>UDH:TvAR/6695</udhid><titel>Knelpunten in het nieuwe pachtrecht? Preadvies Vereniging voor Agrarisch Recht</titel><searchwords><searchword>TvAR 3/2008</searchword><searchword>UDH:TvAR/6695</searchword></searchwords><attachments><attachment><name>TAR 2008-3 Harbers.pdf</name><extention>pdf</extention><url>https://denhollander.info/download/6436/ci</url></attachment></attachments><inleiding>Inleiding&#13;
Op 1 september 2007 werd de Pachtwet ingetrokken en&#13;
trad titel 5 van boek 7 Burgerlijk Wetboek, de titel ‘Pacht’,&#13;
werking.1 Al in het eerste levensjaar van deze nieuwe titel&#13;
heeft het bestuur van de Vereniging voor Agrarisch Recht&#13;
het nodig geacht om een preadvies te laten schrijven over&#13;
knelpunten in deze titel. In deze bijdrage zal ik onderzoeken&#13;
of er met het overbrengen van de regels over de pacht&#13;
vanuit de Pachtwet naar het Burgerlijk Wetboek inderdaad&#13;
knelpunten zijn ontstaan.2</inleiding><content>1.1. Voorgeschiedenis&#13;
De parlementaire behandeling van het wetsvoorstel tot invoering&#13;
van titel 7.5 is zeer snel verlopen, zeker afgezet&#13;
tegen de jarenlang gevoerde discussie over een ingrijpende&#13;
wijziging van de pachtwetgeving. De Commissie Pachtbeleid&#13;
die in januari 2000 met een rapport ‘Ruimte voor&#13;
pacht’ kwam, adviseerde tot nieuwe wetgeving die de belangen&#13;
van beide partijen bij de pachtovereenkomst beter tot&#13;
hun recht zouden laten komen.3 Dat leidde in 2004 tot een&#13;
voorontwerp voor een nieuwe regeling voor de pacht, waarbij&#13;
als uitgangspunt gold om de pacht op te nemen in boek&#13;
7 van het BW, als een bijzondere overeenkomst.4 De geschiedenis&#13;
is bekend, dat voorstel haalde het niet vanwege&#13;
de grote kritiek vanuit het ‘veld’.5 De betrokken pachtersen&#13;
verpachtersorganisaties sloegen de handen ineen en vroegen&#13;
de minister de huidige Pachtwet te handhaven met een&#13;
voorstel tot enkele aanpassingen. Voorgesteld werd onder&#13;
meer het schrappen van een maximumtermijn bij de eenmalige&#13;
pacht in art. 70f lid 5 Pachtwet (waarvan de eerste&#13;
contracten per november 2007 zouden eindigen) en een beperking&#13;
van het voorkeursrecht bij verkoop aan een veilige&#13;
verpachter.&#13;
De Minister van LNV liet daarop bij brief van 29 april&#13;
20056 aan de Tweede Kamer weten dat door de ministeries&#13;
van Justitie en LNV gewerkt werd aan een concept van een&#13;
wetsvoorstel langs de lijnen van het voorstel van de hiervoor&#13;
genoemde organisaties. De minister liet weten dat het huidige&#13;
pachtrecht overzichtelijker en meer in overeenstemming&#13;
met het huidige burgerlijk recht en het burgerlijk procesrecht&#13;
zou worden ingekleed, waarbij controversiële punten&#13;
zouden worden vermeden. De minister schreef vervolgens:&#13;
‘De huidige Pachtwet is door de vele wijzigingen immers&#13;
zeer onoverzichtelijk geworden en in zijn redactie&#13;
vaak afgestemd op wetgeving die deels verouderd is.&#13;
Een dergelijke technische herziening is mede noodzakelijk&#13;
om het resultaat van de onderhavige discussie op&#13;
een aanvaardbare wijze in het pachtrecht te kunnen verwerken&#13;
en tevens plaats te bieden aan toekomstige vernieuwingen&#13;
voor zover deze noodzakelijk zouden blijken.’&#13;
7&#13;
&#13;
1.2. Parlementaire behandeling&#13;
In februari 2006 is het wetsvoorstel naar de Tweede Kamer&#13;
gestuurd. In de Memorie van Toelichting komt terug dat&#13;
het wetsvoorstel een dubbele strekking heeft: de uitwerking&#13;
van de hiervoor genoemde voorstellen en de technische herziening&#13;
van het pachtrecht, ‘waarbij het gaat om het bevorderen&#13;
van eenvoud en transparantie van wetgeving.’8 Het&#13;
wetsvoorstel is in september 2006 door de Tweede Kamer&#13;
aangenomen. Na de behandeling in de Eerste Kamer in februari&#13;
2007 is de wet op 27 april 2007 vastgesteld. In de literatuur&#13;
is op onderdelen van dit wetsvoorstel kritiek geleverd,&#13;
maar dat heeft ofwel in de Kamerbehandeling niet of&#13;
nauwelijks aandacht gehad, ofwel niet geleid tot aanpassing&#13;
van de wet.9&#13;
&#13;
1.3. Inhoud preadvies&#13;
In dit preadvies zal ik op een aantal wijzigingen van de wetgeving&#13;
ingaan. Het betreft dus een beschrijving van een&#13;
aantal verschillen in de nieuwe regelgeving ten opzichte van&#13;
de oude. Sommige verschillen zijn bedoeld, er zijn echter&#13;
ook verschillen die het gevolg zijn van de hiervoor genoemde&#13;
technische herziening, die de nodige vragen oproepen.&#13;
Ik laat buiten beschouwing de onvolkomenheden die&#13;
gerepareerd zijn door middel van een met terugwerkende&#13;
kracht in werking getreden wetswijziging.10 Ik ga voorts&#13;
niet in op het overgangsrecht11 en ik ga evenmin in op een&#13;
aantal politieke keuzes in deze wet, zoals het afschaffen van&#13;
de 65-jarige leeftijd als opzeggingsgrond.&#13;
De volgende onderwerpen zullen de revue passeren:&#13;
– Het begrip ‘bedrijfsmatig’ in art. 7:312 BW&#13;
– De beëindigingsprocedure/opzeggingsgronden in de&#13;
art. 7:369 e.v. BW&#13;
– Het verdwijnen van de mogelijkheid tot plaatsopneming&#13;
van art. 55 lid 3 Pachtwet&#13;
– De wijzigingen in de procedure voor een machtiging&#13;
tot het aanbrengen van veranderingen en verbeteringen&#13;
in de art. 7:348 en 7:350 BW&#13;
– Wijzigingen in het voorkeursrecht.&#13;
&#13;
2. Begrip bedrijfsmatig in art. 7:312 BW&#13;
In art. 7:312 BW is de definitie van het begrip ‘landbouw’&#13;
als bedoeld in art. 7:311 BW opgenomen. De activiteiten&#13;
in art. 7:312 BW zijn alleen dan als landbouw in de zin van&#13;
art. 7:311 BW aan te merken voor zover zij bedrijfsmatig&#13;
worden uitgeoefend. Dit is een wijziging ten opzichte van&#13;
de definitie in de Pachtwet, welke wijziging uitdrukkelijk&#13;
bedoeld is. In de MvT is opgenomen dat activiteiten zoals&#13;
akkerbouw, weidebouw, veehouderij enz alleen dan als&#13;
landbouw worden aangemerkt voor zover zij bedrijfsmatig&#13;
worden uitgeoefend. Het bedrijf behoort te zijn gericht op&#13;
de landbouw, aldus de MvT.12 In de praktijk is geen kritiek&#13;
geuit op het feit dat de bescherming van het pachtrecht beperkt&#13;
wordt tot bedrijfsmatige landbouw.13&#13;
Het begrip ‘bedrijfsmatig’ is echter niet nader gedefinieerd.&#13;
Wat moet nu onder dit begrip worden verstaan. Wanneer is&#13;
er sprake van pacht? Gaat het om het onderscheid tussen&#13;
bedrijfsmatig gebruik of hobbymatig gebruik? Is er nog&#13;
sprake van bedrijfsmatige landbouw als het gepachte gebruikt&#13;
wordt als neventak, bijvoorbeeld een loonwerkbedrijf&#13;
dat een aantal percelen landbouwgrond voor de maïsteelt in&#13;
gebruik heeft? Eerst zal ik bespreken wat op dit punt in&#13;
parlementaire geschiedenis aan de orde is geweest.&#13;
&#13;
2.1. Parlementaire geschiedenis&#13;
Memorie van Toelichting is op dit punt uiterst kort.&#13;
Buiten de hiervoor gemaakte opmerking dat het bedrijf gericht&#13;
behoort te zijn op de landbouw is als uitleg gegeven&#13;
niet reeds sprake is van pacht bij vruchttrekking met&#13;
een economisch oogmerk van ondergeschikte betekenis,&#13;
zoals de rechtspraak onder art. 1 lid 1 onder b Pachtwet bepaalde.&#13;
Daarna wordt gesteld dat het tegen betaling in gebruik&#13;
geven van landbouwgrond voor een ander bedrijf&#13;
landbouw geen pacht is maar huur, waarbij als voorbeeld&#13;
wordt gegeven de slager die een stuk land huurt om daarop&#13;
korte tijd het slachtvee te herbergen ten behoeve van zijn&#13;
slagerij. Er zou geen reden zijn om ook in een dergelijk&#13;
geval het dwingende pachtrecht toe te passen.14&#13;
de Nota naar aanleiding van het verslag15 en tijdens de&#13;
behandeling in de Tweede Kamer16 is over het begrip be-&#13;
drijfsmatig nauwelijks gesproken. Wel is over het begrip&#13;
‘landbouw’ gesproken, maar dan met name in relatie tot de&#13;
andere vormen van grondgebruik dan landbouw, zoals bijvoorbeeld&#13;
natuurbeheer. In de Nota naar aanleiding van het&#13;
verslag is door de minister opgemerkt dat het niet vereist is&#13;
dat gebruik strikt tot de uitoefening van de landbouw beperkt&#13;
is. Wanneer het gebruik mede ten doel heeft om tot&#13;
een verantwoord natuurbeheer te komen of een bepaald&#13;
landschap in stand te houden, blijft de overeenkomst een&#13;
pachtovereenkomst.17 Tijdens de behandeling van het wetsvoorstel&#13;
in de Tweede Kamer is de zorgboerderij als voorbeeld&#13;
genoemd. Zolang het karakter van de onderneming&#13;
agrarisch blijft – een zorgboerderij blijft bijvoorbeeld een&#13;
boerderij, maar verleent ook zorg – blijft de pacht daarop&#13;
van toepassing vanwege het agrarische karakter van de boerderij.&#13;
De zorg is dan enkel een functie die in het kader daarvan&#13;
wordt geregeld. Zou het een pretpark worden, ook al is&#13;
dat op landbouwgrond, dan is er geen reden om dezelfde&#13;
bescherming van de pacht te geven, aldus de minister.18&#13;
In de Eerste Kamer heeft de vraag wat onder bedrijfsmatige&#13;
uitoefening van landbouw moet worden verstaan, meer&#13;
aandacht gekregen.19 De woorden ‘steeds voor zover bedrijfsmatig’&#13;
hebben de bedoeling afstand te nemen van de&#13;
regel dat het dwingende, goeddeels op bescherming van de&#13;
pachter gerichte pachtrecht reeds van toepassing is op de&#13;
enkele grond dat sprake is van ‘vruchttrekking met een economisch&#13;
oogmerk van meer dan ondergeschikte betekenis&#13;
waaronder ook activiteiten kunnen vallen die uit pure liefhebberij&#13;
worden uitgeoefend, zij het dat zij geld opleveren&#13;
of die niet meer dan een zekere bijverdienste verschaffen’,&#13;
aldus de minister in de Memorie van Antwoord.20 De minister&#13;
vervolgt met de uitleg. De term ‘bedrijfsmatig’ houdt&#13;
in dat sprake moet zijn van een ‘agrarische onderneming’.&#13;
Daarvoor is nodig dat sprake is van een complex van economische&#13;
activiteiten, gericht op winst door uitoefening van&#13;
de landbouw. Dat sluit weliswaar niet uit dat de gebruiker&#13;
andere, wellicht belangrijke inkomsten heeft uit andere activiteiten,&#13;
maar dan moeten de activiteiten ter uitoefening&#13;
van de landbouw voldoende omvangrijk en samenhangend&#13;
zijn om te kunnen gelden als een agrarische onderneming.&#13;
Dat de gebruiker zijn hoofdfunctie buiten de landbouw&#13;
heeft, kan een belangrijke aanwijzing zijn dat geensprake is&#13;
van bedrijfsmatige landbouw, in het bijzonder wanneer als&#13;
gevolg daarvan de agrarische activiteiten wegens hun geringe&#13;
omvang slechts als liefhebberij of bron van bijverdienste&#13;
kunnen worden beschouwd. Daar wordt dan aan toegevoegd&#13;
dat de pachter verplicht is tot persoonlijk gebruik.&#13;
Ook het aantal gehouden dieren en de omvang van de bewerkte&#13;
oppervlakte kunnen relevante aanwijzingen zijn, ook&#13;
hier in samenhang met de vraag of sprake is van meer dan&#13;
een liefhebberij of bron van bijverdienste, aldus nog steeds&#13;
de MvA. Dat de activiteiten van een onderneming ten dele&#13;
agrarisch van aard zijn en ten dele gericht op iets anders&#13;
(bijvoorbeeld natuurbeheer of zorg) staat er niet aan in de&#13;
weg dat de activiteiten, voor zover agrarisch, neerkomen op&#13;
bedrijfsmatig uitgeoefende landbouw.&#13;
Aan de hand van deze criteria zal de rechtspraktijk het begrip&#13;
‘bedrijfsmatig’ nader invulling hebben te geven. Uit de&#13;
parlementaire geschiedenis blijkt niet dat het begrip ‘bedrijfsmatig’&#13;
betekent dat alleen pachters die hun hoofdberoep&#13;
in de landbouw hebben, in de toekomst beschermd&#13;
worden. Wel staat vast dat het meer dan hobbymatig gebruik&#13;
moet zijn, maar dat was onder het oude recht niet anders.&#13;
&#13;
2.2. Jurisprudentie Pachtwet&#13;
In de MvT is gesteld dat afstand wordt genomen van de jurisprudentie&#13;
dat van pacht reeds sprake is bij ‘vruchttrekking&#13;
met een economisch oogmerk van meer dan ondergeschikte&#13;
betekenis’. Daarmee wordt de indruk gewekt dat er&#13;
sprake zal zijn van een echte wijziging ten opzichte van het&#13;
verleden. Zal dit een breuk met de oude jurisprudentie betekenen?&#13;
21&#13;
Uit jurisprudentie van het Pachthof blijkt dat voor de vraag&#13;
of er sprake is van pacht als bedoeld in art. 1 Pachtwet het&#13;
niet noodzakelijk is dat het object gebruikt wordt ten behoeve&#13;
van een landbouwbedrijf.22 Anderzijds kon zich de situatie&#13;
voordoen dat er wel sprake was van een landbouwbedrijf,&#13;
maar dat het gebruik van de grond van zo geringe financiële&#13;
betekenis was, dat daarvan geen structurele economische&#13;
betekenis te verwachten. Ook in dat geval werd tot&#13;
de conclusie gekomen dat er geen sprake was van een&#13;
vruchttrekking met een economisch oogmerk en dus geen&#13;
pacht.23 Hobbymatig of recreatief gebruik viel niet onder&#13;
het begrip pacht.24 Om te kunnen beoordelen of daarvan al&#13;
dan niet sprake was, diende wel het financiële resultaat inzichtelijk&#13;
te worden gemaakt.25&#13;
Ook bij indeplaatsstellings- en verlengingsprocedures&#13;
speelde de aard en omvang van het gebruik van de grond&#13;
een belangrijke rol. Een vordering tot medepacht werd door&#13;
het Hof afgewezen vanwege het gebrek aan belang, omdat&#13;
de pachter en de voorgestelde pachter het gepachte alleen&#13;
hobbymatig gebruikten.26 Een vordering tot indeplaatsstelling&#13;
werd afgewezen, omdat de pachtster onvoldoende gegevens&#13;
verstrekte waaruit de conclusie kon worden getrokken&#13;
dat de zoon in staat moest worden geacht het schapenbedrijf&#13;
met een economisch oogmerk te exploiteren.27 Een&#13;
vordering tot ontbinding op grond van art. 54 lid 3 Pachtwet&#13;
werd toegewezen, omdat de erfgenaam van de pachter&#13;
niet kon aantonen dat het gebruik van meer dan ondergeschikte,&#13;
financiële betekenis was.28&#13;
In verlengingszaken zien we dat met enige regelmaat de&#13;
vraag aan de orde komt of er (nog) sprake is van vruchttrekking&#13;
met economisch oogmerk, waarbij het hof recentelijk&#13;
heeft bevestigd dat voor het bestaan van een pachtovereenkomst&#13;
niet vereist is dat de grond bedrijfsmatig wordt gebruikt.&#13;
29 Een verlengingsverzoek werd toegewezen, ondanks&#13;
het geringe belang voor de pachter, omdat niet aangetoond&#13;
was dat er sprake was van een ander gebruik dan ten tijde&#13;
van de schriftelijke vastlegging van de overeenkomst.30 In&#13;
2006 heeft het hof nog overwogen dat de stelling dat de&#13;
Pachtwet niet is geschreven voor kleinschalige agrarische bedrijven&#13;
als die van pachter, van de hand moet worden gewezen,&#13;
nu deze stelling geen steun vindt in de bewoording&#13;
noch in de strekking van de Pachtwet.31&#13;
Uit het voorgaande volgt dat in de jurisprudentie onder de&#13;
Pachtwet niet een heel duidelijk scheidslijn is te leggen,&#13;
wanneer er wel en wanneer niet sprake was van ‘vruchttrekking&#13;
met economisch oogmerk van meer dan ondergeschikte&#13;
betekenis’. De vraag of het al dan niet bedrijfsmatig&#13;
werd gebruikt, was geen doorslaggevend criterium. Wel&#13;
werd naar de omvang van het gebruik en de financiële betekenis&#13;
gekeken.&#13;
&#13;
2.3. Het begrip ‘bedrijfsmatige landbouw’ in andere&#13;
wetgeving&#13;
De vraag is of voor de beoordeling van het begrip ‘bedrijfsmatig’&#13;
aansluiting kan worden gezocht bij andere wetgeving,&#13;
waarin deze term ook wordt gebruikt.&#13;
Zo kent de Wet Milieubeheer op grond van art. 8.1 een&#13;
melding- of vergunningplicht voor inrichtingen. Art. 1.1&#13;
Wm geeft als definitie van het begrip inrichting: elke door&#13;
de mens bedrijfsmatig, of in een omvang alsof zij bedrijfsmatig&#13;
was ondernomen, bedrijvigheid die binnen een zekere&#13;
begrenzing pleegt te worden verricht. De conclusie dat&#13;
een landbouwkundige activiteit onder de Wet Milieubeheer&#13;
valt, betekent nog niet dat er sprake is van bedrijfsmatige&#13;
landbouw. Immers in deze definitie ligt besloten dat ook als&#13;
er geen sprake is van een bedrijfsmatige activiteit, er toch&#13;
een meldings- of vergunningplicht kan zijn als het gaat om&#13;
een omvang alsof zij bedrijfsmatigis. Bij een omvang van&#13;
50-60 schapen die jaarlijks aflammerden in een stal waar&#13;
ook 3 stieren en 2 geiten gehuisvest werden, oordeelde de&#13;
Afdeling bestuursrechtspraak van de Raad van State dat er&#13;
geen sprake was van een bedrijfsmatige activiteit, maar wel&#13;
van een bedrijvigheid in omvang alsof zij bedrijfsmatig is.32&#13;
Ook in milieuwetgeving is er niet voor gekozen om als ondergrens&#13;
aantallen gehouden dieren te noemen.33 In de jurisprudentie&#13;
spelen onder meer de volgende omstandigheden&#13;
een rol:&#13;
– continuïteit van de activiteit (hoelang duurt de activiteit);&#13;
– winstoogmerk van de activiteit (verhouding tussen kosten&#13;
en opbrengsten);&#13;
– omvang van de dierstapel (hoeveel dieren en van welk&#13;
soort);&#13;
– huisvesting van de dieren (zijn er speciale voorzieningen&#13;
getroffen);&#13;
– commerciële doeleinden (worden er bijvoorbeeld advertenties&#13;
gezet);&#13;
– gebruik / aanwending van de dieren (voor hobby of&#13;
eigen gebruik);&#13;
Echter een verdere vergelijking gaat niet op, omdat in gebruik&#13;
zijnde percelen landbouwgrond niet tot de inrichting&#13;
behoren.34 De in gebruik zijnde oppervlakte landbouwgrond&#13;
is voor de Wet Milieubeheer niet relevant. Voor de&#13;
vraag of er sprake is van bedrijfsmatige landbouw in de zin&#13;
van art. 7:312 BW is dit meestal wel relevant (met uitzondering&#13;
van intensieve veehouderij).&#13;
Voor de vraag of activiteiten bedrijfsmatig zijn, kan voorts&#13;
aansluiting gezocht worden bij de belastingwetgeving.35&#13;
Daarnaast kan gekeken worden naar de vraag of het bedrijf&#13;
verplicht is tot registratie bij Dienst Regelingen36 en deelneemt&#13;
aan de Landbouwtelling. Dit kunnen allemaal gezamenlijk&#13;
elementen zijn voor de beoordeling of er sprake is&#13;
van een meer dan hobbymatige activiteit.&#13;
&#13;
2.4. Knelpunt?&#13;
Noch in de wet noch in de rechtspraak is duidelijk afgebakend&#13;
wat onder het begrip ‘bedrijfsmatige landbouw’ moet&#13;
worden verstaan. De invulling wordt aan de rechter overgelaten.&#13;
Dat zal de komende jaren tot enige rechtsonzekerheid&#13;
kunnen leiden, omdat op dit moment niet geheel duidelijk&#13;
is, hoe de jurisprudentie zich zal gaan ontwikkelen. De aanwijzingen&#13;
die daarvoor gegeven zijn in de parlementaire geschiedenis&#13;
zijn vaag.&#13;
De vraag is evenwel of het mogelijk is om een goede definitie&#13;
op te nemen, die rekening houdt met alle omstandigheden&#13;
van het geval. Er zijn in de wet geen harde criteria opgenomen,&#13;
zoals deze destijds wel in het gestrande voorontwerp&#13;
uit 2004 voor het begrip ‘bedrijfspacht’ waren opgenomen.&#13;
37 Ieder hard criterium is op zich weer vatbaar voor&#13;
discussie. Ook als wel een definitie was opgenomen, was de&#13;
wetgever er waarschijnlijk niet aan ontkomen om vage criteria&#13;
op te nemen, zoals deze in de Memorie van Antwoord&#13;
zijn genoemd. Het probleem van een definitie is dat ook&#13;
deze weer veelal vragen oproept.38 Vanwege de ontwikkelingen&#13;
in de landbouw zie ik geen andere oplossing om met&#13;
een open norm te werken. In de rechtspraktijk kan voldoende&#13;
rekening worden gehouden met de veranderende&#13;
landbouw. Dat betekent weliswaar enige rechtsonzekerheid,&#13;
maar of dat nu een echt knelpunt is, waag ik te betwijfelen.&#13;
Betekent dit dat de invoering van het begrip ‘bedrijfsmatig’&#13;
geen knelpunt is? Ik wil twee punten bespreken die bij dit&#13;
begrip in het oog springen.&#13;
&#13;
2.5. Ontbinding&#13;
Waar door pachters de pijn gevoeld zou kunnen gaan worden,&#13;
is de mogelijkheid van tussentijdse ontbinding van de&#13;
pachtovereenkomst bij niet-bedrijfsmatig gebruik. In art.&#13;
7:376 lid 1 BW is bepaald dat de rechter de mogelijkheid&#13;
heeft de pachtovereenkomst tussentijds te ontbinden als de&#13;
pachter tekort schiet in de nakoming van zijn verplichtingen.&#13;
In de tweede volzin is opgenomen dat de pachter in&#13;
ieder geval geacht wordt in de nakoming van zijn verplichtingen&#13;
te zijn tekortgeschoten, indien hij het gepachte niet&#13;
langer voor de uitoefening van de landbouw gebruikt. Blijkens&#13;
de Memorie van Toelichting is met dit artikel beoogd&#13;
een tekortkoming te noemen die in ieder geval de ontbinding&#13;
rechtvaardigt.39 Dat betekent dat een pachter die zijn&#13;
bedrijf langzamerhand aan het beëindigen is en het gepachte&#13;
min of meer hobbymatig gebruikt, het risico loopt&#13;
een tussentijdse ontbindingsprocedure aan zijn broek te&#13;
krijgen (naast de mogelijkheid van opzegging tegen het&#13;
einde van de lopende termijn op grond van art. 7:370 lid 1&#13;
onder a BW). Dat is evenwel de consequentie van het beginsel&#13;
dat alleen bedrijfsmatige landbouw onder bescherming&#13;
van het pachtrecht valt.&#13;
De verwachting is dat onder het nieuwe recht meer ontbindingsprocedures&#13;
zullen worden gevoerd. Allereerst geeft de&#13;
wet daarvoor nu een heel duidelijk aanknopingspunt als de&#13;
pachter het gepachte hobbymatig gaat gebruiken. Voorts&#13;
was het onder de Pachtwet bij een pachter die zijn bedrijf&#13;
had afgebouwd meestal wel zo praktisch te wachten totdat&#13;
de pachtovereenkomst tegen het einde van de wettelijke termijn&#13;
kon worden opgezegd. Daarnaast was het zeker dat bij&#13;
een 65-jarige pachter zonder bedrijfsopvolger bij een tijdige&#13;
opzegging de pachtovereenkomst zou eindigen. Niet zeker&#13;
was dat een tussentijdse ontbindingsprocedure zou slagen&#13;
en voorts was de verlengingsprocedure een - relatief snelle&#13;
en eenvoudige - verzoekschriftprocedure. Nu de beëindigingsprocedure&#13;
ook een dagvaardingsprocedure is geworden&#13;
en het vonnis tot beëindiging van de pachtovereenkomst in&#13;
beginsel niet uitvoerbaar bij voorraad wordt verklaard, tenzij&#13;
het verweer van de pachter kennelijk ongegrond is (art.&#13;
7:369 BW), is er eerder reden te kiezen voor een ontbindingsprocedure.&#13;
Anderzijds biedt de beëindigingsprocedure&#13;
meer mogelijkheden voor de verpachter tot beëindiging van&#13;
de pachtovereenkomst, gelet op de algemene belangenafweging&#13;
als opzeggingsgrond in art. 7:370 lid 1 onder c BW.&#13;
&#13;
2.6. Overgangsrechtelijke perikelen&#13;
Een ander probleem is het ontbreken van overgangsrecht.&#13;
Het kan zijn dat partijen onder het oude recht een gebruik&#13;
zijn overeengekomen, dat wel voldeed aan de definitie van&#13;
‘vruchttrekking met een economisch oogmerk van meer&#13;
dan ondergeschikte betekenis’ en dus een pachtovereenkomst&#13;
was, waarvan thans gesteld zou moeten worden dat&#13;
het niet bedrijfsmatig is. Partijen gingen er echter van uit&#13;
dat de pachtwetgeving op deze overeenkomst van toepassing&#13;
was. Als gevolg van de inwerkingtreding van titel 7.5&#13;
BW valt deze overeenkomst niet onder de kwalificatie van&#13;
pacht. Wat is nu de consequentie? Kan de verpachter nu&#13;
ontbinding vorderen op grond van art. 7:376 lid 1 BW of&#13;
moet de consequentie zijn dat er met ingang van 1 september&#13;
2007 sprake is van een huurovereenkomst? Van der&#13;
Beek lijkt de voorkeur te hebben voor deze laatste opvatting.&#13;
40 Probleem daarbij is dat partijen nimmer het oogmerk&#13;
gehad een huurovereenkomst te sluiten. Als gevolg&#13;
van gewijzigde wetgeving zitten zij plotsklaps aan een geheel&#13;
ander wettelijk regime vast. Als er geen sprake is van&#13;
bedrijfsmatige landbouw, dan zal de conclusie moeten zijn&#13;
dat bij pacht van een hoeve de bewoning van de boerderij&#13;
komt te vallen onder het huurregime van woonruimte. Echter&#13;
partijen hebben nimmer de bedoeling gehad een huurovereenkomst&#13;
te sluiten. Vaste jurisprudentie is dat een&#13;
pachter niet eenzijdig door het gebruik te wijzigen zich op&#13;
het bestaan van een huurovereenkomst kan beroepen. Dat&#13;
kan alleen als er sprake is van instemming van de eigenaar.&#13;
Deze instemming kan uitdrukkelijk of stilzwijgend. Het gewijzigde&#13;
gebruik moet door de verpachter zijn aanvaard.&#13;
Op grond daarvan kan het als tussen partijen als overeengekomen&#13;
worden beschouwd. 41 De aanpassing van de definitie&#13;
in de wet zonder een nadere regeling voor oude contracten&#13;
kan in de praktijk tot een probleem leiden.&#13;
3. Beëindigingsprocedure/opzeggingsgronden in de&#13;
art. 7:369 e.v. BW&#13;
3.1. Inleiding&#13;
De procedure tot beëindiging van de pachtovereenkomst is&#13;
ingrijpend gewijzigd. Niet gewijzigd is dat de overeenkomst,&#13;
als deze niet tijdig is opgezegd, van rechtswege&#13;
wordt verlengd met de wettelijke duur. De overeenkomst&#13;
kan worden opgezegd tegen het einde van de lopende termijn,&#13;
met inachtneming van een termijn van ten minste&#13;
één jaar (art. 7:367 BW). Geschrapt is de bepaling dat de&#13;
opzegging dient plaats te vinden in de periode van drie tot&#13;
één jaar voor het einde van de lopende termijn. Problemen&#13;
over te vroege opzeggingen behoren daarmee tot het verleden.&#13;
42&#13;
Nieuw is dat een opzegging nietig is, indien de opzegging&#13;
niet de gronden vermeldt die tot de opzegging hebben geleid&#13;
(art. 7:368). Voorts is nieuw dat de pachter, nadat hij&#13;
de opzegging van de verpachter heeft ontvangen, zich binnen&#13;
zes weken gemotiveerd dient te verzetten tegen de opzegging.&#13;
Als de pachter zich tijdig heeft verzet, blijft de opgezegde&#13;
overeenkomst van kracht totdat de rechter onherroepelijk&#13;
heeft beslist op een vordering tot beëindiging van&#13;
de pachtovereenkomst. De verpachter kan beëindiging vorderen&#13;
op de gronden vermeld in de opzegging. De rechter&#13;
kan de vordering slechts toewijzen op een aantal limitatief&#13;
opgesomde gronden in art. 7:370 BW. De opzeggingsgronden&#13;
zijn:&#13;
a. de bedrijfsvoering door de pachter niet is geweest zoals&#13;
een goed pachter betaamt of de pachter anderszins ernstig&#13;
is tekortgeschoten in de nakoming van zijn verplichtingen;&#13;
b. de verpachter aannemelijk maakt dat hij, zijn echtgenoot,&#13;
zijn geregistreerd partner, een bloed- of aanverwant&#13;
in de eerste graad of een pleegkind het verpachte&#13;
duurzaam in gebruik wil nemen en hij het verpachte&#13;
daartoe dringend nodig heeft;&#13;
c. een redelijke afweging van de belangen van de verpachter&#13;
bij beëindiging van de overeenkomst tegen die van&#13;
de pachter bij verlenging van de overeenkomst in het&#13;
voordeel van de pachter uitvalt;&#13;
d. de pachter niet toestemt in een redelijk aanbod tot het&#13;
aangaan van een nieuwe pachtovereenkomst, voor zover&#13;
dit aanbod niet een wijziging van de pachtprijs inhoudt;&#13;
e. aan de gronden voor algehele ontbinding van de pachtovereenkomst&#13;
krachtens art. 377 is voldaan.&#13;
Blijkens de parlementaire geschiedenis43 sluit deze regeling&#13;
in veel opzichten aan bij wat nu reeds bij huur bedrijfsruimte&#13;
geldt ingevolge de art. 7:293 tot en met 7:299 BW.&#13;
Volgens de MvT zijn er een aantal verschillen die ertoe&#13;
strekken dichter bij het stelsel van de Pachtwet te blijven.&#13;
Belangrijk verschil met het huurrecht is dat bij een opzegging&#13;
van een huurovereenkomst de overeenkomst slechts&#13;
eindigt als de huurder schriftelijk met de opzegging instemt.&#13;
De pachter moet actie ondernemen om te voorkomen dat de&#13;
pachtovereenkomst eindigt na de opzegging.&#13;
Een ander belangrijk verschil is dat in art. 7:370 BW geen&#13;
verplichte toewijzingsgronden zijn opgenomen. In art. 7:370&#13;
BW is bepaald in welke gevallen de rechter een vordering&#13;
van de verpachter tot beëindiging van de pachtovereenkomst&#13;
kantoewijzen. Daarmee wordt tot uiting gebracht dat de&#13;
rechter in geval van art. 7:370 BW uiteindelijk naar billijkheid&#13;
beslist. Daarmee zijn de verplichte afwijzingsgronden&#13;
die te vinden waren in bijvoorbeeld de art. 39, 40 en 41&#13;
Pachtwet niet meer opgenomen. Een aantal verplichte afwijzingsgronden&#13;
voor de verlenging keren niet als een verplichte&#13;
toewijzingsgrond voor de beëindiging terug met als&#13;
motivering in de Memorie van Toelichting dat deze verschillen&#13;
tussen het huur- en het pachtrecht ertoe strekken dichter&#13;
bij het stelsel van de Pachtwet te blijven. Die redenering&#13;
overtuigt niet. Het tegendeel lijkt eerder het geval te zijn.&#13;
Het merendeel van de bepalingen van art. 39 tot en met 48&#13;
Pachtwet44 is geschrapt. De wetgever gaat er wel van uit dat&#13;
het voor de hand ligt dat de pachtrechter bij zijn oordeel&#13;
over het al dan niet toewijzen van een beëindigingsvordering&#13;
aansluiting zal zoeken bij de oude regeling en bij de bestaande&#13;
rechtspraak. De vraag rijst of dit nu een voorbeeld&#13;
is van een technische wijziging die de eenvoud en transparantie&#13;
van de wetgeving bevordert. De rechter zou aansluiting&#13;
moeten blijven zoeken bij de oude regeling. Wat is er&#13;
op tegen om die wettekst dan maar uit te schrijven? Het&#13;
schrappen van de bepalingen van art. 39 tot en met 48&#13;
Pachtwet kan leiden tot andere gevolgen dan waarschijnlijk&#13;
door de wetgever zijn beoogd. Ik zal hierna enkele wijzigingen&#13;
en de (mogelijke) gevolgen daarvan bespreken.&#13;
&#13;
3.2. Duurzaam gebruik&#13;
De vordering tot beëindiging van de pachtovereenkomst&#13;
kan worden toegewezen als de verpachter het verpachte&#13;
duurzaam in gebruik wil nemen. In art. 41 Pachtwet was&#13;
opgenomen dat het ging om gebruik voor landbouwkundige&#13;
doeleinden. Die toevoeging ontbreekt in art. 7: 370 lid&#13;
1 onder b BW. Op basis van de letterlijke tekst van art.&#13;
7:370 lid 1 onder b BW zou de rechter de vordering tot&#13;
beëindiging ook kunnen toewijzen als de verpachter het gepachte&#13;
voor andere doeleinden zou willen gaan gebruiken.&#13;
Art. 7:370 lid 1 onder b BW is letterlijk overgenomen uit&#13;
de regeling over huur van art. 290-bedrijfsruimte, het art.&#13;
7:296 lid 1 onder b BW. In het huurrecht hoeft het voorgenomen&#13;
gebruik niet te zijn gebruik te zijn als bedoeld in&#13;
art. 290-bedrijfsruimte.45&#13;
Kennelijk is op dit punt vergeten om aansluiting te zoeken&#13;
bij het stelsel van de Pachtwet. Kan een verpachter er zich&#13;
nu op beroepen dat hij het gepachte duurzaam in gebruik&#13;
wil nemen voor niet-landbouwkundige doeleinden met een&#13;
beroep op art. 7:370 lid 1 onder b BW?&#13;
Uit het stelsel van de wet moet mijns inziens worden afgeleid&#13;
dat onder duurzaam gebruik verstaan dient te worden&#13;
duurzaam landbouwkundiggebruik.&#13;
Als eerste argument kan daarvoor worden genoemd dat de&#13;
wetgever er van uitgaat dat deze artikelen min of meer een&#13;
voortzetting zijn van de art. 36-48 Pachtwet. Een zo ingrijpende&#13;
breuk met de oude wetgeving zou nader verklaard&#13;
moeten zijn.&#13;
Een tweede argument is dat de opzeggingsgrond van art.&#13;
7:370 lid 1 onder e BW, de bestemming voor niet-agrarische&#13;
doeleinden, anders zinledig zou zijn. Als de verpachter&#13;
de pacht gebruik wil opzeggen wegens voorgenomen gebruik&#13;
voor andere dan agrarische doeleinden, heeft hij daarvoor&#13;
art. 7:370 lid 1 onder e BW te gebruiken. Als onder&#13;
duurzaam gebruik van art. 7:370 lid 1 onder b BW ook&#13;
niet-landbouwkundig gebruik zou vallen, dan zouden er&#13;
twee beëindigingsgronden zijn die hetzelfde regelen. Tegengeworpen&#13;
zou kunnen worden dat er sprake kan zijn van&#13;
gebruik voor andere doeleinden, zonder dat er sprake is van&#13;
een niet-agrarische bestemming als bedoeld in art. 7:370 lid&#13;
1 onder e BW, bijvoorbeeld een eigenaar wil het gepachte&#13;
hobbymatig zelf gaan gebruiken. Een dergelijke vordering&#13;
zal waarschijnlijk echter al stranden op het vereiste van het&#13;
dringend nodig hebben voor eigen gebruik.&#13;
Uit het voorgaande volgt dat op basis van het systeem van&#13;
de wet en blijkens de parlementaire geschiedenis de opzeggingsgrond&#13;
van art. 7:370 lid 1 onder b BW beperkt dient&#13;
te worden tot duurzaam landbouwkundig gebruik.46 Om&#13;
hierover echter alle discussie uit te sluiten, verdient het aanbeveling&#13;
de wettekst aan te vullen. Aan art. 7:370 lid 1&#13;
onder b BW dienen de woorden ‘ voor de landbouw’ toegevoegd&#13;
te worden.&#13;
&#13;
3.3. Schadeloosstelling art. 48 Pachtwet&#13;
In de nieuwe regeling is de inhoud van art. 48 Pachtwet&#13;
niet teruggekeerd. In art. 48 Pachtwet was geregeld dat als&#13;
het verzoek tot verlenging werd afgewezen, omdat de verpachter&#13;
het verpachte wil bestemmen voor niet tot de landbouw&#13;
betrekkelijke doeleinden, de pachter recht had op een&#13;
door de verpachter te betalen schadeloosstelling. In art.&#13;
7:370 lid 1 onder e BW is als beëindigingsgrond geformuleerd&#13;
dat de rechter de vordering tot beëindiging kan toewijzen&#13;
als aan de gronden voor algehele ontbinding krachtens&#13;
art. 377 is voldaan.&#13;
Wat zijn nu die gronden voor algehele ontbinding? Art.&#13;
7:377 BW bepaalt dat de rechter op vordering van de verpachter&#13;
de pachtovereenkomst ontbindt als de verpachter&#13;
het verpachte of een gedeelte daarvan wil bestemmen voor&#13;
niet tot de landbouw betrekkelijke doeleinden en die bestemming&#13;
in overeenstemming is met het algemeen belang.&#13;
47 De ‘gronden’ voor algehele ontbinding als bedoeld in&#13;
art. 7: 377 BW zijn dus - in enkelvoud - de niet-agrarische&#13;
bestemming in overeenstemming met het algemeen belang.&#13;
Als aan die voorwaarde voldaan is, dan kan de rechter de&#13;
vordering tot beëindiging toewijzen. Aan deze beëindigingsgrond&#13;
is niet gekoppeld een verplichting tot betaling van&#13;
schadeloosstelling als in het oude art. 48 Pachtwet. Er is&#13;
evenmin een directe koppeling gemaakt met de schadevergoedingsplicht&#13;
op grond van art. 7:377 lid 3 BW. In dat artikel&#13;
is bepaald dat, als de rechter de pachtovereenkomst&#13;
ontbindt, de verpachter veroordeeld wordt de pachter schadeloos&#13;
te stellen over de tijd, welke de pachter bij niet-ontbinding&#13;
ingevolge de pachtovereenkomst nog op het gepachte&#13;
had kunnen blijven.&#13;
Dat zou betekenen dat een pachter geen recht op schadeloosstelling&#13;
zou hebben bij een opzegging op grond van de&#13;
voorgenomen bestemming voor niet-agrarische doeleinden,&#13;
terwijl hij wel aanspraak heeft op een schadeloosstelling bij&#13;
een ontbinding van de pachtovereenkomst.De vraag is of in&#13;
de nieuwe regeling toch aanknopingspunten te vinden zijn&#13;
om aan de pachter in een dergelijk geval een schadeloosstelling&#13;
toe te kennen.&#13;
Allereerst kan opnieuw naar de parlementaire geschiedenis&#13;
worden gekeken. In de MvT wordt met geen woord gerept&#13;
over deze ingrijpende wijziging, de schrapping van art. 48&#13;
Pachtwet is verkocht als een technische aanpassing. Het&#13;
lijkt dus niet de bedoeling te zijn van de wetgever om in&#13;
een dergelijk geval de pachter met lege handen te laten&#13;
staan.&#13;
Voorts kan gekeken worden of uit de aansluiting van de&#13;
tekst bij het huurrecht wat te leren valt. De beëindigingsgronden&#13;
bij huur bedrijfsruimte zijn in art. 7:296 BW te&#13;
vinden. Een verplichte toewijzingsgrond voor een vordering&#13;
tot beëindiging vormt de vordering van de verhuurder die&#13;
krachtens een geldig bestemmingsplan een op het verhuurde&#13;
liggende bestemming wil verwezenlijken, zo bepaalt&#13;
art. 7:296 lid 4 BW. In de systematiek van het huurrecht&#13;
heeft de huurder geen recht op schadeloosstelling bij een&#13;
vordering tot beëindiging van de huurovereenkomst. Dat&#13;
recht bestaat alleen bij een tussentijdse ontbinding van de&#13;
huurovereenkomst (art. 7:310 BW). De letterlijke terminologie&#13;
van art. 7:296 lid 4 BW waarin de huurder geen recht&#13;
heeft op schadeloosstelling, is in art. 7:370 lid 1 onder e&#13;
BW nietovergenomen. In art. 7:370 lid 1 onder e BW is&#13;
niet als opzeggingsgrond, zoals in het huurrecht is bepaald,&#13;
de voorgenomen realisering van een bestemming opgenomen.&#13;
In art. 7:370 lid 1 onder e BW wordt verwezen naar&#13;
het volledige art. 7:377 BW, naar de grondenvoor algehele&#13;
ontbinding. Zoals hiervoor geconcludeerd is de grondvoor&#13;
ontbinding de niet-agrarische bestemming. Door in meervoud&#13;
over grondente spreken zou de wetgever hiermee het&#13;
volledige art. 7:377 BW bedoeld hebben, dus ook de schadeloosstelling&#13;
van art. 7:377 lid 3 BW. Dat zou dan in die&#13;
wettekst gelezen moeten worden.&#13;
Er zijn in ieder geval twee mogelijkheden om te bewerkstelligen&#13;
dat de pachter toch een schadeloosstelling ontvangt&#13;
bij een opzegging:&#13;
1. De rechter past art. 7:377 lid 3 BW naar analogie toe&#13;
en veroordeelt de verpachter, naast de toewijzing van de&#13;
vordering tot beëindiging, tot betaling van een schadeloosstelling.&#13;
Echter de wettelijke grondslag ontbreekt&#13;
om de verpachter tot een schadevergoeding te veroordelen,&#13;
zeker als dit niet door de pachter (in reconventie) is&#13;
gevorderd.&#13;
2. Artikel 7:370 BW bepaalt dat de rechter de vordering&#13;
tot beëindiging ‘kan’ toewijzen. Dat betekent een beslissing&#13;
naar billijkheid. Er is bedoeld aansluiting te zoeken&#13;
bij het oude systeem. Als de verpachter zich niet bereid&#13;
verklaard tot vergoeding van de schade c.q. geen passend&#13;
aanbod aan de pachter heeft gedaan, kan de rechter&#13;
besluiten om de vordering tot beëindiging niet toe&#13;
te wijzen.48&#13;
Nadeel van dit systeem is dat de pachter zich moet verzetten&#13;
tegen de opzegging om nog aanspraak te kunnen maken&#13;
op een schadeloosstelling. Immers verzet hij zich niet, dan&#13;
eindigt de pachtovereenkomst. In het oude systeem hoefde&#13;
de pachter zich niet te verzetten tegen de opzegging wegens&#13;
niet-agrarische doeleinden om toch voor een schadevergoeding&#13;
in aanmerking te komen. Verzocht hij geen verlenging,&#13;
dan verloor hij hiermee zijn aanspraak op toekenning van&#13;
schadevergoeding als bedoeld in art. 48 Pachtwet niet.49&#13;
Dat is nu anders. Als de pachter zich niet verzet tegen de&#13;
opzegging, omdat hij het op zich eens is met de opzegging&#13;
wegens niet-agrarisch doeleinden en nog niet verzekerd is&#13;
dat de verpachter hem schadeloos zal stellen, dan heeft de&#13;
pachter het nakijken. De pachtovereenkomst eindigt in dat&#13;
geval zonder dat de pachter een vordering tot schadeloosstelling&#13;
kan instellen, er is immers geen wettelijke basis.&#13;
Uit het voorgaande volgt dat het een knelpunt is dat de inhoud&#13;
van art. 48 Pachtwet is verdwenen. Artikel 7:370 lid 1&#13;
onder e BW behoeft aanvulling, waarbij de inhoud van het&#13;
oude art. 48 Pachtwet terugkeert.50&#13;
&#13;
3.4. Art. 42 Pachtwet in relatie tot art. 7:325 lid 6 BW&#13;
Art. 42 Pachtwet regelde de verlenging van een pachtovereenkomst&#13;
aangegaan voor een kortere dan de wettelijke&#13;
duur.&#13;
Ongewijzigd is dat met goedkeuring van de grondkamer&#13;
een pachtovereenkomst kan worden aangegaan voor een&#13;
kortere dan de wettelijke duur. De regeling is te vinden in&#13;
art. 7:325 lid 3 en 4 BW. (In de praktijk zal dit artikel alleen&#13;
nog worden gebruikt voor objecten waarop gebouwen&#13;
staan; voor los land zal immers art. 7:397 BW veelal voldoende&#13;
mogelijkheden bieden voor verpachting voor korte&#13;
duur.) Op grond van art. 37 Pachtwet had de pachter de&#13;
mogelijkheid om verlenging te vragen binnen de in de beschikking&#13;
van de grondkamer bepaalde termijn. In art. 42&#13;
Pachtwet was bepaald dat het verzoek tot verlenging werd&#13;
afgewezen als de bijzondere omstandigheid, met het oog&#13;
waarop de korte duur van de pachtovereenkomst is goedgekeurd,&#13;
zich heeft voorgedaan of aannemelijk is dat deze zich&#13;
voor of korte tijd na het einde van de lopende pachtovereenkomst&#13;
zal voordoen. Dat artikel vindt nu zijn pendant&#13;
in art. 7:325 lid 6 BW. Gehandhaafd is dat de overeenkomst&#13;
niet van rechtswege wordt verlengd. In de beschikking&#13;
van de grondkamer dient vermeld te worden binnen&#13;
welke periode de pachter een vordering tot verlenging van&#13;
de pachtovereenkomst moet indienen, bij gebreke waarvan&#13;
de overeenkomst eindigt. De rechter kan de overeenkomst&#13;
verlengen voor een door de rechter vast te stellen periode op&#13;
de grond dat de bijzondere omstandigheden zich niet hebben&#13;
voorgedaan en zich ook niet zullen voordoen.&#13;
Opvallend is dat hier het systeem van de verlengingsprocedure&#13;
wordt geïntroduceerd.51 Uitgangspunt zal zijn dat de&#13;
overeenkomst eindigt als de bijzondere omstandigheden&#13;
zich hebben voorgedaan met het oog waarop de goedkeuring&#13;
is verleend. De rechter zal dan de vordering afwijzen.&#13;
Hoe moet de rechter omgaan met de verlengingsvordering&#13;
als de bijzondere omstandigheden zich niet hebben voorgedaan&#13;
en zich ook niet zullen voordoen, ook niet binnen afzienbare&#13;
termijn? De wet bepaalt alleen dat de rechter de&#13;
vordering tot verlenging kan toewijzen. In art. 7:325 lid 6&#13;
BW is geen verwijzing opgenomen naar art. 7:370 BW. Stel&#13;
dat de bijzondere omstandigheden waarvoor de goedkeuring&#13;
voor korte duur is verleend, zich niet meer zullen voordoen,&#13;
maar dat wel één van de beëindigingsgronden van&#13;
art. 7:370 BW aan de orde is, bijvoorbeeld de verpachter&#13;
kan aantonen dat hij het gepachte dringend nodig heeft&#13;
voor eigen gebruik. Heeft de rechter dan de mogelijkheid&#13;
om de vordering tot verlenging af te wijzen? Art. 42 Pachtwet&#13;
gaf daarvoor een veel duidelijker aanknopingspunt: een&#13;
verplichte afwijzing van het verlengingsverzoek als de bijzondere&#13;
omstandigheid zich had voorgedaan of aannemelijk&#13;
was dat deze zich voor of korte tijd na het einde van de lopende&#13;
pachtovereenkomst zal voordoen. In andere gevallen&#13;
volgde een beslissing naar billijkheid op basis van art. 38&#13;
Pachtwet. De Memorie van Toelichting zwijgt hierover. Verdedigbaar&#13;
is dat rechter bij toewijzing van de vordering op&#13;
grond van art. 7:325 lid 6 BW de mogelijkheid heeft om&#13;
rekening te houden met alle omstandigheden en dus ook&#13;
met de opzeggingsgronden van art. 7:370 BW.52 Strikt genomen&#13;
is er echter geen sprake van een opzegging of een&#13;
beëindigingsvordering. De pachter vordert immers verlenging&#13;
omdat de bijzondere omstandigheid zich naar zijn oordeel&#13;
niet heeft voorgedaan.&#13;
Tot slot is opvallend dat art. 7:325 lid 6 BW de rechter de&#13;
mogelijkheid geeft om de overeenkomst voor kortere duur&#13;
te verlengen. Immers de rechter stelt blijkens de wettekst de&#13;
periode van de verlenging vast en dat kan ook voor een kortere&#13;
periode dan zes jaar. Die mogelijkheid heeft de rechter&#13;
niet bij de beoordeling van een beëindigingsvordering op&#13;
grond van art. 7:370 BW. De rechter heeft in dat geval alleen&#13;
de mogelijkheid de beëindigingsvordering toe- of af te&#13;
wijzen. Op dat punt ga ik nu verder in.&#13;
&#13;
3.5. Art. 45 Pachtwet/art. 7:370 lid 1 onder d en&#13;
art. 7:371 BW&#13;
Art. 45 Pachtwet gaf de rechter de mogelijkheid het verlengingsverzoek&#13;
voor een kortere termijn dan zes jaren te verlengen,&#13;
als dat uit bijzondere omstandigheden voortvloeide.&#13;
In de beschikking werd de reden van verlenging met de&#13;
kortere termijn vermeld. Dat artikel is niet teruggekeerd.&#13;
De rechter heeft op grond van art. 7:370 BW de vordering&#13;
tot beëindiging toe- of af te wijzen. Hooguit kan nog wat&#13;
speelruimte worden gevonden in het bepalen van de termijn&#13;
van de ontruiming als bedoeld in art. 7:372 BW.&#13;
Uit de MvT53 blijkt dat de oplossing voor het verdwijnen&#13;
van de mogelijkheid van verlenging voor kortere duur moet&#13;
worden gevonden in art. 7:370 lid 1 onder d BW, het niet&#13;
toestemmen van de pachter in een redelijk aanbod tot het&#13;
aangaan van een nieuwe pachtovereenkomst. Dat artikel&#13;
zou onder meer de functie overnemen van art. 45 Pachtwet.&#13;
Het idee is kennelijk dat de verpachter de pachter aanbiedt&#13;
de overeenkomst voor een korte tijd voort te zetten. Art.&#13;
7:371 lid 2 BW bepaalt dat het aanbod voor een nieuwe&#13;
overeenkomst voor een kortere duur slechts als redelijk door&#13;
de rechter kan worden aangemerkt als de bijzondere omstandigheden&#13;
dit rechtvaardigen en de algemene belangen&#13;
van de landbouw niet worden geschaad. Voorts is in art.&#13;
7:371 lid 2 BW verwezen naar art. 7:325 lid 4, tweede en&#13;
derde volzin BW. Daarin is bepaald dat bij de goedkeuring&#13;
van een kortere duur de grondkamer in de beschikking de&#13;
reden van goedkeuring vermeldt. Kennelijk is het de bedoeling&#13;
dat de rechter in een beëindigingsprocedure, als het&#13;
aanbod redelijk wordt geacht, in een tussenvonnis aangeeft&#13;
waarom de kortere duur redelijk wordt geacht. De rechter&#13;
kan de pachter op grond van art. 7:371 lid 1 BW de gelegenheid&#13;
geven het aanbod tot het aangaan van de nieuwe&#13;
overeenkomst alsnog te aanvaarden. Als het aanbod aanvaard&#13;
wordt, dan is op die overeenkomst art. 7:325 lid 6 en&#13;
7 BW van overeenkomstige toepassing.&#13;
Wonderlijk is dat de Memorie van Toelichting bij art. 7:370&#13;
lid 1 onder d BW meldt dat goedkeuring van deze pachtovereenkomst&#13;
niet nodig is. Dat zou niet nodig zijn, nu het&#13;
aanbod door de rechter al op redelijkheid is getoetst.&#13;
Dat doet nieuwe vragen rijzen. Immers hiermee wordt een&#13;
pachtovereenkomst geïntroduceerd die niet behoeft te worden&#13;
goedgekeurd door de grondkamer. Dat past niet in het&#13;
stelsel van de wet en vloeit ook overigens niet voort uit de&#13;
wet. Noch in art. 7:370 lid 1 onder d BW noch in art.&#13;
7:371 BW is opgenomen dat een na opzegging door de&#13;
pachter alsnog aanvaard aanbod tot het aangaan van een&#13;
nieuwe pachtovereenkomst en daarmee tot stand gekomen&#13;
nieuwe pachtovereenkomst niet hoeft te worden goedgekeurd&#13;
op grond van art. 7:318 BW. Het is alleen af te leiden&#13;
uit de Memorie van Toelichting. Het kan onbedoelde consequenties&#13;
hebben. Zo bepaalt art. 7:378 BW dat het voorkeursrecht&#13;
alleen geldt als er sprake is van een goedgekeurde&#13;
pachtovereenkomst dan wel is aangegaan voor een kortere&#13;
duur doch nadien voor ten minste zes jaren is verlengd.&#13;
Naar de letter van de wet valt de overeenkomst die alsnog is&#13;
aanvaard, niet onder dit artikel. Het is immers niet een&#13;
goedgekeurde pachtovereenkomst en het is ook niet een&#13;
overeenkomst voor een kortere duur aangegaan welke nadien&#13;
verlengd is. Het zal niet de bedoeling zijn om de pachter&#13;
die alsnog een aanbod heeft aanvaard tot het aangaan&#13;
van een nieuwe pachtovereenkomst, zijn voorkeursrecht te&#13;
ontnemen.&#13;
De motivering dat de grondkamer de overeenkomst niet&#13;
meer hoeft goed te keuren is volgens de MvT gelegen in het&#13;
feit dat de pachtkamer al beoordeeld heeft of de overeenkomst&#13;
redelijk is. Dat kwalificeert de toetsing door de&#13;
grondkamer tot een redelijkheidstoetsing. Dat is evenwel&#13;
niet een criterium in art. 7:319 BW. De toets van art. 7:319&#13;
BW omvat onder meer de toets van de pachtprijs, de buitensporige&#13;
verplichtingen en de zgn. landbouwkundige&#13;
toetsing.54 Het is mogelijk dat de verpachter de pachter een&#13;
aanbod doet tot het aangaan van een nieuwe pachtovereenkomst&#13;
waarbij het pachtobject gewijzigd wordt, waarvoor&#13;
een nieuwe pachtprijs wordt bepaald. Die pachtprijs zal&#13;
toch door de grondkamer moeten worden beoordeeld. De&#13;
rechter heeft dan te beoordelen of het aanbod tot het aangaan&#13;
van de pachtovereenkomst op zich redelijk is; of de&#13;
pachtprijs redelijk is staat er beoordeling door de grondkamer.&#13;
Het is overigens te verwachten dat de grondkamer een&#13;
verzoek tot goedkeuring van een dergelijke overeenkomst&#13;
gewoon in behandeling zal nemen. Uit de overeenkomst&#13;
zelf zal immers niet blijken of het een alsnog aanvaarde&#13;
overeenkomst als bedoeld in art. 7:371 BW is.&#13;
Ook doen zich hier complicaties voor als het betreft een&#13;
aanbod tot het aangaan van een overeenkomst voor kortere&#13;
duur. De vraag is of de kortere duur niet hoeft te worden&#13;
goedgekeurd door de grondkamer. In art. 7:371 lid 2 BW is&#13;
bepaald dat als de pachter het aanbod aanvaardt, art. 7:325&#13;
leden 6 en 7 van overeenkomstige toepassing zijn op die&#13;
door aanvaarding tot stand gekomen overeenkomst. In lid 6&#13;
is bepaald dat geen verlenging van rechtswege plaatsvindt&#13;
van de overeenkomst voor kortere duur. De vordering tot&#13;
verlenging moet worden ingesteld binnen een daartoe door&#13;
de grondkamer in de beschikking vastgestelde termijn. Het&#13;
lijkt er op dat de grondkamer de kortere duur nog wel moet&#13;
goedkeuren en de termijn moet bepalen binnen welke verlenging&#13;
kan worden gevraagd.55&#13;
Daarnaast biedt art. 7:370 lid 1 onder d in samenhang met&#13;
art. 7:371 BW alleen een oplossing voor het oude art. 45&#13;
Pachtwet voor die gevallen, waarin de verpachter een aanbod&#13;
voor een nieuwe overeenkomst voor een kortere duur&#13;
heeft gedaan. Heeft de verpachter dat niet gedaan, dan&#13;
heeft de rechter thans geen mogelijkheid om de overeenkomst&#13;
voor kortere duur te verlengen. Onder het oude stelsel&#13;
had de rechter de vrijheid om aan de hand van de omstandigheden&#13;
van het geval de overeenkomst voor een kortere&#13;
duur te verlengen. Het lijkt er op dat de wetgever er&#13;
van uitgegaan is dat de bijzondere omstandigheden voor&#13;
verlenging met een kortere duur als bedoeld in art. 45 lid 1&#13;
Pachtwet vergelijkbaar was met de bijzondere omstandigheden&#13;
als bedoeld in art. 12 Pachtwet , thans art. 7:325 BW.&#13;
Dat was echter niet de praktijk. De bevoegdheid van art. 45&#13;
lid 1 Pachtwet tot verlenging met een kortere duur werd&#13;
door het Pachthof gebruikt in zeer diverse gevallen, omstandigheden&#13;
zowel aan pachters- als aan verpachterszijde gelegen.&#13;
Bijvoorbeeld een pachter die tekortgeschoten was in de&#13;
nakoming van zijn verplichtingen, welke tekortkoming onvoldoende&#13;
ernstig was om de overeenkomst niet verder te&#13;
verlengen; de pachtovereenkomst werd dan met een kortere&#13;
duur verlengd zodat de kwestie opnieuw na verloop van enkele&#13;
jaren kon worden beoordeeld.56 Een voorbeeld van omstandigheden&#13;
aan verpachterszijde: het voornemen van bestemming&#13;
voor niet-agrarische doeleinden was aangetoond,&#13;
maar het aanvangstijdstip is nog onzeker; de pachtovereenkomst&#13;
werd met twee jaar verlengd.57 Die mogelijkheid tot&#13;
een kortere verlenging heeft de rechter in dit nieuwe systeem&#13;
niet.&#13;
Ten onrechte is mijns inziens geen mogelijkheid gecreëerd&#13;
voor verlenging met een kortere duur, zoals die wel is opgenomen&#13;
in art. 7: 325 lid 6 BW.&#13;
&#13;
3.6. Conclusie&#13;
Uit het voorgaande volgt dat de technische herziening van&#13;
het pachtrecht - het bevorderen van eenvoud en transparantie&#13;
van regelgeving - op het punt van de beëindigingsprocedure&#13;
niet erg gelukkig is. Het stelsel hinkt op twee gedachten.&#13;
Deze gedachten zijn tot uitdrukking zijn gebracht in de&#13;
Memorie van Toelichting, enerzijds meer aansluiting bij het&#13;
huurrecht en anderzijds verschillen om aansluiting te houden&#13;
bij het pachtrecht. Op onderdelen is het nieuwe stelsel&#13;
echter niet goed uitgewerkt. Dit roept allerlei nieuwe vragen&#13;
op. Er zijn artikelen verdwenen die behouden hadden&#13;
moeten worden, zoals de verplichting tot betaling van een&#13;
schadevergoeding bij beëindiging wegens niet-agrarische bestemming&#13;
en de mogelijkheid tot verlenging van de overeenkomst&#13;
voor kortere duur.&#13;
&#13;
4. Verdwijnen art. 55 lid 3 Pachtwet&#13;
In de Pachtwet was in art. 55 lid 3 de mogelijkheid opgenomen&#13;
om de pachtkamer te verzoeken een onderzoek in te&#13;
stellen naar de toestand van het gepachte. Die mogelijkheid&#13;
bestond als de verpachter van oordeel was dat de pachter tekortschoot&#13;
in de nakoming van zijn verplichtingen. Op&#13;
grond van art. 55 lid 4 Pachtwet had de pachtkamer aan dit&#13;
verzoek onverminderd58 gevolg te geven en werd van de bevindingen&#13;
een schriftelijk verslag opgemaakt, waarvan aan&#13;
partijen een afschrift werd gezonden. Als daartoe aanleiding&#13;
was, kon de pachtkamer aan de pachter aanwijzingen geven&#13;
omtrent het uitvoeren van zijn verplichting tot onderhoud&#13;
en binnen welke termijn de aanwijzingen moesten zijn opgevolgd.&#13;
Als de pachter dat naliet, dan gold dat als een tekortkoming&#13;
op grond waarvan de verpachter ontbinding&#13;
kon vorderen.&#13;
De mogelijkheid tot het instellen van een onderzoek op de&#13;
wijze als voorheen bepaald in art. 55 lid 3 tot en 5 Pachtwet,&#13;
is komen te vervallen. In de Memorie van Toelichting&#13;
bij art. 7:376 BW is te lezen dat in bekorte vorm de regeling&#13;
van art. 55 leden 2 tot en met 5 Pachtwetis behou -&#13;
den.59 Dat is de regeling in art. 7:376 lid 3 BW. In dat artikel&#13;
is bepaald dat als een ontbindingsvordering aanhangig&#13;
is, de rechter op verzoek van de verpachter, alvorens op de&#13;
vordering tot ontbinding te beslissen, een onderzoek kan&#13;
bevelen naar de nakoming door de pachter van diens verplichting&#13;
tot onderhoud. De rechter heeft de mogelijkheid&#13;
om aanwijzingen aan de pachter te geven en daarbij een termijn&#13;
te stellen, waarbij het nalaten de aanwijzingen op te&#13;
volgen, geldt als een tekortkoming als bedoeld in art. 7:376&#13;
lid 1 BW.&#13;
Kennelijk was het de bedoeling om de mogelijkheid tot een&#13;
plaatsopneming vooraf, wel te behouden; echter dat is niet&#13;
gelukt op de wijze zoals dat thans in de wet is opgenomen.&#13;
Immers in het oude systeem was de mogelijkheid opgenomen&#13;
om, voordateen vordering tot ontbinding werd ingesteld,&#13;
de pachtkamer te verzoeken een onderzoek in te stellen&#13;
naar het onderhoud. De verpachter kon op deze wijze&#13;
een oordeel van de pachtkamer krijgen omtrent de onderhoudstoestand&#13;
en bewerkstelligen dat dit onderhoud op&#13;
korte termijn door de pachter zou worden uitgevoerd. Werden&#13;
aanwijzingen gegeven en volgde de pachter deze niet&#13;
op, dan had een vordering tot ontbinding zeer grote kans&#13;
van slagen. De tijd die tussen het verzoek zat en de datum&#13;
waarop de bezichtiging plaatsvond, was heel kort. Daarmee&#13;
werd aan de verpachter de mogelijkheid gegeven om bewijs&#13;
te krijgen van onvoldoende staat van onderhoud, zonder&#13;
dat pachter nog de gelegenheid had om in te grijpen.60&#13;
In het nieuwe stelsel kan de verpachter een dergelijk verzoek&#13;
pas doen als een procedure tot ontbinding aanhangig&#13;
is. De vraag is of er dan nog veel behoefte is aan een dergelijk&#13;
onderzoek door de rechter. Immers de verpachter heeft&#13;
dan de vordering tot ontbinding al ingesteld en wil van zijn&#13;
pachter af. Hij zit er niet op te wachten dat de pachter dan&#13;
alsnog de gelegenheid krijgt om, na aanwijzingen van de&#13;
rechter alsnog de ontbindingsvordering te zien stranden.&#13;
Het voordeel van art. 55 lid 3 Pachtwet zat hem in de snelle&#13;
procedure en de mogelijkheid tot een verrassing van de&#13;
pachter met dit verzoek.&#13;
Biedt de wet andere mogelijkheden tot het opnemen van de&#13;
toestand ter plaatse?61 Gedacht kan worden aan het verzoek&#13;
van art. 202 Rv, een verzoek tot een voorlopige plaatsopneming&#13;
en bezichtiging. Dat verzoek kan worden gedaan&#13;
zowel voordat een geding aanhangig is als ook tijdens een&#13;
aanhangig geding. Op grond van art. 203 Rv vindt in beginsel&#13;
een behandeling van dit verzoek plaats, waartoe verzoeker&#13;
en de wederpartij worden opgeroepen. In de wet is&#13;
een uitzondering opgenomen als er sprake is van onverwijlde&#13;
spoed. Om hetzelfde verrassingseffect van de plaatsopneming&#13;
van art. 55 lid 3 Pachtwet te bereiken, zal de verpachter&#13;
moeten stellen dat er sprake is van onverwijlde&#13;
spoedals bedoeld in art. 203 Rv, zodat er geen mondelinge&#13;
behandeling plaatsvindt. De vraag is of de rechter zal oordelen&#13;
dat daarvan sprake is. Als de rechter geen onverwijlde&#13;
spoed aanneemt, vindt er dus eerst een mondelinge behandeling&#13;
van dit verzoek plaats. De rechter moet daarna een&#13;
beslissing nemen of het verzoek wordt toegestaan. Blijkens&#13;
de wettekst heeft de rechter een discretionaire bevoegdheid,&#13;
de rechter kaneen voorlopige plaatsopneming en bezichtiging&#13;
bevelen.62 De pachtkamer was bij een verzoek op&#13;
grond van art. 55 lid 3 Pachtwet verplicht aan dit verzoek&#13;
gevolg te geven, immers art. 55 lid 4 bepaalde dat de pachtkamer&#13;
aan het verzoek van de verpachter onverminderd gevolg&#13;
gaf.63&#13;
Voorts biedt dit artikel de rechter niet de mogelijkheid om&#13;
aan de pachter aanwijzingen te geven, met het daaraan verbonden&#13;
gevolg dat als de pachter de aanwijzingen niet nakomt,&#13;
dit als een tekortkoming geldt. Voor de bewijskracht&#13;
van een plaatsopneming op grond van art. 203 Rv is voorts&#13;
art. 207 Rv van belang. Alleen als alle partijen aanwezig zijn&#13;
geweest, dan heeft de plaatsopneming en bezichtiging dezelfde&#13;
rechtskracht als in een gewone procedure. Als niet&#13;
alle partijen aanwezig zijn geweest bij de plaatsopneming en&#13;
bezichtiging, dan kan de rechter een en ander buiten beschouwing&#13;
laten, aldus art. 207 lid 2 Rv.&#13;
Het enige dat met de voorlopige plaatsopneming wordt bereikt&#13;
is dat de pachtkamer met eigen ogen aanschouwt hoe&#13;
het gepachte er bij ligt. Met de wijze van verslaggeving van&#13;
hetgeen door de pachtkamer is waargenomen, kan de verpachter&#13;
waarschijnlijk wel een inschatting maken van zijn&#13;
kansen in een ontbindingsprocedure. Dat kan procedures&#13;
voorkomen. Dat betekent dat, los van het nadeel van het&#13;
ontbreken van het verrassingseffect als eerst een behandeling&#13;
van het verzoek plaatsvindt, deze procedure wel gebruikt&#13;
zou kunnen worden als voorloper voor een ontbindingsprocedure.&#13;
Daar lijkt meer behoefte aan te zijn dan&#13;
aan de mogelijkheid van art. 7:376 lid 3 BW om de pachter&#13;
tijdens een reeds aanhangig gemaakte ontbindingsprocedure&#13;
aanwijzingen te geven.&#13;
&#13;
5. Wijzigingen in procedure machtiging tot&#13;
aanbrengen veranderingen en verbeteringen, art.&#13;
7:348 en 350 BW&#13;
5.1.Inleiding&#13;
De regeling van art. 30 en 31 Pachtwet omtrent de wijziging&#13;
van de bestemming, inrichting of gedaante van het gepachte&#13;
en de bevoegdheid tot het aanbrengen van verbeteringen&#13;
in relatie tot het recht van de pachter op een vergoeding&#13;
voor verbetering aan het einde van de pacht is nu geregeld&#13;
in de art. 7:348, 7:349 en 7: 350 BW. De regeling in&#13;
de art. 30 en 31 Pachtwet was al niet eenvoudig,64 de technische&#13;
herziening heeft deze regeling helaas niet vereenvoudigd.&#13;
In art. 7:348 BW is de inhoud van art. 30 lid 1 tot en met&#13;
3 Pachtwet teruggekeerd. Het artikel bepaalt dat de pachter&#13;
niet bevoegd is de bestemming, inrichting of gedaante van&#13;
het gepachte geheel of gedeeltelijk te veranderen dan na&#13;
schriftelijke toestemming van de verpachter. Daaraan is toegevoegd&#13;
dat dit niet geldt voor veranderingen en toevoegingen&#13;
die bij het einde van de pacht zonder noemenswaardige&#13;
kosten ongedaan kunnen worden gemaakt en verwijderd.&#13;
Weigert de verpachter de toestemming, dan kan aan de&#13;
grondkamer een machtiging worden gevraagd tot het aanbrengen&#13;
van de veranderingen. Nieuw is dat als de verpachter&#13;
niet de eigenaar, vruchtgebruiker of erfpachter van de&#13;
zaak is, de verpachter er voor dient te zorgen dat deze partijen&#13;
tijdig in het geding worden betrokken. Als op de zaak&#13;
een hypotheek rust, dan bestaat deze verplichting ook ten&#13;
aanzien van de hypotheekhouder.&#13;
De grondkamer verleent de machtiging slechts, indien de&#13;
veranderingen noodzakelijk zijn voor een doelmatig gebruik&#13;
van het gepachte door de pachter en geen zwaarwichtige belangen&#13;
aan de zijde van de verpachter zich tegen het aanbrengen&#13;
daarvan verzetten. Aan een machtiging kunnen&#13;
voorwaarden worden verbonden, bijvoorbeeld de voorwaarde&#13;
dat de verandering aan het einde van de pacht weer&#13;
ongedaan wordt gemaakt. De pachtprijs kan worden verhoogd&#13;
als de veranderingen daartoe aanleiding geven. In&#13;
art. 30 was nog opgenomen dat door de verandering of verbetering&#13;
het algemeen landbouwbelang gediend moet zijn;&#13;
dat criterium is nier meer teruggekeerd. De MvT65 meldt&#13;
dat er geen reden is afzonderlijk te vermelden dat rekening&#13;
moet worden gehouden met het algemeen landbouwbelang.&#13;
In art. 7:349 BW is het ‘wegneemrecht’ van de pachter opgenomen.&#13;
De pachter heeft de bevoegdheid de door hem&#13;
aangebrachte veranderingen en toevoegingen ongedaan te&#13;
maken, mits daarbij het gepachte in de toestand wordt gebracht,&#13;
die bij het einde van de pacht redelijkerwijs in overeenstemming&#13;
met de oorspronkelijke toestand kan worden&#13;
geacht. Dit artikel is, anders dan art. 7:348 BW, van regelend&#13;
recht. De pachter kan echter niet verplicht worden tot&#13;
het ongedaan maken van geoorloofde veranderingen en toevoegingen,&#13;
tenzij de grondkamer dit als voorwaarde aan de&#13;
machtiging heeft verbonden. Deze bepaling is nieuw en&#13;
sluit aan bij het huurrecht, de art. 7:216 lid 1 en 2 BW. De&#13;
bepaling maakt het mogelijk om op hetgeen de pachter aan&#13;
het gepachte heeft toegevoegd, een pandrecht te vestigen&#13;
ten behoeve van de financier. Het idee is dat in geval van&#13;
wanbetaling de leverancier kan verlangen dat die 5. Wijzigingen in procedure machtiging tot&#13;
aanbrengen veranderingen en verbeteringen, art.&#13;
7:348 en 350 BW&#13;
&#13;
5.1.Inleiding&#13;
De regeling van art. 30 en 31 Pachtwet omtrent de wijziging&#13;
van de bestemming, inrichting of gedaante van het gepachte&#13;
en de bevoegdheid tot het aanbrengen van verbeteringen&#13;
in relatie tot het recht van de pachter op een vergoeding&#13;
voor verbetering aan het einde van de pacht is nu geregeld&#13;
in de art. 7:348, 7:349 en 7: 350 BW. De regeling in&#13;
de art. 30 en 31 Pachtwet was al niet eenvoudig,64 de technische&#13;
herziening heeft deze regeling helaas niet vereenvoudigd.&#13;
In art. 7:348 BW is de inhoud van art. 30 lid 1 tot en met&#13;
3 Pachtwet teruggekeerd. Het artikel bepaalt dat de pachter&#13;
niet bevoegd is de bestemming, inrichting of gedaante van&#13;
het gepachte geheel of gedeeltelijk te veranderen dan na&#13;
schriftelijke toestemming van de verpachter. Daaraan is toegevoegd&#13;
dat dit niet geldt voor veranderingen en toevoegingen&#13;
die bij het einde van de pacht zonder noemenswaardige&#13;
kosten ongedaan kunnen worden gemaakt en verwijderd.&#13;
Weigert de verpachter de toestemming, dan kan aan de&#13;
grondkamer een machtiging worden gevraagd tot het aanbrengen&#13;
van de veranderingen. Nieuw is dat als de verpachter&#13;
niet de eigenaar, vruchtgebruiker of erfpachter van de&#13;
zaak is, de verpachter er voor dient te zorgen dat deze partijen&#13;
tijdig in het geding worden betrokken. Als op de zaak&#13;
een hypotheek rust, dan bestaat deze verplichting ook ten&#13;
aanzien van de hypotheekhouder.&#13;
De grondkamer verleent de machtiging slechts, indien de&#13;
veranderingen noodzakelijk zijn voor een doelmatig gebruik&#13;
van het gepachte door de pachter en geen zwaarwichtige belangen&#13;
aan de zijde van de verpachter zich tegen het aanbrengen&#13;
daarvan verzetten. Aan een machtiging kunnen&#13;
voorwaarden worden verbonden, bijvoorbeeld de voorwaarde&#13;
dat de verandering aan het einde van de pacht weer&#13;
ongedaan wordt gemaakt. De pachtprijs kan worden verhoogd&#13;
als de veranderingen daartoe aanleiding geven. In&#13;
art. 30 was nog opgenomen dat door de verandering of verbetering&#13;
het algemeen landbouwbelang gediend moet zijn;&#13;
dat criterium is nier meer teruggekeerd. De MvT65 meldt&#13;
dat er geen reden is afzonderlijk te vermelden dat rekening&#13;
moet worden gehouden met het algemeen landbouwbelang.&#13;
In art. 7:349 BW is het ‘wegneemrecht’ van de pachter opgenomen.&#13;
De pachter heeft de bevoegdheid de door hem&#13;
aangebrachte veranderingen en toevoegingen ongedaan te&#13;
maken, mits daarbij het gepachte in de toestand wordt gebracht,&#13;
die bij het einde van de pacht redelijkerwijs in overeenstemming&#13;
met de oorspronkelijke toestand kan worden&#13;
geacht. Dit artikel is, anders dan art. 7:348 BW, van regelend&#13;
recht. De pachter kan echter niet verplicht worden tot&#13;
het ongedaan maken van geoorloofde veranderingen en toevoegingen,&#13;
tenzij de grondkamer dit als voorwaarde aan de&#13;
machtiging heeft verbonden. Deze bepaling is nieuw en&#13;
sluit aan bij het huurrecht, de art. 7:216 lid 1 en 2 BW. De&#13;
bepaling maakt het mogelijk om op hetgeen de pachter aan&#13;
het gepachte heeft toegevoegd, een pandrecht te vestigen&#13;
ten behoeve van de financier. Het idee is dat in geval van&#13;
wanbetaling de leverancier kan verlangen dat die &#13;
toevoegingen door de pachter worden losgemaakt teneinde ze executoriaal&#13;
te verkopen.66&#13;
Art. 7:350 BW geeft de regeling van het zgn. melioratierecht.&#13;
Dit artikel bepaalt dat de verpachter bij het einde van&#13;
de pacht verplicht is de pachter een naar billijkheid te bepalen&#13;
vergoeding te geven voor de door de pachter aan het gepachte&#13;
aangebrachte veranderingen en toevoegingen die een&#13;
verbetering zijn. Die vergoeding kan slechts worden gevorderd,&#13;
indien de pachter tijdig aan de verpachter, onder opgave&#13;
van kosten, schriftelijk mededeling heeft gedaan van&#13;
de voorgenomen verbetering en hetzij de verpachter zich&#13;
daartegen niet binnen een maand na ontvangst van de mededeling&#13;
heeft verzet, hetzij de pachtkamer de pachter gemachtigd&#13;
heeft tot het aanbrengen van deze verbetering.&#13;
Artikel 7:350 lid 5 bepaalt dat de vordering tot vergoeding&#13;
van de verbetering niet later kan worden ingesteld tot drie&#13;
maanden na einde pachtovereenkomst.67&#13;
Tot slot dient hier nog de inhoud van art. 7:354 BW te&#13;
worden genoemd. Dat artikel geeft bepalingen over door de&#13;
verpachteraan te brengen verbeteringen. De verpachter is&#13;
daartoe niet bevoegd dan na schriftelijke toestemming van&#13;
de pachter. De verpachter kan de grondkamer een vervangende&#13;
machtiging vragen. Deze machtiging wordt verleend&#13;
indien de verbeteringen noodzakelijk zijn voor een doelmatig&#13;
gebruik van het gepachte en geen zwaarwichtige bezwaren&#13;
aan de zijde van de pachter zich tegen het aanbrengen&#13;
verzetten. De grondkamer kan ook aan deze machtiging&#13;
voorwaarden verbinden of daarbij een last opleggen.&#13;
5.2. Machtiging pachtkamer&#13;
Anders dan onder het oude recht moet nu de pachtkamer&#13;
een machtiging worden gevraagd als de verpachter zich verzet&#13;
tegen de voorgenomen verbetering en de pachter een&#13;
aanspraak wil hebben op vergoeding van de verbetering bij&#13;
het einde van de pacht. In art. 31 lid 3 Pachtwet was de&#13;
grondkamer het bevoegde orgaan, nu dus de pachtkamer.&#13;
Dat betekent dat voor veranderingen in bestemming, inrichting&#13;
of gedaante die tevens een verbetering inhouden,&#13;
waarvoor de pachter het melioratierecht wil inroepen, bij&#13;
verzet van de verpachter twee machtigingen nodig zijn: een&#13;
machtiging van de grondkamer als een machtiging van de&#13;
pachtkamer. In de MvT is niet nader gemotiveerd waarom&#13;
de rol van de grondkamer op dit punt is gereduceerd. De&#13;
redactie van het artikel is nauwer op het nieuwe huurrecht&#13;
afgestemd, aldus de MvT.&#13;
Naar aanleiding van vragen van de PvdA fractie is in de&#13;
Nota naar aanleiding van verslag68 opgemerkt dat deze beslissing&#13;
beter aan de pachtkamer kan worden overgelaten.&#13;
Daarbij werd verwezen naar art. 7:216 BW betreffende&#13;
huur. De pachtkamer zou zeer wel geëquipeerdzijn met de&#13;
specifieke omstandigheden van de pachter rekening te houden,&#13;
zoals ook de kantonrechter in het kader van art. 7:216&#13;
BW met de specifieke omstandigheden van de huurder rekening&#13;
zal houden.69 Deze redenering overtuigt niet; is de&#13;
grondkamer dan niet geëquipeerd om rekening te houden&#13;
met de specifieke omstandigheden van de pachter? Eerder&#13;
veronderstelde ik dat deze wijziging hoogstwaarschijnlijk te&#13;
maken zou hebben met het feit dat de vraag of iets als een&#13;
verbetering moet worden beschouwd, een rechtsvraag is&#13;
waarvan de beantwoording is voorbehouden aan de pachtrechter.&#13;
70 Dat was echter niet de redenering van de regering.&#13;
Het systeem zou overigens bij die redenering niet geheel&#13;
consequent zijn geweest, omdat voor verbeteringen die de&#13;
verpachter wil aanbrengen de grondkamer het bevoegde orgaan&#13;
tot afgifte van een machtiging is gebleven (art. 7: 354&#13;
lid 3 BW).&#13;
&#13;
5.3. Samenloop&#13;
Welke weg dient de pachter te bewandelen als hij veranderingen/&#13;
verbeteringen wil aanbrengen, waarmee de verpachter&#13;
niet instemt? Voor de goede orde: het moet dan gaan&#13;
om veranderingen die de bestemming, inrichting of het gedaante&#13;
van het gepachte betreffen, alleen dan is een machtiging&#13;
noodzakelijk. Als het niet de bestemming, inrichting&#13;
of gedaante van het gepachte betreft, is de pachter zonder&#13;
machtiging daartoe bevoegd.71&#13;
De volgende situaties zijn te onderscheiden:&#13;
a. de verandering is geen verbetering&#13;
De pachter dient een machtiging te vragen aan de&#13;
grondkamer, tenzij het betreft een verandering die zonder&#13;
noemenswaardige kosten ongedaan kan worden gemaakt&#13;
en verwijderd.&#13;
b. de verbetering is geen verandering&#13;
De pachter dient een machtiging te vragen aan de&#13;
pachtkamer om bij het einde van de pacht in aanmerking&#13;
te komen voor een vergoeding.72&#13;
c. de verandering is tevens een verbetering&#13;
De pachter vraagt aan de verpachter medewerking tot&#13;
het aanbrengen van veranderingen, waarbij tevens&#13;
schriftelijke mededeling wordt gedaan van de voorgenomen&#13;
verbetering, onder opgave van kosten.&#13;
Reageert de verpachter niet, dan heeft dit twee gevolgen.&#13;
Allereerst is door het zwijgen van de verpachter de toestemming&#13;
voor het aanbrengen van de verandering niet verleend,&#13;
hetgeen betekent dat de pachter een vervangende&#13;
machtiging aan de grondkamer dient te vragen op grond&#13;
van art. 7:348 BW.&#13;
Het tweede gevolg van het zwijgen van de verpachter is dat&#13;
de pachter recht heeft op vergoeding bij het einde van&#13;
pacht. Immers de verpachter heeft zich niet tijdig heeft verzet&#13;
(binnen de termijn van één maand als bedoeld in art.&#13;
7:350 lid 3 BW). De pachter heeft, als hij door de grondkamer&#13;
gemachtigd wordt tot het aanbrengen van de verandering,&#13;
recht op vergoeding bij het einde van de pacht voor de&#13;
aan te brengen verandering, tevens zijnde een verbetering.&#13;
Onder het oude recht had de verpachter nog de mogelijkheid,&#13;
als de verandering tevens als</content><legacyfootnotes>* Els Harbers is advocaat bij CMS Derks Star Busmann te Arnhem.&#13;
1. Wet van 25 april 2007 tot vaststelling en invoering van titel 7.5&#13;
(Pacht) van het Burgerlijk Wetboek ( Stb. 2007, 163). De Pachtwet is&#13;
ingetrokken in art. 55 Uitvoeringswet grondkamers ( Stb.2007, 164).&#13;
2. Bij de voorbereiding van dit preadvies heb ik de beschikking gehad&#13;
over het concept van de tweede druk van Asser-Snijders, waarvoor ik&#13;
prof. Snijders dank verschuldigd ben. De tweede druk zal waarschijnlijk&#13;
in de tweede helft van 2008 verschijnen. Er is voor gekozen om&#13;
beperkt naar dit concept te verwijzen; het risico bestaat immers dat&#13;
het concept wordt aangepast en de verwijzing onbegrijpelijk wordt.&#13;
3. Rapport Commissie Pachtbeleid, Ruimte voor pacht, januari 2000,&#13;
zie voorts themanummer Pacht, Agr.r. 2000, nr. 5.&#13;
4. G.M.F. Snijders, WPNR2004, Het voorontwerp Pacht, een nieuwe&#13;
titel in het BW, WPNR2004, p. 663-670 en E.H.M. Harbers, Een&#13;
nieuwe regeling voor de pacht, het voorontwerp titel 7.5 Burgerlijk&#13;
Wetboek, Agr.r. 2004, p. 748 e.v.&#13;
5. Brief 26 november 2004 ondertekend door Federatie Particulier&#13;
Grondbezit (FPG), Bond van Landpachters en Eigen Grondgebruikers&#13;
(BHLB), de Vereniging Natuurmonumenten, de Landschappen,&#13;
LTO Nederland, Nederlands Agrarisch Jongeren Kontakt (NAJK) en&#13;
Staatsbosbeheer. De BHLB is later afgehaakt.&#13;
6. Brief Minister LNV 29 april 2005, Kamerstukken II2004/05, 27&#13;
924, nr. 25.&#13;
7. Dat de oude Pachtwet zeer onoverzichtelijk zou zijn geworden, is een&#13;
standpunt dat ik in de literatuur niet terugvond, zie bijv. Pachtwet&#13;
(Houwing/Heisterkamp), Inleiding, nr. 22 ‘De Pachtwet 1958 is uit&#13;
systematisch oogpunt uitmuntend samengesteld’ en voorts A.H.T.&#13;
Heisterkamp, De pacht vijftig jaar, Agr.r. 1990, p. 606 e.v. Heisterkamp&#13;
wijst er op dat sedert 1958 de Pachtwet slechts twee wijzigingen&#13;
van min of meer ingrijpende aard heeft ondergaan, de invoeging&#13;
van het voorkeursrecht en de leeftijdsgrens van 65 jaar. Hieraan voeg&#13;
ik toe dat na 1990 als min of meer ingrijpende wijzigingen te noemen&#13;
zijn de verhoging van de grens in art. 58 Pachtwet naar één hectare en&#13;
de eenmalige pacht van art. 70f. Dit zijn mijns inziens geen zodanige&#13;
wijzigingen dat dit het systeem nu onoverzichtelijk maakte. In de&#13;
MvT wordt volgehouden dat de onoverzichtelijkheid van de Pachtwet&#13;
ontstaan is door de vele wijzigingen die na de totstandkoming van de&#13;
Pachtwet daarin zijn aangebracht, zie MvT Kamerstukken II&#13;
2005/06, 30 448, nr. 3, p. 8.&#13;
8. MvT, Kamerstukken II 2005/06, 30 448, nr. 3 p. 7.&#13;
9. G.M.F. Snijders, Het wetsvoorstel Pacht; een ‘nieuwe’ titel in het BW,&#13;
WPNR2006, p. 315-320 en E.H.M. Harbers, Op herhaling: een&#13;
nieuwe regeling voor de pacht, Agr.r. 2006, p. 224-236.&#13;
10. Wijziging van titel 5 van boek 7 van het Burgerlijk Wetboek, Stb.&#13;
2007, nr. 395; op 13 onderdelen zijn ‘onvolkomenheden’ in titel 7.5&#13;
gewijzigd. De onvolkomenheden variëren van een wijziging van het&#13;
woord ‘tenminste’ in ‘ten minste’ tot een vernummering van de oorspronkelijke&#13;
art. 7: 400 tot en met 7: 404 in de art. 7:399a tot en met&#13;
399e, omdat de art. 7:400 tot en met 404 al opgenomen waren in&#13;
titel 7.7, de overeenkomst van opdracht.&#13;
11. Zie H.L. van der Beek, De pacht in de overgang, Agr.r. 2007, p. 423-&#13;
437.&#13;
12. MvT Kamerstukken II 2005/06, 30 448, nr. 3, p. 14.&#13;
13. In 1950 was door de commissie Van den Bergh in het ontwerp van&#13;
het wetsvoorstel dat uiteindelijk geleid heeft tot de Pachtwet 1958 al&#13;
voorgesteld was om de pacht te beperken tot bedrijfsmatige uitoefening&#13;
van de landbouw. Ook in dat voorstel was geen definitie van het&#13;
begrip bedrijf opgenomen. Dat begrip werd in dat voorstel niet nader&#13;
omschreven, omdat het begrip bedrijf in de rechtspraak en literatuur&#13;
zodanig vaststaande betekenis zou hebben gekregen dat de commissie&#13;
zich ‘ontslagen heeft geacht van de plicht dit begrip te omschrijven’,&#13;
welk standpunt destijds in de literatuur werd bestreden, zie Houwing/&#13;
Heisterkamp, art. 1, aant. 57. In de Pachtwet 1958 is bewust&#13;
gekozen om niet het criterium van bedrijfsmatige uitoefening van de&#13;
landbouw op te nemen.&#13;
14. Onder het oude recht was in een dergelijk geval aangenomen dat er&#13;
wel sprake is van pacht, zie Pachthof Arnhem 17 mei 1993, Pr. febr.&#13;
1994, 14; Baars/Schirmbeck c.s. Zie voor vervolg hierop Pachthof 2&#13;
november 1999, 13 juni 2000, 14 november 2000 en 27 februari&#13;
2001, Agr.r. 2003, 5152 Schirmbeck c.s./Baars, bij bepaling hoogte&#13;
schadevergoeding wegens niet-agrarische bestemming heeft pachter&#13;
geen recht op vergoeding van eventuele schade die hij als exploitant&#13;
van zijn slagersbedrijf lijdt.&#13;
15. MvT Kamerstukken II 2005/06 30 448, nr. 8, p. 7.&#13;
16. Handelingen II7 september 2006, 104-6391 e.v.&#13;
17. MvT Kamerstukken II 2005/2006, 30 448, nr. 8, p. 7.&#13;
18. Handelingen II 7 september 2006, 104-6411.&#13;
19. De VVD-fractie stelde de vragen naar aanleiding van het artikel van&#13;
G.M.F. Snijders in WPNR2006, 6663, waarin hij opmerkte dat de&#13;
regering er goed aan doet het vereiste van bedrijfsmatig gebruik tijdens&#13;
de parlementaire behandeling nader uit te leggen.&#13;
20 Kamerstukken I2006/07, 30 448, D, p. 3.&#13;
21. Bevestigend G.M.F. Snijders, Het wetsvoorstel Pacht; een ‘nieuwe’&#13;
titel in het BW, WPNR2006, p. 316, ontkennend H.L.Van der&#13;
Beek, De pacht in de overgang, Agr.r. 2007, p. 423.&#13;
22. Pachthof Arnhem, 24 juli 1989, Agr.r. 1990, 4351 Van Leeuwen&#13;
Boomkamp/Bouw.&#13;
23. Pachthof Arnhem, 27 januari 1998, Agr.r. 2000, 4990, De Boer/Van&#13;
der Meulen. Het betrof een procedure tot schriftelijke vastlegging&#13;
over een perceel van 1.14.20 ha. Het hof achtte aangetoond dat De&#13;
Boer ten behoeve van het verkrijgen van neveninkomsten een – klein&#13;
– landbouwbedrijf exploiteerde, naast zijn hoofdberoep van klauwverzorger.&#13;
Hij stond sinds 1985 bij het Landbouwschap geregistreerd,&#13;
deed mee aan de meitelling en had circa 5 ha cultuurgrond in gebruik&#13;
waarop hij rundvee en schapen hield. Daarmee werd een nauwelijks&#13;
positief resultaat gehaald. Het belang van de grond was van zo geringe&#13;
financiële betekenis dat daarvan geen structurele economische betekenis&#13;
te verwachten was, zodat niet van een vruchttrekking met een economisch&#13;
oogmerk kon worden gesproken.&#13;
24. Pachthof Arnhem 23 april 2002, Agr.r. 2004, nr. 5203 (Ruigrok/&#13;
Vreugdenhil c.s.). Het feit dat Ruigrok slechts een gering positief&#13;
resultaat behaalde bracht nog niet met zich dat zijn streven niet&#13;
gericht is op het behalen van winst. Daarbij werd in de overweging&#13;
betrokken dat Ruigrok privégeld in zijn activiteiten had geïnvesteerd,&#13;
onder meer in aankoop vee. Het gebruik kon niet als hobbymatig of&#13;
recreatief gebruik worden aangemerkt, maar als gebruik ter uitoefening&#13;
van de landbouw.&#13;
25. Pachthof Arnhem, 21 januari 2003, Agr.r. 2004, 5230 (De&#13;
Greef/Kruithof ), door gebruiker geen boekhoudoverzichten in het geding&#13;
gebracht waaruit blijkt dat sprake was van een gebruik met een&#13;
meer dan zeer geringe financiële betekenis.&#13;
26. Pachthof Arnhem 12 juli 2005, Agr.r.2005, Prnovember 2005/3,&#13;
(Verstegen/Allers) en Pachthof Arnhem 29 mei 2007, Agr.r. 2008, nr&#13;
5419, (Dreesman/De Weerd).&#13;
27. Pachthof Arnhem, 30 november 1999 en 15 augustus 2000, Agr.r.&#13;
2002, 5127 (Koster-Gotlieb/Van der Es-Gotlieb).&#13;
28. Pachthof Arnhem , 10 december 1990 en 11 november 1991, Agr.r.&#13;
1993, 4595 (Van Limburg Stirum/Ober c.s.).&#13;
29. Pachthof Arnhem, 24 juni 2003, 30 september 2003 en 27 januari&#13;
2004, Agr.r. 2005, nr. 5303 (Klerx/gemeente Heusden).&#13;
30. Pachthof Arnhem 23 augustus 2005, Agr.r. 2005, nr. 5365 (Nijkamp-&#13;
Vloedgraven/Heinneman). Pachter oefent nevenbedrijf uit, pachtperceel&#13;
is groot 1.16 ha, omvang bedrijf 5.30 ha. Verlenging omdat&#13;
sprake is van vruchttrekking met een economisch oogmerk van meer&#13;
dan ondergeschikte betekenis, waarbij het hof van belang acht dat het&#13;
gebruik van het gepachte sedert de schriftelijke vastlegging door de&#13;
pachtrechter in oktober 1987 niet is gewijzigd. Niet aannemelijk&#13;
werd geacht dat de wijze van gebruik zodanig gewijzigd is dat nu geen&#13;
sprake meer zou zijn van uitoefening van de landbouw in de zin van&#13;
de Pachtwet.&#13;
31. Pachthof Arnhem 2 mei 2006, Agr.r. 2007, nr. 3, Pachtrechtspraak&#13;
kort, p. 11 (Meuwissen/Bosch). Het bedrijf van pachter was 28 ha,&#13;
waarvan 8 ha gepacht.&#13;
32. Afdeling bestuursrechtspraak Raad van State 9 april 2003, zaaknr.&#13;
200204016 gemeente Wijdemeren (te vinden op&#13;
www.raadvanstate.nl).&#13;
33. Zie voor een overzicht: www.infomil.nl, onderdeel Agrarische wetgeving.&#13;
34. Zie voorts H.E. Woldendorp en P.C.M. Heinen, Agrarische activiteiten&#13;
en de Wet milieubeheer, Agr.r. 1998, p. 633-656.&#13;
35. Sinds 1 januari 2007 is een vrijstelling van overdrachtsbelasting van&#13;
kracht voor de verkrijging van cultuurgrond die bedrijfsmatig ten behoeve&#13;
van de landbouw wordt geëxploiteerd. Ook in deze wetgeving&#13;
zijn weinig aanknopingspunten te vinden wat onder bedrijfsmatig&#13;
moet worden verstaan. Sterker nog: in de literatuur is gezocht naar&#13;
aanknopingspunten voor het begrip ‘bedrijfsmatig’, waarbij men uiteindelijk&#13;
bij de Memorie van Antwoord bij art. 7:312 uitkomt, zie B.&#13;
Preller en A.Verduijn, FBNmaart 2007, nr. 14.&#13;
36. Geen verplichting tot registratie van oppervlakte minder dan drie&#13;
hectare.&#13;
37. De criteria waren ten minste 25% totale bedrijfsoppervlakte van het&#13;
bedrijf met een minimum van drie hectare.&#13;
38. In het huurrecht is in art. 290 een definitie opgenomen van het begrip&#13;
bedrijfsruimte. Deze definitie heeft veel jurisprudentie opgeleverd,&#13;
zie Dozy/Huydecoper, T&amp;C Huurrecht, art. 290, aant. 4.&#13;
39. Dat is overigens echter in dit artikel niet met zoveel woorden bepaald.&#13;
Immers op grond van art. 6:265 BW betekent een tekortkoming op&#13;
zich nog niet dat de overeenkomst wordt ontbonden. Het kan zijn&#13;
dat de tekortkoming, gezien haar bijzondere aard of geringe betekenis,&#13;
deze ontbinding met haar gevolgen niet rechtvaardigt, zie Heisterkamp&#13;
en Valk, T &amp; C Nieuw pachtrechtart. 7:376 BW, aant. 3 en&#13;
B. Nijman, Het einde van de pachtovereenkomst, Agr.r. 2008, p. 49.&#13;
40. Van der Beek, De pacht in de overgang, Agr.r. 2007, p. 425.&#13;
41. Zie Pachthof Arnhem 3 augustus 1992 en 29 november 1993, Agr.r.&#13;
1994, 4698 (Lammersen-Bolk/Groot Hemminkmeijer), Pachthof&#13;
Arnhem 23 juli 1996, Agr.r. 1997, 4887 (Berends/Hoefnagels-Feldbrugge),&#13;
Pachthof Arnhem 22 oktober 1996, Agr.r. 1998, 4909&#13;
(Groot/Noorder-Koggenland) en Pachthof Arnhem 8 juli 1997, Agr.r.&#13;
1999, 4941 (De Greef/Kruithof ).&#13;
42. Zie bijvoorbeeld nog een recente uitspraak op basis van het oude&#13;
recht: Pachthof Arnhem 29 januari 2008, rekestnr. 2007/990, LJN&#13;
BC 5494, Clerx c.s./Waelen.&#13;
43. MvT, Kamerstukken II 2005/06, 30 448, nr. 3, p. 26-29.&#13;
44. In de transponeringstabel is opgenomen dat de art. 36 lid 1 en 37-48&#13;
terug te vinden zijn in de art. 7:367-374 BW.&#13;
45. Dozy/Huydecoper, T &amp; C Huurrecht, art. 296, aant. 4b.&#13;
46. Zie ook Heisterkamp en Valk, T &amp; C Nieuw pachtrecht, art. 370,&#13;
aant. 2 onder b, Nijman, Het einde van de pachtovereenkomst, Agr.r.&#13;
2008, p. 47, Asser-Snijders, concept tweede druk, nr. 201, Rodrigues&#13;
Lopes, Pacht, p. 185, allemaal min of meer zelfde conclusie.&#13;
47. De voorgenomen bestemming wordt geacht in overeenstemming te&#13;
zijn met het algemeen belang indien zij in overeenstemming is met&#13;
een onherroepelijk bestemmingsplan. In art. 51 Pachtwet was het criterium&#13;
een ‘goedgekeurd’ bestemmingsplan, thans een ‘onherroepelijk’&#13;
bestemmingsplan. Dat wil zeggen een bestemmingsplan, waartegen&#13;
geen beroep is ingesteld bij de Afdeling bestuursrechtspraak van&#13;
de Raad van State dan wel het beroep ongegrond is verklaard. In art.&#13;
7: 377 lid 5 BW is overigens het criterium ‘goedgekeurd’ bestemmingsplan&#13;
nog wel terug te vinden. In verband met de invoering van&#13;
de nieuwe Wet ruimtelijke ordening komt de toevoeging ‘goedgekeurd’&#13;
te vervallen, zie Invoeringswet Wet ruimtelijke ordening, Kamerstukken&#13;
I30 938, A, p. 6.&#13;
48. Zie Heisterkamp en Valk, T &amp; C Nieuw pachtrecht, art. 370, aant. 2&#13;
onder e.&#13;
49. Pachtkamer Hof Arnhem 25 januari 1971, P.1971, 3041.&#13;
50. Zo ook Asser/Snijders, concept tweede druk, nr. 219 en Nijman, Het&#13;
einde van de pachtovereenkomst, Agr.r. 2008, p. 49.&#13;
51. Anders dan onder het oude recht moet de verlengingsprocedure nu&#13;
via een dagvaarding aanhangig worden gemaakt, immers art. 7:325&#13;
lid 6 BW bepaalt dat verlenging kan worden gevorderd.&#13;
52. Heisterkamp/Valk, T &amp; C Nieuw pachtrecht, art. 325, aant.&#13;
53. MvT, Kamerstukken II 2005/06, 30 448, nr. 3, p. 28.&#13;
59. MvT, Kamerstukken II 2005/06, 30 448, nr. 3, p. 29.&#13;
60. Dat daartoe soms wel pogingen werden gedaan, laat de uitspraak&#13;
Pachthof 11 december 1990 en 11 november 1991, Agr.r. 1993,&#13;
4595 zien. Geconstateerd werd dat het land er slecht onderhouden&#13;
uitzag, dat het slecht begraasd was, hetgeen opviel in vergelijking met&#13;
de omringende percelen grasland en dat zich op het land een 35-tal&#13;
schapen bevond dat zich daar, gelet op de toestand van het land, kennelijk&#13;
nog niet lang ophield.&#13;
61. Ik laat hier buiten beschouwing de mogelijkheid tot het opnemen van&#13;
de staat van de onroerende zaak door de pachtkamer op basis van art.&#13;
1019r Rv (het oude art. 140 Pachtwet). Dit is op initiatief van de&#13;
pachtkamer zelf en kan op korte termijn bepaald worden; de griffier&#13;
moet ten minste twee dagen voor de opneming aan partijen een kennisgeving&#13;
uit laten gaan.&#13;
62. De rechter heeft geen discretionaire bevoegdheid bij een verzoek tot&#13;
een voorlopig deskundigenbericht, zie HR 6 februari 1998, 1999, nr.&#13;
478 M./Amev Schadeverzekering. Niet uitgemaakt is of dit ook geldt&#13;
voor een verzoek tot plaatsopneming en bezichtiging, zie Van Nispen&#13;
c.s. T&amp;C Burgerlijke Rechtsvordering, art. 202, aant. 4.&#13;
63. Zie Houwing/Heisterkamp, art. 55, aant. 565e.&#13;
64. Zie Houwing/Heisterkamp, art. 31, aant. 404.&#13;
65. MvT, Kamerstukken II 2005/06, 30 448, nr. 3, p. 21.&#13;
66. MvT, Kamerstukken II 2005/06, 30 448, nr. 3, p. 22.&#13;
67. In art. 31 lid 3 Pachtwet was opgenomen dat de vordering moest&#13;
worden ingesteld drie maanden voor het einde van de pachtovereenkomst.&#13;
Eindigde de pachtovereenkomst niet door het verstrijken van&#13;
de bepaalde termijn, dan kon de vordering nog tot drie maanden na&#13;
einde pachtovereenkomst worden ingesteld. Zie Pachthof Arnhem,&#13;
19 februari 2008, zaaknr. 104.003.385 (Den Hollander/Staatsbosbeheer).&#13;
Pachter had de vordering onder het oude recht ingesteld minder&#13;
dan drie maanden voor einde pachtovereenkomst. Het hof oordeelde&#13;
dat het nieuwe recht weliswaar in art. 7:350 lid 5 BW een andere&#13;
vervaltermijn kent, maar dat op grond van art. 73a Overgangswet&#13;
Nieuw BW het nieuwe recht op dit punt toepassing mist.&#13;
68. Nota naar aanleiding van het verslag Kamerstukken II 2005/06, 30&#13;
448, nr. 8, p. 8.&#13;
69. Dat antwoord was wellicht ingegeven door de vraagstelling zoals&#13;
blijkt uit het Verslag ( Kamerstukken II 2005/06, nr. 7, p. 6). De&#13;
leden van de PvdA fractie vroegen de regering waarom de rol van de&#13;
grondkamer is komen te vervallen. Daaraan werd de volgende vraag&#13;
toegevoegd: ‘Is de regering van mening dat er voldoende deskundigheid&#13;
is bij de rechterlijke macht om in geval van geschil een goede&#13;
uitspraak te doen die rekening houdt met de specifieke omstandigheden&#13;
van de pachter?’&#13;
70. Zie Agr.r.2006, p. 229 en de daarin genoemde beschikking van de&#13;
CG 14 december 1992, Prapril 1993, 6. Dat betrof een machtiging&#13;
voor bouw van een loods voor mestkuikens. Partijen waren het er&#13;
over eens dat de bouw als een verandering moest worden aangemerkt&#13;
als bedoeld in art. 30 lid 1 Pachtwet, maar niet of dit een verbetering&#13;
als bedoeld in art. 31 lid 1 Pachtwet was. De CG oordeelde dat dat&#13;
een rechtsvraag betreft, waarvan de beoordeling is voorbehouden aan&#13;
de pachtrechter. De CG vervolgt dan dat de verpachter er rekening&#13;
mee moet houden dat de pachtrechter de bouw zal aanmerken als een&#13;
verbetering. De machtiging werd uiteindelijk niet verleend, omdat de&#13;
niet te verwaarlozen kans zou bestaan dat de verpachter bij het einde&#13;
van de pacht een substantiële vergoeding voor de mestkuikenloods&#13;
zou moeten betalen, en er geen opvolgend pachter zou zijn die bereid&#13;
was een vergoeding voor de opstal te geven.&#13;
71. Zie voor jurisprudentieoverzicht, Houwing/Heisterkamp, art. 30,&#13;
aant. 393, noot 5 en 6.&#13;
72. Een voorbeeld van een verbetering niet zijnde een verandering is te&#13;
vinden in de beslissing CG 20 april 1984, Agr.r. 1984, 3815&#13;
(Staat/Van der Heijden). De Staat als verpachter verzette zich tegen&#13;
de aanleg van drainage. In de pachtovereenkomst was de pachter verplicht&#13;
voor een goede waterafvoer te zorgen. In de pachtovereenkomst&#13;
waren geen gebruiksbeperkende bepalingen ten behoeve van natuurbehoud&#13;
opgenomen. Onder deze omstandigheden was de CG van&#13;
oordeel dat door het aanleggen van de drainage er wel sprake was van&#13;
een verbetering, niet een verandering. Het uitdiepen en verbreden&#13;
van een sloot werd evenmin als een verandering gezien. Het egaliseren&#13;
en het verlengen van een sloot werd wel als een verandering van de&#13;
gedaante gezien. Voor dat laatste werd echter geen machtiging verleend,&#13;
gelet op het belang van verpachter bij behoud van landschappelijke&#13;
waarden van het verpachte.&#13;
73. Zie CG 10 juni 1994, Prnovember 1994, 1 Gatacre-Kamperman.&#13;
Pachter vroeg toestemming voor bouw varkensschuur op gepachte&#13;
hoeve. Grondkamer verleende machtiging ex art. 30 lid 3 Pachtwet.&#13;
Tegen die beschikking ging verpachter in hoger beroep. Hangende&#13;
het hoger beroep was pachter begonnen met de bouw. Nu pachter&#13;
niet gewacht had tot het tijdstip waarop op het verzoek ex art. 30 lid&#13;
3 Pachtwet onherroepelijk in beroep was beslist, betekende dit dat&#13;
pachter alsnog niet-ontvankelijk werd verklaard in het inleidende verzoek.&#13;
74. Vgl. bijvoorbeeld de procedure tot een vervangende machtiging tot&#13;
overdracht erfpachtrecht op grond van art. 5:91 BW.&#13;
75. Zie noot 5.&#13;
76. In resp. Snijders LTB2007, nr. 8, p. 5 en Asser/Snijders IIB, concept&#13;
tweede druk, nr. 282.&#13;
77. Heisterkamp/Valk, T&amp;C Nieuw pachtrecht, art. 380, aant. 6.&#13;
78. Zie HR 11 december 1981, NJ1982, 239, Van de Veerdonk/Knijnenburg,&#13;
over een mondelinge toezegging omtrent verlenging van de&#13;
huur.&#13;
79. Zie E.H.M. Harbers, Tijdschrift voor Vastgoedrecht2007, De&#13;
nieuwe pachtregelgeving in titel 7.5 BW, p. 67.&#13;
80. In de terminologie van de huidige Wet Ruimtelijke Ordening betekent&#13;
dat een door Gedeputeerde Staten goedgekeurd bestemmingsplan.&#13;
81. MvT, Kamerstukken II 2005/06, 30 448, nr. 3, p. 6 en 8.&#13;
82. Zie Pachtkamer Hof Arnhem, 8 februari 2000, Agr.r.2002, 5106,&#13;
Hoekstra/Sint Anthony Gasthuis II. Het hof overwoog daarin dat&#13;
voor toepassing van art. 51 Pachtwet noodzakelijk is dat de verpachter&#13;
zelf de wil heeft het gepachte te bestemmen voor niet-agrarische&#13;
doeleinden. De verklaring van verpachter dat hij wil meewerken aan&#13;
realisering van de plannen van de gemeente zegt volgens het hof niets&#13;
over de eigen wil van de verpachter. Het hof wees partijen op de weg&#13;
van art. 56 f lid 2 Pachtwet.&#13;
78. Zie HR 11 december 1981, NJ1982, 239, Van de Veerdonk/Knijnenburg,&#13;
over een mondelinge toezegging omtrent verlenging van de&#13;
huur.&#13;
79. Zie E.H.M. Harbers, Tijdschrift voor Vastgoedrecht2007, De&#13;
nieuwe pachtregelgeving in titel 7.5 BW, p. 67.&#13;
80. In de terminologie van de huidige Wet Ruimtelijke Ordening betekent&#13;
dat een door Gedeputeerde Staten goedgekeurd bestemmingsplan.&#13;
81. MvT, Kamerstukken II 2005/06, 30 448, nr. 3, p. 6 en 8.&#13;
82. Zie Pachtkamer Hof Arnhem, 8 februari 2000, Agr.r.2002, 5106,&#13;
Hoekstra/Sint Anthony Gasthuis II. Het hof overwoog daarin dat&#13;
voor toepassing van art. 51 Pachtwet noodzakelijk is dat de verpachter&#13;
zelf de wil heeft het gepachte te bestemmen voor niet-agrarische&#13;
doeleinden. De verklaring van verpachter dat hij wil meewerken aan&#13;
realisering van de plannen van de gemeente zegt volgens het hof niets&#13;
over de eigen wil van de verpachter. Het hof wees partijen op de weg&#13;
van art. 56 f lid 2 Pachtwet.&#13;
83. MvT, Kamerstukken II 2005/06, 30 448, nr. 3, p. 30.&#13;
84. Voorlopig verslag Kamerstukken I2006/07, 30 448 B, p. 3.&#13;
85. MvA, Kamerstukken I2006/07, 30 448, D, p. 5. Zie voorts N.M.&#13;
van der Horst, Maandblad Vermogensrechtmei 2007, Het nieuwe&#13;
pachtrecht, p. 101 waarbij het opnemen van deze dubbele bevoegdheid&#13;
met deze redenering verdedigd werd. Daarbij werden voorbeelden&#13;
genoemd over procedures die gevoerd zouden kunnen worden&#13;
over de uitleg van de art. 7:380 lid 1 onder a-c en e, bijvoorbeeld of&#13;
de beoogd koper inderdaad een pleegkind is dan wel of de vervreemding&#13;
als een verdeling van een gemeenschap heeft te gelden. Ook zou&#13;
een vordering in reconventie kunnen worden ingediend als de pachter&#13;
een procedure is begonnen om een voorgenomen vervreemding geheel&#13;
te verbieden. Het zou niet gelukkig zijn als de verpachter in een&#13;
dergelijke situatie alleen maar naar de grondkamer zou kunnen, aldus&#13;
Van der Horst.&#13;
86. Rodrigues Lopes, Pacht, p. 306 noemt als een voorbeeld een vordering&#13;
van de verpachter in reconventie nadat de pachter een vordering&#13;
heeft ingesteld wegens schending van het voorkeursrecht.&#13;
87. Zie Houwing/Heisterkamp, art. 56e, nr. 567c ev. Er is wel veel jurisprudentie&#13;
over de vraag wat als een ernstige reden moet worden beschouwd&#13;
(zie nr. 567n) niet over de vraag of er sprake is van een uitzondering&#13;
op grond van het oude art. 56e Pachtwet.&#13;
88. Dit lijkt echter theoretisch te zijn. Als de pachter een slecht grondgebruiker&#13;
is, zal veeleer aan de orde zijn een vordering tot ontbinding&#13;
van de pachtovereenkomst om van de pachter af te komen, dan een&#13;
vordering tot het mogen passeren van het voorkeursrecht van de&#13;
pachter. Zie ook Houwing/Heisterkamp, art. 56e aant. 567s, waaruit&#13;
kan worden afgeleid dat dit in de praktijk niet of nauwelijks speelt. Er&#13;
zijn geen gepubliceerde beschikkingen van na 1 januari 1963, het&#13;
moment waarop de art. 56a tot en met 56h in de Pachtwet werden&#13;
opgenomen en de Wet vervreemding Landbouwgronden, waarin het&#13;
voorkeursrecht tot dat moment was opgenomen, kwam te vervallen.&#13;
89. Bijvoorbeeld de regeling van art. 7:366 BW dat het oude art. 54&#13;
Pachtwet vervangt.&#13;
90. Handelingen I27 maart 2007, 24-793.</legacyfootnotes><footnotes><footnote/></footnotes><auteurs>mr. E.H.M. Harbers</auteurs><published>2008-03-01 00:00:00</published><modified>2017-06-16 16:17:51</modified><editiondate>2008-03-01</editiondate><htmlpath>https://denhollander.info/artikel/6695</htmlpath></article>
</articles></edition>
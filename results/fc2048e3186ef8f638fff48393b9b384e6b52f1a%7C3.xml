<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2002</searchword><id>4656</id><udhid>UDH:TvAR/4656</udhid><titel>Croonen / De Staat (TvAR 2002/5131)</titel><searchwords><searchword>TvAR 11/2002</searchword><searchword>TvAR 2002/5131</searchword><searchword>UDH:TvAR/4656</searchword></searchwords><attachments><attachment><name>2002_nr 11_Rechtspraak_5131.pdf</name><extention>pdf</extention><url>https://denhollander.info/download/4601/ci</url></attachment></attachments><inleiding>[Pachtwet art. 36, 62 e.v.]&#13;
&#13;
Pachters pachten ieder van de Staat een&#13;
stuk grond gelegen langs de rivier de Waal.&#13;
In de pachtovereenkomsten zijn de in de&#13;
Pachtwet in art. 62 onder b, c en d genoemde&#13;
bedingen opgenomen. De Staat heeft met&#13;
een beroep op genoemde bedingen aan&#13;
beide pachters kennis gegeven, gedeeltelijk&#13;
geen verlenging van de pachtovereenkomsten&#13;
te wensen. Pachters verzoeken het&#13;
hof terug te komen van diens in eerdere&#13;
beschikking uitgezette lijn (de Staat/Pelgrom,&#13;
de Staat/Schel, etc.). Zij stellen daarbij dat&#13;
het hof onvoldoende acht heeft geslagen op&#13;
de voor de Staat uit art. 3:14 BW voortvloeiende&#13;
verplichtingen en meer in het bijzonder&#13;
de algemene beginselen van behoorlijk&#13;
bestuur. Hetgeen pachters aanvoeren,&#13;
brengt het hof niet tot het oordeel dat de&#13;
Staat in strijd met enig algemeen beginsel&#13;
van behoorlijk bestuur heeft gehandeld. Het&#13;
hof volhardt bij zijn eerdere beschikkingen.&#13;
Volgt niet-ontvankelijkverklaring van de&#13;
pachters in hun verlengingsverzoek.</inleiding><content>BESCHIKKING IN DE ZAAK VAN:&#13;
Johannes Albertus Petrus Maria Croonen,&#13;
wonende te Dreumel, gemeente West Maas en&#13;
Waal,&#13;
appellant,&#13;
procureur: mr. J.B.R. Daniëls,&#13;
tegen&#13;
de Staat der Nederlanden (Ministerie van&#13;
Financiën, Directie Domeinen), zetelend te&#13;
’s-Gravenhage,&#13;
geïntimeerde,&#13;
procureur: mr. J.M. Bosnak.&#13;
1 Het geding in eerste aanleg&#13;
Bij beschikking van 16 april 1998 van de&#13;
pachtkamer van het kantongerecht te Tiel is&#13;
appellant, verder te noemen Croonen, in zijn&#13;
verlengingsverzoek niet-ontvankelijk verklaard,&#13;
is de door hem verzochte schadeloosstelling&#13;
afgewezen en is Croonen verwezen in&#13;
de kosten van het geding gevallen aan de zijde&#13;
van geïntimeerde, verder te noemen de Staat.&#13;
2 Het geding in hoger beroep&#13;
2.1 Bij op 20 mei 1998 ter griffie van het hof&#13;
ingekomen beroepschrift is Croonen onder&#13;
aanvoering van grieven in hoger beroep gekomen&#13;
van genoemde beschikking met het verzoek&#13;
die beschikking te vernietigen en, opnieuw&#13;
rechtdoende:&#13;
primair: onder verbetering van gronden&#13;
Croonen in zijn verzoek tot verlenging van de&#13;
pachtovereenkomst niet-ontvankelijk te verklaren;&#13;
subsidiair: de tussen Croonen en de Staat&#13;
bestaande pachtovereenkomst te verlengen&#13;
voor de wettelijke duur van zes jaar;&#13;
meer subsidiair: de tussen Croonen en de&#13;
Staat bestaande pachtovereenkomst, voorzover&#13;
deze niet betrekking heeft op gronden die&#13;
benodigd zijn voor het integraal oeverbeleid&#13;
en de vaarwegaanpassing Waal, te verlengen&#13;
voor de wettelijke duur van zes jaar;&#13;
zowel primair, subsidiair als meer subsidiair:&#13;
de Staat te veroordelen in de proceskosten in&#13;
beide instanties.&#13;
2.2 Bij op 18 september 1998 ter griffie van&#13;
het hof ingekomen verweerschrift heeft de&#13;
Staat, onder overlegging van twee producties,&#13;
verweer gevoerd met het verzoek dat het hof&#13;
Croonen niet-ontvankelijk zal verklaren in&#13;
zijn beroep, althans het beroep zal verwerpen,&#13;
althans de beschikking zal bekrachtigen,&#13;
zonodig met verbetering van gronden, met&#13;
veroordeling van Croonen in de kosten van&#13;
beide instanties.&#13;
2.3 Op 15 mei 2000 heeft de mondelinge&#13;
behandeling plaatsgevonden. Croonen is in&#13;
persoon verschenen, bijgestaan door mr.&#13;
G.R.A.G. Goorts, advocaat te Roermond.&#13;
Namens de Staat zijn verschenen de heer&#13;
J.M.C.A. Stindt, medewerker van de Binnendienst&#13;
afdeling Rivierenland van de Regionale&#13;
directie Domeinen Middenoost, en de heer&#13;
J.M. van der Ven, medewerker van Rijkswaterstaat&#13;
afdeling Waterbouwkundige Werken,&#13;
bijgestaan door mr. W. de Vries, advocaat&#13;
te ’s-Gravenhage. Partijen hebben aan het hof&#13;
inlichtingen verstrekt, waarna de advocaten de&#13;
wederzijdse standpunten hebben toegelicht,&#13;
mede aan de hand van pleitnotities.&#13;
3 De vaststaande feiten&#13;
3.1 Tussen partijen staat op grond van hetgeen&#13;
enerzijds is gesteld en anderzijds niet (voldoende)&#13;
is betwist alsmede op grond van de&#13;
niet betwiste inhoud van de overgelegde stukken&#13;
het navolgende vast.&#13;
3.2 Bij op 5 maart 1987 door de grondkamer&#13;
voor Gelderland goedgekeurde pachtovereenkomst&#13;
van 22 december 1986 heeft de Staat&#13;
aan Croonen verpacht “de Staatsoppervlakte&#13;
ter totale bruikbare grootte van plm. 4.94.00 ha,&#13;
zijnde een gedeelte uiterwaard van ‘de Plaat&#13;
onder Dreumel’, gelegen aan de linkeroever&#13;
van de Waal, ongeveer tussen kmrn. 920 en&#13;
921, kadastraal bekend gemeente Dreumel,&#13;
sectie E, nrs. 1087, 1089, 1196, 1198 en 1406&#13;
(alle gedeeltelijk) en 1088 geheel.”&#13;
3.3 De pachtovereenkomst is aangegaan voor&#13;
de duur van zes jaren, ingaande op 1 januari&#13;
1987 en eindigend op 31 december 1992, met&#13;
inachtneming van het in artikel 3 van de pachtovereenkomst&#13;
bepaalde.&#13;
3.4 In artikel 3 van de pachtovereenkomst zijn&#13;
de volgende bepalingen opgenomen:&#13;
“De door de Staat aan het verpachte gegeven&#13;
bestemming voor niet tot de landbouw betrekkelijke&#13;
doeleinden van openbaar nut maakt de&#13;
navolgende bedingen noodzakelijk:&#13;
a. (doorgestreept, hof)&#13;
b. verlenging van de pachtovereenkomst zal&#13;
niet plaatshebben, indien en voor zover de&#13;
Staat in de kennisgeving, bedoeld in artikel 36,&#13;
tweede lid, van de Pachtwet aan de pachter&#13;
heeft medegedeeld dat de verlenging met de&#13;
bestemming van het verpachte onverenigbaar&#13;
is;&#13;
c. de pachter is niet bevoegd aan de grondkamer&#13;
machtiging te vragen bestemming, inrichting&#13;
of gedaante van het gepachte te veranderen;&#13;
d. de pachtovereenkomst kan door de Staat te&#13;
allen tijde worden beëindigd, indien en voor&#13;
zover de bestemming de beëindiging naar zijn&#13;
oordeel noodzakelijk maakt. Beschikking&#13;
Grondkamer voor Gelderland te Arnhem d.d.&#13;
16 april 1964, nr. 19 art. 62”&#13;
3.5 Bij brief van 2 augustus 1958 heeft de&#13;
toenmalige inspecteur van de Domeinen te&#13;
Tiel aan de grondkamer voor Gelderland verzocht&#13;
toestemming te verlenen om de bedingen&#13;
genoemd in artikel 62 onder b, c en d van&#13;
de Pachtwet op te nemen in de op te maken&#13;
pachtovereenkomsten, betreffende diverse percelen&#13;
gelegen langs de linker- en rechter Waaloever&#13;
in diens ressort, bestemd voor niet tot&#13;
de landbouw betrekkelijke doeleinden van&#13;
openbaar nut.&#13;
Bij beschikking van 4 september 1958 heeft&#13;
genoemde grondkamer, overwegende dat naar&#13;
zijn oordeel de bestemming van de betrekkelijke&#13;
percelen het opnemen van de bedingen&#13;
genoemd in artikel 62 sub a t/m d van de&#13;
Pachtwet redelijkerwijze noodzakelijk kan&#13;
maken, daartoe goedkeuring verleend.&#13;
3.6 Bij brief van 8 april 1964, ingekomen bij&#13;
de grondkamer voor Gelderland op 10 april&#13;
1964, heeft de toenmalige inspecteur van de&#13;
Domeinen te Tiel aan voornoemde grondkamer&#13;
verzocht toestemming te verlenen tot&#13;
het opnemen van de bedingen a, c en d van&#13;
artikel 62 van de Pachtwet in de op te maken&#13;
pachtovereenkomsten voor percelen gelegen&#13;
langs de linker- en rechter Waaloever in zijn&#13;
ressort, aangezien de gronden benodigd zijn&#13;
voor de uitvoering van werken in het rivierbelang.&#13;
Bij beschikking van 16 april 1964 heeft genoemde&#13;
grondkamer, overwegende dat naar&#13;
zijn oordeel de bestemming van de betrekkelijke&#13;
percelen opneming van de bedingen sub&#13;
a, c en d van artikel 62 van de Pachtwet redelijkerwijze&#13;
noodzakelijk kan maken en gelet&#13;
op de artikelen 62 en 63 van de Pachtwet, de&#13;
gevraagde goedkeuring verleend.&#13;
3.7 Bij aangetekend verzonden brief van 30 september&#13;
1997 heeft de Staat aan Croonen kennisgegeven&#13;
– primair – per 1 januari 1999 geen&#13;
volledige verlenging van de pachtovereenkomst&#13;
te wensen, omdat verlenging met de&#13;
bestemming van een gedeelte van het door&#13;
Croonen gepachte onverenigbaar is en – subsidiair&#13;
–, slechts indien en voorzover de primaire&#13;
kennisgeving niet reeds de beëindiging&#13;
per 1 januari 1999 mocht betekenen, de pachtovereenkomst&#13;
te beëindigen per 1 januari 1999&#13;
op grond van het beding van artikel 62 onder&#13;
d van de Pachtwet, omdat de bestemming dit&#13;
naar het oordeel van de Staat noodzakelijk&#13;
maakt. Voorts heeft de Staat in die brief medegedeeld&#13;
dat het voor de uitvoering van werken,&#13;
in het kader van het in de brief genoemde&#13;
en toegelichte integrale oeverbeleid en de&#13;
vaarwegaanpassing Waal, nodig is een oeverstrook&#13;
van ongeveer 0.94.00 ha uit de pacht te&#13;
nemen en dat de Staat bereid is het resterende&#13;
perceel van ongeveer 4.00.00 ha wederom aan&#13;
Croonen te verpachten.&#13;
4 De mondelinge behandeling&#13;
Ter zitting is door partijen onder andere het&#13;
navolgende verklaard:&#13;
Door Croonen:&#13;
Ik ben 52 jaar oud en gehuwd.&#13;
Mijn bedrijf omvat ongeveer 60 ha, waarvan&#13;
het huis en de bedrijfsgebouwen, samen ongeveer&#13;
50 ha, mijn eigendom zijn. Ik heb in&#13;
totaal ongeveer 8 ha, waaronder de grond in&#13;
geschil, van de Domeinen gepacht.&#13;
Van de grond is 45 ha grasland en 15 ha&#13;
bouwland. Ik heb twee ligboxenstallen met&#13;
een capaciteit van 110 stuks melkvee en 60 à&#13;
70 stuks jongvee. Verder heb ik nog een werktuigenloods.&#13;
Ik ben er principieel op tegen&#13;
mede te delen hoeveel mijn melkquotum&#13;
bedraagt. Mijn mestquotum is grondgebonden.&#13;
Voor het geval de pacht alleen is opgezegd voor&#13;
94 are van de in totaal 4.94 ha en de opzegging&#13;
stand houdt, zou ik de overige 4 ha willen&#13;
blijven pachten.&#13;
Ik heb beheersovereenkomsten gesloten, ook&#13;
met betrekking tot de grond die ik heb&#13;
gepacht.&#13;
Ik heb hetzelfde beheer als mijn buurman&#13;
Staatsbosbeheer en zij hoeft de afrastering niet&#13;
te plaatsen. Ik vind het niet correct dat wij de&#13;
grond kwijtraken als we hetzelfde beheer willen&#13;
voeren als Staatsbosbeheer.&#13;
Door Van der Ven:&#13;
Gevraagd naar mijn reactie op de stelling van&#13;
Croonen dat aan hem een veel bredere strook&#13;
is opgezegd dan aan zijn collega’s, antwoord&#13;
ik dat je bij de Waal in verband met de grote&#13;
fluctuaties een grotere oeverstrook nodig hebt&#13;
dan bij andere rivieren. Het kan per object&#13;
verschillen, het hangt er bijvoorbeeld van af of&#13;
het object in een bocht ligt of niet. Wel hebben&#13;
we voor de benodigde stroken een maximum&#13;
gesteld van 150 meter. We hebben de&#13;
grond in geschil meteen nodig om met de&#13;
werkzaamheden te kunnen starten. Men is al&#13;
bezig met de “aanleg” van de corridors. Er&#13;
zijn natuurorganisaties bezig met de voorbereidende&#13;
werkzaamheden. Voor het gebied&#13;
aan de linkeroever van de Waal is Staatsbosbeheer&#13;
aangewezen als toekomstig beheerder,&#13;
voor de rechteroever de Stichting Gelders&#13;
Landschap. Dit staat op de kaart aangegeven.&#13;
Het komt vaak voor dat, wanneer de Staat&#13;
zijn grond aan zo een organisatie in beheer&#13;
heeft gegeven, deze organisatie op haar beurt&#13;
de voormalige pachters inschakelt voor de&#13;
beweiding van de grond. Het is namelijk de&#13;
bedoeling dat een soort inscharing plaatsvindt.&#13;
Er zal geen bos worden geplant op de&#13;
grond waar het hier om gaat.&#13;
Door Stindt:&#13;
Over de voorgeschiedenis van de beschikkingen&#13;
van de grondkamer uit 1958 en 1964 kan&#13;
ik vertellen dat er een aantal keren werkzaamheden&#13;
hebben plaatsgevonden, waarbij een&#13;
gedeelte van de grond uit de pacht werd&#13;
gehaald en vervolgens, nadat de werkzaamheden&#13;
waren verricht, weer een pachtovereenkomst&#13;
voor zes jaar heeft gegolden. Kennelijk&#13;
is in 1986 verwezen naar een verkeerde beschikking.&#13;
De Staat ziet af van eventuele aanspraken&#13;
op melkquotum dat samenhangt met&#13;
de oevergronden die thans uit de pacht worden&#13;
genomen. Daarover bestaat met de wederpartij&#13;
geen geschil meer.&#13;
Mij is niet bekend of het vee uit de Waal mag&#13;
drinken.&#13;
Artikel 62 van de Pachtwet geeft aan dat de&#13;
niet-verlenging zonder schadeloosstelling kan&#13;
plaatsvinden. Rijkswaterstaat heeft er, in het&#13;
kader van gelijke monniken, gelijke kappen,&#13;
voor gekozen in principe niemand schadeloos&#13;
te stellen.5 De beoordeling van het geschil in&#13;
hoger beroep&#13;
5.1 Volgens het systeem van artikel 36 lid 2&#13;
juncto artikel 62 van de Pachtwet kan de verpachter,&#13;
die geen verdere verlenging van de&#13;
pachtovereenkomst wenst omdat hij tot realisering&#13;
van een bestemming voor niet tot de&#13;
landbouw betrekkelijke doeleinden van openbaar&#13;
nut wil overgaan, ermee volstaan in de&#13;
kennisgeving als bedoeld in artikel 36 lid 2&#13;
van de Pachtwet te vermelden dat de verlenging&#13;
van de pachtovereenkomst onverenigbaar&#13;
is met de bestemming van het verpachte.&#13;
De verpachter kan dit doen ingevolge het&#13;
beding dat partijen met goedkeuring van de&#13;
grondkamer in de pachtovereenkomst hebben&#13;
opgenomen. De pachter kan dan niet worden&#13;
ontvangen in zijn pachtverlengingsverzoek en&#13;
verdere verlenging van de pachtovereenkomst&#13;
vindt dan niet plaats.&#13;
5.2 De Staat heeft, zoals bij gelegenheid van&#13;
de mondelinge behandeling door zijn raadsman&#13;
is toegelicht, de hiervoor onder 3.7 genoemde&#13;
kennisgeving primair op artikel 62&#13;
onder b van de Pachtwet en subsidiair op artikel&#13;
62 onder d van de Pachtwet gebaseerd. De&#13;
Staat heeft zich daarbij beroepen op de met&#13;
toestemming van de grondkamer in artikel 3&#13;
van de pachtovereenkomst opgenomen bepalingen.&#13;
Bij gelegenheid van de mondelinge behandeling&#13;
is door partijen medegedeeld dat de&#13;
beschikking van de grondkamer van 4 september&#13;
1958 is bedoeld voor het aangaan van&#13;
pachtovereenkomsten voor de wettelijke duur&#13;
en dat de beschikking van de grondkamer van&#13;
16 april 1964 is bedoeld voor het aangaan van&#13;
pachtovereenkomsten voor korte duur. Verder&#13;
is bij die gelegenheid naar voren gekomen&#13;
dat de beschikking van 1964 is gegeven voor&#13;
specifieke gevallen en de beschikking van&#13;
1958 voor meer algemene situaties. Nu nergens&#13;
uit blijkt dat de beschikking van 1958&#13;
door de beschikking van 1964 is opzijgezet,&#13;
gaat het hof ervan uit dat dit niet is geschied.&#13;
In het onderhavige geval is de pachtovereenkomst&#13;
aangegaan voor de wettelijke duur en is&#13;
de toestemming tot opneming van de leden b,&#13;
c en d bij artikel 3 van de pachtovereenkomst&#13;
gegeven in de beschikking van 1958. Dat in de&#13;
pachtovereenkomst naar de beschikking van&#13;
1964 wordt verwezen doet er niet aan af dat&#13;
het beding van artikel 62 onder b rechtsgeldig&#13;
in de pachtovereenkomst is opgenomen. De&#13;
bevoegdheid tot dit opnemen bestond immers&#13;
op grond van de beschikking van 1958 en artikel&#13;
62 van de Pachtwet verplicht partijen niet&#13;
in de pachtovereenkomst te vermelden op&#13;
grond van welke beschikking van de grondkamer&#13;
de opneming van de desbetreffende&#13;
bepalingen is toegestaan.&#13;
5.3 Croonen heeft gesteld dat de bepalingen&#13;
van artikel 3 van de pachtovereenkomst nietig&#13;
zijn wegens nietigheid van de beschikking van&#13;
de grondkamer. Hierbij heeft Croonen het&#13;
oog gehad op de beschikking van de grondkamer&#13;
van 1964. Het hof zal hierna echter,&#13;
gelet op het vorenoverwogene, de bezwaren&#13;
van Croonen tegen de beschikking van 1964&#13;
bespreken als bezwaren tegen de beschikking&#13;
van 1958.&#13;
i) De grondkamer zou gezien de korte periode,&#13;
gelegen tussen het verzoek en de beschikking,&#13;
niet (goed) hebben kunnen onderzoeken of de&#13;
bestemming opneming van de in artikel 62&#13;
van de Pachtwet genoemde bepalingen noodzakelijk&#13;
maakt. Deze stelling heeft Croonen&#13;
echter niet voldoende onderbouwd en van&#13;
onvoldoende onderzoek door de grondkamer&#13;
is het hof ook niet gebleken. Het hof neemt&#13;
daarbij in aanmerking dat krachtens artikel 63&#13;
van de Pachtwet de grondkamer uitsluitend&#13;
onderzoekt of de bestemming het beding&#13;
redelijkerwijs noodzakelijk kan maken. Gezien&#13;
aard en ligging van de oevers vergde het vormen&#13;
van een oordeel hierover geen diepgaand&#13;
onderzoek.&#13;
ii) Niet, althans onvoldoende bepaalbaar zou&#13;
zijn op welke gronden het verzoek betrekking&#13;
heeft en om welke bestemming het gaat. Uit&#13;
het verzoek van de inspecteur van de Domeinen&#13;
blijkt naar het oordeel van het hof echter&#13;
voldoende om welke gronden en om welke&#13;
bestemming het gaat en daarmee ook uit de&#13;
beschikking.&#13;
iii) Croonen zou nog niet eerder de mogelijkheid&#13;
hebben gehad tegen de beschikking van&#13;
de grondkamer op te komen. Omtrent deze&#13;
stelling merkt het hof op dat het beding deel&#13;
uitmaakt van een bestaande overeenkomst,&#13;
met welke overeenkomst Croonen zelf heeft&#13;
ingestemd.&#13;
5.4 Aangezien ook overigens niet is gebleken&#13;
van (ernstige) gebreken in de beschikking van&#13;
de grondkamer gaat het hof uit van de onaantastbare&#13;
rechtskracht van de goedkeuring door&#13;
de grondkamer. Hieruit volgt dat de bepalingen&#13;
van artikel 3 van de pachtovereenkomst&#13;
niet nietig zijn en dat het hof in het navolgende&#13;
de vordering op de primaire grondslag kan&#13;
beoordelen.&#13;
5.5 Het hof heeft in eerdere, aan partijen&#13;
bekende beschikkingen overwogen dat het&#13;
hiervoor onder 5.1 overwogene volgens de&#13;
algemene rechtsbeginselen slechts uitzondering&#13;
lijdt in het geval dat de verpachter misbruik&#13;
maakt van zijn bevoegdheid de verlenging&#13;
tegen te houden krachtens het bij de goedkeuring&#13;
van de grondkamer in de pachtovereenkomst&#13;
opgenomen beding en dat dit laatste&#13;
het geval zal kunnen zijn indien ieder verband&#13;
ontbreekt tussen de bestemming met het oog&#13;
waarop goedkeuring is verleend en de bestemming&#13;
waarvoor de verpachter de verlenging&#13;
van de pachtovereenkomst tegenhoudt.&#13;
5.6 Croonen verzoekt het hof in het hoger&#13;
beroep terug te komen van diens in eerdere&#13;
beschikkingen uitgezette, hiervoor onder 5.1&#13;
en 5.5 weergegeven lijn. Croonen voert daartoe,&#13;
kort gezegd, aan dat het hof onvoldoende&#13;
acht heeft geslagen op de voor de Staat uit&#13;
artikel 3:14 van het Burgerlijk Wetboek voortvloeiende&#13;
verplichtingen en meer in het bijzonder&#13;
de algemene beginselen van behoorlijk&#13;
bestuur.&#13;
5.7 In het navolgende zal het hof ingaan op&#13;
hetgeen Croonen heeft aangevoerd met betrekking&#13;
tot de door hem genoemde algemene&#13;
beginselen van behoorlijk bestuur.&#13;
5.8 Het materiële zorgvuldigheidsbeginsel&#13;
Croonen voert aan dat de Staat in strijd met&#13;
genoemd beginsel heeft gehandeld door de&#13;
pachtovereenkomst met betrekking tot alle&#13;
grond op te zeggen, terwijl deze de pachtovereenkomst&#13;
ook gedeeltelijk had kunnen&#13;
opzeggen. Het hof acht deze stelling niet&#13;
gegrond, nu de Staat in zijn hiervoor onder&#13;
3.7 genoemde brief heeft aangegeven dat het&#13;
nodig is slechts 0.94 ha uit de pacht te nemen&#13;
en daarin ook heeft aangegeven dat de pacht&#13;
ten aanzien van de overige grond, kon worden&#13;
verlengd, hetgeen de Staat bij gelegenheid van&#13;
de mondelinge behandeling heeft bevestigd.&#13;
Verder heeft Croonen nog aangevoerd dat de&#13;
Staat op Croonen zwaardere lasten legt dan&#13;
noodzakelijk, doordat de Staat ook direct, dat&#13;
wil zeggen: zonder tussenkomst van bijvoorbeeld&#13;
Staatsbosbeheer, met Croonen al dan&#13;
niet voor een gedeelte van de grond een&#13;
beheersovereenkomst kan sluiten, in welk&#13;
geval de belangen van Croonen in mindere&#13;
mate zouden worden geschaad. Ten aanzien&#13;
hiervan merkt het hof op het niet onredelijk te&#13;
achten dat de Staat, gezien onder meer het&#13;
zeer grote aantal pachtobjecten waarover het&#13;
in totaal gaat, onvoldoende mogelijkheden&#13;
ziet een individuele pachter als Croonen ook&#13;
in de toekomst nog enige vorm van gebruik&#13;
van de grond in geschil te bieden. Het hof&#13;
overweegt hierbij dat het praktische belang van&#13;
de Staat “zaken te kunnen doen” met slechts&#13;
enkele natuurorganisaties in plaats van met&#13;
zeer vele individuele pachters voldoende opweegt&#13;
tegen het belang van Croonen nog&#13;
enige tijd, door middel van een beheersovereenkomst,&#13;
(een gedeelte van) de grond te kunnen&#13;
gebruiken, hoe zeer Croonen wellicht&#13;
ook zelf het door de natuurorganisatie te voeren&#13;
beheer zou kunnen voeren.&#13;
5.9 Het formele zorgvuldigheidsbeginsel, het&#13;
beginsel van détournement de pouvoir en het&#13;
verbod van willekeur&#13;
Ter toelichting op de door Croonen gestelde&#13;
met genoemde beginselen strijdige handelwijze&#13;
van de Staat heeft Croonen aangevoerd&#13;
dat de Staat niet in redelijkheid heeft kunnen&#13;
komen tot het in de hiervoor onder 3.7 vermelde&#13;
brief gedane aanbod om de grond die&#13;
de Staat niet nodig heeft opnieuw aan Croonen&#13;
te verpachten onder de voorwaarde dat in de&#13;
akte van pachtwijziging een artikel wordt&#13;
opgenomen ten aanzien van het aan de Staat&#13;
toekomende vermogensbestanddeel in het&#13;
melkquotum. De juistheid van deze stelling&#13;
kan in het midden blijven, aangezien de Staat&#13;
bij gelegenheid van de mondelinge behandeling&#13;
heeft aangegeven geen aanspraken meer te&#13;
doen gelden met betrekking tot het melkquotum,&#13;
om welke reden Croonen terzake bovendien&#13;
een zeker vermogensvoordeel realiseert.&#13;
Daarenboven heeft de Staat, zoals reeds overwogen,&#13;
aangegeven slechts 0.94 ha uit de&#13;
pacht te willen nemen.&#13;
Croonen heeft nog gewezen op mogelijke&#13;
problemen met de mestregelgeving, die tot&#13;
extensiever gebruik van grond zou gaan leiden,&#13;
maar hij heeft dit aspect onvoldoende&#13;
geconcretiseerd om het in dit kader te kunnen&#13;
meewegen.&#13;
De brief van de Staat is om die redenen dan&#13;
ook niet nietig.&#13;
5.10 Het beginsel van de égalité devant les&#13;
charges publiques&#13;
Croonen heeft gesteld dat als gevolg van een&#13;
niet (waterstaatkundig) noodzakelijke beleidswijziging,&#13;
op welke wijziging Croonen geen&#13;
invloed heeft kunnen uitoefenen, zijn belangen&#13;
in vergelijking met die van andere burgers&#13;
in onevenredigheid worden geschaad, niet&#13;
alleen omdat Croonen een gedeelte van de&#13;
door hem gepachte grond zal moeten missen,&#13;
maar bovendien omdat hij niet schadeloos&#13;
wordt gesteld.&#13;
Het hof kan Croonen in deze stelling niet volgen.&#13;
De wetgever heeft immers de artikelen 62&#13;
e.v. in de Pachtwet opgenomen juist voor&#13;
gevallen als de onderhavige, waarbij (een&#13;
publiek lichaam van) de Staat ertoe wil overgaan&#13;
aan de Staat in eigendom toebehorende&#13;
grond met een bestemming voor niet tot de&#13;
landbouw betrekkelijke doeleinden van openbaar&#13;
nut te verpachten, zonder daarbij – voorzover&#13;
hier van belang – bij het einde van de&#13;
pacht schadeloosstelling te hoeven betalen.&#13;
Reeds bij het aangaan van de pachtovereenkomst&#13;
heeft Croonen zich ervan bewust moeten&#13;
zijn dat de Staat op grond van de in artikel 3&#13;
van die overeenkomst genoemde bepalingen&#13;
de bevoegdheid had de pachtovereenkomst op&#13;
te zeggen en dat hij in de hier aan de orde zijnde&#13;
situatie geen schadeloosstelling zou krijgen.&#13;
5.11 Het rechtszekerheidsbeginsel&#13;
Ter toelichting op de beweerde strijdigheid&#13;
met dit beginsel heeft Croonen, kort gezegd,&#13;
aangevoerd dat de beschikking van de grondkamer&#13;
erg ruim wordt uitgelegd ten nadele&#13;
van Croonen en dat voor Croonen kenbaar&#13;
moet zijn, waarmee hij rekening had te houden.&#13;
Naar aanleiding van deze stelling verwijst&#13;
het hof naar hetgeen hiervoor onder 5.3&#13;
bij ii) is overwogen en merkt het hof op dat&#13;
het verzoek aan de grondkamer in zeer algemene&#13;
bewoordingen (ook met betrekking tot&#13;
de bestemming) is gedaan en kennelijk aldus&#13;
door de grondkamer is toegewezen.&#13;
Verwijzend naar hetgeen hiervoor onder 5.5&#13;
en in eerdere, aan partijen bekende beschikkingen&#13;
van dit hof is overwogen, merkt het&#13;
hof op dat vaststaat dat de Staat aan de grond&#13;
in geschil thans een bestemming heeft gegeven&#13;
voor werken aan de oever (van de Waal) voor&#13;
inrichting van een natuurvriendelijke oever&#13;
met een corridor ten behoeve van flora en&#13;
fauna waarop de natuur vrij spel krijgt. Niet&#13;
gezegd kan worden dat er in dit geval geen&#13;
enkel verband bestaat tussen de bestemming&#13;
waarop de goedkeuring van de grondkamer&#13;
betrekking heeft, een bestemming die de Staat&#13;
thans wil realiseren in het kader van een nieuwe&#13;
taak van Rijkswaterstaat om natuurvriendelijke&#13;
oevers langs de waterwegen in te richten&#13;
ingevolge de Derde Nota Waterhuishouding&#13;
van 1990. In beide gevallen gaat het om oeverwerkzaamheden&#13;
van Rijkswaterstaat in verband&#13;
met de rivier.&#13;
Naar het oordeel van het hof had Croonen er&#13;
rekening mee moeten houden dat de opvattingen&#13;
omtrent de wijze van beheer van oevers&#13;
kunnen wijzigen en had hij niet mogen rekenen&#13;
op ongewijzigd beleid. Dit brengt mede&#13;
dat een beroep op het rechtszekerheidsbeginsel&#13;
hem niet baat.&#13;
5.12 Het motiveringsbeginsel&#13;
Met betrekking tot dit beginsel heeft Croonen&#13;
niets concreets gesteld. Het overigens door&#13;
Croonen aangevoerde geeft het hof geen aanleiding&#13;
te oordelen dat de Staat in strijd met&#13;
dit beginsel heeft gehandeld.&#13;
5.13 Nu hetgeen partijen overigens hebben&#13;
aangevoerd het hof niet brengt tot het oordeel&#13;
dat de Staat in strijd met enig algemeen beginsel&#13;
van behoorlijk bestuur heeft gehandeld en&#13;
het hof voor zijn oordeel omtrent het overige&#13;
door partijen aangevoerde verwijst naar zijn&#13;
eerdere, aan partijen bekende beschikkingen&#13;
– waarbij wordt volhard –, luidt de conclusie&#13;
dat van misbruik van bevoegdheid niet is&#13;
gebleken, dat de Staat zich in redelijkheid&#13;
heeft kunnen beroepen op de in de pachtovereenkomst&#13;
bij artikel 3 genoemde bedingen en&#13;
dat Croonen in zijn verzoek niet-ontvankelijk&#13;
moet worden verklaard. Het hof verstaat dan&#13;
ook dat de pachtovereenkomst (op grond van&#13;
de primaire grondslag) gedeeltelijk, te weten&#13;
voor de 0.94 ha, niet wordt verlengd en voor&#13;
het overige gewoon, dat wil zeggen: zonder&#13;
dat daartoe een nieuwe pachtovereenkomst&#13;
dient te worden opgemaakt, van rechtswege&#13;
wordt verlengd. Het hof gaat er daarbij van&#13;
uit dat partijen, zoals zij ook tijdens de mondelinge&#13;
behandeling bij dit hof hebben verklaard&#13;
te zullen doen, de pachtprijs dienovereenkomstig&#13;
aanpassen.&#13;
5.14 Nu de grieven tevergeefs zijn aangevoerd&#13;
zal de beschikking waarvan beroep worden&#13;
bevestigd. Croonen zal als de in het ongelijk&#13;
gestelde partij worden veroordeeld in de kosten&#13;
van het hoger beroep.&#13;
6 De beslissing&#13;
Het hof, beschikkende in hoger beroep,&#13;
bevestigt de tussen Croonen en de Staat gegeven&#13;
beschikking van de pachtkamer van het&#13;
kantongerecht te Tiel van 16 april 1998;&#13;
verstaat daarbij dat de tussen partijen bestaande&#13;
overeenkomst, voorzover niet betrekking&#13;
hebbende op de circa 0.94.00 ha, op de bij de&#13;
pachtopzeggingsbrief van 30 september 1997&#13;
met kruisarcering aangegeven grond, wordt&#13;
verlengd voor de duur van zes jaren, derhalve&#13;
tot en met 31 december 2004, zulks onder tussen&#13;
partijen vast te stellen dienovereenkomstige&#13;
aanpassing van de pachtprijs;&#13;
veroordeelt Croonen in de kosten van het&#13;
hoger beroep, aan de zijde van de Staat tot op&#13;
heden begroot op ƒ 440,– wegens verschotten&#13;
en op ƒ 3.400,– wegens salaris procureur.</content><legacyfootnotes/><footnotes><footnote/></footnotes><auteurs/><published>2002-11-01 00:00:00</published><modified>2000-08-29 00:00:00</modified><editiondate>2002-11-01</editiondate><htmlpath>https://denhollander.info/artikel/4656</htmlpath></article>
</articles></edition>
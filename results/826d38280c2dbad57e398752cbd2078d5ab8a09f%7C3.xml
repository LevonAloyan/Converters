<edition><articles><article><jaar>1982</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1982</searchword><id>6461</id><udhid>UDH:TvAR/6461</udhid><titel>Beheersregeling in de praktijk</titel><searchwords><searchword>TvAR 3/1982</searchword><searchword>UDH:TvAR/6461</searchword></searchwords><attachments><attachment><name>1982_nr 3_Artikel_Wind.pdf</name><extention>pdf</extention><url>https://denhollander.info/download/6243/ci</url></attachment></attachments><inleiding>5 Jaar geleden - op 1 juni 1977 - verscheen de Beschikking Beheersovereenkomsten,&#13;
enige tijd later gevolgd door de Beschikking Onderhoudsovereenkomsten.&#13;
Met deze beide besluiten werd uitvoering gegeven aan het beleid, dat in de in 1975&#13;
gepubliceerde 'Nota betreffende de relatie landbouw en natuur- en landschapsbehoud'&#13;
werd omschreven. Deze zgn. Relatienota draagt de ondertitel 'Gemeenschappelijke&#13;
uitgangspunten voor het beleid inzake de uit een oogpunt van natuur- en&#13;
landschapsbehoud waardevolle agrarische cultuurlandschappen'. Het woord 'gemeenschappelijk'&#13;
heeft kennelijk betrekking op het feit, dat het vertolkte beleid de&#13;
instemming heeft van de bewindslieden belast met de belangen van landbouw, het&#13;
natuur- en landschapsbeheer en de ruimtelijke ordening. In de nota wordt ernaar&#13;
gestreefd concreet inhoud te geven aan het beleidsvoornemen uit de 'Oriënteringsnota'&#13;
dat de veiligstelling van de meest waardevolle cultuurlandschappen en cultuurmonumenten&#13;
zal worden bevorderd. Als maatregelen daartoe worden in deze ruimtelijke&#13;
nota aangekondigd:&#13;
- het voorzien van een deugdelijke planologische bescherming;&#13;
- het scheppen van een systeem van beheersregelen gericht op de uitoefening van&#13;
het landschapsbeheer door de agrarische ondernemers, zomede de honorering&#13;
van deze beheersfunctie;&#13;
- het ontwikkelen van vormen van landinrichting en van landbouwbedrijfsvoering,&#13;
die op specifieke landschappelijke situaties zijn afgestemd;&#13;
- het stichten van reservaten (landschapsreservaten, weidevogel- en ganzenreservaten&#13;
e.d.) ten aanzien van situaties waar een gericht natuur- en landschapstechnisch&#13;
beheer vereist is en de uitoefening van landbouw (vanwege de daaraan&#13;
gestelde beperkingen) in de toekomst niet meer reëel is te achten. Deze reservaten&#13;
dienen te worden verworven.</inleiding><content>In de Relatienota werd dit beleid nader uitgewerkt. Overwogen werd dat:&#13;
- de voortzetting van de landbouwactiviteit als zodanig een essentieel onderdeel&#13;
vormt van de betreffende waardevolle agrarische cultuurlandschappen;&#13;
- de 'producerende' en de 'beheersfunctie' in belangrijke mate onderling afhankelijk&#13;
zijn, in die zin, dat naarmate de beheersfunctie een sterker accent krijgt, de&#13;
producerende functie zal afnemen en omgekeerd.&#13;
De beloning voor de beheersprestatie zou globaal gezien, afhankelijk van de&#13;
situatie en vorm van beheer, de volgende elementen kunnen omvatten:&#13;
- een vergoeding voor het verrichten van duidelijk omschreven onderhouds- en&#13;
beheerswerkzaamheden;&#13;
- een vergoeding vanwege permanente natuurlijke handicaps op basis van de&#13;
E.E.G.-bergboerenregeling, die onder meer bedoeld is voor handhaving van&#13;
landbouwactiviteiten ten behoeve van het landschappelijk beheer; - een vergoeding van concreet omschreven aanpassingen in de bedrijf sopzet en&#13;
bedrijfsvoering ten behoeve van het landschappelijk en natuurwetenschappelijk&#13;
beheer (beheerdersinkomen).&#13;
Daarbij gaat het om het verrichten van bepaalde handelingen in het kader van de&#13;
bedrijfsvoering onder omstandigheden, in een vorm en op een tijdstip, die uit een&#13;
oogpunt van dat beheer optimaal zijn.&#13;
Gewezen werd voorts op de noodzaak, dat de honorering van de beheersfunctie in&#13;
principe van toepassing moet zijn op alle bedrijven, die voor het vervullen van de beheersfunctie&#13;
in aanmerking komen, ongeacht of dit ontwikkelende, perspectief biedende&#13;
of aflopende bedrijven zijn.&#13;
Tevens werd het wenselijk geacht, om naast de honorering van de beheersfunctie&#13;
een tegemoetkoming te geven voor het verrichten van de investeringen op de vanuit&#13;
beheersoogpunt gewenste wijze (gewezen werd op eventuele verzwaarde welstandseisen&#13;
in beheersgebieden, maar ook op het feit, dat investeringen in een bedrijf in&#13;
een beheerssituatie minder rendement kan opleveren). De beheersvergoeding zal in&#13;
een redelijke verhouding moeten staan tot het economisch belang van de voortzetting&#13;
van de agrarische exploitatie van het gebied. Waar dit niet meer het geval is, zal&#13;
naar een andere beheersvorm, bijv. door middel van reservaatvorming, moeten worden&#13;
uitgezien. Concreet menen de drie betrokken bewindslieden (Landbouw, CRM&#13;
en VRO) dat 'een zinvolle start met een gemeenschappelijk beleid voor gebieden,&#13;
waar de landbouw zijn bedrijfsvoering mede richt op de verwezenlijking van de&#13;
doelstellingen ten aanzien van het beheer van natuur en landschap gemaakt kan&#13;
worden' met de introductie van de volgende beleidsvoornemens:&#13;
- onderhoudsovereenkomsten voor het verrichten van onderhoud aan bepaalde natuurlijke&#13;
en landschappelijke elementen;&#13;
- toepassing van de 'bergboerenregeling' met inbegrip van de extra mogelijkheden&#13;
tot ontwikkelingssubsidies;&#13;
- een - in vergelijking met elders in de regio gebruikelijke bedrijfsuitoefening -&#13;
passende beloning voor het (mede) richten van de bedrijfsopzet en bedrijfsvoering&#13;
op doeleinden van natuur- en landschapsbeheer;&#13;
- onderhouds- en investeringsbijdragen voor verzwaarde welstandseisen ten behoeve&#13;
van het landschapsbehoud;&#13;
- een inrichtingsbeleid, dat - waar nodig - condities schept voor een verantwoorde&#13;
beheerssituatie, zowel uit een oogpunt van natuur- en landschapsbehoud als&#13;
van de landbouw.&#13;
Het is duidelijk, dat dit pakket van maatregelen een fundamentele ontwikkeling&#13;
inluidt van het beleid ten aanzien van de inrichting en het beheer van landelijke gebieden.&#13;
Het is van betekenis na te gaan, in hoeverre dit beleid thans, 5 jaar na het&#13;
verschijnen van de Beschikking Beheersovereenkomsten en de Beschikking Onderhoudsovereenkomsten,&#13;
gestalte heeft gekregen en welke ervaringen hierbij zijn opgedaan.&#13;
Stand van zaken per 1 februari 1982&#13;
In de Relatienota gaat het om het specifieke, op natuur en landschap afgestemd beheer in daarvoor concreet aangewezen gebieden. Volgens de nota Landelijke Gebieden&#13;
mag maximaal 200.000 ha worden aangewezen, gelijkelijk verdeeld in beheersen&#13;
reservaatsgebieden. De aanwijzing zal zich voor een langere termijn uitstrekken,&#13;
gefaseerd naar urgentie en middelen. Binnen de eerste fase, die 100.000 ha omvat, is&#13;
door de Minister van VRO 86.000 ha in de zgn. voorrangsaanwijzing opgenomen.&#13;
Het betreft hier een op 14 juli 1977 door de Minister van VRO, mede namens zijn&#13;
ambtgenoten van Landbouw en Visserij en CRM, aan de Colleges van Gedeputeerde&#13;
Staten schriftelijk aangeboden voorstel, om een aantal met name genoemde gebieden&#13;
- in totaal 86.000 ha - bij voorrang aan te wijzen tot beheersgebied of reservaat.&#13;
De Minister vond dat de aanwijzing van een aantal voorrangsgebieden met&#13;
grote spoed diende plaats te vinden. Verwacht werd dat reeds in de loop van 1977&#13;
nog een aanzienlijk aantal gebieden zouden kunnen worden aangewezen. Het&#13;
bestuurlijk overleg heeft hiervoor echter meer tijd gevergd, dan toen kon worden&#13;
voorzien.&#13;
Per 1 februari j.1. was van 20.432 ha uit de rond 86.000 ha uit de voorrangsinventarisatie&#13;
de begrenzing concreet vastgesteld en als volgt onderverdeeld:&#13;
beheersgebied reservaat totaal in % ¹&#13;
binnen ruilverkavelingen&#13;
buiten ruilverkavelingen&#13;
7.070 ha&#13;
263 ha&#13;
12.572 ha&#13;
527 ha&#13;
19.642 ha&#13;
790 ha&#13;
45%&#13;
2%&#13;
7.333 ha 13.099 ha 20.432 ha&#13;
Zodra de concrete begrenzing is vastgesteld, geeft de Minister van VRO hiervan bericht&#13;
aan het Bestuur van de SBL. Pas vanaf dat moment kan dat Bestuur het aangewezen&#13;
gebied kadastraal omschrijven, hierop de Beschikking Beheersovereenkomsten&#13;
van toepassing verklaren en de Provinciale Adviescommissie opdracht geven&#13;
een beheersplan voor te bereiden.&#13;
In een aantal gebieden wordt - meestal op verzoek van het Provinciaal Bestuur&#13;
of een ruilverkavelingscommissie - reeds in een eerder stadium een conceptvoorontwerp&#13;
beheersplan opgesteld. Dit voorontwerp heeft echter formeel geen andere&#13;
status dan dat van een onderzoekrapport ten behoeve van de beleidsorganen,&#13;
die over de aanwijzing c.q. begrenzing van de gebieden moeten beslissen. Een dergelijk&#13;
voorontwerp behoeft dan ook niet de instemming van het SBL-Bestuur, het orgaan&#13;
dat volgens de beschikking is aangewezen tot het vaststellen van de beheersplannen.&#13;
Geconcludeerd kan worden, dat thans, 5 jaar na het voorstel van de Minister van&#13;
VRO aan de Colleges van Gedeputeerde Staten, op 45% van de in dat voorstel als&#13;
urgent aangeduide oppervlakte relatienotagebieden binnen de ruilverkavelingen of&#13;
A2-objecten een beheersplan kan worden opgesteld. Voor de buiten deze 'landinrichtingsgebieden'&#13;
liggende landbouwgronden in nationale landschappen en beekdalen,&#13;
die als zeer urgent worden beschouwd, is slechts van 2% het besluit tot aanwijzing&#13;
en begrenzing afgerond. De opstelling van de beheersplannen vindt plaats door de Provinciale Adviescommissie,&#13;
de vaststelling door het Bestuur van de SBL. Per 1 februari 1982 waren&#13;
voor 11 gebieden, totaal 6.134 ha, de beheersplannen vastgesteld. Pas daarna&#13;
kunnen beheersovereenkomsten aan de betrokken grondgebruiker worden voorgelegd.&#13;
Per 1 februari 1982 werd voor totaal 736 ha beheersovereenkomsten afgesloten.&#13;
Dit is 12% van de oppervlakte, waarvoor het beheersplan klaar is. In aanmerking&#13;
nemend, dat de meeste beheersplannen nog geen jaar oud zijn en het hier voor de&#13;
meeste grondgebruikers een geheel nieuw instrument betreft, op het eerste gezicht&#13;
nog niet eens zo'n ongunstig resultaat. Wel is het beeld mede beïnvloed doordat&#13;
vooral in de Eilandspolder veel ondernemers, die reeds een beheerspachtovereenkomst&#13;
met het Noordhollandse Landschap of Staatsbosbeheer hadden, eerder bereid&#13;
zijn tot het afsluiten van een beheersovereenkomst.&#13;
Vastgestelde beheersplannen&#13;
oppervlaktegebieden afgesloten overeenk.&#13;
beheers- reserv.- beheers- reserv.-&#13;
gebied gebied gebied gebied&#13;
oppervlakte&#13;
reservaatvorming&#13;
voltooid&#13;
Terschelling&#13;
Workumerwaard&#13;
Havelte&#13;
Giethoorn-&#13;
Wanneperveen&#13;
Dwarsgracht&#13;
Lopikerwaard&#13;
Uitgeest&#13;
Eilandspolder&#13;
Vijfheerenlanden&#13;
Oirschot Best&#13;
Riels Laag&#13;
juni '81&#13;
juni'81&#13;
febr.'81&#13;
febr.’81&#13;
dec. '81&#13;
juni '81&#13;
mrt. '81&#13;
apr. '81&#13;
mei '81&#13;
dec.'79&#13;
jan.'82&#13;
1158 ha&#13;
553 ha&#13;
129 ha&#13;
178 ha&#13;
240 ha&#13;
160 ha&#13;
445 ha&#13;
86 ha&#13;
900 ha&#13;
362 ha&#13;
169 ha&#13;
204 ha&#13;
891 ha&#13;
311 ha&#13;
327 ha&#13;
121 ha&#13;
56 ha&#13;
134 ha&#13;
3 ha&#13;
14 ha&#13;
28 ha&#13;
9 ha&#13;
6 ha&#13;
147 ha&#13;
13 ha&#13;
86 ha&#13;
421 ha&#13;
19 ha&#13;
5 ha&#13;
59 ha&#13;
80 ha&#13;
110 ha&#13;
80 ha&#13;
Totaal per 1 febr. '82 2863 ha 3271 ha 244 ha 692 ha 334 ha&#13;
Inmiddels is naast het afsluiten van de beheersovereenkomsten in de reservaatsgebieden&#13;
eveneens gestreefd naar verwerving van de gronden.&#13;
Per 1 februari was 1.218 ha van de 13.099 ha aangewezen reservaatsgronden verworven,&#13;
hetzij door uitruil, hetzij door aankoop. Op deze oppervlakte kan derhalve&#13;
het voor het reservaat voorziene beheer volledig worden gerealiseerd. Algemene weerstand tegen de beheersregelingen&#13;
Psychologische weerstand van de ondernemer&#13;
Het specifieke beheer in de relatienotagebieden, of het nu gaat om de bescherming&#13;
van bijzondere flora op de percelen of om de weidevogels, vraagt een extensivering&#13;
van de bedrijfsvoering. Een hoge waterstand, weide- en maaibeperkingen of beperkingen&#13;
van graslandverzorging en bemesting leidt tot een vermindering van de produktie.&#13;
Dit bewust toepassen van extensiverende beheersmethoden staat haaks op&#13;
het gedachtenpatroon van de gemiddelde agrarische ondernemer en op de evolutie&#13;
van het agrarisch bedrijf.&#13;
In een eeuwenlang proces, met oneindig veel menselijke inspanning en inzet, onder&#13;
vaak uiterst moeilijke omstandigheden, is een groot deel van ons land in cultuur&#13;
gebracht. Oude, ontoegankelijke veenmoerassen en hoogveengebieden werden ontsloten,&#13;
heidevelden omgespit en bemest, kleigronden aan de zee ontworsteld en door&#13;
bedijking en ontwatering veilig gesteld en bewerkbaar gemaakt.&#13;
Tot na de Tweede Wereldoorlog heeft zich dit proces van indijking en van ontginning&#13;
van 'woeste grond' voortgezet.&#13;
De mens leerde potentiële mogelijkheden van eigen bodem voor de voedselproduktie&#13;
steeds beter kennen, het produktievermogen positief beïnvloeden, produktieomstandigheden&#13;
via teelttechnieken beter beheersen. In een spectaculair proces&#13;
van ontwikkeling van techniek en wetenschap, mede daarbij gestimuleerd door&#13;
de zich wijzigende sociaal-economische verhoudingen nam binnen de landbouw de&#13;
arbeidsproduktiviteit, bedrijfsomvang en intensiteit van het grondgebruik toe. De&#13;
Nederlandse boer, over de hele wereld bekend om zijn vakkennis en ondernemersschap&#13;
en als leverancier van kwaliteitsprodukten wordt echter door deze ontwikkeling&#13;
in de ogen van de natuurbeschermer - en daarmee van een groot deel van ons&#13;
volk - gekarakteriseerd als de vernieler van het landschap en de natuurwaarden.&#13;
Dit voortdurend te moeten horen wekt weerstand. De boer heeft bepaald begrip&#13;
voor het streven om het landschap en bijzondere natuurwaarden in stand te houden.&#13;
De vraag is echter in hoeverre van hem gevraagd mag worden dat hij het op commerciële&#13;
basis produceren van cultuurgewassen dient te combineren met behoud en&#13;
ontwikkeling van uit natuurwetenschappelijk of landschappelijk belangrijke waarden.&#13;
Waar liggen hier de grenzen? In het structuurschema Natuur- en Landschapsbehoud&#13;
wordt terecht verband gelegd tussen de uit natuurwetenschappelijk oogpunt&#13;
waardevolle gebieden en de voor de landbouw ongunstige produktieomstandigheden.&#13;
Nog afgezien van de vraag, hoe het bedrijven van land- en tuinbouw, het&#13;
produceren en dus doelgericht kweken en verzorgen van bepaalde cultuurgewassen&#13;
in overeenstemming kan zijn met het streven naar inpasbaar ecologisch handelen,&#13;
het is voor een boer in een natuurwetenschappelijk waardevol gebied moeilijk te accepteren&#13;
dat zijn bedrijf in het kader van een landinrichtingsplan niet doelmatig&#13;
wordt ingericht en verbeterd, ondanks zijn achterstand in werkomstandigheden en&#13;
inkomen en dat van zijn buurman buiten de relatienotagebieden wel. Of zoals door&#13;
de gebiedswerkgroep Dwarsgracht-Beltschutsloot werd uitgedrukt: 'Ons gebied is blijkbaar voor de landbouw niet interessant meer. Het lijkt op een koehandel tussen&#13;
de 'landbouw' en 'de natuur' waar wij de dupe van worden'.&#13;
Er is nog een ander aspect. Wanneer een boer in een beheersgebied wordt gevraagd&#13;
een maand later te maaien vanwege de weidevogels, dan betekent dit niet alleen&#13;
een geweldige ingreep in zijn bedrijfsvoering, maar ook op zijn bloeddruk. Als&#13;
in april en mei de natuur zindert van jong, bruisend leven, laat dit de gemoedstoestand&#13;
van de boer niet onberoerd. Hij wil ook aan de slag. Het druist tegen alles&#13;
in als hij dan zichzelf via een overeenkomst veroordeeld heeft tot rustig blijven&#13;
koffiedrinken, terwijl zijn buren buiten het relatienotagebied volop aan het maaien&#13;
zijn.&#13;
De boer, die naast de uitgestrekte Dwingelose hei een goed verkaveld akkerbouwbedrijf&#13;
heeft liggen, en nu constateert, dat dit bedrijf, wat zijn voorouders met&#13;
moeite in cultuur hebben gebracht, weer om een of andere duistere reden omgezet&#13;
moet worden in hei en dus tot reservaatsgebied is aangewezen, is van de noodzaak&#13;
hiervan moeilijk te overtuigen.&#13;
Hetzelfde geldt voor de boeren in het Waterland, die - zij het met veel moeite en&#13;
inspanning - hun vaarbedrijven exploiteren en nu in het vooruitzicht van de landinrichting&#13;
in dit gebied moeten constateren, dat er voor hun bedrijf nauwelijks verbeteringen&#13;
in de ruilverkaveling te verwachten zijn, omdat het tot een omvangrijk&#13;
reservaatsgebied is aangewezen. Zij staan bepaald niet te juichen, maar voelen zich&#13;
ernstig gediscrimineerd. Ze begrijpen het niet dat hun land reservaat moet worden,&#13;
terwijl er honderden ha reeds door boeren verlaten gronden verwilderen, zodat er&#13;
geen weidevogel meer durft te komen.&#13;
Bij de introduktie van de Beschikking Beheersovereenkomsten werd binnen het bedrijfsleven&#13;
veel aandacht gevestigd op het budgettaire aspect. Zijn de beheersovereenkomsten&#13;
te financieren? De vrees, te sterk afhankelijk te worden van het bedrag&#13;
op de Rijksbegroting - een vrees die met name ook speelt - en terecht - bij de discussie&#13;
over eventuele inkomenstoeslagen in het kader van het zuivelbeleid - is bij de&#13;
beheersovereenkomsten niet terecht. Het Rijk verbindt zich hierbij immers onafhankelijk&#13;
van het budget op de Rijksbegroting bij privaatrechtelijke overeenkomst tot&#13;
betaling van de beheersvergoeding, zolang het gebied de status van beheersgebied&#13;
heeft. Toch blijkt het moeilijk de betrokkenen hiervan te overtuigen.&#13;
Een ander argument, dat veelal wordt gehoord, is de vrees voor betutteling bij de&#13;
uitvoering van de overeenkomst. Het zal mede van de uitvoering in de praktijk afhankelijk&#13;
zijn, in hoeverre deze vrees is gerechtvaardigd. De mogelijkheid van de&#13;
ondernemer om na iedere beheersperiode de overeenkomst op te zeggen, is hierbij&#13;
een belangrijk psychologisch aspect. Het zou niet verstandig zijn, indien in de Beheerswet&#13;
de wens tot zekerheidstelling van het bijzondere beheer zover gaat, dat&#13;
daardoor de ondernemer voor zijn leven vastgebakken zit aan een eenmaal afgesloten&#13;
overeenkomst. Dit zal bepaald niet bijdragen tot het nodige vertrouwen in dit&#13;
instrument.&#13;
De weerstand tegen de Relatienota en de activiteiten van natuurbeschermers en&#13;
CRM concentreren zich vooral in de ruilverkavelingsgebieden in voorbereiding. Ze&#13;
wordt gevoed door vertragingsacties bij de voorbereiding van de plannen, de naar hun gevoel vaak sterk overtrokken en irreële wensen in het NCW-advies, de indruk&#13;
die te gemakkelijk wordt gewekt, alsof het niet erg is dat de ondernemers in hun&#13;
achterstandssituatie en slechte werkomstandigheden moeten blijven voortploeteren,&#13;
omdat het zo goed is voor de flora en fauna. Deze weerstand wordt veelal vertolkt in&#13;
de stelling, dat ambtenaren die zelf geen enkel financieel risico dragen bij de besluitvorming,&#13;
maar al te gemakkelijk eisen stellen, terwijl de landbouw met de rug tegen&#13;
de muur staat, en daarom al te vaak deze eisen moet slikken terwille van het verder&#13;
doorgaan van de verkaveling.&#13;
In een dergelijk klimaat is het uiterst moeilijk van de zijde van het georganiseerd&#13;
agrarisch bedrijfsleven begrip over te brengen naar de ondernemers voor de positieve&#13;
aspecten van de Relatienota.&#13;
Vooral de agrarische leden in de voorbereidingscommissie en in de Provinciale&#13;
Adviescommissies staan bij de verdediging van de mede door hen opgestelde plannen&#13;
tegenover de ondernemer in het gebied vaak onder heftige kritiek en zeer grote&#13;
druk. Dit hebben zeer recent de agrarische vertegenwoordigers in een bijeenkomst in&#13;
het Waterland nog eens ervaren. Het vergt de grootst mogelijke inzet van de hele&#13;
persoon om als agrarisch vertegenwoordiger in deze adviescommissies op te treden.&#13;
Het vergt geloof in het belang van het welslagen van het gemaakte beheersplan en de&#13;
innerlijke overtuiging, dat de realisering van het plan ook voor de landbouw in het&#13;
gebied aanvaardbaar is. Bij de kritiek op een beheersplan wordt vaak onvoldoende&#13;
onderscheid gemaakt tussen het besluit tot aanwijzing van het gebied tot beheersgebied&#13;
of reservaat en de beoordeling van de inhoud van het beheersplan. De oorzaak&#13;
hiervan ligt voor een belangrijk deel in de voor de burger ondoorzichtbare aanwijzingsprocedure&#13;
en het falen van de voorlichting over het beleid.&#13;
Aanwijzing van de beheersgebieden en reservaten&#13;
Vanuit de praktijk gezien is het essentieel, dat de aanwijzing van de gebieden voorafgaat&#13;
aan het maken van een beheersplan. Het ligt voor de hand dat deze aanwijzing&#13;
zodanig moet plaatsvinden, dat de Overheid naar de burger toe overtuigend&#13;
kan aantonen, dat deze voor hem ingrijpende beslissing - zeker wanneer het een&#13;
reservaatsgebied betreft - genomen is op basis van zorgvuldig onderzoek en een&#13;
nauwgezette afweging van belangen. Met name de provinciale overheid, die hiervoor&#13;
de voorstellen moet indienen, en de Minister van VRO spelen hierbij een&#13;
centrale rol.&#13;
Het besluit om te beginnen met het bij voorrang aanwijzen van gebieden, waar&#13;
zich actuele knelpunten voordoen in de relatie landbouw en natuur en landschapsbeheer&#13;
is voor het agrarisch bedrijfsleven van grote betekenis geweest. Wel in het bijzonder&#13;
geldt dit voor tal van ruilverkavelingsgebieden in voorbereiding en ook in&#13;
uitvoering, waar de besluitvorming in sterke mate werd vertraagd en in sommige&#13;
zelfs jaren werd geblokkeerd doordat geen uitzicht bleek op een voor alle partijen&#13;
aanvaardbaar inrichtingsplan.&#13;
De mate, waarin bij deze besluitvorming ook inspraak werd verleend aan de voorbereidings-&#13;
c.q. ruilverkavelingscommissie is per provincie verschillend en afhankelijk van de besluitvorming in het Provinciaal Bestuur en de fase waarin de ruilverkaveling&#13;
verkeerde. In veel provincies heeft de in de voorrangsinventarisatie voorgestelde&#13;
oppervlakte een meer dan evenredige invloed gehad op de uiteindelijke vaststelling.&#13;
In veel gebieden waren de ruilverkavelingscommissies gedwongen zich te&#13;
houden aan de tussen de Minister van VRO en Gedeputeerde Staten overeengekomen&#13;
globale aanwijzing als uitgangspunt voor de inhoud van de planverruiming,&#13;
zonder hierop invloed te kunnen uitoefenen. Een naar mijn oordeel weinig verheffend&#13;
staaltje van democratische besluitvorming.&#13;
Interessant in dit verband is de vaststelling van de gebieden in ZW-Drenthe door&#13;
het Provinciaal Bestuur, de invloed van de voorbereidingscommissie in de Vijfheerenlanden&#13;
op de omvang van de gebieden, de integratie van de relatienotagebieden&#13;
in de landinrichtingsprojecten Waterland, Eilandspolder en Mergelland,&#13;
de controverse in de omvang van de relatienotagebieden tussen de Minister van&#13;
VRO en het Provinciaal Bestuur in Groningen.&#13;
Tevens is de situatie op het eiland Terschelling vermeldenswaard. Het landbouwgebied&#13;
is in de nota Landelijke Gebieden ingedeeld in de zone natuurgebieden. Hoewel&#13;
het hier een globale zonering betreft op een hoog abstractieniveau is dit feit een&#13;
belangrijk uitgangspunt voor de inrichting van het gebied. Onder druk van de bevolking&#13;
- de ruilverkavelingscommissie en het Provinciaal Bestuur - werd op Ministersniveau&#13;
besloten het reeds aangewezen reservaatsgebied te schrappen en het gehele&#13;
landbouwgebied tot beheersgebied te maken onder het voorbehoud, dat het&#13;
inrichtings- en beheersplan ertoe dient te leiden, dat na uitvoering van de ruilverkaveling&#13;
nog zo'n 70% van de weidevogels in het gebied aanwezig blijven. Dit besluit&#13;
gaat ervan uit, dat van tevoren concreet is vast te stellen, hoeveel vogels er bij een inrichtingsplan&#13;
verdwijnen en hoeveel er bij een bepaald pakket beheersmaatregelen&#13;
mogen worden verwacht. Een nogal boute veronderstelling, waarvan wel ondertussen&#13;
het al of niet doorgaan van het inrichtingsplan van afhankelijk wordt gesteld.&#13;
Op Ministersniveau wordt thans uitgevochten of het thans voorliggende plan aan de&#13;
door CRM gestelde criteria zal voldoen. Een strijd op dit niveau grenst m.i. aan het&#13;
bestuurlijk aanvaardbare en draagt niet bij tot de inzet van het bedrijfsleven tot het&#13;
aangaan van beheersovereenkomsten.&#13;
De relatie landinrichtingsplan - beheersplan&#13;
Het is uiteraard van belang, dat bij de vaststelling van het landinrichtingsplan de&#13;
eventueel in het betrokken gebied liggende beheersgebieden en reservaatsgebieden&#13;
concreet zijn aangegeven. Zowel de werken ter uitvoering van de verbetering van de&#13;
landbouwkundige situatie als die ter bescherming van de beheersdoelstelling dienen&#13;
duidelijk in het landinrichtingsplan te zijn verwoord. Een formele binding tussen het&#13;
landinrichtingsplan en het besluit tot concrete aanwijzing van de beheersgebieden&#13;
bestaat echter niet, tenzij de beslissing van de Minister van VRO om het formele&#13;
besluit tot aanwijzing van relatienotagebieden in landinrichtingsgebieden te delegeren&#13;
aan de CCC als zodanig moet worden gezien. Dit besluit dient in&#13;
overeenstemming met het betrokken Provinciaal Bestuur te worden genomen. De vaststelling van de concrete begrenzing van deze gebieden&#13;
staat formeel dan ook los van het vaststellen van het ruilverkavelingsplan ex art. 34&#13;
van de Ruilverkavelingswet in de CCC, dat immers na vaststelling aan het College&#13;
van Gedeputeerde Staten wordt aangeboden.&#13;
De vraag doet zich in de praktijk voor, of ook niet de belanghebbenden voor de&#13;
stemming kennis dienen te hebben van de noodzakelijk geachte beheersbepalingen&#13;
in het op te stellen beheersplan. In gebieden als Waterland en Eilandspolder, waar&#13;
de relatienotagebieden een integraal onderdeel vormen bij de belangenafweging over&#13;
de inrichting van het gebied is dit zeker vereist. In andere landinrichtingsgebieden&#13;
ligt dit minder voor de hand. De kans dat hetzij de stemming hierdoor moet worden&#13;
vertraagd hetzij de Provinciale Adviescommissie onder een te hoge druk tot de&#13;
opstelling van een beheersplan moet komen, is hierbij concreet aanwezig. Uit de&#13;
praktijk zijn hiervoor verschillende voorbeelden te noemen.&#13;
Van belang is voorts de vraag of en in hoeverre de stemming over een ruilverkavelingsplan&#13;
wordt beïnvloed door de aanwijzing van de relatienotagebieden en de te&#13;
verwachten beheersbepalingen. Een nader onderzoek op dit punt lijkt mij gewenst.&#13;
Indien de ruilverkaveling wordt afgestemd, blijft de aanwijzing van de beheers- en&#13;
reservaatsgebied en van kracht. Hieruit volgt, dat de ondernemers die land hebben&#13;
liggen in de relatienotagebieden er in het algemeen belang bij hebben dat de landinrichting&#13;
door gaat, ook al ervaren ze het vaak als een ernstige discriminatie, dat op&#13;
hun grond in het beheersgebied of reservaat geen werken mogen worden uitgevoerd.&#13;
Zowel de mogelijkheid van uitruil van gronden en van de kavelconcentratie in het&#13;
relatienotagebied als de te verwachten ontwikkeling van de beheersvergoeding is&#13;
hierbij in het geding. In hoeverre deze conclusie ook in de praktijk opgaat, is moeilijk&#13;
na te gaan.&#13;
Keuze tussen reservaat en beheersgebied&#13;
De vraag of een bepaald gebied tot reservaat- of beheersgebied moet worden aangewezen,&#13;
is voor de praktijk niet onbelangrijk. Hierbij zijn een drietal criteria in het&#13;
geding. De kwetsbaarheid van de te beschermen natuurwaarden in relatie tot de&#13;
actuele bedrijfsvoering, de inpasbaarheid van het gewenste beheer in de agrarische&#13;
bedrijfsvoering en de omvang van de beheersvergoeding. De Relatienota geeft over&#13;
dit laatste criterium slechts een zekere indicatie. Als de vergoeding te hoog wordt is&#13;
het voor het Rijk voordeliger om het beheer in eigen hand te nemen.&#13;
De keuze is voor de ondernemers, die toevallig hun bedrijf of gronden in een&#13;
relatienotagebied hebben liggen erg belangrijk. Immers aanwijzing tot reservaatsgebied&#13;
houdt in streven naar verwerving van eigendom en gebruiksrechten door het&#13;
Rijk. In de Wet Agrarisch Grondverkeer heeft het Rijk met het oog hierop voor&#13;
zichzelf een voorkeursrecht gecreëerd. Voorzover de reservaatsvorming integraal&#13;
onderdeel is van een herinrichtingsproject kan de Staat op grond van de Landinrichtingswet&#13;
straks zelfs naar het middel onteigening grijpen. Zolang deze middelen&#13;
nog niet beschikbaar zijn staan slechts uitruil in ruilverkavelingsverband dan wel&#13;
aankoop op vrijwillige basis ter beschikking. In de praktijk blijkt bovenstaande keuze bij het besluit tot aanwijzing in de regel&#13;
nauwelijks of in zeer globale termen gemotiveerd. Voor de betrokken ondernemers&#13;
is echter geen enkel verweer tegen de aanwijzingsprocedure mogelijk. De Minister&#13;
beslist op voorstel van c.q. in overleg met het College van G.S. Alleen indien de begrenzing&#13;
in het kader van een streekplan of een landinrichtingsplan wordt vastgesteld,&#13;
is inspraak mogelijk.&#13;
Van de zijde van de natuurbescherming bestaat grote voorkeur voor reservaatsvorming.&#13;
Immers, als het einddoel van de reservaatsvorming is bereikt, is het ideale&#13;
beheer voor een dergelijk gebied zeker gesteld. Voor de agrarische ondernemers betekent&#13;
deze keuze in feite een op termijn gesteld onttrekken van landbouwgrond aan&#13;
de produktiesfeer. Immers, de produktiefactor van de grond is dan slechts bijzaak&#13;
geworden.&#13;
Er blijkt een opmerkelijk verschil tussen het %, dat van de relatienotagebieden&#13;
binnen resp. buiten ruilverkavelingen worden of wellicht zullen worden aangewezen&#13;
tot beheersgebied resp. reservaatsgebied. Buiten het landinrichtingsgebied omvat de&#13;
oppervlakte reservaat, waarvoor een voornemen tot globale aanwijzing is aangegeven,&#13;
17.390 ha tegenover 3.125 ha beheersgebied. De oppervlakte, waarvoor de&#13;
globale aanwijzing is vastgesteld, omvat 6.461 ha reservaat en 3.855 ha beheersgebied,&#13;
terwijl voor 8.237 ha deze keuze nog niet is gemaakt. Binnen de ruilverkavelingsgebieden&#13;
omvat het voornemen tot globale aanwijzing 1.704 ha reservaat, 2.616&#13;
ha beheersgebied en 1.000 ha nog niet ingedeeld. De oppervlakte waarvoor de globale&#13;
begrenzing is vastgesteld omvat 4.574 ha reservaat en 5.234 ha beheersgebied, terwijl&#13;
deze keuze voor 2.900 ha nog moet worden gemaakt.&#13;
De problematiek van reservaatsvorming wordt naar mijn oordeel in de praktijk&#13;
zwaar onderschat, zeker wanneer een reservaatsgebied een aanzienlijke omvang&#13;
heeft. De aankoop van een dergelijk gebied zal zowel uit een oogpunt van financiering&#13;
als van gebrek aan juridische middelen over een lange periode uitstrekken. De&#13;
agrarische ondernemer in een dergelijk gebied is niet verplicht zijn bedrijf te verkopen&#13;
en heeft zelfs op basis van de Beschikking Beheersovereenkomsten een recht tot&#13;
het aangaan van een beheersovereenkomst voor zichzelf en zijn opvolgers in de&#13;
rechte lijn.&#13;
Hij zal er zich echter van bewust moeten zijn, dat de produktieomstandigheden in&#13;
de overgangsperiode naar het reservaatsbeheer er niet gunstiger op worden, wanneer&#13;
op het gebied een voorkeursrecht rust en grote delen zijn aangekocht. Bedrijfsuitbreiding&#13;
is er voor hem dan niet meer bij tenzij onder beheerscondities, die niet of&#13;
nauwelijks inpasbaar zullen zijn in zijn bedrijfsvoering, vanuit arbeidstechnisch en&#13;
voedertechnisch oogpunt. Van natuur beschermingszij de geldt echter, dat het door&#13;
hem gewenste beheer in het algemeen slechts op termijn realiseerbaar zal zijn. Het&#13;
voor het eindstadium voorziene reservaatsbeheer zal in de overgangsperiode niet van&#13;
de ondernemer kunnen worden vereist, zeker niet wanneer dit technisch niet in te&#13;
passen is in de bedrijfsvoering. Behoud van de aankoopwaardigheid van de grond is&#13;
een aanzienlijk bescheidener beheersdoelstelling dan het in de eindsituatie in te stellen&#13;
reservaatsbeheer.&#13;
Het is daarom naar mijn oordeel van groot belang, dat bij de keuze van reservaat&#13;
of beheersgebied mede de vraag betrokken wordt, op welke termijn de realisering van de reservaatssituatie kan worden bereikt en welke problemen zich hierbij kunnen&#13;
voordoen voor de betrokken agrarische bedrijven tijdens de overgang naar de&#13;
reservaatssituatie.&#13;
Het beheersplan&#13;
Het beheersplan vormt de basis voor de inhoud van de beheersovereenkomsten. In&#13;
het plan moet worden aangegeven, welke waarden beschermd of ontwikkeld moeten&#13;
worden, wat de boer daarvoor moet doen en wat de beheersvergoeding, aanpassingsvergoeding&#13;
en verpachtersvergoeding zal zijn. Daarvoor is nodig:&#13;
- een inventarisatie van de te beschermen natuur- of landschapswaarden, en het&#13;
formuleren van de beheersdoeleinden;&#13;
- het vertalen van het beheersdoel in beheersbepalingen voor de boer;&#13;
- het nagaan of en in hoeverre die beheersbepalingen in de agrarische bedrijfsvoering&#13;
inpasbaar zijn en voor de ondernemers aanvaardbaar zijn;&#13;
- indien dit niet het geval is, zal terugkoppeling naar het beheersdoel noodzakelijk&#13;
zijn;&#13;
- het aanwijzen van een vergelijkingsgebied en het vastleggen van de produktieomstandigheden&#13;
en de bedrijfsvoering in dat gebied;&#13;
- het vaststellen van de produktieomstandigheden en bedrijfsvoering in het&#13;
beheersgebied of reservaatsgebied voor en na de realisering van de voorgenomen&#13;
beheersbepalingen;&#13;
- het aan de hand van deze gegevens bepalen van de grondslagen voor de berekening&#13;
van de beheersvergoeding en de aanpassingsvergoeding;&#13;
- het vaststellen van de verpachters vergoeding;&#13;
- de met inachtneming van de jaarlijks door het SBL-Bestuur vast te stellen vergoeding&#13;
per kg gederfd produkt en de vergoeding per arbeidsuur van de beheersvergoeding&#13;
per ha.&#13;
Deze procedure is in sterke mate bepaald door het uitgangspunt in de Relatienota,&#13;
dat de beheersbeloning dient te zijn afgestemd op een vergelijking van de bedrijfsvoering&#13;
in het beheersgebied en de elders in de regio gebruikelijke bedrijfsvoering.&#13;
Dit uitgangspunt heeft tot gevolg, dat bijv. niet kan worden volstaan met een methodiek,&#13;
waarbij de ondernemer in een beheersgebied een aantal pakketten van beheersverplichtingen&#13;
krijgt aangeboden met aan ieder pakket een landelijk uniform&#13;
bepaald prijskaartje, waaruit de betrokkene de hem meest passende keuze kan maken.&#13;
Evenmin is gekozen voor een systeem, waarbij voor ieder bedrijf in een beheersgebied&#13;
in overleg met de betrokken ondernemer een zoveel mogelijk voor dat bedrijf&#13;
passend beheersplan wordt vastgesteld. Dit systeem, waarvoor de betrokken agrarische&#13;
ondernemers vaak hun voorkeur laten blijken, spoort evenmin met het uitgangspunt.&#13;
Het is gezien de differentiatie in de bedrijfsvoering ook moeilijk hanteerbaar&#13;
- veel bedrijven liggen voor een deel binnen een relatienotagebied - en&#13;
moeilijk controleerbaar. Het gaat ook teveel uit van het fixeren van de huidige bedrijfssituatie&#13;
en leidt niet tot een integraal op basis van het beheersdoel gewenst beheer&#13;
voor het gehele gebied. Gekozen is voor een per gebied c.q. deelgebied uniform pakket van beheersmaatregelen,&#13;
onderverdeeld in een pakket voor het basisbeheer en één of meer pakketten&#13;
voor aanvullend beheer. De ondernemer die een beheersovereenkomst afsluit, moet&#13;
zich tenminste verbinden voor het basisbeheer en heeft daarnaast de keuze om ook&#13;
aanvullend beheer in zijn overeenkomst op te nemen.&#13;
Deze opzet met uniforme pakketten beheersmaatregelen voor een heel gebied of&#13;
deelgebied heeft tot gevolg, dat er in de praktijk verschil is in de mate waarin een bedrijf&#13;
met de voorgestelde beheersmaatregelen uit de voeten kan. In eenzelfde gebied&#13;
kunnen bedrijven met een extensieve bedrijfsvoering het beheerspakket gemakkelijker&#13;
in hun bedrijfsvoering inpassen dan een meer intensief geleid bedrijf. Deze&#13;
situatie leidt tot nogal veel discussie in de praktijk. Vooral de jongere ondernemers,&#13;
met in de regel een intensieve bedrijfsvoering, hebben op dit punt veel kritiek. Deze&#13;
kritiek richt zich vooral op de gelijke beloning per ha voor hetzelfde pakket beheersverplichtingen&#13;
voor het gehele gebied of deelgebied. Deze kritiek is wel begrijpelijk,&#13;
echter niet terecht. De beheersprestatie bestaat uit het realiseren van de beheersdoelstelling.&#13;
Een ieder die binnen een bepaald gebied door naleving van de daarvoor&#13;
opgestelde beheersverplichtingen daaraan voldoet, levert een gelijke prestatie vanuit&#13;
de beheersdoelstelling gezien en heeft dan ook recht op een gelijke beloning. Het&#13;
verschil in onbenutte capaciteit van gebouwen en kapitaalgoederen wordt vergoed&#13;
via de per bedrijf vastgestelde aanpassingsvergoeding.&#13;
De discussie bij de opstelling van de beheersplannen concentreert zich in sterke&#13;
mate op de vraag, in welke mate de ontwikkelde beheersdoeleinden en de vertaling&#13;
hiervan in het pakket beheersbepalingen voor resp. het basisbeheer en het aanvullend&#13;
beheer inpasbaar is in de in het gebied gebruikelijke bedrijfsvoering. Daarbij&#13;
blijkt in vrijwel ieder beheersgebied het begrip inpasbaarheid een moeilijk concreet&#13;
te hanteren begrip. Dit spitst zich vooral toe op de inhoud van de beheersverplichtingen&#13;
voor het basisbeheer, het minimumpakket beheersmaatregelen, waartoe een ondernemer,&#13;
die een beheersovereenkomst wenst aan te gaan, zich verplicht. Dit basisbeheer&#13;
dient voor het gehele bedrijf te worden afgesloten, voorzover dit binnen het&#13;
betreffende relatienotagebied ligt. Het basisbeheer dient gericht te zijn op het behoud&#13;
van de aanwezige waarden op het moment van toewijzing, het aanvullend beheer&#13;
op vergroting van deze waarden. Het overgangsbeheer in reservaatsgebieden&#13;
dient beperkt te blijven tot 'het aankoopwaardig' blijven van het betrokken gebied.&#13;
Aanvankelijk werd ervan uitgegaan, dat het basisbeheer niet ver mag afwijken&#13;
van het agrarisch gebruik, zoals dat ten tijde van de opstelling van een beheersplan&#13;
aanwezig is. Zelfs in de toelichting op de richtlijnen van het SBL-Bestuur werd ervan&#13;
uitgegaan, dat het 'in de regel niet sterk daarvan behoeft af te wijken. De bestaande&#13;
situatie is in veel gevallen juist een reden geweest om een gebied als beheersgebied of&#13;
reservaat aan te wijzen'. Al gauw bleek deze stelling tot ernstige conflicten te leiden,&#13;
omdat het moeilijk verenigbaar is met het uitgangspunt, dat ook het basisbeheer een&#13;
wezenlijke bijdrage dient te leveren aan de gewenste bescherming van natuur- en&#13;
landschapswaarden. Na een zeer uitvoerige discussie in het SBL-Bestuur werd afgesproken,&#13;
dat het basisbeheer niet alleen een wezenlijke bijdrage moet leveren tot de&#13;
realisering van de beheersdoelstellingen, maar ook inpasbaar moet zijn in de&#13;
agrarische bedrijfsvoering - zowel technisch als organisatorisch met de ondernemer het bedrijf kunnen voortzetten - en dat ook met het psychologisch effect -&#13;
weerstand bij te grote afwijking van de actuele bedrijfsvoering - rekening moet&#13;
worden gehouden. Het ligt voor de hand, dat met deze formulering de problemen&#13;
binnen de adviescommissies nog niet zijn opgeheven. Vooral de gebieden, waar een&#13;
weidevogelbiotoop wordt nagestreefd met de vereiste rustperiode voor het weiland&#13;
tijdens het broedseizoen - maai- en beweidingsverbod - vormen cruciale discussiepunten&#13;
in de adviescommissies. Door onderzoek wordt ernaar gestreefd meer inzicht&#13;
te verkrijgen in de technische relaties tussen de beheersdoeleinden en de vertaling&#13;
hiervan in beheersmaatregelen. Het zgn. vertrappingsonderzoek - vertrappen van&#13;
broedsels door weidend vee - heeft geleid tot een aanzienlijke verscherping van de&#13;
eisen van de zijde van natuurbescherming. Daardoor wordt het basisbeheer aanzienlijk&#13;
verzwaard, en komt de inpasbaarheid en psychologische aanvaardbaarheid onder&#13;
zware druk. Het gevaar, dat het basisbeheer daardoor een te grote stap gaat betekenen&#13;
voor de ondernemer, waardoor het doel door te weinig belangstelling voor&#13;
het afsluiten van beheersovereenkomsten wordt voorbijgeschoten is reëel aanwezig.&#13;
Dit bleek bijv. duidelijk in een recente bijeenkomst in het Waterland. Niet alleen het&#13;
basisbeheer, ook het aanvullend beheer en het overgangsbeheer dient inpasbaar te&#13;
zijn in de bedrijfsvoering.&#13;
Alles of niets regeling&#13;
Met name van de zijde van de natuurbescherming werd de eis op tafel gelegd, dat de&#13;
ondernemer die een beheersovereenkomst voor basisbeheer en overgangsbeheer&#13;
sluit, al zijn grond, voor zover het in het betrokken relatienotagebied ligt, onder deze&#13;
overeenkomst moet vallen. De vrees was aanwezig, dat als de ondernemer de vrije&#13;
keuze zou worden gelaten voor een deel van zijn bedrijf een overeenkomst af te sluiten,&#13;
hij het andere deel intensiever zal gebruiken, waardoor het effect van de bescherming&#13;
voor een deel teniet zou gaan. Van landbouwzijde is hier steeds tegenin&#13;
gebracht, dat deze eis de bereidheid van ondernemers, waarvan het hele bedrijf in&#13;
het betrokken gebied ligt, sterk doet afnemen. Bepleit werd juist voor deze bedrijven,&#13;
die door hun ligging een wezenlijke bijdrage tot de realisering van het beheersdoel&#13;
kunnen leveren, aan de beheerslandbouw te laten gewennen door hun de kans&#13;
te geven het met een deel van het bedrijf te proberen.&#13;
De halsstarrigheid, waarmee de rigoureuze eis 'alles of niets' werd verdedigd,&#13;
heeft in veel gebieden slecht gewerkt. Na felle discussies is thans toegestaan voor ondernemers,&#13;
waarvan het bedrijf voor 50% of meer in het relatienotagebied liggen,&#13;
voor de eerste drie jaren van de beheersperiode kan volstaan met de beheersverplichtingen&#13;
op de helft van zijn bedrijfsoppervlakte. Wel dienen de percelen die uit natuurwetenschappelijk&#13;
oogpunt het meest waardevol zijn hieronder te vallen. Na deze&#13;
3 jaar moet hij besluiten hetzij de overeenkomst voor het hele bedrijf af te sluiten&#13;
hetzij de overeenkomst te beëindigen. Ook deze regeling geeft m.i. nog blijk van&#13;
weinig psychologisch inzicht en een te starre ambtelijke benadering. Immers de boer&#13;
is niet verplicht om de overeenkomst te sluiten. Hij zal ook ervaring moeten kunnen&#13;
opdoen met de nieuwe bedrijfsvoering, zowel wat de technische als de bedrijfsorganisatorische&#13;
aspecten ervan betreft. En dat wordt hem nauwelijks gegund. De beheersvergoeding&#13;
De Relatienota gaat uit van een in vergelijking met de gebruikelijke bedrijfsvoering&#13;
in de regio passende beloning. Geen extra beloning, geen plus in vergelijking met de&#13;
regio, maar een beloning, gebaseerd op het verschil in kosten en ondernemersinkomen&#13;
met de produktieomstandigheden en bedrijfsvoering in de regio.&#13;
Het SBL-Bestuur heeft een uitermate ingewikkeld berekeningssysteem ontwikkeld&#13;
voor de vaststelling van deze beloning. Vasthoudend aan het uitgangspunt werd gekozen&#13;
voor resp.:&#13;
- een beheersvergoeding (vergoeding voor de nagekomen beheersverplichtingen);&#13;
- een aanpassingsvergoeding (voor onbenutte capaciteit voor gebouwen of&#13;
machines);&#13;
- een verpachtersvergoeding.&#13;
De beheersvergoeding bestaat per gebied of deelgebied uit een voor iedere boer gelijk&#13;
bedrag per ha, voor resp. het basisbeheer, aanvullend beheer of overgangsbeheer.&#13;
De omvang van het bedrag is afhankelijk van het verschil in produktieniveau&#13;
in beheerssituatie en vergelijkingssituatie, de extra arbeid, die nodig is voor uitvoering&#13;
van het beheersplan en de zgn. exploitatie-aanspraken (verschil in bemestingskosten,&#13;
waterschapslasten etc).&#13;
Het in te vullen bedrag per kVEM gederfd produkt en per extra arbeidsuur wordt&#13;
door het SBL-Bestuur jaarlijks vastgesteld en geactualiseerd aan de loon- en prijsontwikkeling.&#13;
Tegen deze berekeningsmethode van beheersvergoeding en in het bijzonder de&#13;
vergoeding per ha gederfd produkt werd vanuit de praktijk veel bezwaren aangevoerd.&#13;
De berekening was gebaseerd op de kostprijs van gras op stam en de voederwinningskosten&#13;
op het gemiddelde veehouderijbedrijf in ons land. De boer verkoopt&#13;
echter geen gras maar melk en vlees. Een beloning voor gederfde inkomsten uit de&#13;
veredeling van gras naar melk en vlees door de geringere grasopbrengst zit er niet in.&#13;
De gerechtvaardigde kritiek hierop heeft geleid tot wijziging van de berekeningswijze&#13;
per 1 januari 1982, waarbij wordt uitgegaan van de berekening van het saldo&#13;
van het arbeidsinkomen voor de ondernemer per kg gederfd produkt, uitgaande van&#13;
het gehele bedrijf. Deze wijziging van berekeningsmethode had ook gevolgen voor&#13;
de vaststelling van de aanpassingsvergoeding.&#13;
De berekening van de beheersvergoeding ontmoet voorts in de praktijk het bezwaar,&#13;
dat geen rekening wordt gehouden met een verschil in kwaliteit van het grasbestand&#13;
en het geoogste ruwvoer op de percelen, waar later moet worden gemaaid of&#13;
beweid. Over de omvang van het kwaliteitsverschil bestaat duidelijk verschil van inzicht&#13;
tussen de praktijk en de wetenschappelijke onderzoekers. Nader onderzoek&#13;
moet duidelijk maken wie gelijk heeft. De resultaten van het ruwvoederonderzoek&#13;
van een ondernemer in een reservaatsgebied, waarbij het eiwitgehalte voor zijn ruwvoer&#13;
30% lager ligt dan het gemiddelde, wijst wel in een bepaalde richting. Door op&#13;
dit punt de praktische ondernemer niet het voordeel van de twijfel te geven, wordt&#13;
de bereidheid om beheersovereenkomsten af te sluiten bepaald niet groter.&#13;
Ook de vaststelling van de verpachtersvergoeding draagt weinig bij tot het stimuleren&#13;
van- het afsluiten van overeenkomsten. In veel gebieden is in de aanvang geen geen verschil in pachtomstandigheden te verwachten. Dit betekent dat van de verpachter&#13;
wordt verwacht, dat hij de overeenkomst aangaat, zonder dat er voor hem&#13;
op korte termijn profijt van te verwachten is. Zelfs het in reservaatsgebieden vereiste&#13;
optierecht zou hij zonder meer aan de SBL moeten afstaan. Dit lijkt te veel gevraagd.&#13;
Een wijziging, waarbij op zijn minst een medewerkersvergoeding aan de&#13;
verpachter wordt verleend, is geboden.&#13;
Onderhoudsovereenkomsten&#13;
In tegenstelling tot de beheersovereenkomsten bestaat de indruk, dat in de praktijk&#13;
de mogelijkheid om overeenkomsten met de Staat af te sluiten voor onderhoud van&#13;
heggen en houtwallen in het algemeen positief wordt ontvangen. Het heeft echter tot&#13;
begin 1981 geduurd, voordat de eerste gebieden werden aangewezen, waarbinnen&#13;
overeenkomsten kunnen worden afgesloten. De beschikking betreft slechts een zeer&#13;
beperkt aantal gebieden. Uit de ervaring in de praktijk met de voorlopige regelingen&#13;
blijkt wel, dat door de te beperkte ruimte voor toepassing van deze regeling een gerede&#13;
kans op een in breed aanvaarde ontwikkeling naar beter onderhoud en verfraaiing&#13;
van het landelijk gebied is gemist.</content><legacyfootnotes/><footnotes><footnote/></footnotes><auteurs>Ir. T.T. Wind</auteurs><published>1982-03-01 00:00:00</published><modified>1982-03-01 00:00:00</modified><editiondate>1982-03-01</editiondate><htmlpath>https://denhollander.info/artikel/6461</htmlpath></article>
</articles></edition>
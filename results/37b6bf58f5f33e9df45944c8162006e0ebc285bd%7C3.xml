<edition><articles><article><jaar>1985</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1985</searchword><id>6407</id><udhid>UDH:TvAR/6407</udhid><titel>De rechtsbescherming in de Landinrichtingswet</titel><searchwords><searchword>TvAR 12/1985</searchword><searchword>UDH:TvAR/6407</searchword></searchwords><attachments><attachment><name>1985_nr 12_Artikel_Wennink.pdf</name><extention>pdf</extention><url>https://denhollander.info/download/6189/ci</url></attachment></attachments><inleiding>De redactie van Agrarisch recht vroeg mij dit artikel te schrijven naar&#13;
aanleiding van een scriptie met de titel: de rechtsbescherming in het ontwerplandinrichtingswet&#13;
na vaststelling door de Tweede Kamer. Deze scriptie werd&#13;
geschreven in het kader van een vraag ingediend bij de wetenschapswinkel&#13;
van de Vrije Universiteit door een particulier, die betrokken was bij de&#13;
ruilverkaveling 'Grootslag' in Noord-Holland. In dit artikel ga ik uit van de&#13;
stand van zaken bij kamerstuk Tweede Kamer vergaderjaar 1983-1984&#13;
15907 nr. 107, d.w.z. na de amendering door de Tweede Kamer van het&#13;
ontwerp van wet (Tweede Kamer vergaderjaar 1983-1984 15907 nr. 106). De&#13;
verdere kamerstukken hebben aan het al bekende niets nieuws toegevoegd, en&#13;
de wet is verder onveranderd in het Staatsblad verschenen. Ik wil in dit artikel&#13;
proberen aan te geven welke rechtsbeschermingsmogelijkheden dit&#13;
wetsontwerp kent en in hoeverre er sprake kan zijn van lacunes daarin.&#13;
Het is daarom noodzakelijk de volgende deelvragen te beantwoorden:&#13;
1. Welke besluiten en feitelijke handelingen kent het ontwerp?&#13;
2. Tegen welke van deze besluiten is wel en tegen welke is geen bezwaar&#13;
en/of beroep mogelijk?&#13;
3. Welke evt. in te voeren rechtsbeschermingsmogelijkheden kunnen een&#13;
verbetering van de rechtsbescherming geven?&#13;
4. Welke al bestaande rechtsbeschermingsmogelijkheden zijn vatbaar voor&#13;
verbetering?&#13;
Tot slot van deze inleiding dient het begrip rechtsbescherming te worden&#13;
omschreven.&#13;
Onder het begrip rechtsbescherming versta ik:&#13;
1. De mogelijkheid tot het maken van bezwaar tegen het besluit van een&#13;
administratief orgaan, voorzover dienende ter inleiding van een&#13;
mogelijk beroep op een rechter, dan wel hoger administratief orgaan in&#13;
de vorm van kroonberoep.&#13;
2. Beroep op een rechter, dan wel kroonberoep.&#13;
Naast deze vormen van rechtsbescherming zijn er nog andere mogelijkheden&#13;
om te komen tot een verandering van het oorspronkelijke besluit. Deze&#13;
mogelijkheden zijn geen vormen van rechtsbescherming.&#13;
In geval van rechtsbescherming is er sprake van een 'gefixeerd geschil'. Er&#13;
is een besluit dat onderworpen kan worden aan een onafhankelijke,&#13;
rechterlijke instantie.1 Ik reken daar wegens de vele overeenkomsten ook&#13;
het kroonberoep onder. </inleiding><content>Besluiten en feitelijke handelingen pseudo rechtsbescherming rechtsbescherming&#13;
In geval van ruilverkaveling bij&#13;
overeenkomst:&#13;
Ruilverkavelingsovereenkomst - Bindend advies door&#13;
de CC (gewone&#13;
rechter)&#13;
Goedkeuring van bedingen bevat- - Arob-beroep&#13;
tende de toepasselijk verklaring&#13;
van wettelijke bepalingen&#13;
Beroepen tussen haakjes ( ) komen niet (vaak) voor.&#13;
Ik moet hierbij de volgende opmerkingen maken:&#13;
1. Bij alle vormen van landinrichting is geen beroep mogelijk bij aanwijzing voor&#13;
maatregelen i.v.m. de aanleg en verbetering van wegen en waterlopen.&#13;
(zie art. 83 j° art. 122 onteigeningswet in combinatie met art. 141 bij herinrichting,&#13;
art. 83 j° art. 142 lid \b en c bij ruilverkaveling, art. 110 j° art. 143 lid 1b bij&#13;
aanpassingsinrichting.)&#13;
2. Vergoeding bij een verzoek ex art. 146 lid 3. Volgens art. 12 lid 3 Rvkw '54 is&#13;
de plaatselijke commissie na goedkeuring van de C.C. bevoegd, algehele vergoeding&#13;
in geld te geven aan een eigenaar die zulks verzoekt. Deze beschikking is vatbaar&#13;
voor Arob-beroep (10 maart 1980, nr. A-10167).&#13;
In het ontwerp-landinrichtingswet wordt een beroep mogelijk via de lijst van&#13;
rechthebbenden en de lijst de geldelijke regelingen.&#13;
De mogelijkheid van Arob-beroep zal hiermee vervallen. Dit is nog niet alles.&#13;
In art. 146 lid 3 krijgt de minister van L&amp;V de mogelijkheid om een extra toeslag&#13;
vast te stellen, welke verleend wordt onder door hem te stellen voorwaarden. Deze&#13;
voorwaarden zijn opgenomen in een ministeriële verordening; de beschikking afkoop&#13;
potentiële toedelingsrechten.&#13;
De vraag is nu of op deze 'beschikking' bij de rechtbank een beroep kan worden&#13;
gedaan. Onder de Rvkw '54 is deze ministeriële verordening een vorm van pseudowetgeving.&#13;
Bij afwijzing van het verzoek om de toeslag is Arob-beroep mogelijk.&#13;
In de nieuwe landinrichtingswet is er echter niet meer sprake van een zelfstandige ministeriële&#13;
verordening, maar van een ministeriële verordening op grond van delegatie.&#13;
Dit is van belang voor de mogelijkheid van beroep op de rechtbank. Pseudo-wetgeving&#13;
hoort volgens de burgerlijke rechter niet tot de wereld van de regels, maar&#13;
van de feiten. Een rechtstreeks beroep op dergelijke beleidsregels is niet mogelijk&#13;
(HR 25 april 1969 NJ 1969, 303 Pluvierarrest).&#13;
Nu de ministeriële verordening op grond van een wettelijke bepaling zal worden&#13;
vastgesteld is de verordening een vorm van materiële wetgeving.&#13;
Het is echter nog niet duidelijk of de rechtbank in het kader van de landinrichting&#13;
bij het vaststellen van de lijst der geldelijke regelingen een beroep op deze ministeriële&#13;
verordening zal honoreren.&#13;
Deze toeslag betreft nl. een soort bedrijfsbeëindigingshulp en gaat als zodanig&#13;
buiten de herverkaveling om. Het is daarom de vraag of deze toeslagen in de lijst&#13;
der geldelijke regelingen moeten worden opgenomen. Horen deze toeslagen niet in de lijst der geldelijke regelingen thuis, dan is beroep op de rechtbank uitgesloten.&#13;
Dit heeft tot gevolg dat de aanvullende rechtsbescherming van de wet-Arob herleeft.&#13;
3. Beroep tegen het door de inspecteur vastgestelde bedrag aan landinrichtingsrente.&#13;
Volgens art. 229 lid 4 is geen bezwaar en beroep mogelijk via de bepalingen van&#13;
hoofdstuk V AWR tegen de omvang van het in art. 222 vierde lid bedoelde bedrag.&#13;
Dit veronderstelt, dat het te betalen bedrag aan landinrichtingsrente rekenkundig&#13;
voortvloeit uit de lijst der geldelijke regelingen.&#13;
Wat nu te doen in geval van mistellingen, vergissingen of een onjuiste toepassing&#13;
van art. 223 lid la: 'Geen heffing of invordering vindt plaats, indien de door de eigenaar&#13;
verschuldigde kosten geringer zijn, dan een bij AMvB vast te stellen bedrag.'&#13;
De enige mogelijkheid is dan Arob-beroep. Ditzelfde gebrek aan rechtsbescherming&#13;
kenmerkt de Rvkw '54.2&#13;
Daarom ware het beter geweest, wanneer de wetgever bezwaar bij de inspecteur&#13;
en beroep op de belastingkamer had laten open staan.&#13;
4. Verder moet ik wijzen op mogelijkheden buiten de landinrichtingswet nl. de&#13;
Arob-beroepen tegen de bouw- en aanlegvergunningen, die nodig zijn voor kavelinrichtingswerken&#13;
en de Arob-beroepen tegen de subsidiebeschikkingen i.v.m.&#13;
kavelverbeteringswerken.&#13;
5. Beroep op de gewone rechter buiten de bepalingen van het ontwerp-landinrichtingswet.&#13;
Er blijft voor een beroep op de gewone rechter buiten de bepalingen van&#13;
de ruilverkavelingswet niet veel ruimte over. Ik kan wijzen op het nooit voorkomen&#13;
de beroep bij niet of onjuiste nakoming van de ruilverkavelingsovereenkomst.&#13;
Meestal vindt hier een vorm van bindend advies door de C.C. plaats.3&#13;
De mogelijkheden voor een beroep via art. 1401 zijn beperkt. Onlangs werd door&#13;
de HR een actie ex art. 1401 tegen de plaatselijke commissie niet aanvaard. De advocaat&#13;
van de eisende partij had echter verzuimd om de staat naast de plaatselijke commissie&#13;
te dagvaarden. De plaatselijke commissie bezit nl. geen rechtspersoonlijkheid,&#13;
terwijl de staat ex art. 51 lid 6 RvkW '54 garant staat voor de rechtshandelingen&#13;
van de plaatselijke commissie. (Op dit punt heeft het ontwerp-landinrichtings-wet&#13;
art. 31 dezelfde inhoud.)&#13;
Of het arrest dan anders geluid zou hebben is onzeker, maar nu werd in ieder geval&#13;
geen actie toegelaten op de grond dat, volgens de Rvkw '54 de gevraagde schadevergoeding&#13;
op de lijst der geldelijke regelingen behoort te worden geplaatst en&#13;
het daarmee niet strookt, dat de schade langs een andere weg ten laste van de&#13;
eigenaren zou kunnen worden gebracht (HR 10 februari 1984 nr. 12179 RvdW 3&#13;
maart 1984 nr. 46).&#13;
Ik ben van mening, dat een actie ex art. 1401 niet mogelijk is, niet tegen de plaatselijke&#13;
commissie, omdat ze geen rechtspersoonlijkheid bezit, niet tegen de staat, omdat deze alleen garant staat voor rechtshandelingen (art. 51 lid 6 Rvkw en art. 31&#13;
landinrichtingswet), niet tegen de gezamenlijke eigenaren, omdat dan de procedure&#13;
betreffende de lijst der geldelijke regelingen wordt omzeild.&#13;
BIJ WELKE BESLUITEN OF FEITELIJKE HANDELINGEN IS GEEN RECHTSBESCHERMING&#13;
AANWEZIG EN IS HET NOODZAKELIJK, DAN WEL ONWENSELIJK DAAR VERANDERING IN TE&#13;
BRENGEN?&#13;
Bij de volgende besluiten en feitelijke handelingen is geen rechtsbescherming aanwezig:&#13;
1. het voorbereidingsschema landinrichting en het verzoek om landinrichting in&#13;
voorbereiding te nemen.&#13;
2. de instelling van de L.I.C.&#13;
3. het landinrichtingsprogramma, het besluit tot herinrichting en het besluit tot&#13;
stemming over ruilverkaveling&#13;
4. het landinrichtingsplan (deels)&#13;
5. het begrenzingenplan&#13;
6. het stelsel van classificatie&#13;
7. benoeming van de schatters&#13;
8. richtlijnen&#13;
9. procedureversnelling&#13;
1. Het voorbereidingsschema en het verzoek om landinrichting in voorbereiding te nemen&#13;
Het voorbereidingsschema landinrichting geeft voor ieder gebied aan of er herinrichting, dan&#13;
wel ruilverkaveling wordt voorbereid en de voorlopige grenzen van het gebied.&#13;
De aanvang van landinrichting mondt via het advies van de C.C. uit in opname in het&#13;
voorbereidingsschema. In de oude Rvkw '54 is tegen de beslissing op de aanvraag&#13;
kroonberoep toegelaten. Dit kroonberoep verviel in het ontwerp landinrichtingswet nr. 1,&#13;
zoals ingediend door de regering, met het argument dat er geen duidelijk moment is, waarop&#13;
de aanvraag is afgewezen.&#13;
Bij het voorlopig verslag vond de Tweede Kamer dit toch wel wat mager. Met name de&#13;
VVD fractie vond dat er beroep mogelijk moest zijn tegen de opname in het&#13;
voorbereidingsschema.4&#13;
Bij MvA was de regering bereid om een kroonberoep tegen het voorbereidingsschema op&#13;
te nemen. Zij wilde dit beroep open stellen voor een ieder, zoals door de PvdA in het&#13;
voorlopig verslag was gevraagd. Het betrof niet een beroep tegen het niet op een&#13;
voorbereidingsschema plaatsen, maar beroep tegen het wel op het voorbereidingsschema plaatsen. Er werd dus geen kroonberoep opgenomen tegen&#13;
niet-plaatsing.&#13;
Dit viel bij het CDA niet in goede aarde. Niet helemaal ten onrechte wilde zij geen&#13;
kroonberoep tegen een voorlopige beslissing. Het gevolg is nu echter dat er helemaal&#13;
geen kroonberoep mogelijk is tegen de keuze voor ruilverkaveling of landinrichting.&#13;
Bovendien is er ook geen toetsing of een verzoek nu wel terecht is gehonoreerd&#13;
of niet. Degenen die nu beslissen zijn P.S. in overeenstemming met de minister.&#13;
2. Instelling L.I.C.&#13;
Dit gebeurt door G.S., gehoord de C.C. Een AmvB zal hier nadere regels over stellen.&#13;
Dat tegen benoemingen geen rechtsbescherming open staat is logisch, want welk&#13;
recht dient er beschermd te worden? Ik hoop, dat de AmvB wat meer zegt over de&#13;
personen die benoemd worden. Het mag nl. niet zo zijn, dat alleen de landbouwbelangen&#13;
worden vertegenwoordigd.&#13;
3. Het landinrichtingsprogramma, het besluit tot herinrichting en het besluit tot&#13;
stemming over ruilverkaveling&#13;
Bij deze besluiten is het slechts mogelijk bezwaren in te dienen bij G.S. P.S. (de&#13;
vaststellers van het programma) is een politiek orgaan, wiens samenstelling invloed&#13;
kan hebben op de besluitvorming.5 Ik neem echter niet aan, dat de Kroon meer&#13;
besluiten zal gaan vernietigen dan gewoonlijk is.6 Daarom was een kroonberoep&#13;
beter geweest. Dit was ook daarom juister, omdat het ontwerp landinrichtingsprogramma&#13;
wordt opgesteld door de L.I.C. (benoemd door G.S.) en de C.C. (hiërarchisch&#13;
onder de minister).&#13;
Deze beide organen werken vanuit de door de minister gegeven voorlopige beslissing&#13;
en zouden hun plannen volledig moeten wijzigen, wanneer een lager orgaan&#13;
(P.S.) een ander besluit neemt. Dit vind ik toch wel een vreemde uitkomst.&#13;
De regering ziet dit blijkbaar ook in, want zij wil een vernietigingsmogelijkheid&#13;
inbouwen. De vraag is of dit paardemiddel niet beter in een kroonberoep voor een&#13;
ieder tegen het landinrichtingsprogramma omgezet kan worden. De vernietigingsmogelijkheid&#13;
biedt nl. niet die waarborgen, die een kroonberoep wel kan bieden.&#13;
Een derde argument is het uitblijven van de stemming door eigenaren en pachters.&#13;
Besluiten P.S. tot herinrichting, dan vindt er geen stemming plaats. Bij herinrichting&#13;
wordt de stemming vervangen door de enkele bezwarenmogelijkheid bij G.S.&#13;
Ten vierde had een kroonberoep ook voor milieugroepen van belang kunnen zijn.&#13;
Stemming door eigenaren en pachters zorgt nl. wel voor invloed vanuit de landbouwsector,&#13;
maar geeft geen waarborgen voor het natuur- en landschapsbehoud.7 Zoals uit kamerstuk Tweede Kamer vergaderjaar 1983-1984 15907 nr. 97 blijkt, zijn&#13;
het vaak de grotere eigenaren en pachters, die er via de meerderheid naar oppervlakte&#13;
voor zorgen dat de ruilverkaveling doorgang vindt. Ook gemeenten en het BBL&#13;
hebben soms grote stukken grond in eigendom.8 Hierdoor is het oorspronkelijke&#13;
idee van stemming door de direct belanghebbenden ondergraven.&#13;
Het zou denk ik voor de kleinere boeren beter zijn geweest, als er een mogelijkheid&#13;
was gecreëerd voor kroonberoep tegen het landinrichtingsprogramma. Zelfs een&#13;
stemming bij ruilverkaveling biedt voor hen weinig perspectief.&#13;
Ten slotte nog dit:&#13;
Bij arrest van 7 januari 1966, De Pacht 1966, nr. 2612 heeft de HR een beroep&#13;
op nietigheid van een besluit tot ruilverkaveling op grond van onregelmatigheden&#13;
afgewezen. Dit beroep werd voornamelijk afgewezen wegens het ontbreken van termijnen&#13;
en nadere regelingen.&#13;
In het ontwerp is in het geheel niet aan een dergelijk beroep gedacht.&#13;
4. Het landinrichtingsplan&#13;
Het ontwerp kent net als bij het landinrichtingsprogramma in het algemeen geen&#13;
kroonberoep tegen het landinrichtingsplan. Wel is er de mogelijkheid voor pachters&#13;
en eigenaren in kroonberoep te gaan tegen de aanwijzing van gronden voor doeleinden&#13;
van openbaar nut.&#13;
Net als het kroonberoep tegen het voorbereidingsschema en de aanwijzing ex art.&#13;
130 werd dit kroonberoep na vragen vanuit met name de VVD en CDA fractie bij&#13;
MvA ingevoerd.9&#13;
Beroep is niet mogelijk tegen de toewijzing i.v.m. de maatregelen en voorzieningen&#13;
voor wegen en waterlopen. Dit betekent een verminderde rechtsbescherming&#13;
vergeleken met de artikelen 13 en 45 Rvkw '54, omdat daar dit onderscheid niet&#13;
wordt gemaakt en kroonberoep in het algemeen voor rechthebbenden en pachters&#13;
mogelijk is tegen de toewijzing aan openbare lichamen. Bovendien is een beroep wegens&#13;
onttrekking aan de openbaarheid van wegen onmogelijk.&#13;
Zoals ik al eerder heb gesteld, dient er een kroonberoep te zijn t.a.v. het landinrichtingsprogramma,&#13;
omdat daar definitief voor ruilverkaveling dan wel herinrichting&#13;
wordt besloten en in geval van herinrichting de stemming opzij wordt geschoven.&#13;
Een alternatief had een kroonberoep voor een ieder tegen het landinrichtingsplan (en&#13;
niet tegen het landinrichtingsprogramma) kunnen zijn. Het wordt dan mogelijk om&#13;
integraal met het landinrichtingsplan alle bestemmingsplannen buitengebied te&#13;
veranderen. Wordt tevens naast het landinrichtingsprogramma het streekplan vastgesteld,&#13;
dan kan er gekomen worden tot een volledig geïntegreerde operationele gebiedsaanwijzing. Daarmee kan dan tevens het kroonberoep en de aanwijzing ex art. 130 vervallen.&#13;
Eventuele procedure vertragingen zouden opgevangen kunnen worden door procedures&#13;
zoals t.a.v. het kroonberoep voorgesteld in het laatste ontwerp tot wijziging&#13;
van de WRO.&#13;
5. Het begrenzingenplan&#13;
Tegen het begrenzingenplan staat geen enkele vorm van bezwaar of beroep open.&#13;
In de MvA wordt gesteld: '. .een beroepsmogelijkheid (is red.) overbodig, omdat&#13;
dan het karakter van het begrenzingenplan, een uitwerking te zijn van het landinrichtingsplan,&#13;
geweld wordt aangedaan'.10 Ik kan het met deze stelling wel eens&#13;
zijn, voorzover bij het landinrichtingsplan kroonberoep openstaat voor pachters en&#13;
rechthebbenden tegen toewijzing voor doeleinden van openbaar nut. Onder 4 bleek&#13;
een kroonberoep tegen de toewijzing i.v.m. de maatregelen en voorzieningen voor&#13;
wegen en waterlopen niet mogelijk.&#13;
Waarom dit onderscheid? Is de regering bang voor vertraging in de uitvoering van&#13;
werken?&#13;
Ik vind dit toch wel een vorm van onteigening zonder behoorlijke rechtsbescherming.&#13;
Immers, iedere eigenaar krijgt hiermee volgens de artikelen 141-143 een korting&#13;
van de waarde van zijn grond. In de onteigeningswet is voor dit soort problemen&#13;
in een hele procedure voorzien met een koninklijk besluit, de Raad van State&#13;
gehoord, dan wel een kroonberoep en vervolgens nog een rechtbankprocedure. Zelfs&#13;
in de belemmeringenwet privaatrecht is de mogelijkheid van een verzoekschrift aan&#13;
het Gerechtshof opgenomen (art. 4 belemmeringenwet privaatrecht). De ruilverkavelingswet&#13;
1954 geeft in artikel 45 de mogelijkheid van kroonberoep.&#13;
Een aparte bezwaren- en beroepsmogelijkheid bij het vaststellen van het begrenzingenplan&#13;
is niet nodig, maar dan moet wel het kroonberoep tegen het landinrichtingsplan&#13;
uitgebreid worden tot de mogelijkheid van beroep tegen toewijzing i.v.m.&#13;
maatregelen en voorzieningen voor wegen en waterlopen.&#13;
6. Het stelsel van classificatie&#13;
Tot in het ontwerp nr. 106 was er een bezwarenmogelijkheid tegen het stelsel van&#13;
classificatie. Dit leek een goede stap wegens het enorme belang, dat dit stelsel heeft&#13;
voor het schatten van de waarde van de grond. Helaas is de mogelijkheid tot het&#13;
indienen van bezwaren door het amendement Van Noord (nr. 27) uit het ontwerp&#13;
gehaald.&#13;
Al onder de Rvkw '54 waren tevergeefse pogingen gedaan om de rechter hier een&#13;
uitspraak over te laten doen. (HR 1 mei 1959, NJ 1959, 292) Is het niet vreemd, dat&#13;
de grondslag voor de waardering van de grond door de C.C. zonder enige procedurele&#13;
waarborg kan worden vastgesteld? De werkgroep Balans Ruilverkavelingswet heeft in 1968 overwogen, dat de rechtbank&#13;
misschien de mogelijkheid tot marginale toetsing moest hebben. In ieder geval&#13;
vond de werkgroep, dat de processen verbaal van schattingen (vergelijkbaar met het&#13;
stelsel van classificatie) een wettelijk voor te schrijven billijkheidsclausule dienen te&#13;
bevatten11 (zie verder onder: richtlijnen).&#13;
7. Benoeming van de schatters&#13;
De benoemde schatters zijn vaak agrariërs uit het ruilverkavelingsgebied.12&#13;
Ik vind dat een goede zaak. Mensen uit het eigen gebied kennen de problemen&#13;
meestal het beste.&#13;
Het is voor evenwichtige beslissingen, dan wel nodig, dat de rechtbank en rechtercommissaris&#13;
een sterke positie innemen. Helaas heb ik niet voldoende ruimte om&#13;
hierop in te gaan. (ik verwijs hiervoor naar mijn scriptie.)&#13;
8. Richtlijnen&#13;
Hierbij doen zich dezelfde problemen voor als bij het stelsel van classificatie. Het&#13;
is ook hier het kamerlid Van Noord, die een bezwarenprocedure tegen de richtlijnen&#13;
onnodig vond. Naar zijn mening is het plan van toedeling al met voldoende waarborgen&#13;
omgeven. Een aparte mogelijkheid tot het indienen van bezwaren tegen&#13;
richtlijnen, die niet rechtstreeks de individu rakende gevolgen hebben, vond hij niet&#13;
nodig.13&#13;
Het eerste argument betreffende de rechtstreekse gevolgen is onjuist. De richtlijnen&#13;
hebben gevolgen voor het plan van toedeling en raken daarmee het individu,&#13;
want wat heeft een beroep voor zin wanneer de grondslag van de beslissing, waartegen&#13;
beroep, niet kan worden aangevochten.&#13;
De richtlijnen zijn een vorm van pseudo-wetgeving met een wettelijke grondslag.&#13;
Zij vervullen een belangrijke rol bij het plan van toedeling. Gaat de rechter aan deze&#13;
beleidsregels sleutelen, dan wordt het hele plan van toedeling op zijn kop gezet.&#13;
Het tweede argument van de heer Van Noord, dat er voldoende waarborgen zijn, is&#13;
hiermee onjuist gebleken. Zolang de rechtbank niet toetst zijn er geen waarborgen.&#13;
9. Procedureversnelling&#13;
Net als bij de procedure met vereenvoudigde voorbereiding en het globale landinrichtingsplan&#13;
blijven de bestaande bezwaar- en beroepsprocedures in stand. Er is derhalve geen bezwaar tegen de constructie, die leidt tot procedureversnelling.&#13;
(Besluit van de centrale landinrichtingscommissie, op voorstel van de landinrichtingscommissie.)&#13;
WELKE AL BESTAANDE RECHTSBESCHERMINGSMOGELIJKHEDEN ZIJN VATBAAR VOOR&#13;
VERBETERING?&#13;
Helaas heb ik hier geen ruimte om het probleem van de verhouding tussen deskundigen&#13;
en rechtbank te behandelen. Wel wil ik ingaan op enige problemen, die te maken&#13;
hebben met de positie van de rechter-commissaris en de rechtbank.&#13;
Tenslotte moet ik nog een opmerking maken over het kroonberoep van art. 138&#13;
voor belanghebbende openbare lichamen en andere rechtspersonen.&#13;
1. In art. 128 lid 4 is opgenomen de verplichting voor de L.I.C. om het stuk grond&#13;
eerst te beschrijven, voorzover er nog geen schatting is verricht, alvorens werken uit&#13;
te voeren. Door dit artikel blijft schatting van de waarde van het goed mogelijk.&#13;
Echter, bezwaren tegen het register van schattingsuitkomsten maken hierdoor veel&#13;
minder kans. Bewijsmateriaal kan nl. niet goed meer worden verkregen. Hoe kan&#13;
men nog bezwaren tegen de schatting maken, wanneer de grond is gemengwoeld of&#13;
gediepploegd?&#13;
Een betere oplossing was geweest de RC de bevoegdheid te geven om zonodig&#13;
eerst de bezwaren tegen de schatting van een bepaald perceel te behandelen, alvorens&#13;
het uit te voeren werk ter hand wordt genomen.&#13;
2. Een tweede punt van belang is de vraag of het mogelijk moet zijn dat de RC aan&#13;
vullende werken beveelt, wanneer deze wel in het plan van voorzieningen (nu: land&#13;
inrichtingsplan) zijn opgenomen, maar niet of onvoldoende worden uitgevoerd.14&#13;
De werkgroep Rvkw '54 was hier zeer voor. Ik kan het wel met de werkgroep eens&#13;
zijn, maar er dient voor gewaakt te worden, dat de RC zich niet teveel met beleidsaangelegenheden&#13;
gaat bemoeien. Bovendien moet deze bevoegdheid niet zover reiken,&#13;
dat hierdoor extra kostenverhogingen voor het rijk of de boeren in de hand&#13;
worden gewerkt.&#13;
Het ontwerp zal op dit punt geen wijzigingen brengen t.a.v. de oude situatie. Dit&#13;
is wel jammer, want vele bezwaren tegen het plan van toedeling betreffen bezwaren&#13;
tegen de kavelinrichtingswerken. Het beroep op de RC had juist deze kavelinrichtingswerken&#13;
kunnen betreffen. Overigens blijft correctie in geld via de lijst der geldelijke&#13;
regelingen mogelijk.15&#13;
3. Het is in het kader van het beroep tegen het plan van toedeling niet meer mogelijk&#13;
om tegen een te hoge schatting van de waarde van de toegedeelde grond op te&#13;
komen. Bij het register van schattingsuitkomsten zal men doorgaans in beroep gaan tegen&#13;
een te lage schatting. Immers men weet nog niet welke grond men toegedeeld zal&#13;
krijgen, zodat men vaak niet eens weet dat bepaalde grond een te hoge waarde heeft.&#13;
Wat voor een oplossing is hier mogelijk?&#13;
De werkgroep Balans Rvkw '54 stelt voor, dat de rechtbanken een formele overbedeling&#13;
zonder geldelijke verrekening verstrekken bij evident onbillijke gevallen. Een&#13;
uitdrukkelijke wetsbepaling is dan niet nodig en waarschijnlijk zelfs bezwaarlijk wegens&#13;
de mogelijkheid van vele beroepen.16&#13;
4. Het verbod voor de rechtbank om de kavelindeling te wijzigen is afgeschaft. De&#13;
vraag is echter of de rechtbank hier wel veel mogelijkheden toe heeft. Tegen de tijd&#13;
dat de bezwaren tegen het plan van toedeling bij de rechtbank liggen, zijn vele werk&#13;
zaamheden al uitgevoerd en wordt het soms schier onmogelijk om nog iets aan de&#13;
feitelijke toestand te veranderen.17&#13;
Het idee van de werkgroep Balans Ruilverkavelingswet om het plan van toedeling vast&#13;
te stellen vóór de uitvoering van werken is echter niet overgenomen18, zodat op dit&#13;
punt, ondanks het ontbreken van het verbod voor de rechtbank om de kavelindeling te&#13;
veranderen, toch niet zo'n grote verbetering te verwachten valt. Daarom is het van&#13;
groot belang, de positie van de RC te versterken.19 Hoe eerder de bezwaren&#13;
afgehandeld kunnen worden, des te beter kan in het plan van toedeling met deze&#13;
bezwaren rekening worden gehouden. Het gaat tenslotte om een bevredigend plan van&#13;
toedeling.&#13;
5. Tegen de lijst der geldelijke regelingen is cassatieberoep opengesteld. De verrekening&#13;
van waardevermeerdering door werken genoemd in art. 128, komt wel in de&#13;
lijst der geldelijke regelingen tot uitdrukking, maar de schadevergoeding voor waardevermindering,&#13;
wanneer deze is geregeld volgens art. 129, niet. Hierdoor hoeft de&#13;
rechtbank zich niet tweemaal over dezelfde zaak te buigen (ne bis in idem). Hoewel&#13;
artikel 129 (net als artikel 9) een verbetering vormt ten opzichte van art. 54 Rvkw&#13;
1954 (daar is een beroep pas na jaren via de lijst der geldelijke regelingen mogelijk),&#13;
is het de vraag, waarom bij art. 129 geen cassatieberoep op de Hoge Raad is open&#13;
gesteld.&#13;
Eenzelfde soort discrepantie is zichtbaar bij art. 9. Hier is ook geen cassatie mogelijk.&#13;
Tegen de lijst der geldelijke regelingen, waarvan art. 212 lid \c sub 4 zegt: 'de toe te&#13;
kennen schadevergoedingen' is wel cassatieberoep mogelijk. Hier kunnen heel goed&#13;
schaden onder vallen die gelijken op de schade ex art. 9. Wel verschillen de bepalingen&#13;
in zoverre, dat art. 9 een verzoek om schadevergoeding bij de C.C. vergt, terwijl art.&#13;
212 gaat om schadevergoeding verstrekt door de L.I.C.&#13;
6. Het is dan misschien tevens wenselijk tegen het register van schattingsuitkomsten&#13;
cassatie open te stellen. Tegen deze uitspraak cassatie mogelijk maken kan niet zo'n probleem zijn, want de schatting is een vrij feitelijke zaak en sterk individueel gericht,&#13;
zodat niet zoveel cassatieberoepen zullen voorkomen en grote vertragingen&#13;
van de ruilverkaveling niet zijn te verwachten.20&#13;
7. Ten slotte het beroep van art. 138 voor belanghebbende openbare lichamen en&#13;
andere rechtspersonen.&#13;
Ik denk, dat het woord 'belanghebbende' zodanig uitgelegd moet worden, dat&#13;
ook andere rechtspersonen, dan degenen aan wie grond wordt toegewezen, beroep&#13;
kunnen aantekenen tegen de toewijzing.&#13;
Waarom zou er een kroonberoep opengesteld zijn, wanneer dit niet toegankelijk&#13;
is voor 'collega'-rechtspersonen en feitelijk ook niet voor de toekomstige beherende&#13;
rechtspersonen, omdat daarbij altijd overeenstemming nodig is met GS of de minister&#13;
van L&amp;V, voorzover geen toedeling aan het Rijk geschiedt.&#13;
Anders dan P.C.E. van Wijmen in zijn artikel in de pacht 1980 p. 436, waarin&#13;
hij twijfelde over de betekenis van art. 138 (in het oude ontwerp art. 124), kan dit&#13;
volgens mij alleen maar betekenen, dat kroonberoep mogelijk is voor alle belanghebbende&#13;
rechtspersonen.&#13;
EINDCONCLUSIE&#13;
De positie van iedere belanghebbende is vrij droevig. Tegen het voorbereidingsschema,&#13;
het landinrichtingsprogramma, het landinrichtingsplan, begrenzingenplan&#13;
en regeling eigendom, beheer en onderhoud is geen beroep mogelijk. M.n. milieuorganisaties&#13;
zullen niet veel aan de nieuwe landinrichtingswet hebben. Zij zullen alleen&#13;
via inspraak, een enkele bezwarenmogelijkheid en de C.C. invloed kunnen uitoefenen.&#13;
De rechthebbenden en pachters van ongebouwd en gebouwd onroerend goed&#13;
hebben vrijwel geen mogelijkheid om te protesteren tegen wijziging van waterlopen&#13;
en wegen. Slechts een vrij magere bezwarenbehandeling bij GS of een schadevergoeding&#13;
via de lijst .der geldelijke regelingen of bij de uitvoering van werken is mogelijk.&#13;
Rechthebbenden en pachters verliezen bij herinrichting hun stemrecht. Daar staat&#13;
slechts een bezwarenbehandeling bij GS tegenover.&#13;
Verdere bezwaren tegen het ontwerp zijn:&#13;
2. Er is nog steeds niet serieus gedacht over een versterking van de positie van de&#13;
RC en de rechtbank.&#13;
3. Cassatieberoep tegen het register van schattingsuitkomsten is niet mogelijk.&#13;
4. Er zijn geen bezwaar- of beroepsmogelijkheden bij het stelsel van classificatie en&#13;
de richtlijnen voor het plan van toedeling.&#13;
5. Er zijn geen beroepsmogelijkheden bij de uitvoering van kavelinrichtingswerken.&#13;
6. De nieuwe art. 9 en 129 vormen een verbetering, maar zijn nog niet geheel door&#13;
dacht.&#13;
7. Er is geen bezwaar en beroep volgens de AWR mogelijk bij de vaststelling van&#13;
de landinrichtingsrente. LIJST VAN AANGEHAALDE LITERATUUR&#13;
Kamerstukken&#13;
Tweede Kamer zitting 1980-1981 15907 nr. 5 (Voorlopig Verslag)&#13;
Tweede Kamer zitting 1981-1982 15907 nr. 6 (Memorie van Antwoord)&#13;
Tweede Kamer vergaderjaar 1983-1984 15907 nr. 27 en nr. 97.&#13;
Boeken en artikelen&#13;
1. Rapport werkgroep balans ruilverkavelingswet overdruk uit: Tijdschrift voor kadaster&#13;
en landmeetkunde, nr. 84 (1968) 5.&#13;
2. Wetgeving landelijk gebied, Houwing-Dam, Kluwer Deventer.&#13;
3. Ruilverkavelingswet 1954 + supplementen, editie Schuurman en Jordens, bewerkt&#13;
door Mr. W.R.J. van den Hende, 5e druk, Tjeenk Willink, Zwolle.&#13;
4. De ruilverkavelingswet en de beroepsmogelijkheden door ir. J.F.L. Krugers, Nederlands&#13;
Juristenblad, 14 februari 1970, nr. 7, p. 165-170 met nawoord van Wisselink, p. 470-472&#13;
en Alblas, p. 472 in nr. 16, 18 april 1970, 45e jaargang, Tjeenk Willink, Zwolle.&#13;
5. Inspraak en het systeem van de rechtsbescherming in het ontwerp landinrichtingswet&#13;
door mr. P.C.E. van Wijmen, de Pacht, september 1980, nr. 9, 40e jaar&#13;
gang, Uitgave: Stichting de Pacht.&#13;
6. Oude Ruilverkavelingswijn in nieuwe landinrichtingszakken. Tijdschrift voor&#13;
Milieu en Recht, nr. 7 1980, p. 149-161. Tjeenk Willink, Zwolle.&#13;
7. De volgende artikelen komen uit Geodesia, Nederlands Geodetisch Tijdschrift,&#13;
uitgave van de Stichting Nederlands Genootschap voor landmeetkunde. - De rechtsbescherming in de ontwerp-landinrichtingswet door mr. ing. Polderman,&#13;
Geodesia 25e jaargang 1983, p. 227-230.&#13;
- De ruilverkavelingsprocedure door J.H. Schoemakers, Geodesia, 25e jaar&#13;
gang 1983, p. 192-195.&#13;
De scriptie is tegen kostprijs te bestellen bij:&#13;
Wetenschapswinkel Vrije Universiteit&#13;
Postbus 7161, 1007 MC Amsterdam&#13;
(tel. 020-5486931)&#13;
Rapportnummer 8406-22 'De rechtsbescherming in het ontwerp landinrichtingswet&#13;
na vaststelling door de tweede kamer' door H. Wennink.</content><legacyfootnotes>1. Van Wijmen, de Pacht, p. 437&#13;
2. Houwing-Dam p. 239 aantekening 279.&#13;
3. Werkgroep Balans ruilverkavelingswet p. 393.&#13;
4. V.V. p. 28&#13;
5. V.V. p. 28&#13;
6. Tweede Kamer vergaderjaar 1983-1984, 15907, nr. 97 p. 2.&#13;
7. V. Jurgens, milieu en recht 1980, p. 152-154.&#13;
8. V. Jurgens, milieu en recht 1980, p. 153&#13;
9. MvA p. 40-41.&#13;
10. MvA p. 41.&#13;
11. Tweede Kamer vergaderjaar 1983-1984 15907 nr. 27.&#13;
12. Geodesia, 1983, p. 194.&#13;
13. Zie noot 11.&#13;
14. Werkgroep balans ruilverkavelingswet p. 382.&#13;
15. Werkgroep balans ruilverkavelingswet p. 383.&#13;
16. Werkgroep balans ruilverkavelingswet p. 381.&#13;
17. Geodesia, 1983, p. 229.&#13;
18. Werkgroep balans ruilverkavelingswet p. 358.&#13;
19. De ruilverkavelingswet en de beroepsmogelijkheden p. 170.&#13;
20. MvA p. 43&#13;
</legacyfootnotes><footnotes><footnote/></footnotes><auteurs>Mr drs H.A.F. Wennink</auteurs><published>1985-12-01 00:00:00</published><modified>1985-12-01 00:00:00</modified><editiondate>1985-12-01</editiondate><htmlpath>https://denhollander.info/artikel/6407</htmlpath></article>
</articles></edition>
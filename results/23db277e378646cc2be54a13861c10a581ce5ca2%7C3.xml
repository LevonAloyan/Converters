<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2007</searchword><id>3873</id><udhid>UDH:TvAR/3873</udhid><titel>Pachtrechtspraak in het kort: Griffioen / Ridderlijke Duitsche Orde, Balije van Utrecht</titel><searchwords><searchword>TvAR 3/2007</searchword><searchword>UDH:TvAR/3873</searchword></searchwords><attachments><attachment><name>TvAR_2007_3-4.pdf</name><extention>pdf</extention><url>https://denhollander.info/download/3862/ci</url></attachment></attachments><inleiding>[Pw, artt. 1, lid 1 onder d, 5, 8, 58; BW, art. 5: 98, lid 1]&#13;
&#13;
In de onderhavige akte is - onweersproken - vermeld dat na&#13;
het verstrijken van de eerder door (de rechtsvoorganger van)&#13;
partijen overeengekomen tijd waarvoor het erfpachtrecht is&#13;
gevestigd, appellant met toestemming van de eigenaar de&#13;
stallen is blijven gebruiken. Dientengevolge is naar het oordeel&#13;
van de Centrale Grondkamer het recht van erfpacht&#13;
betreffende het resterende gedeelte van het onderhavige perceel&#13;
grond op de voet van artikel 5:98, lid 1 van het Burgerlijk&#13;
Wetboek blijven doorlopen.&#13;
Tegen deze achtergrond ligt het niet voor de hand de&#13;
onderhavige akte uit te leggen in de door appellant bepleite&#13;
zin, namelijk als de vestiging van een nieuw erfpachtrecht.&#13;
Appellant heeft voor zijn standpunt zich mede beroepen op&#13;
de omstandigheid dat in die akte de essentialia van het erfpachtrecht&#13;
zouden zijn gewijzigd, namelijk wat betreft de&#13;
hoogte van de canon en de perceelsoppervlakte. Uit een&#13;
wijziging van de canon en/of wijziging van de looptijd valt&#13;
echter niet af te leiden dat van een nieuw erfpachtrecht&#13;
sprake is, ook niet in verband met de overige omstandigheden&#13;
van het geval. Wat betreft de wijziging van de perceelsoppervlakte&#13;
geldt dat appellant deze onvoldoende aannemelijk&#13;
heeft gemaakt. Een oppervlakteaanduiding in een akte&#13;
van levering of vestiging van een beperkt recht maakt immers&#13;
deel uit van een meeromvattende omschrijving van de&#13;
onroerende zaak als voorwerp van de levering respectievelijk&#13;
vestiging en is derhalve op zichzelf niet beslissend voor de&#13;
daadwerkelijke perceelsgrootte.</inleiding><content/><legacyfootnotes/><footnotes><footnote/></footnotes><auteurs/><published>2007-03-01 00:00:00</published><modified>2017-06-08 16:16:44</modified><editiondate>2007-03-01</editiondate><htmlpath>https://denhollander.info/artikel/3873</htmlpath></article>
</articles></edition>
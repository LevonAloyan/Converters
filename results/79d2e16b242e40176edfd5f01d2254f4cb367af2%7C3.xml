<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2009</searchword><id>8147</id><udhid>UDH:TvAR/8147</udhid><titel>Wetgeving en literatuur</titel><searchwords><searchword>TvAR 9/2009</searchword><searchword>UDH:TvAR/8147</searchword></searchwords><attachments><attachment><name>TvAR2009_09_04_Wetgeving.pdf</name><extention>pdf</extention><url>https://denhollander.info/download/7361/ci</url></attachment></attachments><inleiding>Pacht&#13;
Pachtrechtspraak&#13;
Het in deze uitgave van het tijdschrift gepubliceerde arrest&#13;
van de Pachtkamer van het Gerechtshof Arnhem van 12 mei&#13;
2009 over het begrip bedrijfsmatige exploitatie (Boetzelaer/&#13;
Weenink, Agr.r. 2009/5535 met noot G.M.F. Snijders),&#13;
wordt ook besproken door H.A. van Basten in de augustusuitgave&#13;
van het tijdschrift De Landgoedeigenaar (nr. 4, p. 28).</inleiding><content>Ruimtelijke Ordening&#13;
Rechtspraak: Agrarische bedrijfswoning&#13;
Op 8 juli 2009 heeft de Afdeling een belangrijke uitspraak&#13;
gedaan over de vraag of een agrarische bedrijfswoning die illegaal&#13;
wordt bewoond als burgerwoning, bescherming geniet&#13;
tegen geurhinder op grond van deWet geurhinder en veehouderij&#13;
(ABRS 8 juli 2009, nr. 200806627/1/H1, LJNBJ1911).&#13;
De Afdeling beantwoordt deze vraag ontkennend.&#13;
Literatuur: Agrarische bedrijfswoning&#13;
De hiervoor aangehaalde uitspraak van de Afdeling van 8 juli&#13;
2009, staat centraal in een artikel van H.J.M. Wingens, ‘Illegale&#13;
burgerbewoning agrarische bedrijfswoning: bescherming&#13;
door Wet geurhinder en veehouderij?’ dat is gepubliceerd in&#13;
de augustusuitgave van het Land - en Tuinbouw Bulletin (LTB&#13;
2009/8, p. 1-4). De auteur licht de uitspraak toe en betrekt&#13;
hierbij ook de reeds bestaande rechtspraak en de parlementaire&#13;
geschiedenis van de Wet geurhinder en veehouderij (Wvg).&#13;
Volgens de auteur is met deze uitspraak voor veel agrariërs&#13;
een groot probleemopgelost: nu deze woningen geen bescherming&#13;
genieten tegen geurhinder op grond van de Wgv, worden&#13;
de veehouderijen ook niet geconfronteerd met de beperkingen&#13;
van de uitbreiding- en exploitatiemogelijkheden. De&#13;
auteur tekent daarbij aan dat bewoning door de burgers van&#13;
de bedrijfswoning wel strijd oplevert met het bestemmingsplan&#13;
en dat gemeenten dan in beginsel handhavend moeten&#13;
optreden. Onder omstandigheden kan een gemeentelijke&#13;
geurverordening evenwel uitkomst bieden, aldus de auteur.&#13;
Initiatiefnota `Beter wonen op het platteland’&#13;
Ook op wetgevingsniveau heeft het wonen op het platteland&#13;
de nodige belangstelling. Tweede Kamerlid R. van Heugten&#13;
(CDA) heeft de Tweede Kamer op 12 augustus 2009 een&#13;
initiatiefnota aangeboden getiteld: ‘Beter wonen op het platteland.&#13;
Introductie van de ‘plattelandswoning’ in de Wet&#13;
milieubeheer’ (Kamerstukken II 2008/09, 32 030, nr. 2). De&#13;
aanleiding voor deze initiatiefnota is in de nota zelf als volgt&#13;
weergegeven:&#13;
‘(..)Naar schatting 200 landelijke gemeenten kampen met&#13;
de problematiek van de voormalig agrarische bedrijfswoningen.&#13;
Als iedere gemeente 25 van zulke knelgevallen kent&#13;
(Nederweert, Sint-Oedenrode, Barneveld kennen er ieder&#13;
al circa 40), telt dat al snel op tot 5000 huizen. Door fusie&#13;
en schaalvergroting zijn er duizenden woningen van agrariërs&#13;
waarvan de kas of het land zijn afgesplitst en bijvoorbeeld&#13;
bij het bedrijf van de buren gevoegd. Die woningen&#13;
vallen tussen wal en schip. De voormalige boerderijen zijn&#13;
geen bedrijfswoningen, want door de splitsing behoort&#13;
geen functionerend bedrijf meer bij de woning. Het zijn&#13;
ook geen ‘gewone’ burgerwoningen, omdat ze volgens de&#13;
wet bijvoorbeeld te dicht op de stal, de kas of de schuur&#13;
van de buren staan, zodat het wijzigen van het bestemmingplan&#13;
niet mogelijk is zonder beperkingen aan het agrarisch&#13;
buurbedrijf op te leggen. Voor burgerwoningen gelden&#13;
namelijk op het gebied van o.a. geluidhinder en fijnstof&#13;
veel strengere normen dan voor bedrijfswoningen. Een&#13;
agrariër die stopt met zijn bedrijfsvoering mag er dus formeel&#13;
niet blijven wonen. De woning verkopen zit er ook&#13;
niet in; wie wil er immers een huis waarin je niet mag wonen?&#13;
(..)’&#13;
Door de introductie van de ‘plattelandswoning’ in de Wet&#13;
milieubeheer krijgen gemeenten de wettelijke mogelijkheid&#13;
om deze woningen in het bestemmingsplan aan te wijzen als&#13;
plattelandswoning en genieten deze woningen dezelfde milieubescherming&#13;
als bedrijfswoningen. Dat moet het mogelijk&#13;
maken om een boerderij die geen deel meer uitmaakt van een&#13;
boerenbedrijf te bewonen zonder dat voor agrariërs in de&#13;
omgeving beperkingen gelden op het gebied van geluid- en&#13;
stankoverlast.&#13;
Beheer landelijk gebied&#13;
Wetsvoorstel tot wijziging van de Natuurbeschermingswet&#13;
1998 en de Flora- en faunawet&#13;
Bij de Tweede Kamer is een wetsvoorstel ingediend, getiteld:&#13;
`Wijziging van deNatuurbeschermingswet 1998 en de Floraen&#13;
faunawet in verband met uitbreiding van de werkingssfeer&#13;
van beide wetten naar de exclusieve economische zone’ (Kamerstukken&#13;
II 2008/09, 32 002, nr. 1-4, Koninklijke Boodschap,&#13;
Voorstel van Wet, Memorie van Toelichting, Advies&#13;
en Nader Rapport). Zoals de titel al aangeeft, wordt de werkingssfeer&#13;
van beide wetten uitgebreid tot de exclusieve economische&#13;
zone van Nederland (EEZ). De EEZ is het gebied,&#13;
gelegen in de Noordzee, dat grenst aan de territoriale zee, en&#13;
dat samenvaltmet hetNederlandse gedeelte van het continentaal&#13;
plat. Met het wetsvoorstel kan Nederland voldoen aan&#13;
de Europese en internationale verplichtingen omhetmariene&#13;
milieu te beschermen en het verlies van biodiversiteit tegen&#13;
te gaan. In het bijzonder wordt de wettelijke basis gelegd voor&#13;
de bescherming van een aantal natuurgebieden in de&#13;
Noordzee als onderdeel van de Europese Natura 2000-netwerk.&#13;
Structuurbeleid&#13;
LNV-subsidies&#13;
Het Openstellingsbesluit LNV-subsidies 2009 is gewijzigd:&#13;
Stcrt. 2009, 11023 (Besluit van de Minister van LNV van 29&#13;
juni 2009, nr. 19024). Het betreft een correctie van een eerdere&#13;
wijziging van hetOpenstellingsbesluit, zoals gepubliceerd&#13;
in Stcrt. 2009, 11. De eerdere wijziging voorzag in de ophoging&#13;
van het subsidieplafond voor investeringen in energiesystemen,&#13;
niet zijnde semi-gesloten kassystemen, en voor investeringen&#13;
in integraal duurzame stallen. Er ontbrak abusievelijk&#13;
de bepaling dat de regeling terugwerkende kracht heeft tot&#13;
en met 1 januari 2009. Met de recente wijziging van het&#13;
Openstellingsbesluit is deze omissie hersteld.&#13;
Dieren&#13;
Wetsvoorstel verbod pelsdierhouderij&#13;
Het wetsvoorstel houdende een verbod op de pelsdierhouderij&#13;
is aangenomen door de Tweede Kamer: Handelingen II&#13;
2008/09, 30 826, nr. 101. De motie Van der Vlies om het&#13;
wetsvoorstel aan te houden om eerst te onderzoeken of de&#13;
overgangstermijn van tien jaar reëel is, is afgewezen. Aanleiding&#13;
voor deze motie was het externe juridische advies dat de&#13;
Tweede Kamer eerder heeft ingewonnen bij De Brauw&#13;
Blackstone (DBB) ten aanzien van de vraag of de in het&#13;
wetsvoorstel opgenomen overgangstermijn van tien jaar te&#13;
kort is en leidt tot een verplichting tot nadeelcompensatie&#13;
(Kamerstukken II 2008/09, 30 826, nr. 17). Kort gezegd werd&#13;
dat niet uitgesloten, en werd de Tweede Kamer onder andere&#13;
in overweging gegeven om te onderzoeken of een subgroep&#13;
onevenredige schade lijdt als gevolg van het wetsvoorstel (zie&#13;
voor een uitvoeriger weergave van het advies: Agr.r. 2009, p.&#13;
267 (wetgeving en literatuur). Aan die overweging wordt&#13;
door de Tweede Kamer geen gevolg gegeven.Dat de invoering&#13;
van het wetsvoorstel in een (onbekend) aantal gevallen kan&#13;
leiden tot een verplichting tot nadeelcompensatie is voor de&#13;
Tweede Kamer blijkbaar geen reden omhet wetsvoorstel niet&#13;
aan te nemen.&#13;
Milieurecht&#13;
Inwerkingtreding wetsvoorstel Luchtkwaliteit (titel&#13;
5.2 Wet Milieubeheer) en Nationaal Samenwerkingsprogramma&#13;
Luchtkwaliteit&#13;
Per 1 augustus 2009 zijn in werking getreden:&#13;
– De wet van 12 maart 2009 tot wijziging van de Wet&#13;
Milieubeheer (titel 5.2) in verbandmet de implementatie&#13;
en derogatie van luchtkwaliteitseisen: Stb. 2009, 291 (zie&#13;
voor de tekst van de wet: Stb. 2009, 158);&#13;
– het Besluit maatregelen richtwaarden (luchtkwaliteitseisen):&#13;
Stb. 2009, 364;&#13;
– het Besluit derogatie (luchtkwaliteitseisen): Stb. 2009,&#13;
366;&#13;
– het kabinetsbesluitNationaal Samenwerkingsprogramma&#13;
Luchtkwaliteit (NSL): Stcrt. 2009, 11559.&#13;
Het NSL is op 21 augustus 2009 door de Minister van&#13;
VROM aangeboden aan de Tweede Kamer, vergezeld van&#13;
een brief met toelichting (Kamerstukken II 2008/09, 20 175,&#13;
nr. 88). Volgens deMinister van VROMismet de inwerkingtreding&#13;
van het NSL een belangrijke mijlpaal bereikt met&#13;
betrekking tot schone lucht; door het van kracht worden van&#13;
het NSL zal Nederland tijdig voldoen aan de Europese&#13;
grenswaarden ten behoeve van luchtkwaliteit (grenswaarden&#13;
voor fijn stof en stikstofdioxide).&#13;
Mest: Uitvoeringsregeling Meststoffenwet&#13;
De Uitvoeringsregeling Meststoffenwet is gewijzigd: Stcrt.&#13;
2009, 10918 (Regeling van de Minister van LNV van 14 juli&#13;
2009, nr. 28964). Het gaat om de volgende aanpassingen:&#13;
– er worden drie afvalstoffen/reststoffen aangewezen die&#13;
als meststof mogen worden verhandeld;&#13;
– ‘covergiste mest’ wordt aangewezen als eindproduct van&#13;
uitwerpselen van dieren, zodat ‘covergiste mest’ als&#13;
meststof mag worden verhandeld;&#13;
– de gegevens die bedrijven in hun administratie moeten&#13;
bijhouden als zij 'covergiste mest' produceren, zijn nader&#13;
gespecificeerd.&#13;
Besluit glastuinbouw&#13;
Het Besluit glastuinbouw wordt gewijzigd: Stb. 2009, 233.&#13;
Inwerkingtreding: 1 oktober 2009. De wijzigingen hebben&#13;
betrekking op:&#13;
– de verbruikersdoelstellingen;&#13;
– de rapportage ten behoeve van ontwikkeling van emissiegrenswaarden&#13;
voor meststoffen;&#13;
– goed gietwater en condenswater;&#13;
– regulering van assimilatiebelichting.&#13;
Het gaat vooral om aanscherping van de regelgeving ten behoeve&#13;
van het milieu. Aanleiding hiervoor zijn onder andere&#13;
de resultaten van verschillende onderzoeken naar de toenemende&#13;
milieubelasting die de glastuinbouw veroorzaakt, in&#13;
het bijzonder bestaande uit lichtemissie en emissie naar oppervlaktewateren.&#13;
Rechtspraak: revisievergunning art. 8.4 Wet milieubeheer/&#13;
Wet geurhinder&#13;
In ABRS 3 juni 2009, nr. 200804178/1, LJNBI6045 oordeelt&#13;
de Afdeling dat een redelijke uitleg van de Wet geurhinder&#13;
meebrengt dat het verplaatsen van dieren naar een verder van&#13;
een geurgevoelig object gelegen stal, evenals het toepassen&#13;
van emissiereducerende technieken, een geurbelastingreducerende&#13;
maatregel is als bedoeld in art. 3 lid 4 Wet geurhinder.&#13;
De Afdeling refereert hierbij tevens aan de uitspraak van 17&#13;
mei 2006, nr. 200505617/1, LJN AX2102, waarin de Afdeling&#13;
het wegdoen van een aantal dieren op grond van een redelijke&#13;
wetsuitleg als een stankemissiereducerende maatregel&#13;
aanmerkt in de zin van art. 3 lid 3 onder c Wet stankemissie&#13;
veehouderijen in landbouwontwikkelings- en verwevingsgebieden.&#13;
Bedrijfsopvolging&#13;
Bedrijfsopvolgingsregeling&#13;
Over de bedrijfsopvolgingsregeling in de Successiewet 1956&#13;
verschenen de volgende artikelen:&#13;
– F. Sonneveldt en B.B.A. de Kroon, ‘Bedrijfsopvolging in&#13;
België en Duitsland’, WPNR 2009/6808, p. 659-667.&#13;
De Belgische en Duitse bedrijfsopvolgingsregelingen&#13;
worden besproken. Deze vormen volgens de auteurs een&#13;
bron van inspiratie voor de Nederlandse bedrijfsopvolgingsregeling.De auteurs betreuren het dat deNederlandse&#13;
wetgever geen gebruik maakt van rechtsvergelijkend&#13;
onderzoek voor de totstandkoming van het voorstel tot&#13;
wijziging van de Successiewet 1956 en enige andere belastingwetten,&#13;
en in het bijzonder voor de bedrijfsopvolgingsregeling.&#13;
Wellicht dat dit artikel hiertoe een eerste&#13;
aanzet vormt, aldus de auteurs.&#13;
– M.J. Tolsma, ‘Bedrijfsopvolging in de agrarische sector&#13;
en de Successiewet’, LTB 2009/8, p. 5-7. De auteur geeft&#13;
een korte beschrijving van de gevolgen die de voorgestelde&#13;
wijziging van de Successiewet 1956 (wetsvoorstel 31 930)&#13;
heeft voor de bedrijfsopvolgingsregeling. Ook de relatie&#13;
met de arresten van de Hoge Raad van 20 maart 2009&#13;
(LJN BF1029 en BF1043/ Agr.r. 2009/5521 en 5522)&#13;
komt aan bod (vgl. A. Verduijn, ‘Hoge Raad spreekt zich&#13;
opnieuw uit over agrarische bedrijfsopvolging’, Agr.r.&#13;
2009, p. 204-212 en T.J. Mellema-Kranenburg, ‘De&#13;
modernisering van de Successiewet en de betekenis&#13;
daarvan voor de agrarische sector’, Agr.r. 2009, p. 8-11).&#13;
Europees agrarisch recht&#13;
Landbouw- en Visserijraad&#13;
De uitkomsten van de op 13 juli 2009 gehouden Landbouwraad&#13;
te Brussel zijn te lezen in een brief van 16 juli 2009 van&#13;
deminister aan de Tweede Kamer (Kamerstukken II 2008/09,&#13;
21 501-32, nr. 351). Een van de agendapunten is demoeilijke&#13;
situatie van de zuivelsector. Om de producentenprijzen in&#13;
deze sector te stabiliseren heeft de Commissie voorgesteld de&#13;
interventieperiode voor boter en melkpoeder te verlengen.&#13;
Een overgrote meerderheid van de lidstaten, waaronder Nederland,&#13;
steunden dit voorstel. In een extra ingelaste Landbouwraad&#13;
van 7 september 2009 zal dat voorstel nader worden&#13;
behandeld. Andere onderwerpen die aan bod kwamen&#13;
waren onder andere de coördinatie van landbouwonderzoek&#13;
en de landbouwbijlage bij het Witboek Klimaatadaptatie.</content><legacyfootnotes/><footnotes><footnote/></footnotes><auteurs>mr. C.S.C. Monsma</auteurs><published>2009-09-01 00:00:00</published><modified>2017-06-16 16:17:51</modified><editiondate>2009-09-01</editiondate><htmlpath>https://denhollander.info/artikel/8147</htmlpath></article>
</articles></edition>
<edition><articles><article><jaar>1985</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1985</searchword><id>6391</id><udhid>UDH:TvAR/6391</udhid><titel>Pacht- en koopprijzen (II)</titel><searchwords><searchword>TvAR 6/1985</searchword><searchword>UDH:TvAR/6391</searchword></searchwords><attachments><attachment><name>1985_nr 6_Artikel_Visser.pdf</name><extention>pdf</extention><url>https://denhollander.info/download/6173/ci</url></attachment></attachments><inleiding>Uit een persbericht van het Ministerie van Landbouw en Visserij (d.d. 4 februari&#13;
1985) blijkt, dat de ministerraad in zijn vergadering van 1 februari 1985 ingestemd&#13;
heeft met de intrekking van de ontwerp-algemene maatregelen van bestuur inzake de&#13;
landbouwkundige toetsing in het kader van de Wet Agrarisch Grondverkeer (WAG).&#13;
Nadat in 1982 de Raad van State zich al had afgevraagd of inwerkingtreding van het&#13;
toetsingsstelsel in verband met de hoogte van de grondprijzen nodig was, komt de&#13;
regering nu ook tot de conclusie dat de grondprijzen geen aanleiding geven om een&#13;
prijsbeheersingsinstrumentarium in werking te stellen.&#13;
Toch is, na de daling van de gemiddelde koopprijzen tot 1982, in 1983 weer een&#13;
lichte stijging te zien van ongeveer ƒ 2500, - per ha. verpachte grond en van ± ƒ&#13;
4000, - per ha. onverpachte grond. De koopprijzen liggen daarmee zowel voor&#13;
boerderijen als voor los land weer op het niveau van 1981.&#13;
Tabel 1 geeft een overzicht van de ontwikkeling van de gemiddelde koopprijzen van&#13;
landbouwgronden in Nederland in de laatste tien jaar. Voor boerderijen is dit tevens&#13;
grafisch weergegeven.&#13;
Ondanks deze prijsontwikkeling is de jaarlijks verhandelde oppervlakte landbouwgrond&#13;
sinds 1972 nagenoeg gelijk gebleven. Wel heeft een accentverschuiving&#13;
plaatsgevonden naar de verkoop van los bouw- en grasland. De oppervlakte verkochte&#13;
landbouwgrond in de vorm van boerderijen is sinds 1972 bijna gehalveerd. Een oorzaak&#13;
hiervan zou kunnen liggen in de geringe bereidheid tot bedrijfsbeëindiging bij oudere&#13;
boeren. Het aantal zelfstandige bedrijfshoofden in de landbouw in de&#13;
leeftijdscategorie zestig jaar en ouder vertoont nog steeds een stijgende tendens, terwijl&#13;
dit aantal in de leeftijdsklasse 25 tot 35 jaar afneemt.&#13;
De geringe bereidheid bij oudere bedrijfshoofden in de landbouw tot bedrijfsbeëindiging,&#13;
wordt mede in de hand gewerkt door de sociale regelingen van de overheid.&#13;
Zo blijkt dat in 1982 circa 25% van de oudere agrarische bedrijfshoofden een AWW&#13;
uitkering ontvangt. Ook wordt door oudere agrariërs steeds vaker een beroep gedaan op&#13;
de Rijksgroepsregeling Oudere Zelfstandigen (ROZ). Deze regelingen geven de&#13;
nodige inkomensaanvulling op het te laag bedrijfsinkomen (zie ook Collegedictaat&#13;
Voortzetting Algemene Agrarische Economie van de vakgroep Algemene Agrarische&#13;
Economie, Landbouwhogeschool). </inleiding><content>Opvallend is dat van de totaal verhandelde oppervlakte boerderijen (1 ha. en meer)&#13;
in 1982 meer dan 30% was gelegen in het Groningse zeekleigebied. De afname in&#13;
oppervlakte verkochte boerderijen in 1983 ten opzichte van 1982, komt voor 95%&#13;
overeen met de afname in dit gebied.&#13;
Tabel 2 geeft de verkochte oppervlakte met agrarische bestemming (verpacht en&#13;
onverpacht) sinds 1972 weer. Van de verpachte boerderijen die worden verkocht gaat ongeveer 80% naar de zittende&#13;
pachter. In het algemeen kan worden gesteld dat het ook ongeveer 80% agrariërs&#13;
zijn, die de aangeboden gronden kopen.&#13;
De oppervlakte grond die door agrariërs wordt gekocht is ook aanzienlijk groter&#13;
dan de oppervlakte die door deze categorie verkocht wordt. Dit verschil is de laatste&#13;
jaren verder toegenomen. Dit hangt ook samen met het afnemend pachtareaal (zie&#13;
Deel I). De oppervlakte landbouwgrond die door niet-agrariërs wordt verkocht is&#13;
in 1983 weer ongeveer gelijk aan 1972/73. In de tussenliggende jaren was duidelijk&#13;
sprake van een afneming. De oppervlakte landbouwgrond die door mensen buiten&#13;
de landbouw wordt gekocht, neemt nog steeds af en omvat minder dan 10% van&#13;
de totaal verhandelde oppervlakte.&#13;
In de loop der jaren kan per saldo een duidelijke afstoting van landbouwgronden&#13;
door niet-agrariërs worden geconstateerd.&#13;
Bij de vergelijking van de cijfers zoals die in tabel 3 zijn weergegeven, moet rekening&#13;
worden gehouden met het volgende. Tot en met 1981 werden de rustende agrariërs&#13;
ingedeeld bij de categorie niet-agrariërs. Dit gaf een vertekend beeld omdat,&#13;
op het moment dat een agrariër rustend werd, er geruisloos grond overging van de&#13;
categorie agrariërs naar de categorie niet-agrariërs. Verkocht de rustende agrariër&#13;
zijn grond aan een praktiserend agrariër, dan werd dit wel geregistreerd als overgang&#13;
van de categorie niet-agrariërs naar de categorie agrariërs.&#13;
Vanaf 1982 zijn de rustende agrariërs daarom ondergebracht in de categorie agrariërs.&#13;
Dit kan een verklaring zijn voor de grotere oppervlakte landbouwgrond die&#13;
in 1982 en 1983 door agrariërs is verkocht.&#13;
Tabel 3 verschaft een inzicht in het grondverkeer en geeft aan welke categorieën&#13;
kopers en verkopers daarbij betrokken waren. (Bij de invoering van de WAG werd&#13;
de Stichting Beheer Landbouwgronden (SBL) omgezet in het Bureau Beheer Landbouwgronden&#13;
(BBL)).&#13;
Het overzicht heeft alleen betrekking op overdrachten van landbouwgrond krachtens&#13;
koopovereenkomst, niet op de overgang krachtens erfrecht of enige andere&#13;
titel.&#13;
Gewezen moge worden op de relatieve toeneming van de verkoop van grond door&#13;
de overheden (excl. BBL). Het betreft hier voornamelijk gronden die aan agrariërs (60%) of BBL (30%) worden verkocht. Het feit dat het BBL aanzienlijk meer grond&#13;
koopt dan verkoopt, behoeft een nadere toelichting. In 1983 werd door het BBL&#13;
ruim 3000 ha. meer grond gekocht dan verkocht. Het BBL koopt veel grond in ruilverkavelingsgebieden.&#13;
Na verloop van tijd wordt deze grond weer afgestoten. Dit&#13;
gebeurt zelden door verkoop, maar meestal door middel van de zogenoemde akte&#13;
van toedeling na het gereedkomen van de ruilverkaveling. Daarbij gaat het eigendom&#13;
van de door het BBL ingebrachte grond over op de andere eigenaren in het ruilverkavelingsgebied.&#13;
Deze overdrachten zijn, zoals boven reeds gesteld, niet in de statistiek&#13;
opgenomen.&#13;
De grondprijzen zijn in vergelijking met het eind van de jaren zeventig gedaald,&#13;
zoals we in tabel 1 zagen, en op een niveau gekomen dat volledige invoering van de&#13;
Wet Agrarisch Grondverkeer niet noodzakelijk maakt. Wellicht dat de WAG een&#13;
voldoende preventieve werking heeft gehad.&#13;
De genoemde daling heeft zich over het gehele land voorgedaan, doch per&#13;
landbouwgebied en per provincie doen zich duidelijke verschillen voor. Zo zette&#13;
de daling in de rivierkleigebieden duidelijk later in dan in de zeekleigebieden.&#13;
Doordat de prijsvorming van landbouwgronden tot stand komt op plaatselijke en&#13;
regionale markten, doen zich duidelijke prijsverschillen voor per landbouwgebied en&#13;
per provincie. De navolgende tabellen geven hiervan een goed beeld. Opvallend in deze overzichten zijn de lage prijzen, vergeleken met andere gebieden,&#13;
die in de Veenkoloniën gemaakt worden. Bij boerderijen is naast het regionale verschil&#13;
ook een verschil naar oppervlakteklasse aanwezig. De grondprijzen nemen af&#13;
al naar gelang de bedrijfsgrootte toeneemt. Vooral pachtvrije bedrijven in de&#13;
grootteklasse 1 - 5 ha. gelegen op de zandgronden, steken met een prijs van ƒ&#13;
102 000, - per ha. boven alle anderen uit. Bij de verpachte bedrijven zijn het de&#13;
bedrijfjes ( 1 - 5 ha.) op de zeekleigebieden die met ƒ 97 000, - per ha. het hoogste&#13;
scoren. De laatstgenoemde getallen stammen uit 1982. De tabellen 7 en 8 geven&#13;
een meer volledig beeld. In het bovenstaande is al eerder opgemerkt, dat van de verpachte grond die te koop&#13;
wordt aangeboden het grootste deel aan de zittende pachter wordt verkocht. Deze&#13;
maakt hierbij gebruik van zijn voorkeursrecht, hetgeen een lagere koopprijs tot gevolg&#13;
blijkt te hebben (zie tabel 9).&#13;
De aantrekkelijkheid voor personen of instellingen buiten de landbouw om onver -&#13;
pachte grond te kopen en deze dan tegen lage (gecontroleerde) pachtprijzen te gaan&#13;
verpachten, in de wetenschap dat een latere verkoop ook nog eens tegen een lagere prijs zal plaatsvinden, wordt door een en ander niet groter en is mede een oorzaak&#13;
van de in het eerste deel van dit artikel geconstateerde afneming van het pachtareaal&#13;
in Nederland. Tabel 9 geeft ten slotte een overzicht van de koopprijzen van verpachte&#13;
grond aan de zittende pachter. In het algemeen kan aan de hand van het bovenstaande worden gesteld, dat de regering&#13;
terecht heeft besloten dat de grondprijzen geen aanleiding geven om het toetsingsinstrumentarium&#13;
van de WAG op dit moment in werking te doen treden.&#13;
Nu maar afwachten of in een volgend overzicht van de pacht- en koopprijzen&#13;
aparte kolommen moeten worden opgenomen voor grond mét en grond zónder&#13;
melkquotum.&#13;
februari 1985 </content><legacyfootnotes/><footnotes><footnote/></footnotes><auteurs>Dr ir P. de Visser</auteurs><published>1985-06-01 00:00:00</published><modified>1985-06-01 00:00:00</modified><editiondate>1985-06-01</editiondate><htmlpath>https://denhollander.info/artikel/6391</htmlpath></article>
</articles></edition>
<edition><articles><article><jaar>2011</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2011</searchword><id>9048</id><udhid>UDH:TvAR/9048</udhid><titel>Rechtspraak Beheer landelijk gebied 5625. Wateroverlast Klappolder (TvAR 2011/5625)</titel><searchwords><searchword>TvAR 2/2011</searchword><searchword>TvAR 2011/5625</searchword><searchword>UDH:TvAR/9048</searchword></searchwords><attachments><attachment><name>TvAR2011_02_04_5625.pdf</name><extention>pdf</extention><url>https://denhollander.info/download/7986/ci</url></attachment></attachments><inleiding>Zorgplicht Hoogheemraadschap ten aanzien van het handhaven&#13;
van de in het peilbesluit aangegeven waterstanden. Zie vervolg op deze uitspraak onder nrs. 5626-5627.</inleiding><content>1. Het verloop van het geding&#13;
De rechtbank heeft kennisgenomen van de volgende stukken:&#13;
- dagvaarding van 25 juli 2002;&#13;
- conclusie van antwoord, met producties;&#13;
- conclusie van repliek tevens wijziging van eis, met producties;&#13;
- conclusie van dupliek, met producties;&#13;
- de brieven van mr. Duijsens voornoemd van 10 juni 2004 en van 20 april 2005, met bijlagen;&#13;
- de bij gelegenheid van de pleidooien overgelegde pleitnotities,&#13;
met producties.&#13;
2. Het geschil&#13;
De gewijzigde vordering luidt om bij vonnis uitvoerbaar bij voorraad:&#13;
I. het Hoogheemraadschap te veroordelen om aan eisers te voldoen de schade op te maken bij staat en te vereffenen volgens de wet vermeerderd met de wettelijke rente vanaf 19 september 2001 en vermeerderd met € 1.542,85 buitengerechtelijke&#13;
incassokosten;&#13;
II. voorts het Hoogheemraadschap te bevelen om binnen drie maanden na betekening van het vonnis voorzieningen te treffen en/of werkzaamheden uit te voeren in de Honderdveertigpolder,&#13;
zodat een normale afvloeiing kan plaatsvinden&#13;
gelijk vanouds. Hiertoe dient ofwel de instroom van water&#13;
in de polder op het oude niveau te worden teruggebracht, ofwel dient de verwerkingscapaciteit van de afvoer van de polder te worden vergroot teneinde de verhoogde instroom op te vangen;&#13;
III. voorts het Hoogheemraadschap te bevelen om jaarlijks de waterdoorlaten onder de A12 en de Spoorlijn Den Haag Utrecht vanuit de Klappolder te onderhouden en schoon te maken een en ander op straffe van een dwangsom van € 10.000,00 voor iedere dag dat het Hoogheemraadschap in gebreke blijft aan dit bevel te voldoen;&#13;
IV. alles met veroordeling van het Hoogheemraadschap in de kosten van het geding.&#13;
Het Hoogheemraadschap heeft de vorderingen van eisers gemotiveerd betwist en geconcludeerd tot afwijzing daarvan,&#13;
met veroordeling van eisers in de kosten van het geding,&#13;
uitvoerbaar bij voorraad.&#13;
3. De beoordeling&#13;
3.1 Tussen partijen staan onder meer de volgende feiten vast:&#13;
a. Eisers zijn exploitanten van akkerbouwbedrijven die zijn gelegen in het beheergebied van het Hoogheemraadschap. Eiser sub 1 en Eiser sub 2 exploiteren percelen die zijn gelegen&#13;
in de polder Honderdveertig Morgen. Eiser sub 3 exploiteert&#13;
een perceel dat is gelegen in de Klappolder.&#13;
b. In september 1996 heeft het Hoogheemraadschap voor onder andere de oppervlaktewateren van de polders Honderdveertig&#13;
Morgen en Klappolder een peilbesluit vastgesteld.&#13;
Het streefpeil (zomer- en winterpeil) van de oppervlaktewateren&#13;
in beide polders is 5.75 m -NAP.&#13;
c. In september 2001 heeft het overvloedig geregend. In het beheergebied van het Hoogheemraadschap, waaronder de polder Honderdveertig Morgen en de Klappolder, is in de periode van 1 september tot en met 21 september 2001 in totaal&#13;
312 mm neerslag gevallen. Van 1 september tot en met en met 19 september 2005 is 208 mm neerslag gevallen. Op 20 en 21 september 2001 is in totaal 104 mm neerslag gevallen.&#13;
d. Eisers hebben in september 2001 wateroverlast op de door hen geëxploiteerde percelen ondervonden. Het betreffende&#13;
perceel van Eiser sub 1 heeft een maaiveld dat ligt tussen de 4.39 en 4.77 m -NAP. Het betreffende perceel van Eiser sub 2 heeft een maaiveld dat ligt tussen de 4.30 en 4.60 m -NAP. Het betreffende perceel van eiser sub 3 heeft een maaiveld dat ligt tussen de 3.89 en 4.83 m -NAP.&#13;
3.2 Eisers gronden hun vordering op onrechtmatige daad. Eisers stellen dat het Hoogheemraadschap in september&#13;
2001 zijn inspanningsverplichting om het vastgestelde streefpeil in de polder Honderdveertig Morgen en de Klappolder&#13;
zoveel mogelijk te handhaven heeft verzaakt, als gevolg&#13;
waarvan zij schade hebben geleden. Daarbij verwijten eisers het Hoogheemraadschap dat het onvoldoende heeft gereageerd op hun klachten.&#13;
3.3 In deze procedure staat de zorgplicht van het Hoogheemraadschap&#13;
ten aanzien van het handhaven van de in het peilbesluit aangegeven waterstanden centraal. Ingevolge artikel&#13;
16 lid 1 Wet op de waterhuishouding draagt het Hoogheemraadschap&#13;
er zorg voor dat de in het peilbesluit aangegeven&#13;
waterstanden zoveel mogelijk worden gehandhaafd. Van onrechtmatig handelen van het Hoogheemraadschap kan sprake zijn indien, in aanmerking genomen de concrete&#13;
omstandigheden van het geval en de verschillende bij zijn beleid betrokken belangen en zijn beperkte middelen, het Hoogheemraadschap beneden de zorg van een goed beheerder&#13;
is gebleven. Daarbij is van belang dat van het Hoogheemraadschap&#13;
mag worden verwacht dat het op binnenkomende&#13;
klachten over het waterpeil adequaat reageert door naar aanleiding daarvan een onderzoek in te stellen en, zo nodig, afhankelijk van de uitkomst daarvan, de noodzakelijke&#13;
en mogelijke maatregelen te treffen.&#13;
3.4 Ter zitting van 28 april 2005 hebben Eiser sub 1 en Eiser sub 2 in persoon een nadere toelichting verstrekt op de gebeurtenissen&#13;
die volgens hun stellingen hebben geleid tot de door hen geleden schade en op hetgeen zij het Hoogheemraadschap&#13;
verwijten. De heer J.A. van Beek, teamleider watersysteembeheer&#13;
bij het Hoogheemraadschap (verder: Van Beek) heeft daarop gereageerd.&#13;
3.5 In de visie van Eiser sub 1 en Eiser sub 2 heeft zich het volgende voorgedaan.&#13;
3.6 Als gevolg van in het kader van de aanleg van de Hoge Snelheids Lijn (verder: “HSL”) uitgevoerde werken werd in 2001 water dat in het verleden werd afgevoerd via de Binnenwegsepolder&#13;
afgevoerd via de polder Honderdveertig&#13;
Morgen. Er waren geen adequate maatregelen getroffen om eventuele problemen als gevolg van de extra belasting van de polder Honderdveertig Morgen te voorkomen. Tijdens&#13;
een districtsvergadering in juni 2001 hebben Eiser sub 1 en/of Eiser sub 2 aan het Hoogheemraadschap gemeld dat de afwatering als gevolg van in het kader van de aanleg van de HSL uitgevoerde werken niet in orde was. Er zijn vervolgens&#13;
geen maatregelen getroffen.&#13;
3.7 Na hevige regenval begin september heeft Eiser sub 1 op 5 september 2001 aan het Hoogheemraadschap medegedeeld&#13;
dat als gevolg van de gewijzigde afwateringssituatie&#13;
een grote hoeveelheid extra water werd afgevoerd via de sloot, welke ten zuiden van zijn perceel loopt. Deze sloot was op de toevoer van een grote hoeveelheid extra water niet berekend. Er kwam zoveel water in de sloot te staan dat de op de sloot uitkomende afvoerbuizen van de drainage van het perceel van Eiser sub 1 onder water kwamen te staan en de drainage niet meer goed functioneerde.&#13;
3.8 Op donderdagochtend 6 september 2001 heeft Eiser sub 1 in de sloot die ten zuiden van zijn perceel loopt aan de westzijde een dam gelegd. Met het leggen van deze dam wilde Eiser sub 1 bewerkstelligen dat het peil van het water&#13;
in de sloot - aan de oostzijde van de dam - zou dalen zodat&#13;
de drainage weer adequaat zou kunnen functioneren. Op donderdagmiddag 6 september 2001 heeft Eiser sub 1 de heer Oosterbrugge van het Hoogheemraadschap geïnformeerd&#13;
over de door hem getroffen maatregel. Op donderdagavond&#13;
6 september 2001 hebben de heren Oosterbrugge&#13;
en Dullaart van het Hoogheemraadschap de situatie ter plaatse samen met Eiser sub 1 bekeken. Het Hoogheemraadschap&#13;
was akkoord met de door Eiser sub 1 getroffen maatregel.&#13;
Gehoopt werd dat het tegengehouden water aan de westzijde van de dam via een andere route zou worden afgevoerd.&#13;
De door Eiser sub 1 gelegde dam had het (beoogde)&#13;
gevolg dat het peil van het water ten oosten van de dam sterk daalde zodat de drainage weer adequaat functioneerde.&#13;
3.9 Op 8 september 2001 heeft Eiser sub 1, terwijl de aardappeloogst&#13;
zich nog op het perceel bevond, de ten zuiden van zijn perceel gelegen sloot door een loonwerker laten schoonmaken teneinde de goede doorstroming verder te bevorderen.&#13;
3.10 Ten westen van de door Eiser sub 1 gelegde dam daalde het peil van het water niet. Het water hoopte zich op tegen de dam en bleek niet via een andere route te kunnen wegvloeien.&#13;
Op 15 september 2001 is een doorgang gecreëerd van de ten westen van de percelen van Eiser sub 1 en Eiser sub 2 gelegen watergang naar de sloot die is gelegen tussen de percelen van Eiser sub 1 en Eiser sub 2. Deze doorgang werd gecreëerd om het zich ten westen van de percelen van Eiser sub 1 en Eiser sub 2 ophopende water via die route te laten wegvloeien. Eveneens op 15 september 2001 is de tussen&#13;
de percelen van Eiser sub 1 en Eiser sub 2 gelegen sloot in opdracht van het Hoogheemraadschap schoongemaakt om de goede doorstroming van het water te bevorderen.&#13;
3.11 Door de hevige regenval die vanaf 19 september 2001 plaatsvond was de toevoer van water naar de sloot die is gelegen&#13;
tussen de percelen van Eiser sub 1 en Eiser sub 2 zodanig&#13;
dat het waterpeil in deze sloot steeg tot boven het niveau&#13;
van de daarop afwaterende drainage van het perceel van Eiser sub 2. Het waterpeil in de sloot stond nog slechts ongeveer 15 tot 20 centimeter beneden het maaiveld. Daardoor&#13;
functioneerde de drainage niet meer adequaat en bleef het hemelwater op het land staan. Ter plaatse van een lager gelegen gedeelte van het perceel van Eiser sub 2, een zogenaamde&#13;
zonk, liep water uit de sloot ook rechtstreeks het land op. Er ontstond schade aan op het perceel staande aardappelen.&#13;
3.12 Als gevolg van de na 19 september 2001 optredende&#13;
hevige regenval steeg het water aan de westzijde van de door Eiser sub 1 gelegde dam tot zodanige hoogte dat het laagst gelegen gedeelte van het perceel van Eiser sub 1, gelegen&#13;
aan de zuid westzijde, is geïnundeerd. Er ontstond schade aan op het perceel staande pootaardappelen en spruiten.&#13;
3.13 Eiser sub 1 en Eiser sub 2 hebben ter zitting duidelijk gemaakt dat zij - anders dan de van hun zijde genomen processtukken&#13;
vermelden - het Hoogheemraadschap niet verwijten&#13;
dat onvoldoende is voorbemalen of dat onvoldoende&#13;
andere preventieve maatregelen zijn getroffen, zoals het schoonhouden van de watergangen. Eiser sub 1 en Eiser sub 2 verwijten het Hoogheemraadschap dat het geen maatregelen&#13;
heeft getroffen om te voorkomen dat de waterafvoer in het kader van de aanleg van de HSL zodanig werd gewijzigd dat water dat voorheen werd afgevoerd via de Binnenwegsepolder&#13;
nu werd afgevoerd via de polder Honderdveertig Morgen en/of dat het water daar overlast kon veroorzaken.&#13;
3.14 Eiser sub 1 en Eiser sub 2 hebben ter zitting tevens aangegeven dat zij tevreden zijn over de maatregelen die na september 2001 zijn getroffen en dat zij geen klachten hebben&#13;
over de actuele afwateringssituatie. Zij wensen slechts vergoeding van de schade die zij hebben geleden als gevolg&#13;
van de niet deugdelijke afwateringssituatie per september&#13;
2001.&#13;
3.15 Van Beek heeft in reactie op de mededelingen van Eiser&#13;
sub 1 en Eiser sub 2 het volgende aangevoerd.&#13;
3.16 Met betrekking tot de aanleg van de HSL is een raamvergunning&#13;
afgegeven. De HSL-organisatie diende ervoor zorg te dragen dat de waterhuishouding niet negatief zou worden beïnvloed. Het Hoogheemraadschap kan dit niet voortdurend controleren. In het algemeen verloopt de samenwerking&#13;
tussen het Hoogheemraadschap en de HSL-organisatie&#13;
goed en worden de aan de vergunning verbonden voorwaarden correct nageleefd. Indien zich een probleem voordoet wordt dat aan de HSL-organisatie gemeld. De HSL-organisatie draagt er vervolgens zorg voor dat het wordt opgelost. Slechts indien de HSL-organisatie daarmee&#13;
in een concreet geval in gebreke zou blijven kan het Hoogheemraadschap eventueel zelf maatregelen treffen. Het Hoogheemraadschap is daarbij wel aan regels en termijnen gebonden.&#13;
3.17 Van Beek kan zich niet herinneren of tijdens de districtsvergadering&#13;
in juni 2001 is gemeld dat in het kader van de aanleg van HSL werken waren uitgevoerd die een verslechtering&#13;
van de waterafvoer tot gevolg hadden.&#13;
3.18 De op 5 september 2001 door Eiser sub 1 gedane melding&#13;
van wateroverlast ten gevolge van HSL-werken heeft Van Beek direct doorgegeven aan de afdeling vergunningverlening&#13;
en handhaving van het Hoogheemraadschap. De situatie ter plaatse was niet zoals deze behoorde te zijn en de verantwoordelijken voor uitvoering van de HSL-werken zijn daar direct na de op 5 september 2001 door Eiser sub 1 gedane&#13;
melding op aangesproken. Dat heeft ertoe geleid dat vanwege de HSL-organisatie op 15 september 2001 de doorgang&#13;
werd gecreëerd van de ten westen van de percelen van Eiser sub 1 en Eiser sub 2 gelegen watergang, naar de sloot die is gelegen tussen de percelen van Eiser sub 1 en Eiser sub 2.&#13;
3.19 Het Hoogheemraadschap heeft ook zelf maatregelen getroffen, daarin bestaande dat het om de goede doorstroming&#13;
van het water te bevorderen de sloot tussen de percelen&#13;
van Eiser sub 1 en Eiser sub 2, waar het water afkomstig uit de ten westen van de percelen gelegen watergang heen werd geleid, op 15 september 2001 heeft laten schoonmaken,&#13;
hoewel dat niet de taak is van het Hoogheemraadschap, maar van de ingelanden.&#13;
3.20 Bij beoordeling van de vraag of het Hoogheemraadschap&#13;
onrechtmatig heeft gehandeld of nagelaten jegens Eiser&#13;
sub 1 en/of Eiser sub 2 acht de rechtbank het volgende van belang.&#13;
3.21 Van Beek heeft ter zitting erkend dat in september 2001 is gebleken dat de afwateringssituatie ter plaatse van de door Eiser sub 1 en Eiser sub 2 geëxploiteerde percelen na uitvoering&#13;
van HSL-werken niet was zoals deze ingevolge de verleende vergunning behoorde te zijn. Dat brengt echter niet zonder meer mee dat het Hoogheemraadschap jegens Eiser sub 1 en Eiser sub 2 onrechtmatig heeft nagelaten door niet (eerder) in te grijpen. Immers, gesteld noch gebleken is dat het Hoogheemraadschap redenen had om te verwachten dat de HSL-organisatie de vergunningvoorwaarden niet geheel&#13;
correct zou naleven en, voor zover dat op detailniveau wel zou gebeuren, bestond er voor het Hoogheemraadschap geen reden om te verwachten dat derden dientengevolge schade zouden (kunnen) lijden die niet door de HSL-organisatie&#13;
zou worden vergoed. Onder deze omstandigheden was het Hoogheemraadschap niet gehouden voortdurend tot in detail te controleren of de vergunningsvoorwaarden door de HSL-organisatie correct werden nageleefd.&#13;
3.22 Voor wat betreft de op 5 september 2001 door Eiser sub 1 gedane melding is van belang dat het Hoogheemraadschap naar aanleiding van deze melding direct contact heeft opgenomen&#13;
met de HSL-organisatie. Dat heeft erin geresulteerd dat op 15 september 2001 maatregelen werden getroffen, aangevuld door het in opdracht van het Hoogheemraadschap schoonmaken van de sloot gelegen tussen de percelen van A. en Eiser sub 2. Bovendien heeft Eiser sub 1 zelf reeds in de ochtend van 6 september 2001 aan de westzijde van de aan zijn perceel grenzende sloot een dam gelegd. Diezelfde&#13;
dag zijn van de zijde van het Hoogheemraadschap twee personen ter plaatse aanwezig geweest. Het Hoogheemraadschap&#13;
heeft ingestemd met de door Eiser sub 1 zelf getroffen&#13;
maatregel. Dat ondanks de als gevolg van de melding op 5 september 2001 getroffen maatregelen (verdere) schade&#13;
ontstond is vooral het gevolg geweest van de uitzonderlijk&#13;
hevige regenval die na 19 september 2001 plaatsvond. Dat van het Hoogheemraadschap in redelijkheid kon worden gevergd dat het naar aanleiding van de melding van 5 september&#13;
2001 vóór 20 september 2001 meer of andere maatregelen&#13;
zou treffen dan de maatregelen die feitelijk zijn getroffen,&#13;
is niet voldoende gemotiveerd gesteld. In zoverre is van onrechtmatig handelen of nalaten van het Hoogheemraadschap&#13;
dan ook geen sprake.&#13;
3.23 Indien Eiser sub 1 en/of Eiser sub 2 of anderen het Hoogheemraadschap er reeds tijdens de districtsvergadering&#13;
van juni 2001 op hebben gewezen dat de afwateringssituatie&#13;
ter plaatse van de percelen van A. en Eiser sub 2 na uitvoering van HSL-werken niet was zoals deze behoorde te zijn, dan had van het Hoogheemraadschap mogen worden&#13;
verwacht dat het een onderzoek zou instellen en, zo nodig,&#13;
afhankelijk van de uitkomst daarvan, de noodzakelijke en mogelijke maatregelen zou (laten) treffen. Voor zover het Hoogheemraadschap daarmee in gebreke is gebleven, handelde&#13;
het onrechtmatig jegens Eiser sub 1 en Eiser sub 2 en is het gehouden de dientengevolge door Eiser sub 1 en/of Eiser sub 2 geleden schade te vergoeden. Nu het Hoogheemraadschap&#13;
- bij gebrek aan wetenschap - heeft betwist dat tijdens&#13;
de districtsvergadering van juni 2001 is gemeld dat er een probleem was met de afwateringssituatie zal aan Eiser sub 1 en Eiser sub 2 worden opgedragen te bewijzen dat een dergelijke melding is gedaan.&#13;
3.24 Eiser sub 1 en Eiser sub 2 zullen in de gelegenheid worden gesteld bij conclusie na enquête hun vorderingen nader te specificeren en te onderbouwen met de beschikbare&#13;
bewijsstukken (jaarstukken, concrete informatie omtrent opbrengsten e.d.). Voor verwijzing naar een schadestaatprocedure&#13;
bestaat in beginsel geen grond. De eventuele schade als gevolg van het eventuele onrechtmatig nalaten van het Hoogheemraadschap kan in deze procedure worden vastgesteld.&#13;
3.25 In afwachting van het resultaat van de bewijsvoering en de nader door Eiser sub 1 en Eiser sub 2 te verstrekken informatie zal de rechtbank iedere verdere beslissing inzake&#13;
de vorderingen van Eiser sub 1 en Eiser sub 2 aanhouden.&#13;
3.26 Eiser sub 3 stelt dat gedurende de regenval van 20 september&#13;
2001 het waterpeil in de Klappolder zodanig steeg dat een aan haar toebehorend perceel van 1.5 ha aan consumptieaardappelen&#13;
en 3 ha aan wintertarwe onder water is gelopen. De oorzaak was in de visie van eiser sub 3 dat de waterdoorgangen onder de Rijksweg A12 en de spoorlijn Den Haag - Utrecht nagenoeg geheel waren dichtgeslibd. Deze doorgangen hebben volgens eiser sub 3 een doorsnee van 60 cm, waarvan nog maar 10 cm over was. Eiser sub 3 stelt dat het Hoogheemraadschap gedurende 14 jaar geen onderhoud heeft gepleegd aan de waterdoorlaten.&#13;
3.27 Het Hoogheemraadschap heeft gemotiveerd betwist dat het onderhoudsplichtig is voor de waterdoorgangen onder&#13;
de Rijksweg A12 en de spoorlijn Den Haag - Utrecht (conclusie van dupliek onder 36). Het Hoogheemraadschap heeft voorts aangevoerd dat de doorgangen/duikers onder de Rijksweg A12 afmetingen hebben van 2,25 m x 1,75 m. Het Hoogheemraadschap heeft bij conclusie van dupliek (onder 38) aangegeven niet uit te sluiten dat de dichtgeslibde duiker met een doorsnee van 60 cm waarop eiser sub 3 doelt een duiker betreft die bij eiser sub 3 in onderhoud is.&#13;
3.28 Ter zitting van 28 april 2005 heeft de raadsman van eiser&#13;
sub 3 zonder nadere motivering herhaald dat sprake was van nalatigheid van het Hoogheemraadschap ten aanzien van het onderhoud aan doorgangen met een doorsnede van circa 60 cm, waarvan nog slechts 10 cm over was onder de Rijksweg A12 en de spoorlijn Den Haag - Utrecht (pleitnotities&#13;
mr. Duijsens, pagina 6). Desgevraagd kon de raadsman van eiser sub 3 ter zitting niet aangeven welke duiker (of duikers) in de visie van eiser sub 3 voor 5/6 deel was (waren)&#13;
dichtgeslibd.&#13;
3.29 De rechtbank is van oordeel dat eiser sub 3 de door haar aan het Hoogheemraadschap gemaakte verwijten onvoldoende&#13;
heeft geconcretiseerd. Eiser sub 3 heeft niet weersproken dat het Hoogheemraadschap niet onderhoudsplichtig&#13;
was met betrekking tot de waterdoorgangen onder de Rijksweg A12 en de spoorlijn Den Haag - Utrecht. Zij kan haar vordering derhalve niet gronden op de stelling dat het Hoogheemraadschap heeft verzuimd daaraan onderhoud te plegen.&#13;
3.30 Nu eiser sub 3 haar vordering mede baseert op de stelling&#13;
dat het Hoogheemraadschap onvoldoende heeft gereageerd&#13;
op haar klachten, mocht van haar worden verwacht dat zij concreet zou aangeven wanneer en op welke wijze zij welke klachten ter kennis van het Hoogheemraadschap heeft gebracht en wat daarop de reactie van het Hoogheemraadschap&#13;
was. Die informatie zou immers benodigd zijn om te kunnen beoordelen of en in welke mate mogelijk sprake was van onvoldoende adequaat reageren door het Hoogheemraadschap&#13;
op klachten van eiser sub 3, waarna zou kunnen worden onderzocht wat daarvan de gevolgen zijn geweest. Bovendien zou het Hoogheemraadschap slechts in reactie op dergelijke voldoende concrete stellingen een daarop toegespitst&#13;
verweer kunnen voeren.&#13;
3.31 Uit de pleitnotities van de raadsman van eiser sub 3 blijkt dat het Hoogheemraadschap - anders dan in de overige&#13;
processtukken van de zijde van eiser sub 3 is vermeld - wel heeft gereageerd op klachten of verzoeken van eiser sub 3, en naar aanleiding daarvan een maatregel heeft getroffen. Die pleitnotities vermelden op pagina 6 immers:&#13;
“het klopt wel dat het Hoogheemraadschap de stuw in de Klappolder 10 cm heeft verlaagd, na aandringen van Spek, zo stelt ook Spek.”&#13;
3.32 De rechtbank is van oordeel dat eiser sub 3 haar stellingen&#13;
in het licht van de gemotiveerde betwisting door het Hoogheemraadschap niet voldoende gemotiveerd heeft gehandhaafd.&#13;
Derhalve zal de rechtbank de vordering van eiser&#13;
sub 3 bij gebreke van een voldoende onderbouwing afwijzen.&#13;
Eiser sub 3 zal als de in het ongelijk gestelde partij worden veroordeeld in de kosten van het geding.&#13;
(…)&#13;
5. De beslissing&#13;
De rechtbank,&#13;
draagt Eiser sub 1 en Eiser sub 2 op te bewijzen dat het Hoogheemraadschap er tijdens de districtsvergadering van juni 2001 op is gewezen dat de afwateringssituatie ter plaatse&#13;
van de bij hen in exploitatie zijnde percelen in de polder Honderdveertig Morgen na uitvoering van HSL-werken niet was zoals deze behoorde te zijn;&#13;
bepaalt dat indien Eiser sub 1 en Eiser sub 2 dit bewijs willen&#13;
leveren door het doen horen van getuigen, deze zullen worden gehoord in het gebouw van deze rechtbank voor de rechter-commissaris mr. C. Bouwman;&#13;
bepaalt dat de procureur van Eiser sub 1 en Eiser sub 2 binnen&#13;
twee weken na vonnisdatum opgave moet doen van de voor te brengen getuigen en de verhinderdata van de betrokkenen&#13;
aan zijn zijde in de maanden september, oktober en november 2005 en dat de procureur van het Hoogheemraadschap&#13;
binnen dezelfde termijn opgave moet doen van de verhinderdata van de betrokkenen aan zijn zijde in dezelfde&#13;
periode, waarna dag en uur van de verhoren zullen worden&#13;
bepaald;&#13;
bepaalt dat het aan de hand van de opgaven vastgestelde tijdstip, behoudens dringende redenen, niet zal worden gewijzigd.&#13;
wijst af de vorderingen van eiser sub 3;&#13;
veroordeelt eiser sub 3 in de proceskosten, tot aan deze uitspraak&#13;
aan de zijde van het Hoogheemraadschap bepaald op € 64,00 aan vast recht, en op € 1.808,00 aan salaris voor de procureur;&#13;
verklaart dit vonnis voor wat betreft de kostenveroordeling uitvoerbaar bij voorraad;&#13;
houdt iedere verdere beslissing aan.</content><legacyfootnotes/><footnotes><footnote/></footnotes><auteurs>mrs. Bouwman, Hesselink, Telders</auteurs><published>2011-02-01 00:00:00</published><modified>2011-02-01 00:00:00</modified><editiondate>2011-02-01</editiondate><htmlpath>https://denhollander.info/artikel/9048</htmlpath></article>
</articles></edition>
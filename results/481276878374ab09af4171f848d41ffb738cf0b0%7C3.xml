<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1991</searchword><id>7050</id><udhid>UDH:TvAR/7050</udhid><titel>'Gemeente Simpelveld / Martin Hubert Jozef Crijns' (TvAR 1991/4521)</titel><searchwords><searchword>TvAR 12/1991</searchword><searchword>TvAR 1991/4521</searchword><searchword>UDH:TvAR/7050</searchword></searchwords><attachments><attachment><name>1991_nr 12_Rechtspraak_4521.pdf</name><extention>pdf</extention><url>https://denhollander.info/download/6660/ci</url></attachment></attachments><inleiding>Pachtwet, art. 38, 40&#13;
Er is geen plaats voor afwijzing van het verlengingsverzoek&#13;
op grond van art. 40 Pw., nu&#13;
niet duidelijk is welke percelen geheel of gedeeltelijk&#13;
een niet-landbouwkundige bestemming&#13;
zullen krijgen en derhalve evenmin is&#13;
kunnen blijken of en in hoeverre de gestelde&#13;
niet-landbouwkundige bestemming in overeenstemming&#13;
is met het algemeen belang.&#13;
Door verpachtster is niet aangegeven welk&#13;
deel zal worden bestemd tot sportcomplex en&#13;
welk deel als compensatiegrond zal dienen;&#13;
voorts is niet aannemelijk gemaakt dat daadwerkelijk&#13;
sprake is of spoedig zal zijn van een&#13;
grondverwerving die de beschikking over&#13;
compensatiegrond nodig of zeer wenselijk&#13;
maakt. Het belang van verpachtster bij afwijzing&#13;
van het verlengingsverzoek is dan ook&#13;
beperkt tot het kunnen beschikken over de&#13;
grond in geschil ten behoeve van een qua tijd&#13;
en plaats nog onvoldoende vaststaande&#13;
grondverwerving en weegt minder zwaar&#13;
dan dat van de pachter bij behoud van het&#13;
gepachte, nu dat ruim een kwart van zijn&#13;
areaal grond uitmaakten een substantieel&#13;
gedeelte van zijn inkomen oplevert. Hieraan&#13;
doet niet af dat het een vermindering van&#13;
neveninkomsten betreft. </inleiding><content>Pachtkamer Gerechtshof Arnhem, beschikking&#13;
van 21 mei 1991&#13;
(Mrs. Kok, Bierman en Heida en ing.&#13;
Meijering en ir. Rogaar)&#13;
Het gerechtshof te Arnhem, pachtkamer;&#13;
Gezien:&#13;
het op 27 december 1990 ter griffie van het&#13;
hof ingekomen beroepschrift van de&#13;
Gemeente Simpelveld, zetel houdende te&#13;
Simpelveld, procureur: mr. J.W.Th.M.&#13;
FollenderGrossfeld,&#13;
tegen een beschikking van de pachtkamer&#13;
van het kantongerecht te Heerlen van 29 november&#13;
1990, waarbij de tussen appellante als verpachtster en Martin Hubert Jozef&#13;
Crijns, wonende te Simpelveld, procureur:&#13;
mr. D. Knottenbelt, als pachter bestaande en&#13;
behoudens verlenging op 30 september 1992&#13;
eindigende pachtovereenkomst met betrekking&#13;
tot meerdere percelen bouwland, kadastraal&#13;
bekend gemeente Simpelveld, sectie&#13;
C, nrs. 1841 (delen 26-47-2-5-57-64-65),&#13;
930, 989 en 1525, totaal groot 3.68.60 ha,&#13;
werd verlengd met 6 jaar;&#13;
Mede gezien:&#13;
- het op 4 februari 1991 ter griffie van het hof&#13;
ingekomen verweerschrift van de pachter;&#13;
- de overige stukken, waaronder een fotocopie&#13;
van voormelde beschikking;&#13;
Gelet op:&#13;
de behandeling van het hoger beroep in raadkamer&#13;
van het hof op 22 april 1991, waarbij&#13;
aanwezig waren namens appellante H.M.G.&#13;
Muijrers, gemeenteambtenaar, bijgestaan&#13;
door mr. J.P.M. Föllings, advocaat te&#13;
Heerlen, alsmede geïntimeerde in persoon,&#13;
bijgestaan door mr. H.J.J. van der Salm,&#13;
advocaat te Maastricht;&#13;
Overweegt:&#13;
Voormelde beschikking is gegeven uit overweging&#13;
in hoofdzaak, dat op het verlengingsverzoek&#13;
naar billijkheid moet worden beslist,&#13;
dat de omstandigheid dat de pachter zijn&#13;
hoofdberoep in loondienst elders uitoefent&#13;
en de onderhavige gronden exploiteert ten&#13;
behoeve van het verkrijgen van neveninkomsten,&#13;
op zichzelf niet kan leiden tot&#13;
afwijzing van het verlengingsverzoek, ook al&#13;
heeft verpachtster naar haar zeggen tot haar&#13;
beleid gemaakt om in die gevallen de pachtovereenkomsten&#13;
op te zeggen, dat voorts&#13;
verlies van het gepachte voor de pachter een&#13;
gevoelig inkomensverlies zou opleveren en&#13;
dat zijn belang zwaarder weegt dat dat van&#13;
verpachtster om het verpachte in de nabije&#13;
toekomst te kunnen gebruiken als ruilobject,&#13;
zulks reeds omdat verpachtster dit belang&#13;
onvoldoende heeft geconcretiseerd en aannemelijk&#13;
gemaakt.&#13;
Appellante heeft de volgende grieven aangevoerd&#13;
(zakelijk weergegeven): I. De&#13;
pachtkamer van het kantongerecht heeft&#13;
niet geheel terecht aangenomen dat de&#13;
inkomsten van de pachter uit de exploitatie&#13;
van het gepachte een wezenlijk onderdeel&#13;
uitmaken van zijn totale gezinsinkomsten;&#13;
II. Onvoldoende komt in de beschikking,&#13;
waarvan beroep, tot uiting dat de pachter na&#13;
beëindiging van de pachtovereenkomst in&#13;
geschil ruim 10 ha overhoudt;&#13;
III. Niet geheel terecht overweegt de pacht&#13;
kamer van het kantongerecht dat het belang&#13;
van verpachtster onvoldoende is geconcreti&#13;
seerd en niet aannemelijk is gemaakt; met&#13;
verzoek de beschikking, waarvan beroep, te&#13;
vernietigen en het verlengingsverzoek van&#13;
de pachter alsnog af te wijzen, subsididiar&#13;
slechts voor een door het hof in goede justitie&#13;
te bepalen termijn toe te wijzen.&#13;
TV. Ten onrechte gaat de pachtkamer van het&#13;
kantongerecht volledig voorbij aan het bepaalde&#13;
in art. 40 der Pachtwet, nu de bestemming&#13;
van de gemeente in overeenstemming&#13;
is met het algemeen belang en het niet automatisch&#13;
zo is dat bij gelijksoortige belangen&#13;
van partijen de belangen van de pachter voorgaan&#13;
op die van de verpachter.&#13;
De mondelinge behandeling Ter zitting van&#13;
het hof is niet of onvoldoende weersproken&#13;
verklaard (zakelijk weergegeven):&#13;
door de pachter:&#13;
dat hij 45 jaar is, gehuwd is en twee dochters&#13;
heeft van 13 respectievelijk 15 jaar oud, die&#13;
beiden nog een schoolopleiding volgen; dat&#13;
hij zelf het diploma van de Lagere Landbouwschool&#13;
bezit en tot zijn 27-ste jaar in het&#13;
gemengd bedrijf van zijn ouders werkzaam&#13;
is geweest, welk bedrijf een omvang had van&#13;
ongeveer 20 ha; dat hij vervolgens een&#13;
omscholingscursus heeft gevolgd en toen&#13;
bankwerker is geworden, welk beroep hij&#13;
nog steeds uitoefent; dat hij daarnaast vanuit&#13;
de ouderlijke boerderij, waar hij woont, een&#13;
landbouwbedrijf van ongeveer 14 ha exploiteert,&#13;
waarvan 2.16 ha met de gebouwen zijn&#13;
eigendom is en ongeveer 12 ha wordt gepacht,&#13;
te weten de grond in geschil van de&#13;
gemeente en de rest mondeling van zijn moeder;&#13;
dat hij bezig is laatstbedoelde grond van&#13;
zijn moeder in eigendom over te nemen en&#13;
over de prijs reeds overeenstemming bestaat;&#13;
dat de bij hem in gebruik zijnde grond op&#13;
ongeveer 1 1/2 kilometer van de bedrijfsgebouwen&#13;
ligt; dat alle grond door hem&#13;
wordt gebruikt als bouwland, zulks voor de teelt van suikerbieten, tarwe, bonen en mais;&#13;
dat hij beschikt over twee trekkers, een&#13;
(nieuwe) ploeg, een cultivator en een spuit;&#13;
dat hij het oogsten van de gewassen door een&#13;
loonwerker laat doen, maar alle overige&#13;
werkzaamheden op het bedrijf zelf verricht;&#13;
dat het zijn bedoeling is om, als de kinderen&#13;
de deur uit zijn, zijn huidige baan als bankwerker&#13;
op te geven en zich geheel te wijden&#13;
aan het landbouwbedrijf; dat hij, gelet op&#13;
telefonisch van de burgemeester verkregen&#13;
informatie, ontkent dat de gemeente het&#13;
voornemen heeft om (een gedeelte van) de&#13;
grond in geschil te bestemmen tot sportcomplex;&#13;
namens de gemeente:&#13;
dat de gemeente in totaal ongeveer 58 ha&#13;
heeft verpacht voor de wettelijke duur en&#13;
voorts nog ongeveer 4 ha om niet in gebruik&#13;
heeft uitgegeven; dat aan pachters, die de&#13;
leeftijd van 65 jaar hebben bereikt of die hun&#13;
hoofdberoep buiten de landbouw hebben, de&#13;
pacht wordt opgezegd; dat bij het vrijkomen&#13;
van grond wordt nagegaan of de gemeente&#13;
deze zelf nodig heeft dan wel als ruilobject&#13;
kan gebruiken dan wel in het verleden aan&#13;
landbouwers aantoonbare beloften heeft gedaan;&#13;
dat bij gebreke van een en ander de&#13;
grond om niet aan landbouwers in gebruik&#13;
wordt gegeven; dat de gemeente in de komende&#13;
tijd ongeveer 15 ha nodig zal hebben&#13;
voor de aanleg van waterbassins ter opheffing&#13;
van wateroverlast en ongeveer 10 ha&#13;
voor de aanleg van een nieuw sportcomplex;&#13;
dat de gemeente ter plaatse van de grond in&#13;
geschil ongeveer 40 ha in eigendom heeft;&#13;
dat de grond in geschil thans nog een agrarische&#13;
bestemming heeft en geen sprake is van&#13;
een voorbereidingsbesluit; dat wel aan een&#13;
bestemmingsplan wordt gewerkt en daarin&#13;
de aan Crijns verpachte percelen gedeeltelijk&#13;
voor sportcomplex zullen worden bestemd&#13;
en voor het overige hun landbouwkundige&#13;
bestemming zullen behouden; dat die grond&#13;
dan ook gedeeltelijk nodig is voor de aanleg&#13;
van dat sportcomplex en voor de rest als&#13;
ruilobject zal dienen.&#13;
Vervolgens heeft de raadsman van de gemeente&#13;
nog een aantal stukken overgelegd en&#13;
hebben beide raadslieden - wat de raadsman&#13;
van de gemeente betreft mede aan de hand&#13;
van pleitnotities - de wederzijdse standpunten&#13;
nader toegelicht.&#13;
Pacht&#13;
Het oordeel van het hof&#13;
1. Voorzover de gemeente heeft betoogd, dat&#13;
voor verlenging van de onderhavige pacht&#13;
overeenkomst geen plaats is op grond van het&#13;
bepaalde in art. 40 der Pachtwet, kan het hof&#13;
haar daarin niet volgen. Immers ten processe&#13;
is gebleken, dat het gepachte nog een land&#13;
bouwkundige bestemming heeft en voor een&#13;
gedeelte die bestemming ook zal behouden.&#13;
In geen enkel opzicht is voorts door de ge&#13;
meente aangegeven of anderszins duidelijk&#13;
geworden welke percelen geheel of gedeelte&#13;
lijk een niet-landbouwkundige bestemming&#13;
zullen krijgen en derhalve is evenmin kun&#13;
nen blijken c.q. aannemelijk kunnen worden&#13;
of en in hoeverre de gestelde niet-landbouw&#13;
kundige bestemming in overeenstemming is&#13;
met het algemeen belang. Reeds hierom is er&#13;
geen plaats voor afwijzing van het verlengingsverzoek&#13;
van de pachter op grond van&#13;
de door de gemeente gestelde wil tot het&#13;
bestemmen van (een gedeelte van) de&#13;
litigieuze percelen voor niet tot de landbouw&#13;
betrekkelijke doeleinden.&#13;
2. Vervolgens komt de vraag aan de orde of&#13;
op grond van de billijkheid bedoeld verzoek&#13;
van de hand moet worden gewezen. Hierbij&#13;
gaat het om een afweging van de te dezen&#13;
relevante belangen van partijen; het alge&#13;
meen belang blijft daarbij geheel buiten be&#13;
schouwing indien en voorzover dat niet met&#13;
het belang van één der partijen samenvalt.&#13;
3. De gemeente heeft aangevoerd de&#13;
litigieuze grond nodig te hebben gedeeltelijk&#13;
voor de realisering van een sportcomplex en&#13;
voor het overige als ruilgrond. Zoals hier&#13;
voor reeds overwogen, is echter in genen dele&#13;
aangegeven welk deel zal worden bestemd&#13;
tot sportcomplex en welk deel als compensatiegrond&#13;
zal dienen. Dit klemt temeer&#13;
nu de pachter gemotiveerd heeft betwist dat&#13;
ten aanzien van de door hem gepachte grond&#13;
sprake is van een voornemen van de ge&#13;
meente om een gedeelte daarvan tot sport&#13;
complex te bestemmen. Ten aanzien van het&#13;
eventueel gebruiken van een deel van het&#13;
gepachte als ruilobject is niet, althans onvol&#13;
doende aannemelijk gemaakt dat daadwer&#13;
kelijk sprake is van een aan de gang zijnde of&#13;
op redelijk korte termijn aan te vangen&#13;
verwerving van gronden die de beschikking&#13;
over compensatiegrond nodig of zeer wense&#13;
lijk maakt, laat staan dat is aangetoond dat in&#13;
dat opzicht de grond in geschil een - belangrijke - rol speelt. De gemeente heeft volstaan&#13;
met het verwijzen naar haar in algemene&#13;
bewoordingen gestelde nota van 27 februari&#13;
1989 en het eveneens in algemene bewoordingen&#13;
schetsen van haar voornemens. Van&#13;
een voor de beoordeling van haar belang bij&#13;
niet-verlenging van de onderhavige pachtovereenkomst&#13;
noodzakelijke concretisering&#13;
van dat belang is echter geen sprake.&#13;
4. Uit het vorenoverwogene volgt, dat als&#13;
enig relevant belang van de gemeente bij nietverlenging&#13;
van de onderhavige pachtover&#13;
eenkomst overblijft het kunnen beschikken&#13;
over de betreffende grond als ruilobject ten&#13;
behoeve van een qua tijd en plaats nog onvol&#13;
doende vaststaande verwerving van grond.&#13;
Ter zitting van het hof is namens de gemeente&#13;
nog aangevoerd dat de pachter na&#13;
1 oktober 1992 het gepachte voorlopig nog&#13;
on niet mag blijven gebruiken. Ook daaruit&#13;
blijkt, dat van een doelgericht voornemen om&#13;
het gepachte voor compensatiedoeleinden&#13;
aan te wenden, niet kan worden gesproken.&#13;
De conclusie moet derhalve zijn dat het huidige&#13;
belang van de gemeente, waarmee bij de&#13;
beslissing naar billijkheid op het onderhavige&#13;
verlengingsverzoek rekening moet&#13;
worden gehouden, als zeer gering moet worden&#13;
aangemerkt.&#13;
5. Anderzijds kan uit het door de pachter&#13;
aangevoerde worden geconcludeerd dat hij&#13;
een meer dan gering belang heeft bij verlen&#13;
ging van die pachtovereenkomst. Immers, uit&#13;
de door hem ter beschikking gestelde boekhoudgegevens,&#13;
zoals deze ook ter zitting van&#13;
het hof zijn besproken, volgt dat de exploita&#13;
tie van de bij hem in gebruik zijnde land&#13;
bouwgrond een substantieel gedeelte van&#13;
zijn totale inkomen oplevert en verlies van&#13;
ruim een kwart van dat areaal impliceert,&#13;
mede gelet op de omstandigheid dat dan de&#13;
vaste lasten ook de exploitatieuitkomsten&#13;
van het overblijvende negatief beïnvloeden,&#13;
een als niet onbelangrijk aan te merken ver&#13;
mindering van zijn inkomen. Niet ter zake&#13;
doet daarbij dat het hier niet betreft een&#13;
vermindering van dat deel van zijn inkomen&#13;
dat de pachter in zijn hoofdberoep verdient&#13;
maar een vermindering van neveninkom&#13;
sten, terwijl het hof, gelet op de ten processe&#13;
naar voren gekomen gegevens inzake het&#13;
bedrijf van de pachter, niet aannemlijk acht&#13;
dat het te lijden inkomensverlies in vol&#13;
doende mate zou kunnen worden gecompenseerd&#13;
door intensivering van de exploitatie&#13;
van het overblijvende.&#13;
6. Op grond van het vorenoverwogene is het&#13;
hof dan ook van oordeel, dat bij een afweging&#13;
van de te dezen in aanmerking te nemen&#13;
belangen het belang van de pachter bij ver&#13;
lenging van de pachtovereenkomst zwaarder&#13;
weegt dan dat van de gemeente bij nietverlenging&#13;
daarvan. De pachtkamer van het&#13;
kantongerecht heeft derhalve terecht het ver&#13;
lengingsverzoek van de pachter toegewezen.&#13;
7. Subsidiair heeft de gemeente nog verzocht&#13;
om de pachtovereenkomst met twee jaar te&#13;
verlengen. Zij heeft daarbij evenwel slechts&#13;
aangevoerd dat dan zeker de realisering vast&#13;
ligt in bestemmingsplannen, doch overigens&#13;
omtrent inhoud van die bestemmingsplan&#13;
nen en tijdstip(pen) van realisering van haar&#13;
voornemens geen nadere duidelijkheid ver&#13;
schaft. Van bijzondere omstandigheden, die&#13;
aanleiding zouden moeten zijn voor een ver&#13;
lenging van de pachtovereenkomst met een&#13;
kortere termijn dan zes jaar, is dan ook geen&#13;
sprake.&#13;
Slotsom&#13;
De tegen de beschikking, waarvan beroep,&#13;
opgeworpen grieven zijn alle ongegrond en&#13;
die beschikking moet worden bevestigd.&#13;
Beschikkende in hoger beroep: Bevestigt&#13;
de door de pachtkamer van het&#13;
kantongerecht te Heerlen tussen partijen gegeven&#13;
beschikking van 29 november 1990,&#13;
waarvan beroep.</content><legacyfootnotes/><footnotes><footnote/></footnotes><auteurs>Mrs. Kok, Bierman en Heida en ing.&#13;
Meijering en ir. Rogaar</auteurs><published>1991-12-01 00:00:00</published><modified>1991-12-01 00:00:00</modified><editiondate>1991-12-01</editiondate><htmlpath>https://denhollander.info/artikel/7050</htmlpath></article>
</articles></edition>
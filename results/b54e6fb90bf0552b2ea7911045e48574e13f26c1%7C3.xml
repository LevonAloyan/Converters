<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1992</searchword><id>6578</id><udhid>UDH:TvAR/6578</udhid><titel>'J.L. Baas / De Minister van Landbouw, Natuurbeheer en Visserij' (TvAR 1992/4529)</titel><searchwords><searchword>TvAR 3/1992</searchword><searchword>TvAR 1992/4529</searchword><searchword>UDH:TvAR/6578</searchword></searchwords><attachments><attachment><name>1992_nr 3_Rechtspraak_4529.pdf</name><extention>pdf</extention><url>https://denhollander.info/download/6351/ci</url></attachment></attachments><inleiding>Uitvoeringsregeling EEG-premie&#13;
schapevleesproducenten 1984, art.3;&#13;
Regeling bezwaarschriftencommissie,&#13;
art. 3 &#13;
&#13;
Aanvraag ook tijdig ingediend als deze gedurende&#13;
een aanvraagperiode aan de PTT is&#13;
toevertrouwd. Als bewijs voor stelling dat tijdig&#13;
ter post is bezorgd legt verzoeker verklaringen&#13;
over van drie personen. Aanbod van&#13;
verzoeker en zijn echtgenote om hun verklaring&#13;
nader toe te lichten. Bezwaar niet kennelijk&#13;
ongegrond. Niet-horen leidt tot vernietiging</inleiding><content>College van Beroep voor het bedrijfsleven,&#13;
21 juni 1991, nr. 90/2377/060/014&#13;
(Mr. Loeb) J.L. Baas, wonend te Woerdense Verlaat, gemeente&#13;
Nieuwkoop, verzoeker, gemachtigde:&#13;
mr. A.C. Mens, advocaat te Mijdrecht,&#13;
tegen&#13;
de Minister van Landbouw, Natuurbeheer en&#13;
Visserij, zetelend te 's-Gravenhage, verweerder,&#13;
gemachtigde: mr. W. Tideman, ambtenaar&#13;
ten departemente.&#13;
Het verloop van de procedure&#13;
Bij brief van 24 april 1990, met het kenmerk&#13;
J. 904320 II, heeft verweerder verzoeker mededeling&#13;
gedaan van zijn beslissing diens bezwaar&#13;
tegen na te melden beslissing van de&#13;
directeur van de Directie Uitvoering Regelingen&#13;
van het ministerie van Landbouw, Natuurbeheer&#13;
en Visserij (hierna: de directeur)&#13;
ongegrond te verklaren. (...)&#13;
De grondslag van het geschil&#13;
Het geding vindt zijn grondslag in de volgende&#13;
voorschriften en uit de gedingstukken gebleken&#13;
feiten en omstandigheden. Tot&#13;
uitvoering van onder meer artikel 3, tweede&#13;
lid, van Verordening (EEG) nr. 3007/84 van&#13;
de Commissie, van 26 oktober 1984, houdende&#13;
uitvoeringsbepalingen inzake de premie&#13;
ten behoeve van schapevleesproducenten&#13;
(Pb.L283/28), zoals nadien gewijzigd, is in de&#13;
Premieregeling, zoals gewijzigd bij besluit&#13;
van 14 november 1986, Stcrt. 224, bij artikel&#13;
3 - voor zover voor het onderhavige geschil&#13;
van belang - het volgende bepaald:&#13;
'1. De aanvraag voor een premie moet&#13;
door de producent worden ingediend gedurende&#13;
één van de jaarlijks door de minister van&#13;
Landbouw en Visserij in de Nederlandse&#13;
Staatscourant bekend te maken twee periodes&#13;
op een door de directeur vastgesteld formulier.&#13;
(...)&#13;
3. De districtsbureauhouder van de&#13;
STULM is belast met het uitreiken en het in&#13;
ontvangst nemen van de aanvraagformulieren.&#13;
4. Aanvraagformulieren die niet binnen de&#13;
in het eerste lid bedoelde periodes zijn inge&#13;
diend, worden behoudens overmacht, niet in&#13;
behandeling genomen.'&#13;
- Bij Beschikking van 14 november 1986, nr.&#13;
J 8196, Stcrt. 224, heeft de minister van Landbouw&#13;
en Visserij de aanvraagperiodes voor&#13;
het verkoopseizoen 1986 bepaald op 1 december&#13;
1986 tot en met 9 december 1986 en 15&#13;
december 1986 tot en met 14 januari 1987.&#13;
- Bij een op 28 januari 1987 door verweerder&#13;
ontvangen brief, gedateerd 22 januari 1987,&#13;
heeft verzoeker verweerder verzocht hem in&#13;
aanmerking te doen komen voor premie voor&#13;
het verkoopseizoen 1986. In deze brief stelt&#13;
verzoeker dat bij navraag bleek dat het aan&#13;
vraagformulier voor het verkoopseizoen 1986,&#13;
dat hij op 26 november 1986 heeft ingevuld&#13;
en ondertekend en eind november 1986 aan&#13;
de districtsbureauhouder te Alphen aan den&#13;
Rijn heeft gezonden, daar niet was ontvangen.&#13;
Bij deze brief heeft verzoeker een doorslag&#13;
van het aanvraagformulier overgelegd.&#13;
- Bij brief van 23 februari 1988 heeft de directeur&#13;
verzoeker bericht dat de door hem bij&#13;
zijn brief van 22 januari 1988 gevoegde copie&#13;
van de aanvraag niet als aanvraag in behandeling&#13;
kan worden genomen, omdat de aanvraagtermijn&#13;
voor het verkoopseizoen 1986&#13;
sloot op 14 januari 1987.&#13;
- Tegen deze beslissing heeft verzoeker bij&#13;
een op 14 maart 1988 door deze ontvangen&#13;
brief bezwaar gemaakt bij verweerder.&#13;
- Bij de aanvulling van zijn bezwaarschrift,&#13;
van 31 juli 1989, heeft verzoeker een verklaring&#13;
overgelegd, die als volgt luidt:&#13;
'Ondergetekende, wonende te Woerdense&#13;
Verlaat aan de Voorhaakdijk 5, verklaart hierbij&#13;
dat hij/zij op 26 november 1986 bij de&#13;
Heer J.L. Baas, wonende te Woerdense Verlaat&#13;
aan de Bosweg 1, op bezoek was en geconstateerd&#13;
heeft dat de Heer J.L. Baas het&#13;
formulier voor het aanvragen van de ooipremie&#13;
1986/87 aan het invullen was. Later op de&#13;
avond toen ik naar huis ging is de Heer Baas&#13;
met mij opgelopen en heb ik geconstateerd&#13;
dat hij voormelde aanvraag op de post heeft&#13;
gedaan.&#13;
Aldus naar waarheid opgemaakt op 28 juli&#13;
1989 te Woerdense Verlaat' De verklaring is&#13;
ondertekend door A.J. Visser en C.M. Visser-&#13;
Kleijne. In de aanvulling op het&#13;
bezwaarschrift heeft verzoeker verklaard dat&#13;
A.J. Visser en C.M. Visser-Kleijne bereid&#13;
zijn hun verklaring toe te lichten en dat ook&#13;
zijn echtgenote een dergelijke verklaring kan&#13;
afleggen. Bij het verzoekschrift heeft&#13;
verzoeker een verklaring overgelegd van&#13;
zijn echtgenote, die als volgt luidt:&#13;
'Hierbij verklaar ik Mevrouw J.J.W. Baas-&#13;
Jansen wonende te Woerdense Verlaat aan de&#13;
Bosweg 1 dat ik erbij aanwezig was dat de&#13;
Heer J.L. Baas het aanvraagformulier ter zake&#13;
van de ooipremie 1986/1987 op 26 november 1986 heeft ingevuld en dezelfde avond nog op&#13;
de post heeft gedaan.&#13;
Aldus naar waarheid opgemaakt en getekend&#13;
te Woerdense Verlaat op 10 mei 1990'&#13;
De verklaring is ondertekend door J.J.W.&#13;
Baas-Jansen, voornoemd. - Bij brief van 28&#13;
januari 1991 heeft de Algemeen Secretaris&#13;
Post van PTT Post B.V. het College als volgt&#13;
bericht:&#13;
'In antwoord op uw bovenvermelde brief&#13;
aan PTT Post B.V. te Den Haag, deel ik u&#13;
mee, dat mij geen feiten of omstandigheden&#13;
bekend zijn, die aanleiding kunnen geven dat&#13;
een postzending afkomstig van J.L. Baas en&#13;
terpostbezorgd in november 1986, na de terpostbezorging&#13;
ervan in het ongerede is geraakt&#13;
waardoor de zending niet te bestemder&#13;
plaatse is bezorgd.&#13;
Te uwer toelichting nog het volgende.&#13;
Slechts van geregistreerde postzendingen zoals&#13;
aangetekende zendingen en postpakketten&#13;
was het destijds mogelijk gedurende een periode&#13;
van ten hoogste twee jaar na de terpostbezorging&#13;
na te gaan of zij al dan niet waren&#13;
afgeleverd. Na die periode werden de bescheiden&#13;
vernietigd. Van niet geregistreerde postzendingen&#13;
was het gedurende een jaar na de&#13;
terpostbezorging nog mogelijk navraag te&#13;
doen.&#13;
Ik hoop u hiermee voldoende te hebben ingelicht.'&#13;
(...)&#13;
De beoordeling&#13;
De bestreden beslissing kan naar het oordeel&#13;
van het College niet in stand blijven, omdat&#13;
verweerder bij het nemen daarvan heeft gehandeld&#13;
in strijd met het in het algemeen&#13;
rechtsbewustzijn levend beginsel van behoorlijk&#13;
bestuur, dat wil dat een besluit voldoende&#13;
zorgvuldig wordt voorbereid. Het College&#13;
overweegt daartoe als volgt.&#13;
Ingevolge het bepaalde bij artikel 3, tweede&#13;
lid, van de Regeling bezwaarschriftencommissie&#13;
van de minister van Landbouw,&#13;
Natuurbeheer en Visserij, van 9 november&#13;
1989, nr. J 899227 (Staatscourant 1989, nr.&#13;
222), is de Commissie voor de Bezwaarschriften&#13;
bevoegd het horen van degene, die een bezwaarschrift&#13;
heeft ingediend, achterwege te&#13;
laten, indien zij van oordeel is, dat het ingediend&#13;
bezwaarschrift kennelijk gegrond of&#13;
kennelijk ongegrond, dan wel kennelijk nietontvankelijk&#13;
is en dat daardoor geen nadeel&#13;
aan de indiener van het bezwaarschrift wordt&#13;
toegebracht.&#13;
De Commissie voor de Bezwaarschriften&#13;
heeft, zoals uit de bestreden beslissing blijkt,&#13;
het niet nodig geoordeeld verzoeker in de gelegenheid&#13;
te stellen zich in persoon te doen&#13;
horen, omdat zij van oordeel was dat het ingediend&#13;
bezwaar kennelijk ongegrond was en op&#13;
grond van de overige ingewonnen informatie&#13;
omtrent feiten en omstandigheden door het&#13;
achterwege laten van de hoorprocedure naar&#13;
haar oordeel geen nadeel aan hem wordt toegebracht.&#13;
Niet in geschil is dat de districtsbureauhouder&#13;
binnen de door de minister van Landbouw&#13;
en Visserij tot uitvoering van het bepaalde bij&#13;
artikel 3, eerste lid, van de Premieregeling&#13;
voor het verkoopseizoen 1986 vastgestelde&#13;
periodes geen aanvraag voor premie voor dat&#13;
verkoopseizoen van verzoeker heeft ontvangen.&#13;
Een redelijke uitleg van het bepaalde bij&#13;
artikel 3, tweede lid, van Verordening (EEG)&#13;
nr. 3007/84 en artikel 3, eerste lid, van de Premieregeling&#13;
brengt naar het oordeel van het&#13;
College mee dat een aanvraag ook als tijdig&#13;
ingediend wordt aangemerkt, indien deze gedurende&#13;
één van voormelde periodes aan de&#13;
PTT is toevertrouwd. Het is in dat geval aan&#13;
de aanvrager om aan te tonen dat zulks is gebeurd.&#13;
Verzoeker heeft gesteld dat hij het aanvraagformulier&#13;
voor het verkoopseizoen 1986&#13;
op 26 november 1986 heeft ingevuld, ondertekend&#13;
en, gestoken in een aan de districtsbureauhouder&#13;
H. den Hollander, Saffierstraat&#13;
129a, te Alphen aan den Rijn geadresseerde&#13;
en voldoende gefrankeerde enveloppe, ter&#13;
post heeft bezorgd. Als bewijs voor die stelling&#13;
heeft verzoeker de hiervoor onder 2. geciteerde&#13;
verklaringen van A.J. Visser, C.M.&#13;
Visser-Kleijne en zijn echtgenote overgelegd.&#13;
Voorts heeft verzoeker verklaard dat zowel hij&#13;
als C.M. Visser-Kleijne en zijn echtgenote bereid&#13;
zijn hun verklaring nader toe te lichten.&#13;
In die omstandigheden kan niet worden geoordeeld&#13;
dat het bezwaar kennelijk ongegrond&#13;
is. Alvorens aan verweerder advies uit te&#13;
brengen inzake de op het bezwaarschrift te&#13;
nemen beslissing, had de Commissie voor de&#13;
Bezwaarschriften verzoeker in de gelegenheid&#13;
dienen te stellen zijn stellingen op een hoorzitting&#13;
toe te lichten en zo mogelijk - bijvoorbeeld&#13;
door het doen horen van de hiervoor&#13;
genoemde personen - aannemelijk te maken.&#13;
Door het aldus gebrekkig tot stand gekomen&#13;
advies van de Commissie voor de Bezwaarschriften&#13;
zonder meer te volgen, heeft verweerder een beslissing genomen, die reeds&#13;
om die reden vernietigd dient te worden met&#13;
toepassing van de grond, vermeld in artikel 5,&#13;
onder d, van de Wet administratieve rechtspraak&#13;
bedrijfsorganisatie, met bepaling, als&#13;
na te melden.&#13;
De beslissing&#13;
Het College:&#13;
- vernietigt de beslissing van verweerder van&#13;
24 april 1990, met het kenmerk J. 904320 II;&#13;
- bepaalt dat verweerder op het door verzoe&#13;
ker bij hem ingediend bezwaarschrift opnieuw&#13;
beslist, met inachtneming van hetgeen bij&#13;
deze uitspraak is overwogen; - gelast dat verweerder aan verzoeker het&#13;
door hem gestort griffierecht, zijnde fl. 150,-&#13;
(zegge: éénhonderdvijftig gulden), vergoedt;&#13;
en&#13;
- wijst af hetgeen meer of anders is gevor&#13;
derd.</content><legacyfootnotes/><footnotes><footnote/></footnotes><auteurs>Mr. Loeb</auteurs><published>1992-03-01 00:00:00</published><modified>1989-10-31 00:00:00</modified><editiondate>1992-03-01</editiondate><htmlpath>https://denhollander.info/artikel/6578</htmlpath></article>
</articles></edition>
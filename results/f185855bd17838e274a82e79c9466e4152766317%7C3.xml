<edition><articles><article><jaar>2014</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2014</searchword><id>11021</id><udhid>UDH:TvAR/11021</udhid><titel>Rechtspraak 5756. Van der Star/Beuving c.s. (TvAR 2014/5756)</titel><searchwords><searchword>TvAR 3/2014</searchword><searchword>TvAR 2014/5756</searchword><searchword>UDH:TvAR/11021</searchword></searchwords><attachments><attachment><name>TvAR2014_03_08_5756.pdf</name><extention>pdf</extention><url>https://denhollander.info/download/9432/ci</url></attachment></attachments><inleiding>Verdeling gemeenschap.&#13;
Vordering tot verdeling gemeenschap op de voet van art.&#13;
3:185 BW. De rechter kan de wijze van verdeling bepalen en&#13;
dient daarbij de tussen partijen geldende rechtsverhouding&#13;
die beheerst wordt door de redelijkheid en de billijkheid&#13;
(art. 3:166 lid 3 BW) in acht te nemen.</inleiding><content>1 Het geding in feitelijke instanties&#13;
Voor het verloop van het geding in feitelijke instanties verwijst&#13;
de Hoge Raad naar de navolgende stukken:&#13;
de vonnissen in de zaak 97012/HA ZA 07-645 van de rechtbank&#13;
Alkmaar van 21 mei 2008 en 27 mei 2009;&#13;
de arresten in de zaak 200.045.811/01 van het gerechtshof te&#13;
Amsterdam van 27 juli 2010 en 6 december 2011.&#13;
Het arrest van 6 december 2011 van het hof is aan dit arrest&#13;
gehecht.&#13;
2 Het geding in cassatie&#13;
Tegen het arrest van 6 december 2011 van het hof heeft Van&#13;
der Star beroep in cassatie ingesteld.&#13;
De cassatiedagvaarding is aan dit arrest gehecht en maakt&#13;
daarvan deel uit.&#13;
Tegen verweerders is verstek verleend.&#13;
De zaak is voor Van der Star toegelicht door zijn advocaat.&#13;
De conclusie van de Advocaat-Generaal E.B. Rank-Berenschot&#13;
strekt tot verwerping van het cassatieberoep.&#13;
De advocaat van Van der Star heeft bij brief van 3 mei 2013&#13;
op die conclusie gereageerd.&#13;
3 Beoordeling van het middel&#13;
3.1 In cassatie kan van het volgende worden uitgegaan.&#13;
( i) verweerders hebben, blijkens een ongedateerde koopovereenkomst,&#13;
van de Stichting Agrarisch Texel gekocht het&#13;
woonhuis “[A]” met onder- en bijgelegen grond, staande en&#13;
gelegen aan [a-straat 1] nabij Oudeschild op Texel (hierna:&#13;
het woonhuis).&#13;
(ii) De overeenkomst is aangegaan onder de ontbindende&#13;
voorwaarden:&#13;
“a. dat koper op uiterlijk 15 maart 1991 van de gemeente&#13;
Texel nog geen toezegging heeft gekregen dat hij het door&#13;
hem gekochte mag bewonen.&#13;
b. dat koper op uiterlijk 15 maart 1991 nog geen toezegging&#13;
heeft gekregen dat hij de door hem voor deze aankoop benodigde&#13;
financiering met gemeentegarantie kan verkrijgen.&#13;
(…).”&#13;
(iii) Op 25 maart 1991 is het woonhuis geleverd, waarbij&#13;
verweerders en Van der Star gezamenlijk als koper optraden.&#13;
De akte van levering houdt, voor zover van belang, het volgende&#13;
in:&#13;
“ (…) Alsnu verklaarden de comparanten sub 1 (…) bij deze&#13;
in volle, vrije en onbezwaarde eigendom over te dragen aan&#13;
koper, die verklaarde bij deze in volle, vrije en onbezwaarde&#13;
eigendom aan te nemen, Van der Star voor de helft, en&#13;
Beuving en Van der Meer tezamen voor de wederhelft: het&#13;
woonhuis “[A]”(...).”&#13;
(iv) Voorts is tussen partijen – medio dan wel eind mei 1991&#13;
– bij onderhandse akte een overeenkomst (hierna: de toezichtovereenkomst)&#13;
gesloten die onder meer het volgende&#13;
inhoudt:&#13;
“overwegende&#13;
- - dat Beuving woonachtig is in de door hen, ondergetekenden,&#13;
tezamen aangekochte woning, [a-straat 1];&#13;
- - dat Van der Star zijn veehouderij uitoefent in de naast de&#13;
woning gelegen schuur en op het rond de woning gelegen&#13;
land;&#13;
- - dat Van der Star er belang bij heeft dat, gedurende de tijd&#13;
dat hij niet op zijn bedrijf aanwezig kan zijn, er iemand toezicht&#13;
houdt op dit bedrijf en zonodig zijn zaken behartigt;&#13;
komen overeen:&#13;
1. Van der Star draagt op aan Beuving die aanneemt:&#13;
het houden van toezicht op:&#13;
- de veestapel van Van der Star;&#13;
- de opstallen en werktuigen en alle verder tot het bedrijf behorende&#13;
zaken;&#13;
2. Bij het uitoefenen van zijn taak dient Beuving zich te&#13;
houden aan de aanwijzingen van Van der Star;&#13;
3. In geval van onregelmatigheden dient Beuving Van der&#13;
Star onverwijld in kennis te stellen;&#13;
4. Beuving kan zelfstandig maatregelen nemen indien de&#13;
omstandigheden en de belangen van Van der Star dat eisen.”&#13;
3.2 verweerders vorderen, voor zover in cassatie van belang,&#13;
dat de rechter op de voet van art. 3:185 BW de verdeling&#13;
van de gemeenschap vaststelt in die zin dat het woonhuis&#13;
om niet aan hen wordt toegedeeld. Zij hebben hieraan&#13;
ten grondslag gelegd dat het nooit de bedoeling is geweest&#13;
dat Van der Star materieel en economisch belang in het&#13;
woonhuis zou hebben en dat de mede-eigendom van Van der&#13;
Star uitsluitend een papieren constructie betreft, die bedoeld&#13;
was om ervoor te zorgen dat verweerders vergunning zouden&#13;
krijgen van de gemeente Texel om het woonhuis te bewonen,&#13;
aangezien op het woonhuis een agrarische bestemming&#13;
rustte en het woonhuis uitsluitend bewoond mocht&#13;
worden als bedrijfswoning bij een agrarisch bedrijf. Aangezien&#13;
Van der Star wel belangstelling had voor de landerijen&#13;
en de schuur, maar niet voor het woonhuis, is door partijen&#13;
de constructie bedacht zoals daarvan blijkt uit de onderhandse&#13;
akte betreffende de toezichtovereenkomst die door partijen&#13;
is ondertekend.&#13;
3.3 De rechtbank heeft de vordering afgewezen, maar het&#13;
hof heeft de vordering alsnog toegewezen. Het hof heeft de&#13;
verdeling van de gemeenschap bestaande uit het woonhuis&#13;
aldus vastgesteld dat het aandeel van Van der Star in de gemeenschap&#13;
aan verweerders wordt toegedeeld, en het heeft&#13;
daarbij bepaald dat aan Van der Star jegens verweerders&#13;
geen uitkering toekomt ter zake van overbedeling. Daartoe&#13;
heeft het hof in zijn eindarrest, kort samengevat, als volgt&#13;
overwogen.&#13;
Van der Star is mede-eigenaar van het woonhuis; van een&#13;
onvolwaardige eigendom in goederenrechtelijke zin is geen&#13;
sprake (rov. 2.2).&#13;
Een andere vraag is wat tussen partijen onderling heeft te&#13;
gelden. Het is aan verweerders te bewijzen dat het niet de&#13;
bedoeling van partijen was dat Van der Star in hun onderlinge&#13;
verhouding daadwerkelijk als mede-eigenaar van het&#13;
woonhuis zou gelden. Dat bewijs is op grond van de voorhanden&#13;
bewijsmiddelen, in het bijzonder de in eerste aanleg&#13;
afgelegde getuigenverklaringen, geleverd. (rov. 2.3–2.4)&#13;
Daarbij heeft het hof onder meer in aanmerking genomen&#13;
dat de koopprijs voor het woonhuis geheel door verweerders&#13;
is gefinancierd; dat Van der Star wel borg heeft gestaan voor&#13;
de leningen ter zake van een deel van de koopprijs, maar&#13;
dat hij niet enige financiële bijdrage heeft geleverd; dat op&#13;
voorhand niet direct aannemelijk is dat verweerders ermee&#13;
zouden hebben ingestemd de volledige koopprijs te betalen&#13;
maar daartegenover slechts aanspraak te kunnen maken&#13;
op de helft van (de waarde van) het woonhuis; dat de door&#13;
Van der Star genoemde tegenprestaties – de borgstelling en&#13;
het oplossen van planologische problemen – niet van dien&#13;
aard zijn dat een dergelijke afspraak voor de hand ligt; dat&#13;
in 1991 een vriendschapsrelatie tussen partijen bestond; alsmede&#13;
dat Van der Star Beuving vanwege zijn agrarische oriëntatie&#13;
graag als buurman naast zijn agrarische bedrijf wilde&#13;
hebben. (rov. 2.5)&#13;
Tegen deze achtergrond heeft het hof meer waarde toegekend&#13;
aan de verklaringen van de door verweerders voorgebrachte&#13;
getuigen dan aan de getuigenverklaring van Van der&#13;
Star (rov. 2.6). Na bespreking en waardering van de in eerste&#13;
aanleg afgelegde getuigenverklaringen (rov. 2.7–2.8), is het&#13;
hof tot de conclusie gekomen dat bewezen is dat de medeeigendomsconstructie&#13;
niet de strekking had Van der Star jegens&#13;
verweerders aanspraken te verlenen op (de helft van de&#13;
waarde van) het woonhuis (rov. 2.9). Dat in geval van toedeling&#13;
een bepaalde verdeelsleutel met betrekking tot de waarde&#13;
is afgesproken, is gesteld noch gebleken (rov. 2.10).&#13;
3.4 Onderdeel 1 van het middel strekt ten betoge dat, indien&#13;
deelgenoten in een gemeenschap niet tot overeenstemming&#13;
kunnen komen over de verdeling van de gemeenschap&#13;
en een van hen zich tot de rechter wendt, het de rechter ingevolge&#13;
art. 3:185 lid 2, aanhef en onder b, BW niet vrijstaat&#13;
een verdeling te gelasten of vast te stellen die leidt tot overbedeling van een deelgenoot zonder dat daarbij een vergoeding&#13;
van de overwaarde wordt vastgesteld ten behoeve&#13;
van de deelgenoot die wordt onderbedeeld. De onderdelen 2&#13;
en 3 berusten op het uitgangspunt dat aan Van der Star – als&#13;
volwaardig mede-eigenaar in goederenrechtelijke zin – alle&#13;
rechten toekomen die de wet aan (mede-)eigendom van een&#13;
zaak verbindt, dat tot die rechten behoort dat hij aanspraak&#13;
kan maken op een vergoeding van de overwaarde wegens&#13;
overbedeling van verweerders, en dat van een afwijkende&#13;
regeling dan ook alleen sprake kan zijn indien Van der Star&#13;
afstand heeft gedaan van zijn rechten met betrekking tot het&#13;
woonhuis. Volgens deze onderdelen heeft het hof dit uitgangspunt&#13;
miskend, althans zijn oordeel in het licht van dit&#13;
uitgangspunt onvoldoende gemotiveerd.&#13;
De onderdelen 1–3 kunnen gezamenlijk behandeld worden.&#13;
3.5 Het hof heeft bewezen geoordeeld dat het niet de bedoeling&#13;
van partijen was dat Van der Star in hun onderlinge verhouding&#13;
daadwerkelijk als mede-eigenaar van het woonhuis&#13;
zou gelden (rov. 2.4) en dat de mede-eigendomsconstructie&#13;
niet de strekking had Van der Star jegens verweerders&#13;
aanspraken te verlenen op (de helft van de waarde van) het&#13;
woonhuis (rov. 2.9). Op deze grond achtte het hof de vordering&#13;
van verweerders toewijsbaar.&#13;
Daarmee heeft het hof tot uitdrukking gebracht dat Van der&#13;
Star weliswaar in goederenrechtelijke zin voor de helft mede-&#13;
eigenaar van het woonhuis was, maar dat, gelet op hetgeen&#13;
tussen partijen was overeengekomen, verweerders in&#13;
hun verhouding tot Van der Star in verbintenisrechtelijke zin&#13;
als de enige rechthebbenden met betrekking tot het woonhuis&#13;
golden. Aldus is ten aanzien van het aandeel van Van&#13;
der Star in de gemeenschap van het woonhuis sprake van&#13;
een rechtsverhouding (vergelijkbaar met economische eigendom&#13;
van verweerders met betrekking tot dat aandeel),&#13;
inhoudende dat Van der Star op grond van de met verweerders&#13;
overeengekomen aard van deze gemeenschap gehouden&#13;
is bij verdeling zijn aandeel in de gemeenschap van het&#13;
woonhuis zonder vergoeding aan verweerders als de enige&#13;
ware rechthebbenden over te dragen.&#13;
Gelet daarop heeft het hof met juistheid de verdeling van de&#13;
gemeenschap aldus vastgesteld dat het aandeel van Van der&#13;
Star aan verweerders wordt toegedeeld, zonder enige uitkering&#13;
ter zake van overbedeling. Anders dan onderdeel 1 betoogt,&#13;
staat art. 3:185 lid 2 BW hieraan niet in de weg. De&#13;
in deze bepaling voorkomende vermelding van de wijzen&#13;
waarop een gemeenschap door de rechter verdeeld kan worden,&#13;
is niet uitputtend, en de rechter dient de wijze van verdeling&#13;
te bepalen met inachtneming van de tussen de deelgenoten&#13;
geldende rechtsverhouding, zulks mede in het licht&#13;
van het bepaalde in art. 3:166 lid 3 BW. Voorts nemen de&#13;
onderdelen 2 en 3 ten onrechte tot uitgangspunt dat de onderhavige&#13;
wijze van verdeling slechts mogelijk is indien Van&#13;
der Star afstand heeft gedaan van zijn rechten met betrekking&#13;
tot het woonhuis, in het bijzonder van zijn recht op de&#13;
helft van de waarde van het woonhuis. De onderdelen miskennen&#13;
immers dat de door het hof vastgestelde rechtsverhouding,&#13;
inhoudende dat Van der Star op grond van de aard&#13;
van deze gemeenschap gehouden is zijn aandeel daarin zonder&#13;
vergoeding aan verweerders als de enige ware rechthebbenden&#13;
over te dragen, van meet af aan tussen partijen heeft&#13;
gegolden.&#13;
De onderdelen 1–3 falen derhalve.&#13;
3.6 De klachten van de onderdelen 4-6 kunnen evenmin tot&#13;
cassatie leiden. Dit behoeft, gezien art. 81 lid 1 RO, geen&#13;
nadere motivering nu die klachten niet nopen tot beantwoording&#13;
van rechtsvragen in het belang van de rechtseenheid of&#13;
de rechtsontwikkeling.&#13;
4 Beslissing&#13;
De Hoge Raad:&#13;
verwerpt het beroep;&#13;
veroordeelt Van der Star in de kosten van het geding in cassatie,&#13;
tot op deze uitspraak aan de zijde van verweerders begroot&#13;
op nihil.&#13;
Noot&#13;
In deze uitspraak van de Hoge Raad ging het om de reikwijdte&#13;
van art.3:185 lid 2 BW: in hoeverre is de rechter beperkt&#13;
in de wijze van verdeling in geval de deelgenoten zelf&#13;
niet tot overeenstemming kunnen komen.&#13;
De casus was als volgt: Beuving c.s. en Van der Star hebben&#13;
op 25 maart 1991 ieder de helft van het woonhuis ’Brakestein’&#13;
van de Stichting Agrarisch Texel geleverd gekregen.&#13;
Beuving c.s. hebben daarbij een onderhandse toezichtovereenkomst&#13;
gesloten. De toezichtovereenkomst hield in dat&#13;
Beuving c.s. woonachtig zijn in de aangekochte woning en&#13;
dat Van der Star zijn veehouderij uitoefent in de naast de&#13;
woning gelegen schuur en op het rond de woning gelegen&#13;
land.&#13;
Deze toezichtovereenkomst diende ertoe er voor te zorgen&#13;
dat Beuving c.s. een vergunning zouden krijgen van de&#13;
gemeente Texel om het woonhuis te bewonen, aangezien&#13;
op het woonhuis een agrarische bestemming rustte en het&#13;
woonhuis uitsluitend bewoond mocht worden als bedrijfswoning&#13;
bij een agrarisch bedrijf. Volgens Beuving c.s. is het&#13;
nooit de bedoeling geweest dat Van der Star materieel en&#13;
economisch belang in het woonhuis zou hebben en dat de&#13;
mede-eigendom van Van der Star uitsluitend een papieren&#13;
constructie betreft, die bedoeld was om ervoor te zorgen dat&#13;
Beuving c.s. vergunning zouden krijgen om het woonhuis te&#13;
bewonen.&#13;
In 2007 vorderen Beuving c.s. verdeling van de gemeenschap&#13;
in die zin dat de rechter vaststelt dat het woonhuis om&#13;
niet aan Beuving c.s. wordt toegedeeld. Van der Star daarentegen&#13;
is van mening dat Beuving c.s. bij toedeling van het&#13;
woonhuis zouden worden overbedeeld en dat hij dientengevolge&#13;
recht heeft op vergoeding van de overwaarde bestaande&#13;
uit de helft van de waarde van de woning. Het hof wijst&#13;
de vordering van Beuving c.s. toe. Daarbij gaat het hof ervan&#13;
uit dat Van der Star weliswaar mede-eigendom van de&#13;
woning heeft, maar dat hem jegens Beuving c.s. geen uitkering&#13;
toekomt ter zake van overbedeling.&#13;
De Hoge Raad oordeelt dat het hof hiermee tot uitdrukking&#13;
heeft gebracht dat Van der Star weliswaar in goederenrechtelijke&#13;
zin voor de helft mede-eigenaar van het woonhuis&#13;
was, maar dat gelet op hetgeen tussen partijen was overeengekomen,&#13;
Beuving c.s. in hun verhouding tot Van der Star&#13;
in verbintenisrechtelijke zin als enige rechthebbenden met&#13;
betrekking tot het woonhuis golden. De Hoge Raad vergelijkt&#13;
daarbij het recht dat Beuving c.s. met betrekking tot het&#13;
aandeel van Van der Star hebben met economische eigendom&#13;
van Beuving c.s. tot dat aandeel, waarvan Van der Star&#13;
slechts de juridische eigendom had. Met andere woorden:&#13;
Beuving c.s. waren ook voor de verdeling economisch al vol&#13;
eigenaar van het woonhuis.&#13;
De Hoge Raad verwoordt dit hiermee dat er sprake is van&#13;
een rechtsverhouding ‘ínhoudende dat Van der Star op grond&#13;
van de met Beuving c.s. overeengekomen aard van deze gemeenschap gehouden is bij verdeling zijn aandeel in de gemeenschap&#13;
van het woonhuis zonder vergoeding aan Beuving&#13;
c.s. als de enige ware rechthebbenden over te dragen’.&#13;
De vraag die daarbij in cassatie aan de orde kwam, was of&#13;
art. 3:185 lid 2 sub b BW aan een dergelijke verdeling in&#13;
de weg staat, omdat hierin bepaald wordt dat de rechter een&#13;
verdeling kan gelasten of vaststellen welke leidt tot overbedeling&#13;
van een of meer deelgenoten met vergoeding van de&#13;
overwaarde ten behoeve van de deelgenoot of deelgenoten,&#13;
die door deze wijze van verdeling wordt of worden onderbedeeld.&#13;
De Hoge Raad is van oordeel dat dat niet het geval is. Hij&#13;
oordeelt dat de wijze waarop een gemeenschap kan worden&#13;
verdeeld in art.3:185 BW niet uitputtend is geregeld (zie ook&#13;
T&amp;C Burgerlijk Wetboek (Mellema-Kranenburg) art.3: 185,&#13;
aant. 3).&#13;
De rechter kan de wijze van verdeling bepalen en dient daarbij&#13;
de tussen partijen geldende rechtsverhouding, die beheerst&#13;
wordt door de redelijkheid en de billijkheid (art.&#13;
3:166lid3 BW), in acht te nemen.&#13;
De volgende vraag is (zie ook Perrick in zijn noot in de NJ&#13;
onder het arrest) of met de uitspraak van de Hoge Raad de&#13;
eigendom ook aan Beuving c.s. is toegedeeld of dat alsnog&#13;
een levering vereist is op grond van art.3:186 BW. Derhalve&#13;
of er nog een notariële akte nodig is of dat het arrest daarvoor&#13;
in de plaats treedt. Dogmatisch gezien ben ik het met&#13;
Perrick eens dat het arrest in de plaats treedt van de noodzakelijke&#13;
wilsverklaring voor de levering van Van der Star&#13;
(art.3:300 BW). Praktisch gezien denk ik dat het gewenst&#13;
is dat de levering toch nog plaatsvindt in een notariële akte&#13;
waarin alle rechten en plichten met betrekking tot het onroerend&#13;
goed vermeld worden en die inschrijving in de openbare&#13;
registers veel eenvoudiger maakt.&#13;
Hoe dat ook zij, ik ben van mening dat deze uitspraak van&#13;
de Hoge Raad een voor de praktijk zeer werkbare situatie&#13;
is waarbij aangesloten wordt bij de economische werkelijkheid.&#13;
Titel 3.7 (gemeenschap) geeft daar met name door de&#13;
belangrijke bepaling van art.3:166 lid 3 BW (redelijkheid en&#13;
billijkheid) alle mogelijkheid toe.&#13;
T.J. Mellema</content><legacyfootnotes/><footnotes><footnote/></footnotes><auteurs>F.B. Bakels, A.M.J. van Buchem-Spapens,&#13;
C.A. Streefkerk, M.A. Loth, G. de Groot</auteurs><published>2014-03-01 00:00:00</published><modified>2014-03-01 00:00:00</modified><editiondate>2014-03-01</editiondate><htmlpath>https://denhollander.info/artikel/11021</htmlpath></article>
</articles></edition>
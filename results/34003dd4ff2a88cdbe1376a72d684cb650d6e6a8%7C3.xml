<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1993</searchword><id>6082</id><udhid>UDH:TvAR/6082</udhid><titel>Landbouw en de nieuwe erfpacht en opstal</titel><searchwords><searchword>TvAR 6/1993</searchword><searchword>UDH:TvAR/6082</searchword></searchwords><attachments><attachment><name>1993_nr 6_Artikel_Lopes.pdf</name><extention>pdf</extention><url>https://denhollander.info/download/5891/ci</url></attachment></attachments><inleiding>INLEIDING&#13;
Erfpacht (art. 5 : 85, lid 1) en opstal (art. 5 : 101, lid 1) zijn zakelijke rechten die veel gemeen&#13;
hebben. Het gemeenschappelijke vinden we in de regeling van de erfpacht, voor zover&#13;
die van overeenkomstige toepassing op het recht van opstal wordt verklaard (art. 5 :&#13;
104 en art. 105, lid 3).&#13;
Erfpacht geeft de bevoegdheid eens anders onroerende zaak te houden en te gebruiken,&#13;
opstal de bevoegdheid om in, op of boven een dergelijke zaak gebouwen of beplantingen&#13;
in eigendom te hebben of te verkrijgen (nogmaals art. 5 : 85, lid 1 en art. 101, lid 1). Men&#13;
kan niet gebruiken zonder te houden. Erfpacht is dus een gebruiksrecht, opstal is preventie&#13;
van natrekking in geval van bouw, aanleg of beplanting door een ander dan de eigenaar&#13;
van de zaak. Toch wordt opstal tot de genotsrechten gerekend. We denken bij&#13;
voorbeeld aan een opstaller die zaait en oogst op de grond van de eigenaar. Hij lijkt, wat&#13;
dat betreft, op een pachter en op een agrarische erfpachter. Hij verschilt van die andere&#13;
gebruikers doordat hij eigenaar is van de te velde staande gewassen. De verpachter is eigenaar&#13;
van de gewassen die de pachter te velde heeft staan. De erfpachter is erfpachter&#13;
van die gewassen of, beter, van de onroerende zaak, gevormd door de grond en de&#13;
beplantingen tezamen.&#13;
De opstaller is eigenaar van de gebouwen, werken of beplantingen, de zogenoemde eigenaar&#13;
(art. 5 : 101, lid 3, vergelijk art. 105, lid 1 en 2: eigenaar van de onroerende zaak&#13;
waarop het opstalrecht rustte resp. de eigenaar) is eigenaar van de grond. Zo lang het&#13;
recht van opstal bestaat, zijn er dus twee onroerende zaken, de grond en hetgeen daarmee&#13;
verenigd is (vergelijk art. 5 : 20 onder e en f over natrekking). De grond was er als zaak&#13;
voor de vestiging van het opstalrecht en blijft bestaan wanneer dat recht tenietgaat. De&#13;
gebouwen, werken en beplantingen worden dan door de grond nagetrokken; de eigendom&#13;
van de gebouwen, werken en beplantingen gaat van rechtswege over op de eigenaar van&#13;
de onroerende zaak waarop het opstalrecht rustte (art. 5 : 105 lid 1). Deze laatste formulering&#13;
doet de vraag rijzen of opstal op een andere onroerende zaak dan op de grond kan&#13;
rusten. Hoe dan ook, vestiging van opstalrecht betekent splitsing van een onroerende zaak&#13;
dan wel splitsing van een toekomstige onroerende zaak; in het laatste geval kan men ook&#13;
spreken van een juridische voorziening die maakt dat de toekomstige gebouwen, werken&#13;
of beplantingen een nieuwe, zelfstandige zaak worden en blijven. </inleiding><content>DEFINITIES&#13;
Hier volgt een bespreking van de definities van erfpacht en van opstal, voor zover niet&#13;
reeds in de Inleiding aan de orde gekomen.&#13;
Erfpacht is een zakelijk recht dat de erfpachter de bevoegdheid geeft eens anders onroerende&#13;
zaak te houden en te gebruiken (art. 5 : 85, lid 1). Kortgesloten, is erfpacht een&#13;
zakelijk gebruiksrecht op eens anders onroerende zaak. De definitie sluit uit dat men erfpacht&#13;
op eigen zaak vestigt. Het spiegelbeeld van die theoretische mogelijkheid is dat&#13;
grondeigendom en erfpacht aan dezelfde persoon komen toe te behoren; de erfpacht gaat&#13;
dan teniet door vermenging.&#13;
Voorheen (art. 767, lid 1 BW oud) behoorde de verplichting met betrekking tot de canon&#13;
tot de definitie van de erfpacht. Zonder canon was er dus geen erfpacht, terwijl evenmin&#13;
sprake kon zijn van verkeerd geformuleerde eigendomsoverdracht of van vestiging&#13;
van vruchtgebruik. Thans kan in de akte van vestiging worden opgenomen dat de erfpachter&#13;
verplicht is aan de eigenaar een canon te betalen (art. 5 : 85, lid 2). Erfpacht is&#13;
dus mogelijk zonder canon. Is er een canon, dan valt de verplichting tot het betalen daarvan&#13;
onder de erfpachtsvoorwaarden, zoals die tot het verbintenissenrecht behoren.&#13;
Het recht van opstal is een zakelijk recht om in, op of boven een onroerende zaak van&#13;
een ander gebouwen, werken of beplantingen in eigendom te hebben of te verkrijgen (art.&#13;
5 : 101, lid 1). Voorheen (art. 758 BW oud) ging het om een recht met betrekking tot eens&#13;
anders grond. Thans kan opstalrecht dus ook bestaan op een andere onroerende zaak dan&#13;
de grond, namelijk de grond met nagetrokken opstallen. Sterker nog, we kunnen ons&#13;
voorstellen dat, nadat opstalrecht is gevestigd op de grond en er dus twee onroerende zaken&#13;
zijn, op de bovenste zaak weer opstalrecht wordt gevestigd. Dan zijn er al drie onroerende&#13;
zaken en we kunnen nog verder de hoogte in denken. Opstalrecht kan bestaan in&#13;
een onroerende zaak van een ander, bijvoorbeeld in diens grond. Zo kunnen wij ons een&#13;
aantal lagen boven de grond denken, de grond zelf en een aantal lagen onder de grond.&#13;
Dan is er een complex met bijbehorende opstalvoorwaarden, dat nadert tot het resultaat&#13;
van een splitsing in appartementsrechten. Dit brengt mij tot de opmerking dat opstalrecht&#13;
op eigen onroerende zaak, als het ware splitsing onder zichzelve, te vergelijken met de&#13;
splitsing in appartementsrechten als eenzijdige rechtshandeling, theoretisch tot de mogelijkheden&#13;
zou hebben behoord.&#13;
Het recht gebouwen, werken of beplantingen in eigendom te hebben betekent dat de&#13;
vestiging van het opstalrecht een splitsing van grond en opstallen, door natrekking tot&#13;
een zaak verenigd, veroorzaakt. Het recht die opstallen in eigendom te verkrijgen duidt&#13;
op een toekomstig eigendomsrecht voor de opstalier; in den aanvang is zijn recht een lege&#13;
verzameling (wiskundige term).&#13;
Betekent vestiging van opstalrecht dat uit een zaak twee zaken ontstaan of uit een eigendomsrecht&#13;
twee eigendomsrechten? Voor de eerste gedachte pleit artikel 3 : 3, lid 1&#13;
(definitie onroerend), voor de tweede artikel 5 : 20 onder e en f (eigendom van de grond).&#13;
We zien dat de, vaak nog onbewuste, vereenzelviging van de eigendom van de zaak met&#13;
de zaak zelf een helder antwoord niet mogelijk maakt. Zelfstandig en afhankelijk opstalrecht&#13;
Het recht van opstal kan zelfstandig dan wel afhankelijk van een ander zakelijk recht of&#13;
van een recht van huur of pacht op een onroerende zaak worden verleend (art. 5 : 101, lid&#13;
2; niet de verlening, maar de vestiging doet de opstal ontstaan). In het geval van een afhankelijk&#13;
recht is een zakelijk gerechtigde, een huurder of een pachter eigenaar van de&#13;
gebouwen, werken of beplantingen. We denken uiteraard aan zakelijke gebruiksrechten&#13;
als erfpacht en vruchtgebruik. We kunnen ons voorstellen dat de eigenaar, erfpachter,&#13;
vruchtgebruiker, huurder of pachter van het heersende erf opstaller is op een omschreven&#13;
gedeelte van het lijdende erf en dat het opstalrecht gekoppeld is aan de erfdienstbaarheid.&#13;
De huurder of de pachter van een erf kan via afhankelijk opstalrecht eigenaar zijn van opstallen&#13;
op dat erf. Een andere mogelijkheid is dat de huurder of de pachter van een erf opstalrecht&#13;
heeft met betrekking tot een aangrenzend (of althans nabij) erf en dat het&#13;
opstalrecht afhankelijk is van het bestaan van de huur- of de pachtovereenkomst.&#13;
Het verschil tussen zelfstandig en afhankelijk opstalrecht is belangrijk. De artikelen 5 :&#13;
104 en 105, lid 3 maken twaalf artikelen uit de regeling van de erfpacht van overeenkomstige&#13;
toepassing op opstal. Daarvan zijn acht alleen van toepassing op een zelfstandig&#13;
recht van opstal. Bij de totstandkoming van een afhankelijk opstalrecht is dus weldra&#13;
meer te regelen dan bij die van het zelfstandige recht. Dat geschiedt bij de opstalvoorwaarden,&#13;
dan wel bij de verlening van het zakelijke recht of de gemengde overeenkomst,&#13;
bestaande uit de huur of pacht en de verlening van het opstalrecht.&#13;
Erfpacht en opstal gemeenschappelijk&#13;
1. TEGENPRESTATIE&#13;
In de akte van vestiging kan aan de erfpachter/opstaller de verplichting worden opgelegd&#13;
aan de eigenaar op al dan niet regelmatig terugkerende tijdstippen een geldsom - de canon/&#13;
retributie - te betalen (art. 85, lid 2; art. 101, lid 3). De betalingsverplichtingen behoren&#13;
tot het verbintenissenrecht. De eigenaar (ook zo genoemd tegenover de opstaller, art.&#13;
101, lid 3) heeft terzake een persoonlijk recht jegens de erfpachter/opstaller.&#13;
In geval van mede-erfpacht/opstal of van erfpacht/opstal van verschillende gedeelten&#13;
van de zaak, zijn de erfpachters/opstallers hoofdelijk verbonden voor de gehele canon/retributie&#13;
die tijdens hun recht opeisbaar wordt, voor zover deze niet over hun rechten verdeeld&#13;
is (art. 92, lid 1; art. 104, lid 1). In de akte van vestiging kan hiervan worden&#13;
afgeweken (art. 92, lid 3) en wel ten voordele van de zakelijk gerechtigden.&#13;
Na overdracht of toedeling van de erfpacht/het opstalrecht zijn de verkrijger en zijn&#13;
rechtsvoorganger hoofdelijk verbonden voor de door die voorganger verschuldigde canon/&#13;
retributie die in de voorafgaande vijfjaren opeisbaar is geworden (art. 92, lid 2; 104,&#13;
lid 1; erfpacht/opstal, gedeelte daarvan, aandeel daarin). In de akte van vestiging kan&#13;
hiervan worden afgeweken, doch niet ten nadele van de verkrijger (art. 92, lid 3). De vervreemder&#13;
van de erfpacht kan de betalingsverplichting dus niet overhevelen, gesteld al&#13;
dat de verkrijger daarmee akkoord zou gaan. 1.1. Afkoop van canon/retributie&#13;
De regeling van de erfpacht/opstal is gewoonlijk voor een groot deel te vinden in de erfpachts/&#13;
opstalvoorwaarden, zeker wanneer de eigendom in handen is van een grote belegger&#13;
of van de overheid, gewoonlijk een gemeente.&#13;
In de praktijk merken we dikwijls een erfpacht op, waarvan de canon voor een aantal&#13;
jaren is afgekocht, zoals dat dan kennelijk heet. Aanstonds komen we de eeuwigdurende&#13;
erfpacht tegen, waarbij de canon voor eeuwig is afgekocht en de afkoopsom veel gemeen&#13;
heeft met de koopprijs als onderdeel van de koopovereenkomst met als object de eigendom&#13;
van de onroerende zaak. Vaker zien we een erfpacht waarvan de canon voor een periode&#13;
van vijftig jaar is afgekocht. Aanvankelijk is deze erfpacht niet veel minder waard&#13;
dan een eeuwigdurende erfpacht met afgekochte canon en ook niet dan de eigendom,&#13;
maar naarmate de periode verstrijkt, neemt de waarde af. Ten slotte is de termijn verlopen,&#13;
kan de erfpacht worden verlengd met daarbij de verplichting periodiek de canon te&#13;
betalen dan wel met de optie wederom de canon voor een lange periode af te kopen.&#13;
2. DUUR EN VERLENGING&#13;
2.1. Duur&#13;
Partijen kunnen in de akte van vestiging de duur van de erfpacht of van het zelfstandige&#13;
opstalrecht regelen (art. 86; art. 104, lid 2). De duur van het afhankelijke opstalrecht is&#13;
afhankelijk van die van het zogenoemde hoofdrecht.&#13;
Zo kan bij de erfpachts/opstalvoorwaarden worden bepaald dat het recht eeuwigdurend&#13;
is. Eeuwigdurende erfpacht lijkt, wanneer ook de canon voor eeuwig is afgekocht (zie boven),&#13;
sterk op eigendom. Het recht omvat het gebruik, beheer en de beschikking over de&#13;
erfpacht zelf. De waarde en dus de betaalde gekapitaliseerde canon moet vrijwel identiek&#13;
aan de koopprijs van de eigendom zijn. Dit is niet geheel het geval wanneer de erfpachtsvoorwaarden&#13;
enigszins bezwarende gebruiks-, beheers- en beschikkingsbepalingen inhouden,&#13;
althans dergelijke bepalingen die verder gaan dan bestemmingsplanvoorschriften&#13;
waaraan de eigenaar gebonden is. Bij eeuwigdurende erfpacht is de rol van de eigenaar&#13;
beperkt tot activiteiten als controle, inspectie, een gedeelte van de beheersfunctie derhalve.&#13;
2.2. Opzegging door erfpachter/opstalier&#13;
Een erfpachts- of zelfstandig opstalrecht kan door de erfpachter/opstaller worden opgezegd,&#13;
tenzij in de akte van vestiging anders is bepaald (art. 87, lid 1; art. 104, lid 2). De&#13;
opzegging geschiedt bij exploit en met inachtneming van een termijn van ten minste een&#13;
jaar (art. 88, lid 1). Er kan dus worden bepaald dat de erfpachter/opstaller zijn recht niet&#13;
kan opzeggen. In het algemeen betekent dat dat de zakelijk gerechtigde aangewezen is op&#13;
de figuur van de beëindigingsovereenkomst dan wel op de afstand van zijn recht.&#13;
De opzegging van een zakelijk recht als wijze van tenietgaan in het algemeen (art. 3 :&#13;
81, lid 2 onder d) is nieuw. Wel bestond voorheen ter zake van het opstalrecht de aanzegging&#13;
bij exploit (art. 766 BW oud). De nieuwe opzegging is als die van de overeenkomsten van huur en pacht (art. 36 Pachtwet over kennisgeving dat verlenging niet gewenst,&#13;
art. 9 met ook de term 'opzeggen'), qua inhoud zeer verwante rechten.&#13;
De opzegging is vatbaar voor inschrijving in de openbare registers, zijnde een rechtshandeling&#13;
die een verandering in de rechtstoestand van de zaak brengt (art. 3 : 17, lid 1&#13;
onder a). Zonder inschrijving heeft de opzegging het einde van het recht ten gevolge,&#13;
doch kan het zijn dat dat niet aan een derde te goeder trouw kan worden tegengeworpen&#13;
(art. 3 : 24, lid 1).&#13;
2.3. Opzegging door de eigenaar bij wanprestatie&#13;
Een erfpacht/zelfstandig opstalrecht kan door de eigenaar worden opgezegd, indien de&#13;
erfpachter/opstaller in verzuim is de canon/retributie over twee achtereenvolgende jaren&#13;
te betalen of in ernstige mate tekortschiet in de nakoming van zijn andere verplichtingen.&#13;
Deze opzegging - bij exploit (art. 88, lid 1) - moet op straffe van nietigheid binnen acht&#13;
dagen worden betekend aan de als beperkt gerechtigde of beslaglegger op de erfpacht/het&#13;
opstalrecht in de openbare registers ingeschrevenen. Na het einde van de erfpacht/het opstalrecht&#13;
is de eigenaar verplicht de waarde van het recht op dat tijdstip aan de voormalige&#13;
gerechtigde te vergoeden, na aftrek van hetgeen hij uit hoofde van de erfpacht/het&#13;
opstalrecht van deze te vorderen heeft, inclusief de kosten (art. 87, lid 2; art. 104, lid 2).&#13;
Een beding dat ten nadele van de erfpachter/opstaller hiervan afwijkt, is nietig (art. 87, lid&#13;
3). Een dergelijk beding zou een opzegging door de eigenaar trachten mogelijk te maken&#13;
in meer gevallen van wanprestatie of zelfs in meer gevallen dan wanprestatie of de gerechtigde&#13;
na het einde van zijn recht tekort doen ter zake van zijn vergoeding, bij voorbeeld&#13;
door ook vorderingen niet uit hoofde van dat recht in de aftrek te betrekken.&#13;
De opzegtermijn in geval van wanprestatie bedraagt ten minste een maand (art. 88, lid&#13;
1). De bewaarder weigert de opzegging in te schrijven als niet tevens wordt overgelegd&#13;
de betekening daarvan aan de in de openbare registers als beperkt gerechtigde of als beslaglegger&#13;
op de erfpacht/het opstalrecht ingeschrevenen (art. 88, lid 2). Dit betekent dat&#13;
een geldige opzegging niet wordt ingeschreven met als gevolg dat zij aan een derde te&#13;
goeder trouw niet kan worden tegengeworpen (art. 3 : 24, lid 1). De eigenaar heeft er dus&#13;
wel belang bij de betekening over te leggen. Juist een beperkt gerechtigde of beslaglegger&#13;
kan zijn rechten op het - overigens - te niet gegane recht doen gelden; we zien dan&#13;
een geval van relativiteit van de nietigheid.&#13;
Analyse van de opzegging wegens wanprestatie&#13;
De opzegging is in de plaats gekomen van de vervallenverklaring van de erfpacht bij&#13;
rechterlijk vonnis (art. 780 BW oud, als art. 5.7.1.10 en 10a tot laat in de ontwerpfase&#13;
NBW). Wanbetaling en andere ernstige wanprestatie zijn schendingen van persoonlijke&#13;
rechten van de eigenaar, zoals die met het zakelijk recht samenhangen (tegenprestatie, gebruiks-,&#13;
beheers-, inrichtings-, beschikkingsbepalingen, enz.). Zij zijn tekortkomingen&#13;
van de erfpachter/opstaller als partij in de nakoming van zijn contractuele verplichtingen.&#13;
De wederpartij, de eigenaar als partij, heeft dan de bevoegdheid de overeenkomst te ontbinden&#13;
(art. 6 : 265). De overeenkomst tussen eigenaar en erfpachter/opstaller is die van&#13;
de verlening van het zakelijk recht. Door de ontbinding van die overeenkomst is de titel&#13;
aan de vestiging van het zakelijk recht ontvallen (art. 3 : 84, lid 1). De nieuwe opzegging van de erfpacht/het opstalrecht door de eigenaar is dus de nieuwe ontbinding van de overeenkomst&#13;
door de wederpartij, zoals de vroegere vervallenverklaring van de erfpacht bij&#13;
vonnis een vonnis tot ontbinding was.&#13;
2.4. Opzegging door de eigenaar in andere gevallen dan wanprestatie&#13;
In de akte van vestiging kan aan de eigenaar de bevoegdheid tot opzegging worden toegekend,&#13;
behoudens op grond van tekortschieten van de erfpachter/opstalier in de nakoming&#13;
van zijn verplichtingen (art. 87, lid 3, slot). Ik zou menen dat de opzeggingsmogelijkheden&#13;
van de eigenaar limitatief zijn opgesomd in artikel 87, lid 2 (zie reeds Tekst en commentaar&#13;
op het NBW onder redactie van J.H. Nieuwenhuis, juni 1990). In Parlementaire&#13;
Geschiedenis NBW, Boek 5, blz. 1066 e.v. in verband met artikel 87, lid 3 vinden we dat&#13;
de bepaling zo moet worden verstaan dat naast de wettelijke andere opzeggingsbevoegdheden&#13;
aan de eigenaar kunnen worden toegekend. Het wachten is op rechtspraak naar&#13;
aanleiding van deze onzekerheid, die toe te schrijven is aan de kwaliteit van de formulering&#13;
van de wettekst.&#13;
2.5. Opheffing van de erfpacht/opstal&#13;
De rechter kan na ten minste 25 jaar na de vestiging de erfpacht/zelfstandige opstal op&#13;
vordering van de eigenaar of de erfpachter/opstalier de erfpacht/opstal opheffen op grond&#13;
van onvoorziene omstandigheden, welke van dien aard zijn dat naar maatstaven van redelijkheid&#13;
en billijkheid instandhouding van de akte van vestiging niet van de eigenaar of de&#13;
erfpachter/opstaller kan worden gevergd (art. 97, lid 1; art. 104, lid 2). Zie verder onder&#13;
Wijziging of opheffing.&#13;
2.6. Verlenging door niet-ontruiming&#13;
Wanneer de erfpachter/zelfstandige opstalier de zaak op het tijdstip dat de looptijd van&#13;
het recht is verstreken, niet heeft ontruimd, blijft het recht doorlopen, tenzij de eigenaar&#13;
uiterlijk zes maanden na dat tijdstip doet blijken dat hij het recht als beëindigd beschouwt&#13;
(art. 98, lid 1, eerste zin). Niet-ontruiming betekent dus eerst verlenging, wanneer de zes&#13;
maanden zijn verstreken zonder genoemde verklaring door de eigenaar. Komt die verklaring&#13;
op tijd, dan is het recht geëindigd met het verstrijken van de looptijd. De voormalige&#13;
erfpachter/opstaller heeft dan enige tijd zonder erfpachts-/opstalrecht op de zaak doorgebracht.&#13;
Hij heeft dat echter niet onrechtmatig gedaan; hij was houder, gebruiker krachtens&#13;
een recht dat uit de bepaling van artikel 98, lid 1 is af te leiden en waaraan de wilsverklaring&#13;
van de eigenaar een einde heeft gemaakt. Blijft die verklaring uit, loopt dus het recht&#13;
door, dan is ook gedurende die zes maanden canon/retributie verschuldigd. Inmiddels&#13;
geldt het recht voor onbepaalde tijd. De eigenaar en de erfpachter/opstaller kunnen het&#13;
verlengde recht opzeggen en wel per exploit en met inachtneming van een termijn van ten&#13;
minste een jaar; in geval van wanprestatie door de erfpachter/opstaller moet de eigenaar&#13;
een termijn van ten minste een maand inachtnemen (art. 98, lid 1, tweede zin jo. art. 88, lid 1). Ieder beding dat ten nadele van de erfpachter/opstaller van artikel 98 (bedoeld is&#13;
art. 98, lid 1) afwijkt, is nietig (art. 98, lid 2). We denken hierbij bij voorbeeld aan een beding&#13;
dat inhoudt dat met het verstrijken van de looptijd het recht ophoudt te bestaan, een&#13;
boetebepaling voor het geval van niet-ontruiming, een bepaling dat de eigenaar ook na&#13;
meer dan zes maanden na het verstrijken van de looptijd zijn verklaring omtrent het als&#13;
beëindigd beschouwen van het recht kan afleggen.&#13;
3. GEBRUIK, BESTEMMING EN INRICHTING VAN DE ZAAK&#13;
Als gevolg van het karakterverschil tussen erfpacht en opstal kunnen gebruik, bestemming&#13;
en inrichting van de zaak op een aantal punten niet gemeenschappelijk geregeld&#13;
worden.&#13;
3.1. Genot en vruchttrekking&#13;
Voor zover niet in de akte van vestiging anders is bepaald, heeft de erfpachter hetzelfde&#13;
genot van de zaak als een eigenaar (art. 89, lid 1) en behoren aan hem de vruchten die tijdens&#13;
de duur van het recht zijn afgescheiden of opeisbaar geworden, toe (art. 90, lid 1).&#13;
Bij gebreke van een regeling daaromtrent in de akte van vestiging heeft de opstalier ten&#13;
aanzien van de zaak waarop zijn recht rust, de bevoegdheden die voor het volle genot van&#13;
zijn recht nodig zijn (art. 103). Zijn bevoegdheden tot het gebruiken, aanbrengen en wegnemen&#13;
van de gebouwen, werken en beplantingen kunnen in de akte van vestiging worden&#13;
beperkt (art. 102).&#13;
Wat genot van de zaak en vruchttrekking (natuurlijke en burgerlijke vruchten, art.&#13;
3 : 9) betreft, staat de erfpachter gelijk aan een eigenaar, tenzij anders is bepaald; bepaling&#13;
moet dan wel beperking betekenen.&#13;
Bij het opstalrecht onderscheiden we tussen de eigendom van de gebouwen, werken en&#13;
beplantingen en het genot van de zaak waarop het recht rust. Uitgangspunt is dat de opstaller&#13;
als eigenaar van de gebouwen, werken en beplantingen deze in volle vrijheid kan&#13;
gebruiken, aanbrengen en wegnemen. Het gebruiken en wegnemen betreft reeds aanwezige&#13;
of door hem opgerichte of aangelegde gebouwen, werken en beplantingen. Bijzonder is&#13;
dat genoemde bevoegdheden kunnen worden beperkt, dat dus de eigendom van de 'bovenzaak'&#13;
een beperkter begrip is dan de eigendom van de zo genoemde eigenaar (art.&#13;
101, lid 3; art. 105, lid 1 en 2). Dit is te verklaren uit het karakter van de 'boveneigendom'&#13;
als 'afgeleide' (wiskundige term) van de eigendom.&#13;
De bevoegdheden van de opstaller ten aanzien van de zaak waarop zijn recht rust, zijn&#13;
genotsrechten op die zaak. Zij lijken op die van de erfpachter, doch zijn gelimiteerd,&#13;
namelijk tot hetgeen nodig is voor het volle genot van het opstalrecht. Evenals het genot&#13;
van de erfpachter kan dat van de opstaller worden beperkt. 3.2. Voordelen&#13;
Voordelen van roerende aard die de zaak oplevert, behoren aan de erfpachter toe, voor&#13;
zover niet in de akte van vestiging anders is bepaald (art. 90, lid 1). Een voorbeeld is op&#13;
de grond aan te treffen hout, geschikt voor stookdoeleinden.&#13;
Voordelen van onroerende aard behoren aan de eigenaar toe. Zij zijn aan de erfpacht&#13;
onderworpen, tenzij in de akte van vestiging anders is bepaald (art. 90, lid 2).&#13;
Deze voordelen worden onder andere veroorzaakt door aanwas en door natrekking. In&#13;
het eerste geval neemt de oppervlakte van de zaak toe, in het tweede wordt de zaak uitgebreid&#13;
met spontaan ontstane beplantingen. De akte van vestiging kan inhouden dat de&#13;
aanwas niet wordt genoten door de erfpachter (delimitatie) en/of dat de bedoelde beplantingen&#13;
niet onder de erfpacht vallen.&#13;
Ten aanzien van de opstal vinden we een dergelijke bepaling niet. Daar komt natrekking&#13;
per definitie niet voor. Wel kan aanwas zich voordoen. Soms kunnen daardoor de&#13;
bevoegdheden van de opstalier met het oog op het volle genot van zijn recht een groter&#13;
draagvlak krijgen; regeling ter zake in de akte van vestiging is mogelijk.&#13;
4. BESTEMMING&#13;
De erfpachter mag zonder toestemming van de eigenaar niet een andere bestemming aan&#13;
de zaak geven of een handeling in strijd met de bestemming van de zaak verrichten (art.&#13;
89, lid 2). Met bestemming is hetzelfde bedoeld als in artikel 30 Pachtwet, een subbestemming,&#13;
aldaar binnen de agrarische bestemming. Een agrarische erfpachter kan bij&#13;
voorbeeld overgaan op tuinbouw, bollenteelt, veeteelt of akkerbouw.&#13;
De opstaller is eigenaar van de gebouwen, werken en beplantingen. Van die zaken kan&#13;
hij dus de bestemming bepalen, althans binnen de sfeer van het privaatrecht en voor zover&#13;
in de akte van vestiging niet anders is bepaald. Hij heeft ook een genotsrecht van de&#13;
grond in samenhang met de uitoefening van zijn recht (zie boven). De bestemming van de&#13;
opstallen kan invloed hebben op het genot van de grond, waardoor de bestemming van de&#13;
grond feitelijk wordt veranderd.&#13;
5. INRICHTING&#13;
Inrichting is de verzamelterm voor verandering van de feitelijke toestand.&#13;
Voor zover niet in de akte van vestiging anders is bepaald, heeft de erfpachter, zowel&#13;
tijdens de duur van zijn recht als bij het einde daarvan, de bevoegdheid gebouwen, werken&#13;
en beplantingen, die door hemzelf of een rechtsvoorganger onverplicht zijn aangebracht&#13;
of van de eigenaar tegen vergoeding van de waarde zijn overgenomen, weg te&#13;
nemen, mits hij de in erfpacht gegeven zaak in de oude toestand terugbrengt (art. 89, lid&#13;
3). Dezelfde bevoegdheid heeft de opstaller bij het einde van zijn recht, mits hij de&#13;
onroerende zaak waarop dat rustte, in de oude toestand terugbrengt (art. 105, lid 2). Tijdens&#13;
de duur van zijn recht is de opstaller eigenaar van de opstallen en is hij bevoegd tot&#13;
het aanbrengen en wegnemen daarvan naar welgevallen, tenzij de bevoegdheden daartoe&#13;
in de akte van vestiging worden beperkt (art. 102). We merken nogmaals op dat de opstaller als eigenaar van de opstallen onder kan doen voor de eigenaar van onroerende zaken&#13;
in het algemeen. Zo kan aan de opstalier verboden worden gebouwen, werken of beplantingen&#13;
weg te nemen die hij zelf aangebracht heeft. We kunnen ons voorstellen dat&#13;
het aanbrengen en/of wegnemen aan toestemming van de eigenaar vooraf is onderworpen&#13;
of aan bepaalde eisen moet voldoen, bij voorbeeld qua karakter of locatie.&#13;
Gebouwen, werken en beplantingen op het erfpachtsobject vallen onder de erfpacht,&#13;
ook indien zij van de eigenaar tegen vergoeding van de waarde zijn overgenomen.&#13;
Herstel in de oorspronkelijke toestand laat zich niet gemakkelijk denken bij wegneming&#13;
van gebouwen, werken en beplantingen, die door een rechtsvoorganger van de erfpachter&#13;
zijn aangebracht of van de eigenaar tegen vergoeding van de waarde overgenomen.&#13;
Voor willekeur van de eigenaar valt te vrezen.&#13;
6. BEHEER&#13;
De eigenaar is niet tot het doen van enige herstelling verplicht. De erfpachter draagt de&#13;
gewone lasten en verricht de gewone herstellingen. Hij is verplicht de eigenaar van de&#13;
noodzaak van buitengewone herstellingen kennis te geven en hem de gelegenheid te verschaffen&#13;
tot het doen daarvan (art. 96, lid 1). Hij is eveneens verplicht de buitengewone&#13;
lasten die op de zaak drukken, te voldoen (lid 2). In de akte van vestiging kan (van lid 1&#13;
en 2) worden afgeweken (lid 3). De akte kan dus een regeling van de verplichtingen met&#13;
betrekking tot alle lasten en herstellingen inhouden.&#13;
De opstaller is eigenaar van de gebouwen, werken en beplantingen. Als zodanig houdt&#13;
hij zich bezig met het onderhoud daarvan en draagt hij de lasten.&#13;
Tot het beheer behoort de instelling van rechtsvorderingen en de indiening van verzoekschriften&#13;
ter verkrijging van een rechterlijke uitspraak. Betreft die zowel het recht&#13;
van de eigenaar als dat van de erfpachter/opstaller, dan is ieder van hen bevoegd, mits hij&#13;
zorg draagt dat de ander tijdig in het geding wordt geroepen (art. 95; art. 104, lid 1). Betreft&#13;
het alleen het recht van de eigenaar, alleen dat van de erfpachter of van de opstalier,&#13;
dan is het telkens aan de gerechtigde om in rechte op te treden.&#13;
7. BESCHIKKING OVER ERFPACHTS/OPSTALRECHT&#13;
In de akte van vestiging kan worden bepaald dat de erfpachter/zelfstandige opstalier zijn&#13;
recht niet zonder toestemming van de eigenaar kan overdragen of toedelen (art. 91, lid 1;&#13;
art. 104, lid 2; verhindert geen executie, zie onder) dan wel splitsen door overdracht of&#13;
toedeling van het recht op een gedeelte van de zaak (art. 91, lid 2; lid 3 idem ten aanzien&#13;
van appartementsrechten waarin gebouw door erfpachter of opstaller gesplitst).&#13;
Zonder de genoemde bepalingen in de akte is de erfpachter/zelfstandige opstaller vrij&#13;
in de beschikking over zijn recht en staat het recht (eveneens) bloot aan eventuele executie&#13;
door zijn schuldeisers.&#13;
Aangenomen moet worden dat de voorwaarde van voorafgaande toestemming van de&#13;
eigenaar gereserveerd kan worden voor bepaalde gevallen, bij voorbeeld voor beschikking&#13;
buiten de kring der familieleden of van een andere, bepaalde, kring. Toedeling van het recht komt aan de orde wanneer het recht behoort tot een gemeenschap.&#13;
Toedeling is dan c.q. leidt dan tot (kwestie van terminologie) de overgang van de&#13;
voormalige deelgenoten op een van hen via levering op dezelfde wijze als voor overdracht&#13;
voorgeschreven (art. 3 : 186, lid 1). Een eenvoudig voorbeeld van erfpacht/opstal&#13;
in gemeenschap is het gevolg van vestiging van het recht ten behoeve van twee of meer&#13;
erfpachters/opstallers. Zouden dezen gezamenlijk besluiten tot het doen ontstaan van een&#13;
alleenrecht van een van hen, dan zou de bepaling in de akte voorafgaande toestemming&#13;
van de eigenaar noodzakelijk maken. Toedeling zonder die toestemming zou onbevoegdelijk&#13;
worden verricht en de nietigheid zou worden veroorzaakt door het ontbreken van&#13;
goede trouw bij de verkrijger (art. 3 : 88), degene wiens aandeel beoogd wordt te groeien&#13;
tot het alleenrecht.&#13;
Splitsing van de erfpacht/opstal door overdracht of toedeling van dat recht op een gedeelte&#13;
van de zaak (art. 91, lid 2) laat zich vergelijken met splitsing van een gebouw in&#13;
appartementsrechten door de erfpachter/opstalier (lid 3). Object van splitsing is dus het&#13;
gebouw, anders dan de erfpacht/opstal met betrekking tot gebouw en grond (art. 5 : 106,&#13;
lid 1); vergelijk nog met de gemeenschap van een gebouw waarvan de splitsing in appartementsrechten&#13;
is opgeheven (art. 3 : 189, lid 2). Wat hiervan zij, de wetgever zou er beter&#13;
aan gedaan hebben directer te formuleren en wel als volgt: 'In de akte kan worden&#13;
bepaald dat de erfpachter/opstalier niet zonder de toestemming van de eigenaar zijn recht&#13;
op een gedeelte van de zaak kan overdragen of toedelen'.&#13;
Indien de eigenaar de vereiste toestemming zonder redelijke gronden weigert of zich&#13;
niet verklaart, kan zijn toestemming op verzoek van degene die haar behoeft, worden vervangen&#13;
door een machtiging van de kantonrechter (art. 91, lid 4). Degene die haar behoeft,&#13;
is de erfpachter/opstalier, niet de beoogde derde-verkrijger. In het geval van de&#13;
toedeling bij de erfpacht/opstal in gemeenschap behoeven alle deelgenoten de toestemming.&#13;
7.1. Executie&#13;
Schuldeisers van de erfpachter/zelfstandige opstaller kunnen diens recht executeren, ook&#13;
indien in de akte van vestiging is bepaald dat overdracht van het recht niet mogelijk is&#13;
zonder toestemming van de eigenaar (art. 91, lid 1; art. 104, lid 2). Ik wijs er even op dat&#13;
de erfpaehter/opstaller in samenspanning met zijn beoogde verkrijger een executie zou&#13;
kunnen ensceneren, wanneer verwacht kan worden dat de eigenaar (op redelijke gronden,&#13;
lid 4, zie boven) zijn toestemming niet zal verlenen.&#13;
7.2. Ondererfpacht/onderopstal&#13;
De erfpachter/zelfstandige opstaller is bevoegd het object van zijn recht geheel of ten dele&#13;
in ondererfpacht/onderopstal te geven, voor zover in de akte van vestiging niet anders is&#13;
bepaald. Aan de ondererfpachter/onderopstaller komen ten aanzien van de zaak niet meer&#13;
bevoegdheden toe dan de erfpaehter/opstaller jegens de eigenaar heeft (art. 93, lid 1, zie&#13;
ook lid 3; art. 104, lid 2). Het object van ondererfpacht is de zaak waarop het recht van erfpacht rust (tekst art.&#13;
93, lid 1). Het object van beide rechten is dus identiek, wanneer de erfpachter de gehele&#13;
zaak in ondererfpacht uitgeeft. Hieruit volgt dat hij de erfpacht overdraagt. Tegenover de&#13;
erfpachter en tegenover derden is de ondererfpachter dus erfpachter (vergelijk ook art. 93,&#13;
lid 3), maar in het algemeen (zie onder) niet tegenover de eigenaar.&#13;
Het object van onderopstal - merkwaardige term en wel in enkele opzichten - laat&#13;
zich door analyse bepalen. In het algemeen lijkt hetzelfde te gelden als zojuist voor ondererfpacht&#13;
uitgedrukt, maar de vestiging van opstalrecht betekent objectsplitsing gedurende&#13;
de looptijd van het recht en geeft de opstaller bovendien een genotsrecht op de&#13;
grond (eventueel ingewikkelder in geval van aan vestiging voorafgaande natrekking, zie&#13;
boven). Vestiging van onderopstalrecht komt neer op eigendomsoverdracht van gebouwen,&#13;
werken en beplantingen en overdracht van het recht nieuwe gebouwen, werken en&#13;
beplantingen te bouwen of aan te leggen; dit laatste kan leiden tot intensivering van het&#13;
genot van de grond. Het tijdelijke eigendomsrecht van de opstalier op de gebouwen, werken&#13;
en beplantingen wordt onderbroken door het nog tijdelijker (!) eigendomsrecht van&#13;
de onderopstaller. Eindigt de onderopstal, dan gaat ook de eigendom van de door de onderopstaller&#13;
gebouwde of aangelegde gebouwen, werken en beplantingen op de opstaller&#13;
over. Gaat de onderopstal tegelijkertijd met de opstal teniet (zie aanstonds), dan is de opstaller&#13;
gedurende een tijdspanne van nihil eigenaar ook van de laatstgenoemde gebouwen,&#13;
werken en beplantingen, waarna de natrekking de eigendom bij de grondeigenaar brengt&#13;
of, beter uitgedrukt, het object van diens eigendom uitbreidt met de gebouwen, werken en&#13;
beplantingen.&#13;
7.3. Driehoek eigenaar - erfpachter/opstalier — ondererfpachter/onderopstaller&#13;
Is ondererfpacht/onderopstal gevestigd, terwijl uit de akte van vestiging van erfpacht/opstal&#13;
blijkt dat de erfpachter/opstaller daartoe onbevoegd was, dan is de beoogde ondererfpachter/&#13;
onderopstaller als gevolg van zijn status van derde zonder goede trouw geen&#13;
gerechtigde geworden (art. 3 : 88). Zijn aanwezigheid op het object is onrechtmatig, de&#13;
eigenaar kan hem tot ontruiming dwingen. De wanprestatie van de erfpachter/opstaller&#13;
kan de eigenaar tot opzegging van de erfpacht/opstal doen besluiten (art. 87, lid 2, zie boven).&#13;
In het algemeen kan de eigenaar voor de ter zake van de erfpacht/zelfstandige opstal&#13;
verschuldigde canon/retributie het recht van erfpacht/opstal vrij van ondererfpacht/onderopstal&#13;
uitwinnen (art. 93, lid 2; art. 104, lid 2). De ondererfpacht/onderopstal bestaat dus&#13;
niet in de verhouding tussen de eigenaar en de koper op de executie-veiling. (Voor het&#13;
overige bestaat de ondererfpacht/onderopstal wel, relativiteit). Na de overdracht van de&#13;
erfpacht/opstal aan de verkrijger blijft de voormalige ondererfpachter/onderopstaller achter&#13;
met een persoonlijke vordering tegen de voormalige erfpachter/opstaller.&#13;
Ik sta nog stil bij het verschijnsel van subrogatie (art. 6 : 150). De vraag is of executie&#13;
van de erfpacht/opstal vrij van ondererfpacht/onderopstal betekent dat de ondererfpacht/&#13;
onderopstal voor de vordering ter zake van de canon/retributie wordt uitgewonnen.&#13;
Is het antwoord bevestigend (kwestie van definitie, interpretatie, terminologie, semantiek),&#13;
dan gaat de vordering met betrekking tot de canon/retributie voor een evenredig&#13;
deel over op de bij de executie genegeerde ondererfpachter/onderopstaller (zie art. 6 : 150 onder a). De ontwikkeling kan anders. Men kan stellen dat de ondererfpacht/onderopstal&#13;
voor de canon/retributie (mede) verbonden is. Betaalt de ondererfpachter/onderopstaller&#13;
om de executie van de erfpacht/opstal waarin zijn eigen rechten is opgenomen, te voorkomen&#13;
(art. 6 : 150 onder b en c), dan krijgt hij een vordering voor het bedrag van zijn&#13;
betaling op de erfpachter/opstaller.&#13;
De zojuist beschreven uitwinning van de erfpacht/opstal vrij van ondererfpacht/onderopstal&#13;
behoort niet tot de mogelijkheden van de eigenaar, indien hij bij een in de openbare&#13;
registers ingeschreven notariële akte heeft verklaard met de vestiging van de&#13;
ondererfpacht/onderopstal in te stemmen (art. 93, lid 2; art. 104, lid 2). In dat geval is de&#13;
eigenaar als het ware partij bij de vestiging van genoemd recht. Hij kan dan wel, indien&#13;
de ondererfpacht/onderopstal slechts een deel van de zaak bestrijkt, de erfpacht/opstal op&#13;
het restant van de zaak executeren voor de achterstallige canon/retributie. De ondererfpacht/&#13;
onderopstal wordt dan erfpacht/opstal met betrekking tot het oorspronkelijke ondererfpacht/&#13;
onderopstalobject.&#13;
7.4. Einde ondererfpacht/onderopstal&#13;
De ondererfpacht/onderopstal gaat bij het einde van de erfpacht/opstal teniet, tenzij deze&#13;
eindigt door vermenging of afstand (art. 93, lid 2; art. 104, lid 2). Wordt dus de erfpachter/&#13;
opstaller tevens eigenaar - of omgekeerd - dan blijft de ondererfpacht/onderopstal bestaan.&#13;
Het recht eindigt te zijner tijd door het verstrijken van de looptijd, gevolgd door&#13;
ontruiming c.q. door latere opzegging, of op andere wijze, bij voorbeeld opzegging na&#13;
wanprestatie van de ondererfpachter/onderopstaller.&#13;
Indien de eigenaar bij een in de openbare registers ingeschreven notariële akte heeft&#13;
verklaard met de vestiging van de ondererfpacht/onderopstal in te stemmen, geldt het&#13;
bovenstaande niet (art. 93, lid 2, slot; art. 104, lid 2). Bij het einde van de erfpacht/opstal&#13;
blijft de ondererfpacht/onderopstal dus bestaan. Het recht promoveert als het ware tot erfpacht/&#13;
opstal. De formulering van de bepaling van artikel 93, lid 2 laat te wensen over,&#13;
doch duidelijk is dat de ondererfpacht/onderopstal blijft bestaan, indien de erfpacht/opstal&#13;
door vermenging of afstand tenietgaat en de eigenaar betrokken is geweest bij de vestiging&#13;
van de ondererfpacht/onderopstal.&#13;
8. BESCHIKKING OVER DE ZAAK&#13;
Verhuur of verpachting betreft niet het erfpachts/opstalrecht, maar de zaak waarop dat&#13;
recht rust. Is de verhuur/verpachting kortlopend en is er zekerheid ten aanzien van het&#13;
einde daarvan, dan is sprake van een beheersdaad. In de andere gevallen kan van beschikking&#13;
over de zaak worden gesproken, denk hierbij aan verpachting voor de wettelijke&#13;
duur, immers met kans op verlenging, indeplaatsstelling en toepassing van het voorkeursrecht.&#13;
Verhuur of verpachting door de opstaller betekent verhuur of verpachting van de gebouwen,&#13;
werken en beplantingen en overdracht van het genot van de zaak, in dit geval&#13;
van het gehele genot. De erfpachter/zelfstandige opstaller is bevoegd de zaak te verhuren of te verpachten,&#13;
voor zover in de akte van vestiging niet anders is bepaald (art. 94, lid 1; art., 104, lid 2).&#13;
De volgende leden van artikel 94 geven de eigenaar voldoende argumenten om een regeling&#13;
van de verhuur/verpachting in de akte te wensen. Er is zelfs veel voor te zeggen de&#13;
erfpachter/opstaller de bevoegdheid tot verhuur/verpachting geheel te ontnemen. Misschien&#13;
moet daartegenover enige vermindering van de canon/retributie staan. Veelal zal&#13;
de eigenaar weinig bezwaar hebben tegen een verhuur/verpachting als beheersdaad, maar&#13;
moet hij rekening houden met het risico, dat op termijn blijkt van een beschikkingsdaad&#13;
sprake te zijn geweest; beslissend is immers meestal het huur/pachtrecht, niet de bepaling&#13;
in de akte van vestiging van de erfpacht/opstal.&#13;
Na het einde van de erfpacht/opstal is de eigenaar verplicht een bevoegdelijk aangegane&#13;
verhuur of verpachting gestand te doen (art. 94, lid 2, eerste zin). Een onbevoegdelijk&#13;
aangegane pachtovereenkomst kan hij negeren en de pachter tot ontruiming dwingen.&#13;
(Hetzelfde geldt voor huur, zie echter de bescherming van de huurder van woonruimte als&#13;
hoofdverblijf, art. 94, lid 4). Dat kon hij reeds tijdens de duur van de erfpacht/opstal; misschien&#13;
kan hij zelfs door opzegging een einde maken aan de erfpacht/opstal.&#13;
De eigenaar kan nochtans gestanddoening weigeren, voor zover zonder zijn toestemming&#13;
de verpachting is geschied voor langer dan de wettelijke duur (hoeven 12 jaar, los&#13;
land 6 jaar) of op ongewone, voor hem bezwarende voorwaarden (art. 94, lid 2, vervolg;&#13;
zie aldaar voor huur). In voorkomende gevallen doet de eigenaar de verpachting gestand&#13;
en wordt de langere dan de wettelijke duur tot de wettelijke teruggebracht en worden de&#13;
ongunstige voorwaarden verwijderd, in beginsel langs contractuele weg. Na zijn opzegging&#13;
van de pachtovereenkomst dreigt voor de eigenaar de verlenging van de pachtovereenkomst&#13;
via een door de pachter geïnitieerd verlengingsgeding (art. 36 Pw.). Mogelijk is&#13;
dat de eigenaar er in dat geding beter voor staat dan de verpachter in het algemeen, zeker&#13;
wanneer de rechter naar billijkheid moet beslissen (art. 38, art. 41, lid 2 Pw.). Het kan&#13;
zijn dat de rechter eerder geneigd is wanprestatie (art. 39 Pw.) voldoende ernstig te vinden&#13;
om de pachtovereenkomst niet te verlengen dan wanneer de eigenaar zelf tot verpachting&#13;
was overgegaan (idem voor ontbinding ex art. 55 Pw.). De rechter die omtrent&#13;
indeplaatsstelling of omtrent erkenning van een medepachter naar billijkheid beslist (art.&#13;
49, lid 3, art. 54, lid 5 resp. art. 49a, lid 2 Pw.), slaat acht op alle relevante feiten en omstandigheden&#13;
(Pachtkamer Hof Arnhem 30 september 1991, Agr R 1992, 4575). Het feit&#13;
dat de pachtovereenkomst is aangegaan door een voormalige erfpachter/opstaller, zal zeker&#13;
gewicht in de schaal leggen. Wat het voorkeursrecht betreft, zou de eigenaar, wanneer&#13;
de pachter dat wil hanteren, de grondkamer kunnen verzoeken in de verpachting door de&#13;
voormalige erfpachter/opstaller een ernstige reden te erkennen om de pachter te passeren&#13;
(art. 56e, lid 2).&#13;
De huurder of pachter kan, in plaats van de gestanddoening van zijn recht na het einde&#13;
van de erfpacht/opstal af te wachten, de eigenaar een redelijke termijn stellen om zich&#13;
daaromtrent te verklaren. Verstrijkt deze termijn zonder dat de eigenaar zich heeft uitgesproken,&#13;
dan verliest hij de bevoegdheid gestanddoening te weigeren (art. 94, lid 3).&#13;
Neemt de huurder of pachter het initiatief niet, dan loopt zijn recht door. Voor de continuïteit&#13;
daarvan behoeft hij niet te vrezen, voor zover de overeengekomen looptijd de wettelijke&#13;
(bij pacht) niet overschrijdt en de bepalingen voor het overige niet met de&#13;
Pachtwet in strijd zijn. Voor zover dat wel het geval is, zou hij lange tijd in onzekerheid&#13;
kunnen verkeren. Ten slotte zou de eigenaar zijn recht gestanddoening te weigeren kunnen hebben verwerkt. De eigenaar doet er goed aan, wanneer termen voor de weigering&#13;
van gestanddoening van huur of pacht aanwezig zijn, zich bij eerste gelegenheid aldus te&#13;
verklaren en geen afwachtende houding tegenover de huurder of pachter aan te nemen.&#13;
9. WIJZIGING OF OPHEFFING&#13;
De partijen bij de overeenkomst van verlening van de erfpacht/opstal kunnen die overeenkomst&#13;
wijzigen. Onvoorziene omstandigheden, maar ook nieuwe denkbeelden,&#13;
mogelijkheden en initiatieven kunnen voor partijen aanleiding zijn te onderhandelen over&#13;
wijzigingen in de erfpachts/opstalvoorwaarden met betrekking tot, bij voorbeeld, gebruik,&#13;
beheer, bestemming en inrichting, tegenprestatie en looptijd. Allerlei toestemmingsvereisten&#13;
kunnen worden verwijderd of gewijzigd of juist worden opgenomen. Het bedrag&#13;
van de canon/retributie kan worden gewijzigd, de herzienings- of berekeningsformule&#13;
daarvoor ingevoerd of gewijzigd. De looptijd kan worden verkort, verlengd, aan een&#13;
voorwaarde verbonden, opzeggingstermijnen kunnen worden veranderd, enz. Het gevolg&#13;
van de wijzigingsovereenkomst is dat de erfpacht/opstal in stand blijft, doch dat de bijbehorende&#13;
erfpachts/opstalvoorwaarden anders zijn komen te luiden. De limiet van wijziging&#13;
is beëindiging. Onder de benaming van, bij voorbeeld, afstand (art. 81, lid 2 onder c)&#13;
gaat het beperkte recht via inschrijving in de openbare registers teniet (zie art. 3 : 98 jo&#13;
art. 3 : 84, lid 1 en 2 en 89).&#13;
Het voorafgaande veronderstelt onderhandelingen door partijen die tot een voor ieder&#13;
van hen bevredigend resultaat leiden. Nieuw is de mogelijkheid voor een partij die door&#13;
de ontwikkelingen op lange termijn in een ongunstige positie is komen te verkeren, zich&#13;
tot de rechter te wenden. Indien 25 jaar na de vestiging van de erfpacht/zelfstandige opstal&#13;
zijn verlopen, kan de rechter op vordering van de eigenaar of de erfpachter/opstaller&#13;
de erfpacht/opstal wijzigen of opheffen op grond van onvoorziene omstandigheden, welke&#13;
van dien aard zijn dat naar maatstaven van redelijkheid en billijkheid ongewijzigde instandhouding&#13;
van de akte van vestiging niet van de eigenaar of de erfpachter/opstaller&#13;
kan worden gevergd (art. 97, lid 1; art. 104, lid 2).&#13;
Het zou bij voorbeeld kunnen zijn dat een agrarische erfpachter door de noodzaak van&#13;
invoering van nieuwe technologie of de verplichting maatregelen te treffen met betrekking&#13;
tot het milieu niet meer kan opereren met de bestaande gebruiks- en inrichtingsbepalingen&#13;
in de erfpachtvoorwaarden. In een ander geval zouden die bepalingen in de&#13;
erfpachtvoorwaarden de agrarische ondernemer niet in de weg staan, doch de door hem&#13;
ingevoerde veranderingen in de exploitatie voor de eigenaar een aanzienlijke incidentele&#13;
verhoging van de canon ten zeerste kunnen rechtvaardigen.&#13;
De rechter kan de vordering (tot wijziging of opheffing) onder door hem vast te stellen&#13;
voorwaarden toewijzen (art. 97, lid 2). In het verlengde van mijn voorbeelden van zojuist&#13;
kan men zich van die voorwaarden een voorstelling maken.&#13;
Rust op de erfpacht/zelfstandige opstal of op de zaak een beperkt recht, dan is de vordering&#13;
slechts toewijsbaar, indien de beperkt gerechtigde in het geding is geroepen en ook&#13;
te zijnen aanzien aan de maatstaf van artikel 97, lid 1 is voldaan (art. 97, lid 3; art. 104,&#13;
lid 2). Het beperkte recht op de zaak is ouder dan de erfpacht/zelfstandige opstal en speelt&#13;
een rol, wanneer de vordering wordt ingesteld door de eigenaar. We kunnen dan denken&#13;
aan een hypotheekhouder en aan diens belang bij de executiewaarde van de eigendom, van de zaak zelve, zonder de rechten van erfpacht/opstal die hij immers kan negeren in&#13;
geval van executie na wanprestatie van de eigenaar als geldlener. Gezien die negatie,&#13;
moet het wel gaan om feitelijke veranderingen, door de erfpachter/opstaller aan te brengen&#13;
op grond van zijn nieuwe bevoegdheden krachtens de in het geding zijnde wijzigingen&#13;
in de erfpacht/opstal voorwaarden. Een eventuele hypotheekhouder van de&#13;
erfpachter/opstaller ziet ook de executiewaarde van zijn hypotheekobject veranderen met&#13;
de wijziging van de erfpacht/opstal. Ten slotte zou opheffing van de erfpacht/opstal een&#13;
einde maken aan de zekerheid van de hypotheekhouder; de opheffing werkt immers niet&#13;
relatief (zoals afstand en vermenging). De rechter zou het recht kunnen opheffen onder de&#13;
opschortende voorwaarde dat de erfpachter/opstaller zijn hypotheekhouder voorziet van&#13;
een andere, omschreven, zekerheid.&#13;
10. MELIORATIERECHT&#13;
Na het einde van de erfpacht/opstal heeft de voormalige erfpachter/opstaller recht op vergoeding&#13;
van de waarde van nog aanwezige gebouwen, werken en beplantingen, die door&#13;
hemzelf of een rechtsvoorganger zijn aangebracht of van de eigenaar tegen vergoeding&#13;
der waarde zijn overgenomen (art. 99, lid 1; art. 105, lid 3). Die waarde kan worden vastgesteld&#13;
door de rechtbank die daartoe een commissie van deskundigen kan instellen. Het&#13;
melioratierecht is afkomstig uit het pachtrecht (art. 31 Pw.) waar het tot de competentie&#13;
van de pachtrechter behoort; dit laatste is ook het geval voor agrarische erfpacht/opstal&#13;
met een looptijd van 25 jaar of korter (art. 59 Pw. jo. art. 128 Pw.).&#13;
In de akte van vestiging kan worden bepaald dat de erfpachter/opstaller geen melioratierecht&#13;
heeft (art. 99, lid 2)&#13;
a. indien de in erfpacht/opstal gegeven grond een andere bestemming had dan die van&#13;
woningbouw. Dit betekent dat, waar een agrarische erfpachter/opstaller wiens recht niet&#13;
langer loopt dan 25 jaar, melioratierecht heeft, de uitgevers in hun erfpacht/opstalvoorwaarden&#13;
aan een langere duur het ontbreken van melioratierecht kunnen koppelen. Op het&#13;
eerste gezicht is het ontbreken van melioratierecht te betreuren, zeker wanneer de boer&#13;
het uit het pachtrecht kent. De langlopende agrarische erfpacht/opstal is echter qua in&#13;
houd geheel onafhankelijk van dwingend pachtrecht. Zo kan de duur zeer lang zijn, zelfs&#13;
eeuwig, in welk geval de afschrijving van de opstallen in een ander licht komt te staan.&#13;
Ook kan in de canon/retributie het ontbreken van het melioratierecht zijn verdisconteerd.&#13;
b. indien de erfpachter/opstaller de gebouwen, werken en beplantingen niet zelf heeft&#13;
bekostigd. Het melioratierecht heeft betrekking op hetgeen aanwezig is en door de&#13;
erfpachter/opstaller zelf of een rechtsvoorganger is aangebracht of van de eigenaar tegen&#13;
vergoeding van de waarde overgenomen. In al deze gevallen lijkt mij sprake te zijn van&#13;
bekostiging door de erfpachter/opstaller. Aan zijn eventuele rechtsvoorganger heeft hij&#13;
toch de restwaarde betaald (opvolging onder bijzondere titel, bij voorbeeld na koop) of&#13;
hij is in diens schoenen getreden (opvolging onder algemene titel, bij voorbeeld verer&#13;
ving). Vergoeding van de waarde aan de eigenaar is evenzeer bekostiging als de genoem&#13;
de betaling aan de rechtsvoorganger.&#13;
c. indien de erfpacht/opstal is geëindigd door opzegging door de erfpachter/opstaller.&#13;
Tegenover de vrijheid eenzijdig een einde aan het recht te maken (art. 87, lid 1; art. 104,&#13;
lid 2 voor zelfstandig opstal) staat dan de uitsluiting van de vergoeding; de erfpachter/opstaller betrekt die in zijn overwegingen. De opzegging zal veelal in de erfpacht/opstal -&#13;
voorwaarden zijn geregeld (aanvullend recht immers), mogelijk mede in samenhang met&#13;
het melioratierecht.&#13;
d. voor zover de gebouwen, werken en beplantingen onverplicht waren aangebracht en&#13;
de erfpachter/opstalier ze bij het einde van zijn recht mocht wegnemen. Tegenover het&#13;
amotierecht kan dus het ontbreken van melioratierecht staan. Gezien de dubieuze waarde&#13;
van het amotierecht (techniek, kosten) is dit weldra in het nadeel van de erfpachter/op -&#13;
staller. Voor de eigenaar heeft bedoelde bepaling het voordeel dat hij geen vergoeding&#13;
hoeft te betalen voor een gebouw waarvan de technische restwaarde de economische aanzienlijk&#13;
overtreft.&#13;
10.1. Compensatie&#13;
De eigenaar is bevoegd van het melioratiebedrag af te houden hetgeen hij uit hoofde van&#13;
de erfpacht/opstal van de erfpachter/opstaller te vorderen heeft (art. 99, lid 3; art. 105, lid&#13;
3; vergelijk art. 6 : 127, lid 2 over verrekening). Hierin ligt voor de eigenaar een belangrijk&#13;
zekerheidsrecht. Van de erfpachter/opstaller en van derden-concurrente schuldeisers&#13;
uit gezien, geldt een bescherming door de beperking tot hetgeen uit hoofde van de erfpacht/&#13;
opstal te vorderen is. Blijft bij voorbeeld de erfpachter/opstaller in gebreke met de&#13;
betaling van rente en aflossing van een lening die de eigenaar hem heeft verstrekt ter financiering&#13;
van leveranties aan het bedrijf dat hij uitoefent op het erfpachtobject/in de opstallen,&#13;
dan is de eigenaar tot het afhouden daarvan niet bevoegd. Interessant is de vraag&#13;
of de bevoegdheid tot afhouding wel bestaat, indien de erfpachter/opstaller het geleende&#13;
bedrag heeft besteed aan de bekostiging van de gebouwen waarop het melioratierecht betrekking&#13;
heeft; het kan zijn dat de schuld groter is dan het melioratiebedrag, zodat de&#13;
vraag voor het schuldoverschot niet geldt. Het komt mij voor dat de schuld meer verband&#13;
houdt met de erfpacht/opstal dan als uit hoofde daarvan moet worden aangemerkt.&#13;
10.2. Retentierechten&#13;
De erfpachter/opstaller heeft een retentierecht op de in erfpacht uitgegeven zaak/gebouwen,&#13;
werken en beplantingen totdat hem de verschuldigde vergoeding is betaald (art. 100,&#13;
lid 1; art. 105, lid 3). In deze regel treffen wij een tautologie aan (zie art. 3: 290). Een betere&#13;
formulering ware dat de erfpachter/opstaller een retentierecht op de zaak/zaken heeft&#13;
voor zijn melioratierecht. Ieder (van art. 100, lid 1) afwijkend beding is nietig (art. 100,&#13;
lid 2). Het gevolg van deze bepaling kan zijn dat de eigenaar meer geneigd is zo mogelijk&#13;
(art. 99, lid 2, zie boven) de erfpachter/opstaller het melioratierecht te onthouden of te&#13;
streven naar een hogere canon/retributie.&#13;
De eigenaar heeft een retentierecht op hetgeen de erfpachter/opstaller mocht hebben&#13;
afgebroken, totdat hetgeen hij uit hoofde van de erfpacht/opstal heeft te vorderen is voldaan&#13;
(art. 100, lid 3; art. 105, lid 3; tautologie als boven, zie voor 'uit hoofde van' onder&#13;
Compensatie). Hij heeft dus een retentierecht op sloopmateriaal, op roerende zaken.&#13;
Heeft de erfpachter/opstaller onbevoegdelijk geamoveerd, dan kan veelal de eigenaar de&#13;
erfpacht/opstal opzeggen wegens wanprestatie en voor de schadevergoeding gebruik raaken van zijn retentierecht. (Zijn schade is wel groter dan overeenkomt met de waarde van&#13;
de roerende zaken).&#13;
11. AGRARISCHE ERFPACHT/OPSTAL EN DE PACHTWET&#13;
Op agrarische erfpacht/opstal met een looptijd van 25 jaar of korter respectievelijk voor&#13;
de eerste 25 jaar van een onbepaalde looptijd van een dergelijk recht is de Pachtwet van&#13;
toepassing. De bepalingen die voor de erfpacht/opstal gelden, vinden slechts toepassing,&#13;
voor zover niet in strijd met dwingend pachtrecht (art. 59 Pw.). Interessant is de vraag&#13;
naar de gevolgen van een contractuele verkorting van een looptijd van meer dan 25 jaar&#13;
in een van minder dan 25 jaar, al dan niet als vervolg op een gentlemen's agreement (nietige&#13;
overeenkomst) om de Pachtwet te ontlopen. Verloopt dit alles in harmonie, dan hebben&#13;
partijen succes, evenals in harmonieuze mondelinge pachtverhoudingen. Verbreekt&#13;
echter na afloop de voormalige erfpachter/opstaller de harmonie, stelt hij dus dat achteraf&#13;
zijn recht door dwingend pachtrecht werd geregeerd, dan zal hij schriftelijke vastlegging&#13;
van een pachtovereenkomst moeten vorderen. Vordert de voormalige erfpachter/opstaller&#13;
na de eventuele goedkeuring van de pachtovereenkomst door de grondkamer (nietigverklaring&#13;
zou zeker kunnen) bij voorbeeld terugvordering van dat deel van de door hem betaalde&#13;
canon/retributie, dat de inmiddels vastgestelde pachtprijs (c.q. pachtprijzen onder&#13;
de normen van destijds) te boven ging, dan kan hij waarschijnlijk op een afwijzing van&#13;
die vordering rekenen. Zijn kwade trouw kan voor de pachtrechter voldoende sprekend&#13;
zijn om terzijdestelling van dwingend recht te rechtvaardigen. Zou de eigenaar er in slagen&#13;
te bewijzen dat de contractuele verkorting van de duur van het zakelijke recht nakoming&#13;
door beide partijen van gentlemen's agreement was, dan is er een fraaie illustratie&#13;
van het verschil tussen nietigheid en non-existentie (of irrelevantie).&#13;
In het geval van de agrarische erfpacht/opstal voor ten hoogste 25 jaar bestaan de erfpacht/&#13;
opstalvoorwaarden uit het dwingende pachtrecht, de bepalingen van de overeenkomst&#13;
van verlening van de erfpacht/opstal (voor zover met dat pachtrecht niet in strijd)&#13;
en mogelijk nog enig aanvullend pachtrecht. Eerst is de gemengde overeenkomst van verlening&#13;
van het zakelijke recht en van de pachtovereenkomst aan de grondkamer ingezonden&#13;
en na toetsing goedgekeurd, vervolgens de akte van vestiging van het zakelijke recht&#13;
in de openbare registers ingeschreven. Verstrijkt de looptijd van het zakelijke recht, dan&#13;
blijft van de mengvorm zakelijk recht/overeenkomst van verlening daarvan/pachtovereenkomst&#13;
alleen de pachtovereenkomst over. Die kan na het einde van de lopende periode&#13;
nog verlengd worden (verzoek van pachter na kennisgeving eigenaar, art. 36 Pw.), indeplaatsstelling/&#13;
erkenning medepachter kan nog worden gevorderd (art. 49, 54, 49a Pw.) en&#13;
de pachter heeft voorkeursrecht (art. 56a e.v. Pw.). Waar de billijkheid een rol speelt (verlenging,&#13;
indeplaatsstelling, erkenning medepachter) en bij de beoordeling van een door de&#13;
eigenaar-verpachter opgeworpen ernstige reden (voorkeursrecht) zou de rechter een beslissend&#13;
verschil kunnen zien met een pachtovereenkomst in het algemeen (vergelijk onder&#13;
Beschikking over de zaak).&#13;
Voor een belegger kan een uitgifte van landbouwgronden, al dan niet met gebouwen,&#13;
in erfpacht/opstal aantrekkelijk zijn. Gezien het bovenstaande, komt dan een vestiging&#13;
van het zakelijke recht met een looptijd van meer dan 25 jaar het meest in aanmerking.&#13;
Dan spelen van beide zijden, van beleggers- en van gebruikerszijde, economische overwegingen de hoofdrol, bevinden partijen zich in de sfeer van de vrije markt. Stelt dan een&#13;
grote belegger standaarduitgiftevoorwaarden vast met bepalingen omtrent duur, canon/retributie,&#13;
controle en toestemming voor allerlei handelingen, dan zijn er misschien/soms&#13;
geen of te weinig gegadigden. De omstandigheden, verwachtingen en mogelijkheden in&#13;
de ruimste zin van die woorden veranderen voortdurend en daarmee de inhoud van de&#13;
vrije markt-erfpacht/opstalvoorwaarden. De onroerend goedmarkten, te onderscheiden in&#13;
die voor, bij voorbeeld, woonruimte, recreatie, kantoren, ambacht, dienstverlening, industrie&#13;
en landbouw, vertonen een levendige ontwikkeling met weinig tot zeer grote verschillen&#13;
per marktsegment. We kunnen er op rekenen dat geldmassa's die belegging zoeken&#13;
via de grote financiers (banken, verzekeraars), veel meer dan nu het geval is, naar de&#13;
landbouw stromen, indien erfpacht/opstal deugdelijk in de wet geregeld is en onderhandelende&#13;
partijen voldoende vrijheid hebben. Dat lijkt wel het geval te zijn.&#13;
Soms is wel iets te zeggen voor een afhankelijk opstalrecht, bij voorbeeld dat het de&#13;
opstaller een hypothecabel object verschaft met het oog op de financiering van zijn gebouwen.&#13;
Is het opstalrecht afhankelijk van een pachtrecht, dan is alleen dan een redelijke&#13;
executieopbrengst te verwachten, wanneer de koper niet alleen in het opstalrecht, maar&#13;
ook in het pachtrecht kan opvolgen. Dat veronderstelt dat de verpachter met die koper een&#13;
pachtovereenkomst wil aangaan of, beter, dat de verpachter, tegelijk met de vestiging van&#13;
de hypotheek op het opstalrecht door pachter/opstaller en financier, via een overeenkomst&#13;
met pachter en financier meewerkt aan een aanvulling van de pachtovereenkomst met een&#13;
bepaling over contractuele indeplaatsstelling met genoemde koper als pachter. Een stap&#13;
verder ligt het geval van een boer die enkele erven exploiteert, in eigendom dan wel in&#13;
pacht, alsmede in opstal. Er is dan een samenhang, maar het opstalrecht is zelfstandig.&#13;
Om het opstalrecht nuttig te maken in verband met kredietverlening is dan een constructie&#13;
zoals daarnet geschetst nodig. Een overeenkomst tussen de financier, de boer en zijn&#13;
verpachter lijkt dan de aangewezen weg. Van laatstgenoemde wordt daarbij soms wel erg&#13;
veel gevraagd.&#13;
12. CONCLUSIE&#13;
Agrarische erfpacht/opstal heeft, indien de looptijd meer dan 25 jaar is, vele voordelen&#13;
voor eigenaar en erfpachter/opstaller, zoals zojuist bleek. De zakelijke gebruiker heeft bovendien&#13;
met zijn recht een potentieel hypotheekobject waardoor zijn kredietwaardigheid&#13;
in het algemeen veel groter is dan van een pachter.&#13;
Mocht thans beginnende liberalisatie van de Pachtwet (zie onder andere Agr.R. 1992,&#13;
blz. 270-328 en blz. 556-562) op den duur werkelijk betekenis krijgen, dan zal dat de totale&#13;
verpachte oppervlakte in gunstige zin beïnvloeden. Anderzijds is er veel te zeggen&#13;
voor de langlopende erfpacht/opstal. Pacht en deze zakelijke rechten (en ook misschien&#13;
vruchtgebruik, zie bijvoorbeeld Agr.R. 1992, blz. 392-405) worden in zekere zin concurrenten.&#13;
Dat is zeker geen bezwaar. Een verruiming van de keuzemogelijkheden in gronden&#13;
gebouwenfinanciering heeft meer zin dan een fixatie op het pachtareaal tegen de achtergrond&#13;
van mineure wijzigingen van de Pachtwet.</content><legacyfootnotes/><footnotes><footnote/></footnotes><auteurs>Mr. D.L. Rodrigues Lopes</auteurs><published>1993-06-01 00:00:00</published><modified>1992-02-03 00:00:00</modified><editiondate>1993-06-01</editiondate><htmlpath>https://denhollander.info/artikel/6082</htmlpath></article>
</articles></edition>
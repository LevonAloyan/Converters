<edition><articles><article><jaar>2019</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2019</searchword><id>15501</id><udhid>UDH:TvAR/15501</udhid><titel>Centrale Grondkamer , 9 oktober 2018 (TvAR 2019/5979)</titel><searchwords><searchword>TvAR 4/2019</searchword><searchword>TvAR 2019/5979</searchword><searchword>UDH:TvAR/15501</searchword></searchwords><attachments><attachment><name>20333.pdf</name><extention>pdf</extention><url>https://denhollander.info/download/20333/ci</url></attachment></attachments><inleiding/><content>&lt;p class="rechters"&gt;(mrs Th.C.M. Willemse, B.J.H. Hofstee en H.L. Wattel en de deskundige leden ing. P. Kerkstra en ir. H.B.M. Duenk)&lt;/p&gt;&#13;
&lt;p class="annotator"&gt;Met noot E.H.M. Harbers&lt;/p&gt;&#13;
&lt;h3&gt;Landbouwkundige toetsing. GP 11.779&lt;/h3&gt;&#13;
&lt;p&gt;[Burgerlijk Wetboek, art. 7:319, Uitvoeringswet Grondkamers, art. 36 lid 1]&lt;/p&gt;&#13;
&lt;p&gt;Toetsing van het algemeen landbouwbelang is niet aan de orde omdat het een interne verpachting betreft. Beroep faalt.&lt;/p&gt;&#13;
&lt;p&gt;Beschikking&lt;/p&gt;&#13;
&lt;p&gt;in de zaak van:&lt;/p&gt;&#13;
&lt;p&gt;1. P.P.M.J. Kuunders,&lt;/p&gt;&#13;
&lt;p&gt;2. de besloten vennootschap met beperkte aansprakelijkheid P. Kuunders Holding B.V.,&lt;/p&gt;&#13;
&lt;p&gt;respectievelijk wonende en gevestigd te Milheeze&lt;/p&gt;&#13;
&lt;p&gt;-hierna te noemen: appellanten-&lt;/p&gt;&#13;
&lt;p&gt;gemachtigde:&lt;/p&gt;&#13;
&lt;p&gt;mr. J.C.M. Jochemsen-Vernooij, van Dirkzwager advocaten &amp;amp; notarissen N.V. te Arnhem,&lt;/p&gt;&#13;
&lt;p&gt;-tegen-&lt;/p&gt;&#13;
&lt;p&gt;1. de besloten vennootschap met beperkte aansprakelijkheid MTP Holding B.V.,&lt;/p&gt;&#13;
&lt;p&gt;2. de vennootschap onder firma VOF Kuunders Nertsen,&lt;/p&gt;&#13;
&lt;p&gt;beiden gevestigd te Milheeze&lt;/p&gt;&#13;
&lt;p&gt;-hierna te noemen: verweersters-&lt;/p&gt;&#13;
&lt;p&gt;gemachtigde:&lt;/p&gt;&#13;
&lt;p&gt;mr. G.J.M. de Jager, van Kneppelhout &amp;amp; Korthals N.V. te Rotterdam.&lt;/p&gt;&#13;
&lt;h3&gt;Het geding in eerste aanleg&lt;/h3&gt;&#13;
&lt;p&gt;Op 30 maart 2017 is bij de grondkamer Zuid ter goedkeuring ingezonden een reguliere pachtovereenkomst tussen verweerster sub 1 als verpachter en verweerster sub 2 als pachter betreffende diverse percelen gras/bouwland, kadastraal bekend gemeente Bakel en Milheeze, sectie G, nrs. 1702 en 256 en sectie S, nrs. 363, 955, 379, 957, 803, 258, 259, 260, 261, 509, 264, 507, 958, 959, 196, 197, 275, 501 en 952 tezamen groot 63.53.56 ha, ingaande op 1 januari 2017 en eindigende op 31 december 2022. De grondkamer Zuid heeft bij beschikking van 14 juli 2017, waarvan afschrift aan partijen is verzonden op 31 juli 2017, met betrekking tot die pachtovereenkomst als volgt beslist:&lt;/p&gt;&#13;
&lt;p&gt;&amp;ldquo;De bezwaren van P.P.M.J. Kuunders tegen goedkeuring van de onderhavige pachtovereenkomst worden ongegrond verklaard.&lt;/p&gt;&#13;
&lt;p&gt;De overeenkomst wordt goedgekeurd met dien verstande dat het perceel, kadastraal bekend gemeente Bakel en Milheeze, sectie S, nummer 959 niet in zijn geheel maar voor een gedeelte van 0.23 ha. wordt verpacht, zodat de totale verpachte oppervlakte 62.45.99 ha. is en de totale jaarlijkse pachtprijs &amp;euro; 49.967,92 bedraagt&amp;rdquo;.&lt;/p&gt;&#13;
&lt;p&gt;Voormelde beschikking is in fotokopie aan deze beschikking gehecht. Daarnaar wordt verwezen voor de procesgang in eerste aanleg en de aan de beschikking ten grondslag gelegde motivering.&lt;/p&gt;&#13;
&lt;h3&gt;Het geding in hoger beroep&lt;/h3&gt;&#13;
&lt;p&gt;Appellanten zijn bij een op 30 augustus 2017 per aangetekende post ter griffie ingekomen beroepschrift in beroep gekomen van voormelde beschikking, met het kennelijk daartoe strekkende verzoek die beschikking te vernietigen en de goedkeuring aan de pachtovereenkomst te onthouden en de pachtovereenkomst te vernietigen.&lt;/p&gt;&#13;
&lt;p&gt;Verweersters hebben bij een op 26 oktober 2017 per e-mail en op 30 oktober 2017 per aangetekende post ter griffie ingekomen verweerschrift verweer gevoerd, met het verzoek de beschikking van de grondkamer Zuid te bevestigen. De mondelinge behandeling van het beroep heeft plaatsgevonden op 5 juli 2018. Verschenen zijn appellant sub 1 in persoon, appellante sub 2 vertegenwoordigd door appellant sub 1 en verweersters, vertegenwoordigd door M.M.C. Kuunders en T.J.P.D. Kuunders en bijgestaan door hun gemachtigden. Na afloop van de zitting is de zaak aangehouden voor schikkingsonderhandelingen die niet tot resultaat hebben geleid.&lt;/p&gt;&#13;
&lt;h3&gt;De feiten&lt;/h3&gt;&#13;
&lt;p&gt;De Centrale Grondkamer gaat uit van de volgende feiten:&lt;/p&gt;&#13;
&lt;p&gt;1. Verweerster sub 1 (hierna: MTP Holding B.V.) als verpachter en verweerster sub 2 (hierna: VOF Kuunders Nertsen), als pachter, hebben op 20 maart 2017 de hiervoor genoemde pachtovereenkomst gesloten.&lt;/p&gt;&#13;
&lt;p&gt;2. T.J.P.D. Kuunders (Twan) en P.P.M.J. Kuunders (Piet) zijn broers en M.M.C. Kuunders (Miranda) is hun zus. Zij hebben ieder en samen een aantal vennootschappen, die gezamenlijk de Kuunders Groep worden genoemd. Binnen de Kuunders Groep bestaan conflicten over de herstructurering daarvan.&lt;/p&gt;&#13;
&lt;p&gt;3. Vennoten van VOF Kuunders zijn: Miranda, Twan en Piet en drie andere vennootschappen. VOF Kuunders heeft volgens het uittreksel van de Kamer van Koophandel van 23 augustus 2017 als activiteiten het houden van melkvee en vleesvarkensbedrijven. De vennootschap exploiteert nu een runder- en zeugenhouderij, waarin Piet de feitelijk leidinggevende is.&lt;/p&gt;&#13;
&lt;p&gt;Miranda, Twan en Piet zijn (al dan niet via hun Holdings) aandeelhouders van MTP Holding B.V. De bestuurders van MTP Holding B.V. zijn T. Kuunders Holding B.V. en M.M. Kuunders Holding B.V, van wie Twan en Miranda op hun beurt de bestuurders zijn.&lt;/p&gt;&#13;
&lt;p&gt;4. Vennoten van VOF Kuunders Nertsen zijn: Piet, Twan, Miranda, hun respectieve Holdings en twee andere vennootschappen. VOF Kuunders Nertsen heeft volgens het uittreksel van de Kamer van Koophandel van 23 augustus 2017 als activiteiten het fokken en houden van edelpelsdieren (nertsen). Twan en Miranda zijn de feitelijk leidinggevenden van de nertsentak.&lt;/p&gt;&#13;
&lt;p&gt;5. De ter goedkeuring ingezonden pachtovereenkomst is namens verpachter MTP Holding B.V. (namens haar bestuurders) en namens pachter VOF Kuunders Nertsen ondertekend door Twan en Miranda. Piet is niet betrokken geweest bij het sluiten van die pachtovereenkomst.&lt;/p&gt;&#13;
&lt;p&gt;6. De pachtgronden in geding werden voorheen gebruikt voor de exploitatie van VOF Kuunders.&lt;/p&gt;&#13;
&lt;h3&gt;Beoordeling van het geschil in hoger beroep&lt;/h3&gt;&#13;
&lt;p&gt;1. De grondkamer heeft de ter goedkeuring ingezonden pachtovereenkomst, met een in beroep niet bestreden wijziging, goedgekeurd. Appellanten zijn het met die goedkeuring niet eens en zijn daarom in beroep gekomen.&lt;/p&gt;&#13;
&lt;p&gt;2. Appellanten zijn aan te merken als belanghebbenden en zijn ontvankelijk in hun beroep, gelet op artikel 36 lid 1 van de Uitvoeringswet Grondkamers. De beslissing over de goedkeuring van de pachtovereenkomst raakt namelijk direct de belangen van appellanten, omdat zij (mede-)vennoten zijn van de in de pachtovereenkomst genoemde pachter VOF Kuunders Nertsen.&lt;/p&gt;&#13;
&lt;p&gt;3. De Centrale Grondkamer moet (ambtshalve) beoordelen of goedkeuring aan de pachtovereenkomst moet worden verleend. De Centrale Grondkamer stelt daarbij het volgende voorop. Artikel 7:319 lid 1 BW luidt, voor zover hier van belang:&lt;/p&gt;&#13;
&lt;p&gt;&amp;ldquo;De grondkamer keurt de pachtovereenkomst goed, tenzij: (&amp;hellip;) c. de overeenkomst zou leiden tot een ondoelmatige verkaveling of een ondoelmatige ligging van het land ten opzichte van de bedrijfsgebouwen of van de woning; d. de overeenkomst, indien deze betrekking heeft op land, dat begrepen is geweest in een ruil- of herverkaveling (&amp;hellip;), zou leiden tot: 10 een verkaveling of een ligging van het land ten opzichte van de bedrijfsgebouwen of van de woning, die minder doelmatig is dan de bestaande; 20 een geringere dan de bestaande bedrijfsgrootte; e. door de overeenkomst algemene belangen van de landbouw zouden worden geschaad; de grondkamer is onder meer bevoegd als schadelijk voor de algemene belangen van de landbouw aan te merken overeenkomsten, welke zouden leiden tot:&lt;/p&gt;&#13;
&lt;p&gt;10 een zo geringe bedrijfsgrootte, dat de ondernemer zijn volledige arbeidskracht op het bedrijf niet produktief kan maken;&lt;/p&gt;&#13;
&lt;p&gt;20 gebruik van het land ter verkrijging van neveninkomsten, anders dan voor zelfvoorziening;&lt;/p&gt;&#13;
&lt;p&gt;30 vergroting van een bedrijf, waarvan uitbreiding voor de ondernemer niet van overwegende betekenis is, terwijl in de nabijheid een of meer kleine bedrijven uitbreiding behoeven; (&amp;hellip;)&amp;rdquo;.&lt;/p&gt;&#13;
&lt;p&gt;De grondkamer moet, net als de Centrale Grondkamer in beroep, zeer terughoudend zijn bij de toetsing aan de onder de c, d en e genoemde bepalingen.&lt;/p&gt;&#13;
&lt;p&gt;4. Door appellanten is bij de grondkamer en in beroep bij de Centrale Grondkamer aangevoerd dat de pachtovereenkomst tussen MTP Holding B.V. en VOF Kuunders Nertsen leidt tot een ondoelmatige verkaveling of een ondoelmatige ligging ten opzichte van de bedrijfsgebouwen en de woning, naar de Centrale Grondkamer begrijpt, de bedrijfsgebouwen die dienstig zijn aan de runder- en zeugenhouderij en de woning van Piet. Door deze pachtovereenkomst wordt grond onttrokken aan VOF Kuunders en wordt die grond in pacht gegeven aan VOF Kuunders Nertsen, terwijl voor het houden van nertsen geen gronden nodig zijn om daar gewassen op te verbouwen, aldus appellanten.&lt;/p&gt;&#13;
&lt;p&gt;5. De Centrale Grondkamer is van oordeel dat de grieven van appellanten zien op de (voorgenomen) herstructurering van de Kuunders Groep in het algemeen en meer in het bijzonder op de conflicten, die tussen de verschillende vennoten, broers en zus van elkaar, bestaan. Onderlinge conflicten over herstructurering van (een groep van) ondernemingen raken niet het algemeen landbouwbelang, zoals bedoeld in artikel 7:319 lid 1 onder e BW. Hetzelfde geldt voor de gestelde ondoelmatige verkaveling of ondoelmatige ligging ten opzichte van de bedrijfsgebouwen of de woning, omdat artikel 7:319 lid 1 onder d en c BW eveneens het algemeen landbouwbelang op het oog heeft. De ingebruikgeving van grond binnen de Kuunders Groep is echter een interne kwestie. Evenmin staat een (mogelijke mondelinge) eerdere verpachting van de gronden aan VOF Kuunders, althans het gebruik van de gronden door haar, in de weg aan goedkeuring van een (nieuwe) pachtovereenkomst tussen MTP Holding B.V. en VOF Kuunders Nertsen. Een eerdere verpachting is namelijk geen toetsingsgrond in de zin van artikel 7:319 BW.&lt;/p&gt;&#13;
&lt;p&gt;6. Appellanten hebben verder aangevoerd dat VOF Kuunders Nertsen de grond niet voor eigen gebruik pacht en dat dit, net als in de uitspraak van de Centrale Grondkamer van 28 oktober 1996, Pr. september 1997/3 (Bankers B.V./Van Dael), ertoe moet leiden dat geen goedkeuring aan de pachtovereenkomst wordt verleend, omdat anders de algemene belangen van de landbouw zouden worden geschaad. Verweersters hebben daartegenover aangevoerd dat VOF Kuunders Nertsen de grond nodig heeft om haar (te be&amp;euml;indigen) nertsenbedrijf te kunnen omzetten naar een akkerbouwbedrijf en dat (de Centrale Grondkamer begrijpt:) de Kuunders groep via VOF Kuunders Nertsen op groepsniveau de grond nodig heeft voor de afzet van mest van de hele Kuunders Groep. Appellanten hebben dat niet dan wel onvoldoende weersproken, zodat zij onvoldoende gemotiveerd hebben gesteld dat pachter de grond niet voor eigen gebruik pacht.&lt;/p&gt;&#13;
&lt;p&gt;7. Appellanten hebben tot slot ter zitting nog aangevoerd dat de verpachte grond nodig is voor noodhuisvesting van varkens. Voor zover al moet worden aangenomen dat noodhuisvesting van varkens een algemeen landbouwbelang is, is niet gebleken van een verplichting van appellanten tot het hebben van die noodhuisvesting en dat die verplichting, zo die zou bestaan, door het sluiten van de aan de orde zijnde pachtovereenkomst niet kan worden nagekomen. Bovendien hebben verweersters aangevoerd dat appellanten al voldoende noodhuisvesting hebben.&lt;/p&gt;&#13;
&lt;p&gt;8. De door appellanten aangevoerde grieven tegen de goedkeuring van de pachtovereenkomst falen. Bij deze stand van zaken is er geen aanleiding in te gaan op het argument van verweerders dat aan toetsing aan artikel 7:319 lid 1 onder c en e 1&amp;deg; tot en met 3&amp;deg; BW niet wordt toegekomen omdat in feite sprake is van verpachting binnen de familie als bedoeld in artikel 7:319 lid 3 BW.&lt;/p&gt;&#13;
&lt;h3&gt;Slotsom&lt;/h3&gt;&#13;
&lt;p&gt;Het beroep van appellanten is ongegrond. De beschikking, waarvan beroep, moet worden bevestigd.&lt;/p&gt;&#13;
&lt;h3&gt;Beslissing&lt;/h3&gt;&#13;
&lt;p&gt;De Centrale Grondkamer, beschikkende in hoger beroep:&lt;/p&gt;&#13;
&lt;p&gt;bevestigt de beschikking, waarvan beroep.&lt;/p&gt;&#13;
&lt;h3&gt;Noot&lt;/h3&gt;&#13;
&lt;p&gt;Een bijzondere casus: een geschil tussen vennoten in het kader van een herstructurering van een runder- zeugen- en nertsenhouderij, welk geschil onder meer via het pachtrecht wordt uitgevochten. Tussen MTP Holding B.V. als verpachter en VOF Kuunders Nertsen als pachter is een pachtovereenkomst gesloten. Deze pachtovereenkomst is door de grondkamer goedgekeurd (met een in beroep niet bestreden wijziging). Tegen deze goedkeuring gaan twee (mede)vennoten van pachter VOF Kuunders Nertsen in beroep. De VOF zelf gaat niet in beroep. Het (achterliggende) belang van de vennoten is er blijkbaar in gelegen om de pachtgronden bij een andere VOF in gebruik te houden.&lt;/p&gt;&#13;
&lt;p&gt;De eerste vraag is of de vennoten ontvankelijk zijn. Uit artikel 36 lid 1 Uitvoeringswet grondkamers volgt dat niet alleen door partijen hoger beroep kan worden ingesteld tegen een beschikking van de grondkamer. Dat recht is ook toegekend aan belanghebbenden. Uit de wet blijkt niet wat daaronder moet worden verstaan. Uit oudere rechtspraak van de Centrale Grondkamer volgt dat belanghebbende iemand is &amp;ldquo;wiens rechten door die beschikking zijn aangetast en die daarom belang heeft om die beschikking te bestrijden&amp;rdquo; (CG 4 november 1986, TvAR 1988, 4133 en 13 oktober 1988, TvAR 1989, 4237). In dit geval oordeelt de Centrale Grondkamer dat de vennoten belanghebbenden zijn, omdat de beslissing hen direct raakt als vennoten van de VOF. Het is op zich juist dat de belangen van de vennoten geraakt worden door deze beschikking. Dat is echter in hun hoedanigheid als vennoot in een partij. Het is daarom niet vanzelfsprekend dat ook zij als belanghebbende in de zin van dit artikel kunnen worden aangemerkt.&lt;/p&gt;&#13;
&lt;p&gt;De tweede vraag is of er wel beroep tegen de goedkeuringsbeschikking van de grondkamer kan worden ingesteld. Uit artikel 36 lid 3 Uitvoeringswet grondkamers vloeit voort dat door de verpachter of pachter tegen een ongewijzigde goedkeuring van een pachtovereenkomst geen beroep bij de Centrale Grondkamer kan worden ingesteld. Er is in dit geval echter geen sprake van een ongewijzigde goedkeuring. Blijkens de beschikking is bij de grondkamer de pachtovereenkomst gewijzigd goedgekeurd; dit betreft evenwel een wijziging die in beroep bij de Centrale Grondkamer niet bestreden is. De ratio van het appelverbod van artikel 36 lid 3 Uitvoeringswet grondkamers is dat over goedkeuring van een ongewijzigde overeenkomst partijen zich niet behoren te beklagen (zie Houwing/Heisterkamp, art. 72, aant. 634). De vraag of er de facto dan geen sprake zou kunnen zijn van een ongewijzigde goedkeuring als de wijziging op zichzelf niet bestreden is, kwam in dit geval niet aan de orde. Het appelverbod van artikel 36 lid 3 Uitvoeringswet grondkamers geldt immers alleen voor de verpachter en pachter. Het appelverbod geldt dus alleen voor partijen, en niet voor belanghebbenden. Wat de ratio daarvan is, heb ik niet kunnen achterhalen. Het blijft wel wonderlijk dat een vennootschap als pachter zelf niet in beroep kan gaan en de vennoten als belanghebbenden dat wel kunnen.&lt;/p&gt;&#13;
&lt;p&gt;Het beroep is dus inhoudelijk behandeld. En dan is de vraag welke argumenten de vennoten kunnen aanvoeren tegen de goedkeuring van de pachtovereenkomst.&lt;/p&gt;&#13;
&lt;p&gt;De Centrale Grondkamer overweegt allereerst dat zij ambtshalve moet oordelen of goedkeuring aan de pachtovereenkomst moet worden verleend, waarbij het woord ambtshalve tussen haakjes is geplaatst. Wat de reden is om dit woord tussen haakjes te plaatsen, is niet geheel duidelijk. Als de Centrale Grondkamer heeft bedoeld te zeggen dat het los van de argumenten in hoger beroep moet oordelen of de pachtovereenkomst terecht is goedgekeurd, dan zou daarmee een nieuwe richting worden ingeslagen. Uit artikel 37 Uitvoeringswet Grondkamers volgt dat in het beroepschrift de bezwaren tegen de beschikking moeten worden opgenomen. De wet bepaalt weliswaar niet dat aan de hand van de bezwaren beoordeeld wordt of de beschikking in stand blijft, maar uit (oudere) rechtspraak volgt dat de beoordeling wel aan de hand van die bezwaren plaatsvindt (zie Houwing/Heisterkamp, art. 72, aant. 640).&lt;/p&gt;&#13;
&lt;p&gt;Uit de inhoudelijke beoordeling blijkt vervolgens dat wel aan de hand van de aangevoerde grieven het beroep is beoordeeld (zie r.o. 8). Door de vennoten is de toetsing aan de artikelen 7:319 lid 1 onder c, d en e BW van stal gehaald, de landbouwkundige toetsing. Deze toetsing is in 1958 in artikel 5 van de Pachtwet opgenomen, maar is al jaren in feite een dode letter (zie Houwing/Heisterkamp, art. 5, nr 200 en Asser/Snijders &amp;amp; Valk, nr 190). Ik heb al eerder mijn verbazing uitgesproken dat de inhoud van dit artikel ongewijzigd in titel 7:5 BW is terechtgekomen, terwijl een van de doelstellingen van de nieuwe wetgeving was het bevorderen van eenvoud en transparantie van regelgeving (zie TvAR 2006, p. 224, Op herhaling: een nieuwe regeling voor de pacht). Daar zat destijds geen principi&amp;euml;le keuze achter, het oude artikel 5 is bijna woordelijk in artikel 7:319 BW terecht gekomen. Bij een meer fundamentele herziening van het pachtrecht kunnen deze bepalingen gemist worden.&lt;/p&gt;&#13;
&lt;p&gt;De poging van appellanten om dit artikel nieuw leven in te blazen, slaagt niet. De Centrale Grondkamer overweegt allereerst dat de grondkamer en de Centrale Grondkamer zeer terughoudend moeten toetsen aan deze bepalingen. De toetsing betreft het algemeen landbouwbelang en nu het gaat om een interne kwestie binnen de Kuunders Groep is het algemeen landbouwbelang niet aan de orde. Daarmee strandt de poging van de vennoten om de hen kennelijk niet welgevallige pachtovereenkomst van tafel te krijgen.&lt;/p&gt;&#13;
&lt;p&gt;E.H.M. Harbers&lt;/p&gt;&#13;
&lt;h2&gt;&amp;nbsp;&lt;/h2&gt;</content><legacyfootnotes/><footnotes><footnote/></footnotes><auteurs>E.H.M. Harbers</auteurs><published>2019-04-26 12:33:15</published><modified>2019-04-29 13:55:04</modified><editiondate>2019-04-26</editiondate><htmlpath>https://denhollander.info/artikel/15501</htmlpath></article>
</articles></edition>
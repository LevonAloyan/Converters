<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1989</searchword><id>7227</id><udhid>UDH:TvAR/7227</udhid><titel>'het rechtspersoonlijkheid bezittend Openbaar Lichaam 'Gemeentekring Almelo / Hendrik Frederik op de Haar' (TvAR 1989/4217)</titel><searchwords><searchword>TvAR 3/1989</searchword><searchword>TvAR 1989/4217</searchword><searchword>UDH:TvAR/7227</searchword></searchwords><attachments><attachment><name>1989_nr 3_Rechtspraak_4217.pdf</name><extention>pdf</extention><url>https://denhollander.info/download/6810/ci</url></attachment></attachments><inleiding>Pachtwet, ex art. 62&#13;
Tussenarrest:&#13;
Bij de eigendomsoverdracht is overeengekomen,&#13;
dat de verkoper - appellante -&#13;
zich verplichtte om de grond telkens voor&#13;
een jaar te verpachten aan de verkoper -&#13;
geïntimeerde - tot zij deze voor de realisering&#13;
van een bedrijvenpark nodig zou hebben.&#13;
Dit zal echter slechts kunnen, zolang&#13;
voor die korte duur de goedkeuring van de&#13;
grondkamer kan worden verkregen.&#13;
De vorderingen van partijen (appellante&#13;
vordert ontruiming en geïntimeerde vordert&#13;
verpachting op jaartermijn) kunnen&#13;
dan ook slechts worden beoordeeld nadat&#13;
de grondkamer op een verzoek tot goedkeuring&#13;
van die korte duur zal hebben beschikt.&#13;
Partijen worden in de gelegenheid gesteld,&#13;
die goedkeuring te vragen.&#13;
Eindarrest&#13;
Tussen partijen is inmiddels een pachtovereenkomst&#13;
gesloten voor één jaar met goedkeuring&#13;
van die korte duur op grond van&#13;
een beschikking van enige jaren geleden ex&#13;
art. 62 Pw.&#13;
De vordering van appellante is dus terecht&#13;
afgewezen en de veroordeling van appellante&#13;
om te blijven verpachten op jaartermijn&#13;
moet worden aangevuld met de beperking:&#13;
zolang die goedkeuring van de&#13;
korte termijn verkregen kan worden.&#13;
De procedure voor de pachtkamer kantongerecht&#13;
kent geen pleidooien. Het is&#13;
wel aan te bevelen dat uitspraak wordt gedaan&#13;
in de samenstelling, die de mondelinge&#13;
behandeling heeft bijgewoond. Als dit&#13;
niet is gebeurd kan zulks echter niet tot nietigheid&#13;
of vernietiging van de uitspraak leiden. </inleiding><content>Pachtkamer kantongerecht Almelo, 6 februari&#13;
1985&#13;
Vonnis inzake:&#13;
het rechtspersoonlijkheid bezittend Openbaar&#13;
Lichaam 'Gemeentekring Almelo' gevestigd&#13;
te Almelo, eisers in conventie, gedaagde&#13;
in reconventie, verschenen bij J.C.&#13;
Zijsling, deurwaarder te Almelo, voor Mr.&#13;
T.J. van Drooge, advocaat te Almelo;&#13;
contra&#13;
Hendrik Frederik op de Haar, wonende te&#13;
Vriezenveen, Elzenweg 4, gedaagde in conventie,&#13;
eiser in reconventie, verschenen bij&#13;
J.C. Zijsling, deurwaarder te Almelo, voor&#13;
Mr. H.A.A. Kienhuis, advocaat te Almelo;&#13;
In deze zaak wordt het volgende vonnis gewezen.&#13;
De pachtkamer van het kantongerecht te&#13;
Almelo.&#13;
Gezien de processtukken, waarvan de inhoud&#13;
hier als ingelast wordt beschouwd.&#13;
Gehoord partijen.&#13;
Overwegende ten aanzien van het recht:&#13;
In conventie:&#13;
1. Op 7 mei 1981 heeft Op de Haar een&#13;
wilsverklaring getekend, waarbij hij:&#13;
a. het perceel met de daarop staande op&#13;
stallen, kadastraal bekend gemeente Vriezenveen,&#13;
sectie O, nr. 138, groot 12.98.62&#13;
ha. heeft verkocht aan de Gemeentekring&#13;
Almelo voor een totale schadeloosstelling&#13;
van ƒ 2.000.000,- onder ondermeer de&#13;
voorwaarde van gratis voortgezet gebruik&#13;
van de op het verkochte staande woning en&#13;
bedrijfsgebouwen tot 1 november 1981.&#13;
b. in de punten 13 en 14 van die verklaring&#13;
het recht bedong om met ingang van 1&#13;
november 1981 op jaartermijn te pachten&#13;
van de Gemeentekring:&#13;
1. de strook grond, die ten noorden begrensd&#13;
wordt door de Elzenweg, ten westen&#13;
door de Veeneleiding, ten oosten door de&#13;
bestemming bedrijfsdoeleinden en ten&#13;
zuiden door de omgelegde Veeneleiding;&#13;
2. het perceel, kadastraal bekend ge&#13;
meente Vriezenveen sectie O nummer 15,&#13;
tot het tijdstip, waarop de Gemeentekring&#13;
Almelo verklaart de grond respectievelijk&#13;
de grond met opstallen nodig te&#13;
hebben voor de realisering van het bedrijvenpark&#13;
noord-west Twente, één en ander onder het in punt 14 neergelegde beding,&#13;
dat Op de Haar bij de beëindiging van het&#13;
in punt 13 bedoelde gebruik van de grond&#13;
nimmer op welke grond dan ook recht op&#13;
enigerlei vorm van schadevergoeding zal&#13;
kunnen doen gelden.&#13;
2. Bij haar brief van 28 juli 1981 kenmerk&#13;
585 heeft de Gemeentekring verklaard&#13;
in te stemmen met punten 13 en 14 van de&#13;
voormelde wilsverklaring van Op de Haar&#13;
en heeft zij Op de Haar de door deze in die&#13;
punten bedongen rechten onder de daarin&#13;
gestelde voorwaarden verleend tegen een&#13;
pachtsom, welke voor het jaar 1981 / 300,-&#13;
per hectare bedraagt.&#13;
3. Het door de Gemeentekring aan gedaagde&#13;
gegeven voormelde recht tot het&#13;
pachten van de voornoemde percelen omvat&#13;
slechts een deel van het in Op de Haar's&#13;
wilsverklaring van 7 mei 1981 aan de Gemeentekring&#13;
verkochte goed, alsmede enige&#13;
andere percelen, welke de Gemeentekring&#13;
van derden heeft aangekocht.&#13;
4. De Gemeentekring wenst thans de overeenkomst&#13;
met Op de Haar tot het recht van&#13;
pacht van de in de voorgaande alinea vermelde&#13;
gronden als geëindigd te beschouwen:&#13;
a. hetzij ten gevolge van de vervulling&#13;
van de voorwaarde, dat de overeenkomst&#13;
zal zijn beëindigd door een verklaring van&#13;
de Gemeentekring de gronden nodig te&#13;
hebben voor de realisering van het bedrijvenpark&#13;
noord-west Twente;&#13;
b. hetzij ten gevolge van op het tijdstip&#13;
van de sluiting van de overeenkomst toekomstige&#13;
omstandigheden, welke partijen&#13;
niet uitdrukkelijk of stilzwijgend in haar&#13;
overeenkomst hebben verdisconteerd of&#13;
waarin zij niet hebben voorzien.&#13;
5. Tussen partijen staat als erkend dan&#13;
wel onvoldoende tegengesproken vast:&#13;
a. dat de Gemeentekring de in het geding&#13;
zijnde gronden zelf in gebruik wenst te nemen&#13;
teneinde uit de door haar verwachte&#13;
hogere opbrengst van de door haar daarop&#13;
te doen telen gewassen de als gevolg van de&#13;
door haar gedane investeringen in gronden&#13;
voor het bedrijvenpark op haar drukkende&#13;
rentelast te verlichten, zulks - naar de Gemeentekring&#13;
stelt - in het kader van de&#13;
realisering van het bedrijvenpark.&#13;
b. dat de Gemeentekring ter realisering&#13;
van het bedrijvenpark noord-west Twente&#13;
in de jaren 1979 en volgende op grote&#13;
schaal de daarvoor benodigde gronden&#13;
heeft aangekocht met het oogmerk deze&#13;
gronden na het aanbrengen van de voor het&#13;
bedrijvenpark nodige openbare voorzieningen&#13;
in kavels te verkopen aan bedrijven,&#13;
welke zich in het bedrijvenpark mochten&#13;
wensen te vestigen.&#13;
6. Met betrekking tot de onder 5a genoemde&#13;
in gebruikneming door eiseres van&#13;
de in het geding zijnde gronden overweegt&#13;
de Pachtkamer het navolgende:&#13;
a. Ten tijde van de ondertekening van&#13;
Op de Haar's wilsverklaring op 7 mei 1981&#13;
en van de bevestiging van de punten 13 en&#13;
14 van die verklaring door de Gemeentekring&#13;
bij haar brief van 28 juli 1981 hadden&#13;
zich kennelijk nog geen adspirant-kopers&#13;
van uit die gronden te vormen kavels bij de&#13;
Gemeentekring aangediend.&#13;
b. Door die omstandigheid liep de Gemeentekring&#13;
het risico, dat de verkoop van&#13;
de te vormen kavels in een langzamer tempo&#13;
zou verlopen dan zij zich bij de opstelling&#13;
van de exploitatie-opzet van het bedrijvenpark&#13;
in 1979 had voorgesteld.&#13;
7. Naar algemeen bekend is was in 1981&#13;
de economische recessie in de Verenigde&#13;
Staten van Amerika tot een grote omvang&#13;
toegenomen. Eveneens algemeen bekend&#13;
is, dat de economische toestand in dat land&#13;
een sterke invloed op de economie van de&#13;
Europese Gemeenschap en daarmede op de&#13;
Nederlandse economie pleegt uit te oefenen.&#13;
Daarnaast was de economische bedrijvigheid&#13;
in Nederland reeds aanzienlijk gedaald&#13;
terwijl de werkloosheid hier te lande&#13;
snel toenam.&#13;
8. Uit de omstandigheid, dat de Gemeentekring&#13;
in 1981 niet alleen aan Op de Haar&#13;
het recht van pacht op jaartermijn verleende,&#13;
maar ook aan anderen voor het bedrijvenpark&#13;
bestemde gronden in pacht of op&#13;
andere wijze ten gebruike uitgaf, leidt de&#13;
Pachtkamer af, dat partijen ernstig rekening&#13;
hebben gehouden met de mogelijkheid,&#13;
dat de verkoop van de kavels in het&#13;
bedrijvenpark zich in een aannemelijk trager&#13;
tempo zou voltrekken dan de Gemeentekring&#13;
in 1979 bij het opstellen van de exploitatieopzet&#13;
had voorzien, alsmede, dat&#13;
zij voor het dientengevolge optredende renteverlies&#13;
compensatie heeft gezocht in de&#13;
uit de pachten of gebruiksvergoedingen&#13;
voortspruitende baten. 9. De Gemeentekring verwacht thans&#13;
aanmerkelijk hogere baten uit de grondexploitatie&#13;
te verkrijgen, indien zij deze voor&#13;
haar eigen rekening zelf doet uitvoeren.&#13;
Naar het oordeel van de Pachtkamer verkleint&#13;
de Gemeentekring dusdoende het op&#13;
haar rustende economische risico van renteverlies.&#13;
Aangezien echter noch gesteld&#13;
noch bewezen is, dat de aldus te verkrijgen&#13;
extra-baten zullen worden afgeboekt op de&#13;
kostprijs van de uit de in het geding zijnde&#13;
gronden te vormen kavels van het bedrijvenpark,&#13;
en het voorts de vraag is of de&#13;
toekomstige verkoopprijzen van die kavels&#13;
niet veeleer negatief zullen worden beïnvloed&#13;
door de wet van vraag en aanbod van&#13;
gronden voor bedrijven dan door de aankoopprijzen&#13;
van gronden vermeerderd met&#13;
de uit de aankopen ontstane lasten en verminderd&#13;
met de daaruit genoten baten,&#13;
waarbij de daaruit voortspuitende verliezen&#13;
ten laste van de algemene middelen, althans&#13;
niet van het bedrijvenpark zullen komen,&#13;
is de Pachtkamer van oordeel dat de&#13;
eigen exploitatie van de litigieuze percelen&#13;
door de Gemeentekring niet een omstandigheid&#13;
is, welke eiseres die percelen nodig&#13;
doet hebben voor de realisatie van het bedrijvenpark.&#13;
Zij verwerpt derhalve de&#13;
eerste grond op welke eiseresse's vordering&#13;
steunt.&#13;
10. Ten tijde van de sluiting van een&#13;
overeenkomst niet voorziene toekomstige&#13;
veranderingen in de omstandigheden kun&#13;
nen slechts tot ontbinding van die overeen&#13;
komst leiden in gevallen, waarin partijen&#13;
die omstandigheden niet uitdrukkelijk of&#13;
stilzwijgend in hun overeenkomst hebben&#13;
verdisconteerd of waarin zij niet hebben&#13;
voorzien.&#13;
Aangezien de Gemeentekring in de overeenkomst&#13;
met Op de Haar - gelijk sub 9&#13;
overwogen - stilzwijgend de mogelijkheid&#13;
heeft verdisconteerd, dat zij voor de uit die&#13;
gronden te vormen kavels gedurende een&#13;
onbepaalde tijd geen gerede kopers zou&#13;
kunnen vinden, verwerpt de Pachtkamer&#13;
ook de tweede hiervoor sub 4 vermelde&#13;
grond, waarop de vordering van de Gemeentekring&#13;
steunt.&#13;
11. De Pachtkamer is van oordeel dat de&#13;
in de rechtsoverwegingen 2 en 3 bedoelde&#13;
overeenkomst tussen partijen bestaat en&#13;
voor hen verbindend is.&#13;
12. Dientengevolge zal de Pachtkamer de&#13;
vordering van de Gemeentekring tot ontruiming&#13;
van de litigieuze percelen afwijzen.&#13;
13. De Gemeentekring zal als de in het&#13;
ongelijk gestelde partij in de kosten van het&#13;
geding in conventie dienen te worden verwezen.&#13;
In reconventie:&#13;
14. Op de Haar vordert primair sub 1 een&#13;
verklaring voor recht, dat de op 6 mei 1982&#13;
door partijen gesloten pachtovereenkomst&#13;
- voor zover het betreft gronden met een&#13;
agrarische bestemming - geldt voor de&#13;
wettelijke duur van zes jaren, ingaande 1&#13;
november 1982 en eindigende derhalve op 1&#13;
november 1988.&#13;
15. Blijkens de in het geding gebrachte&#13;
pachtovereenkomst van 6 mei 1982 is deze&#13;
aangegaan voor de duur van 1 jaar ingaande&#13;
1 november 1981 en eindigende 1 november&#13;
1982.&#13;
16. Aangezien deze overeenkomst eerst&#13;
op 21 juli 1982, derhalve na ommekomst&#13;
van de in artikel 8 der Pachtwet genoemde&#13;
termijn van twee maanden bij de Grondkamer&#13;
voor Overijssel ter goedkeuring is ingekomen&#13;
is de pachttermijn op grond van artikel&#13;
9 lid 1 dier Wet ingegaan op 1 november&#13;
1982 en derhalve geëindigd op 1 november&#13;
1983.&#13;
17. Ingevolge artikel 12 lid 3 van de Pacht&#13;
wet kunnen partijen een pachtovereenkomst&#13;
sluiten voor een kortere duur dan de wettelijke&#13;
termijn van zes jaren voor los land,&#13;
mits voor de overeenkomst een bepaalde&#13;
einddatum is vastgesteld en de kortere duur&#13;
door de Grondkamer is goedgekeurd.&#13;
De in het geding zijnde pachtovereenkomst&#13;
voldoet aan beide voorwaarden. De Pachtkamer&#13;
vermag daarbij niet te beoordelen of&#13;
de Grondkamer voor Overijssel bij haar&#13;
goedkeuring van de overeenkomst de in lid&#13;
4 van artikel 12 gestelde regels al dan niet&#13;
juist heeft toegepast. Zo één of beide partijen&#13;
de beschikking van de Grondkamer&#13;
op het verzoek tot goedkeuring van de litigieuze&#13;
pachtovereenkomst onjuist hadden&#13;
geacht, had op grond van artikel 106 van&#13;
de Pachtwet voor hen hoger beroep op de&#13;
Centrale Grondkamer open gestaan. Geen&#13;
van beide partijen heeft echter voor zover&#13;
bekend van dit recht gebruik gemaakt. 18. De Pachtkamer zal derhalve de primaire&#13;
vordering van partij Op de Haar af&#13;
wijzen.&#13;
19. Nu - gelijk in de elfde rechtsoverweging&#13;
in conventie is overwogen - de over&#13;
eenkomst tussen partijen neergelegd in de&#13;
artikelen 13 en 14 van de wilsverklaring van&#13;
Op de Haar van 7 mei 1981 in samenhang&#13;
met de wilsverklaring van de Gemeentekring&#13;
neergelegd in haar brief van 28 juli&#13;
1981 kenmerk 585 bestaat en voor beide&#13;
partijen verbindend is, acht de Pachtkamer&#13;
de subsidiaire vordering van partij Op de&#13;
Haar voor toewijzing vatbaar.&#13;
Zij acht termen aanwezig de proceskosten&#13;
te verdelen, in dier voege, dat elke partij de&#13;
eigene drage.&#13;
Rechtdoende in naam der koningin:&#13;
In conventie:&#13;
Wijst de vordering van eiseres af.&#13;
Verwijzen eiseres in de kosten van het geding&#13;
in conventie aan de zijde van de gedaagde&#13;
partij gevallen, welke kosten de&#13;
Pachtkamer tot op heden begroot op ƒ 800,-&#13;
exclusief BTW als salaris voor zijn gemachtigde.&#13;
In reconventie:&#13;
Veroordeelt de gedaagde partij om aan&#13;
eiser tot het tijdstip, waarop gedaagde verklaart&#13;
de hieronder te noemen grond respectievelijk&#13;
grond met opstallen nodig te&#13;
hebben voor de realisering van het bedrijvenpark&#13;
noord-west Twente, op jaartermijn&#13;
te verpachten:&#13;
a. de strook grond die ten noorden begrensd&#13;
wordt door de Elzenweg, ten westen&#13;
door de Veeneleiding, ten oosten door de&#13;
bestemming bedrijfsdoeleinden en ten&#13;
zuiden door de omgelegde Veeneleiding;&#13;
b. het perceel, kadastraal bekend gemeente&#13;
Vriezenveen sectie O nummer 15,&#13;
zijnde de door eiser genoemde sectieletter J&#13;
een kennelijke verschrijving.&#13;
Verklaart dit vonnis tot zover uitvoerbaar&#13;
bij voorraad.&#13;
Verdeelt de proceskosten in dier voege,&#13;
dat elke partij de eigene drage.&#13;
Pachtkamer Gerechtshof Arnhem, 27 oktober&#13;
1986&#13;
In de zaak van:&#13;
het rechtspersoonlijkheid bezittend lichaam&#13;
Gemeentekring Almelo, gevestigd te Almelo,&#13;
appellant, procureur: mr. B. Peek,&#13;
tegen&#13;
Hendrik Frederik Op de Haar, wonende te&#13;
Vriezenveen, geïntimeerde, procureur: mr.&#13;
A.E.J. Kuhlman;&#13;
Het gerechtshof te Arnhem, pachtkamer:&#13;
Gezien de stukken van het geding, waaronder&#13;
een in deze zaak door de pachtkamer&#13;
van het kantongerecht te Almelo gewezen&#13;
vonnis van 6 februari 1985, (...)&#13;
Overwegende ten aanzien van de feiten:&#13;
Bij exploit van 5 maart 1985 is appellant,&#13;
eiser in conventie, gedaagde in reconventie,&#13;
in eerste aanleg, onder dagvaarding van&#13;
geïntimeerde voor dit hof, van genoemd&#13;
vonnis in hoger beroep gekomen, waarna&#13;
het bij memorie van grieven, onder het&#13;
aanvoeren van na te melden grieven, heeft&#13;
geconcludeerd dat vonnis te vernietigen en,&#13;
opnieuw rechtdoende, bij arrest uitvoerbaar&#13;
bij voorraad in conventie Op de Haar&#13;
als geïntimeerde te gelasten om de percelen&#13;
kadastraal bekend gemeente Vriezenveen,&#13;
sectie O nrs. 15, 50, 51 en 138, ter gezamenlijke&#13;
grootte van ± 15.50.00 ha, binnen&#13;
veertien dagen na de datum van het te wijzen&#13;
arrest te ontruimen met al de zijnen en&#13;
al het zijne en dit onroerend goed ter vrije&#13;
beschikking te stellen van de Gemeentekring&#13;
Almelo als appellant, en in reconventie,&#13;
Op de Haar als geïntimeerde niet ontvankelijk&#13;
te verklaren in zijn subsidiaire&#13;
vordering, althans hem die te ontzeggen en&#13;
voor het overige het vonnis in reconventie&#13;
te bekrachtigen, met veroordeling van Op&#13;
de Haar als geïntimeerde in de kosten van&#13;
beide instanties.&#13;
Geïntimeerde heeft bij memorie van antwoord&#13;
de grieven bestreden en geconcludeerd&#13;
tot bekrachtiging van het vonnis&#13;
waarvan beroep en veroordeling van appellant&#13;
in de proceskosten.&#13;
Vervolgens hebben partijen de stukken&#13;
aan het hof overgelegd voor het wijzen van&#13;
arrest. Overwegende ten aanzien van het recht:&#13;
1. Appellant heeft als grieven aangevoerd:&#13;
in conventie:&#13;
I. Ten onrechte heeft de pachtkamer de&#13;
vordering tot ontruiming afgewezen.&#13;
II. Ten onrechte heeft de pachtkamer&#13;
daartoe overwogen, dat in 1981 al de economische&#13;
recessie in de Verenigde Staten&#13;
van Amerika tot een grote omvang was toe&#13;
genomen, dat alhier in 1981 bij het verlenen&#13;
van het recht om op jaartermijn te&#13;
pachten partijen rekening gehouden moe&#13;
ten hebben met een vertraagd tempo van&#13;
uitgifte van bouwkavels in het bedrijven&#13;
park en in hun overeenkomst de mogelijkheid&#13;
daarvan hebben verdisconteerd.&#13;
III. Ten onrechte heeft de pachtkamer&#13;
voorts overwogen dat gesteld, noch bewezen&#13;
is, dat de extra baten uit de eigen exploitatie&#13;
van de Gemeentekring zullen worden&#13;
afgeboekt op de kostprijs van de kavels&#13;
die uit de litigieuze percelen zullen worden&#13;
gevormd en dat aldus de eigen exploitatie&#13;
van de percelen niet een omstandigheid is,&#13;
die de Gemeentekring de percelen nodig&#13;
doet hebben voor de realisatie van het bedrijvenpark.&#13;
Daarbij overweegt de pachtkamer eveneens&#13;
ten onrechte dat het de vraag is of de toekomstige&#13;
verkoopprijzen van de kavels niet&#13;
veeleer negatief zullen worden beïnvloed&#13;
door de wet van vraag en aanbod waarbij&#13;
de verliezen ten laste van de algemene middelen&#13;
zullen komen, althans niet van het&#13;
bedrijvenpark zullen komen.&#13;
in reconventie:&#13;
IV. Ten onrechte heeft de pachtkamer de&#13;
Gemeentekring veroordeeld om de litigieuze&#13;
percelen op jaartermijn aan Op de Haar&#13;
te verpachten.&#13;
V. In deze zaak is door de gemachtigden&#13;
van partijen ten overstaan van de pachtkamer&#13;
gepleit op 28 november 1984. De&#13;
pachtkamer werd toen voorgezeten door de&#13;
kantonrechter jhr.mr. CL. van Beijma&#13;
thoe Kingma. Het vonnis is ten onrechte&#13;
gewezen in een andere samenstelling van de&#13;
pachtkamer met mr. H.A.W. Schut als&#13;
voorzitter.&#13;
2. De eerste drie rechtsoverwegingen van&#13;
het vonnis, waarvan beroep, luiden als volgt:&#13;
'1. Op 7 mei 1981 heeft Op de Haar een&#13;
wilsverklaring getekend, waarbij hij:&#13;
a. het perceel met de daarop staande opstallen,&#13;
kadastraal bekend gemeente Vriezenveen,&#13;
sectie O nr. 138, groot 12.98.62&#13;
ha, heeft verkocht aan de Gemeentekring&#13;
Almelo voor een totale schadeloosstelling&#13;
van ƒ2.000.000,- onder ondermeer de&#13;
voorwaarde van gratis voortgezet gebruik&#13;
van de op het verkochte staande woning en&#13;
bedrijfsgebouwen tot 1 november 1981;&#13;
b. in de punten 13 en 14 van die verklaring&#13;
het recht bedong om met ingang van 1&#13;
november 1981 op jaartermijn te pachten&#13;
van de Gemeentekring;&#13;
1. een strook grond, die ten noorden begrensd&#13;
wordt door de Elzenweg, ten westen&#13;
door de Veeneleiding, ten oosten door de&#13;
bestemming bedrijfsdoeleinden en ten&#13;
zuiden door de omgelegde Veeneleiding;&#13;
2. het perceel, kadastraal bekend gemeente&#13;
Vriezenveen, sectie O nr. 15,&#13;
tot het tijdstip, waarop de Gemeentekring&#13;
Almelo verklaart de grond respectievelijk&#13;
de grond met opstallen nodig te hebben&#13;
voor de realisering van het bedrijvenpark&#13;
Noordwest Twente, een en ander onder het&#13;
in punt 14 neergelegde beding, dat Op de&#13;
Haar bij de beëindiging van het in punt 13&#13;
bedoelde gebruik van de grond nimmer op&#13;
welke grond dan ook recht op enigerlei&#13;
vorm van schadevergoeding zal kunnen&#13;
doen gelden.&#13;
2. Bij haar brief van 28 juli 1981 kenmerk&#13;
585 heeft de Gemeentekring verklaard&#13;
in te stemmen met de punten 13 en 14 van&#13;
de voormelde wilsverklaring van Op de&#13;
Haar en heeft zij Op de Haar de door deze&#13;
in die punten bedongen rechten onder de&#13;
daarin gestelde voorwaarden verleend tegen&#13;
een pachtsom, welke voor het jaar 1981&#13;
ƒ 300,- per hectare bedraagt.&#13;
3. Het door de Gemeentekring aan gedaagde&#13;
gegeven voormelde recht tot het&#13;
pachten van de voornoemde percelen omvat&#13;
slechts een deel van het in Op de Haar's&#13;
wilsverklaring van 7 mei 1981 aan de Gemeentekring&#13;
verkochte goed, alsmede enige&#13;
andere percelen, welke de Gemeentekring&#13;
van derden heeft aangekocht.'&#13;
3. Partijen hebben hetgeen de pachtkamer&#13;
van het kantongerecht in deze rechtsoverwegingen&#13;
omtrent de feiten heeft vastgesteld&#13;
niet bestreden, zodat daarvan ook&#13;
in hoger beroep moet worden uitgegaan.&#13;
Geïntimeerde heeft niet geappelleerd van&#13;
de in het vonnis onder de rechtsoverwegingen voorkomende afwijzing van zijn primaire&#13;
vordering in reconventie, zodat nog&#13;
slechts de vordering van appellant in conventie&#13;
- strekkende tot veroordeling van&#13;
geïntimeerde om het litigieuze land te ontruimen&#13;
- alsmede de reconventionele vordering&#13;
van geïntimeerde - strekkende tot&#13;
veroordeling van appellant om de grond&#13;
aan geïntimeerde op jaarbasis te verpachten&#13;
- aan de orde zijn.&#13;
4. Uiteraard is de vordering van appellant&#13;
in conventie slechts toewijsbaar, als de&#13;
reconventionele vordering van geïntimeerde&#13;
moet worden afgewezen. Daarom zal&#13;
het hof deze reconventionele vordering -&#13;
tegen de toewijzing waarvan grief IV is gericht&#13;
- het eerst behandelen.&#13;
5. Het lijdt geen twijfel, dat de clausule&#13;
'het recht om op jaarbasis te pachten' in&#13;
der partijen overeenkomst niet slechts de&#13;
strekking heeft om appellant zo spoedig&#13;
mogelijk de vrije beschikking over de&#13;
grond te verschaffen voor het geval het de&#13;
ze voor de realisering van het bedrijven&#13;
park Noordwest Twente nodig zou hebben,&#13;
maar vooral om te voorkomen dat geïntimeerde,&#13;
die reeds, zoals uit de verkoopprijs&#13;
blijkt, een volledige schadeloosstelling&#13;
voor de afstand van de boerderij, dus met&#13;
inbegrip van het verlies van de opbrengst&#13;
daarvan, had ontvangen, opnieuw recht&#13;
zou verkrijgen op de bij het - dwingendrechtelijke&#13;
- artikel 48 van de Pachtwet&#13;
bedoelde schadeloosstelling. Deze strekking&#13;
blijkt bovendien uit punt 14 van de&#13;
overeenkomst, luidende: 'Verkoper is er&#13;
mee bekend, dat hij bij beëindiging van het&#13;
onder 13 bedoelde gebruik nimmer hiervoor,&#13;
op welke grond dan ook, recht kan&#13;
doen gelden op enigerlei vorm van schadevergoeding'.&#13;
6. De hier bedoelde clausule wordt door&#13;
het hof derhalve aldus opgevat, dat partijen&#13;
bedoeld hebben dat appellant zich verplichtte&#13;
om de grond telkens voor de duur&#13;
van één jaar aan de geïntimeerde te verpachten,&#13;
zolang het daartoe - in verband&#13;
met de voorgenomen realisering van het bedrijvenpark&#13;
Noordwest Twente - de goedkeuring&#13;
krachtens artikel 12, lid 3, van de&#13;
Pachtwet zou kunnen verkrijgen.&#13;
7. Hieruit volgt, dat over de wederzijdse&#13;
vorderingen van partijen eerst zal kunnen&#13;
worden beslist nadat de bevoegde grondkamer&#13;
- en eventueel de Centrale Grondkamer&#13;
- een beschikking zal hebben gegeven op&#13;
een verzoek van de meest gerede partij om&#13;
goedkeuring van deze korte duur van de&#13;
tussen partijen te sluiten pachtovereenkomst.&#13;
8. Het hof zal partijen derhalve in de gelegenheid&#13;
stellen om zich met een desbetreffend&#13;
verzoek tot de grondkamer te wenden.&#13;
Rechtdoende in hoger beroep:&#13;
Stelt partijen in de gelegenheid, zich tot de&#13;
bevoegde grondkamer te richten met een verzoek,&#13;
goed te keuren, dat tussen partijen een&#13;
pachtovereenkomst zal worden aangegaan&#13;
met betrekking tot de ten processe bedoelde&#13;
grond voor de korte duur van één jaar.&#13;
Bepaalt dat de meest gerede partij de&#13;
zaak wederom ter rolle van dit hof zal aanbrengen&#13;
nadat op het hier bedoelde verzoek&#13;
door de grondkamer - en eventueel door&#13;
de Centrale Grondkamer in beroep - zal&#13;
zijn beslist.&#13;
Houdt iedere verdere beslissing aan.&#13;
Pachtkamer Gerechtshof Arnhem, arrest&#13;
d.d. 8 februari 1988&#13;
In de zaak van:&#13;
het rechtspersoonlijkheid bezittend lichaam&#13;
Gemeentekring Almelo, gevestigd te&#13;
Almelo, appellant, procureur: mr. B. Peek,&#13;
tegen&#13;
Hendrik Frederik Op de Haar, wonende te&#13;
Vriezenveen, geïntimeerde, procureur: mr.&#13;
A.E.J. Kuhlman;&#13;
Het gerechtshof te Arnhem, pachtkamer:&#13;
Wederom gezien de stukken van het geding,&#13;
waaronder thans ook het in deze zaak&#13;
door het hof gewezen tussenarrest van 27&#13;
oktober 1986;&#13;
Overwegende ten aanzien van de feiten:&#13;
Hier wordt overgenomen hetgeen onder dit&#13;
hoofd in het tussenarrest is overwogen;&#13;
Na dit tussenarrest heeft appellante bij&#13;
akte vijf producties in het geding gebracht&#13;
en heeft geïntimeerde daarop bij akte&#13;
geantwoord.&#13;
Overwegende ten aanzien van het recht:&#13;
Ook hier wordt overgenomen hetgeen werd&#13;
overwogen in het tussenarrest. De vorderingen van partijen betroffen de&#13;
percelen Vriezenveen, sectie O nrs 15, 50,&#13;
51 en 138 ter gezamenlijke grootte van ca&#13;
15.50.00 ha.&#13;
Blijkens de door appellante overgelegde&#13;
producties heeft zij, ter voldoening aan het&#13;
bepaalde bij het tussenarrest, zich gewend&#13;
tot de grondkamer voor Overijssel met het&#13;
verzoek, op grond van artikel 12, lid 3 van&#13;
de Pachtwet goed te keuren, dat het perceel&#13;
Vriezenveen sectie O nr 15 op jaarbasis&#13;
(seizoen 1987) wordt verpacht.&#13;
Bij beschikking van 11 januari 1987 werd&#13;
de gevraagde goedkeuring verleend en vervolgens&#13;
hebben partijen een pachtovereenkomst&#13;
gesloten met betrekking tot dit perceel&#13;
voor het seizoen 1987, welke pachtovereenkomst&#13;
door de grondkamer - na&#13;
wijziging van de pachtprijs - werd goedgekeurd.&#13;
Uit hetgeen partijen overigens hebben&#13;
aangevoerd begrijpt het hof, dat partijen&#13;
inmiddels ook een pachtovereenkomst hebben&#13;
gesloten met betrekking tot de percelen&#13;
O nrs 50, 51 en 138 voor dezelfde duur,&#13;
zulks - voor wat die kortere duur betreft&#13;
- op grond van een beschikking van de&#13;
grondkamer uit 1985 ex artikel 62 Pachtwet.&#13;
De grieven in conventie en grief IV in reconventie&#13;
behoeven, gelet op het in het tussenarrest&#13;
van 27 oktober 1986 en het hiervoor&#13;
overwogene geen bespreking meer.&#13;
Grief V in reconventie faalt. De procedure&#13;
voor de pachtkamer van het kantongerecht&#13;
kent geen pleidooien. Zulks blijkt uit&#13;
artikel 112 en in het bijzonder uit artikel&#13;
125 (waarbij artikel 144 niet van overeenkomstige&#13;
toepassing is verklaard) van het&#13;
Wetboek van Burgerlijke Rechtsvordering,&#13;
welke artikelen op de procedure bij de&#13;
pachtkamer van het kantongerecht van toepassing&#13;
zijn krachtens artikel 139 Pachtwet.&#13;
Dit neemt niet weg, dat het aan te bevelen&#13;
is, dat de pachtkamer uitspraak doet in&#13;
dezelfde samenstelling als die, welke de&#13;
mondelinge behandeling heeft meegemaakt,&#13;
maar de omstandigheid dat zulks niet is geschied,&#13;
kan niet tot nietigheid of vernietiging&#13;
van de uitspraak leiden.&#13;
Uit hetgeen hiervoor werd overwogen&#13;
volgt, dat het vonnis, waarvan beroep moet&#13;
worden bekrachtigd, met aanvulling van de&#13;
in reconventie gegeven beslissing als na te&#13;
melden.&#13;
Appellante behoort, als de in het ongelijk&#13;
gestelde partij, te worden verwezen in&#13;
de proceskosten.&#13;
Rechtdoende in hoger beroep: Bekrachtigt&#13;
het vonnis, waarvan beroep, met&#13;
aanvulling in dier voege, dat in de in&#13;
reconventie gegeven beslissing achter het&#13;
woord 'Twente' wordt ingevoegd: zulks&#13;
voor zolang zij voor die korte duur-verpachting&#13;
de goedkeuring van de bevoegde&#13;
grondkamer zal kunnen verkrijgen.&#13;
Veroordeelt appellante in de kosten van&#13;
het hoger beroep voorzover aan de zijde&#13;
van geïntimeerde gevallen, tot op heden&#13;
begroot op ƒ 300,- voor verschotten en&#13;
ƒ 1.200,- voor salaris van de procureur. </content><legacyfootnotes/><footnotes><footnote/></footnotes><auteurs/><published>1989-03-01 00:00:00</published><modified>1989-03-01 00:00:00</modified><editiondate>1989-03-01</editiondate><htmlpath>https://denhollander.info/artikel/7227</htmlpath></article>
</articles></edition>
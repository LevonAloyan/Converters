<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>8/9</uitgave><aflevering>8</aflevering><searchword>TvAR 8/9/1990</searchword><id>7193</id><udhid>UDH:TvAR/7193</udhid><titel>'G.W.H. / ruilverkaveling 'Aalten' (TvAR 1990/4393)</titel><searchwords><searchword>TvAR 8/9/1990</searchword><searchword>TvAR 1990/4393</searchword><searchword>UDH:TvAR/7193</searchword></searchwords><attachments><attachment><name>1990_nr 89_Rechtspraak_4393.pdf</name><extention>pdf</extention><url>https://denhollander.info/download/6787/ci</url></attachment></attachments><inleiding>Landinrichtingswet,&#13;
art. 210, lid 1&#13;
Reclamant bevindt zich in twee hoedanigheden&#13;
in de ruilverkaveling, namelijk zowel&#13;
als eigenaar en als pachter.&#13;
In zijn hoedanigheid van pachter worden&#13;
hem geen voor- of nadelen in rekening gebracht.&#13;
In zijn hoedanigheid van eigenaar geniet&#13;
hij het voordeel dat oorspronkelijk op afstand&#13;
gelegen pachtkavels zijn aangelegd&#13;
aan zijn huiskavel (eigendom). Dat voordeel&#13;
wordt hem als eigenaar in rekening gebracht.&#13;
De rechtbank wijst het bezwaar daartegen&#13;
af. </inleiding><content>Rechtbank Zutphen, 18 mei 1989.&#13;
(Mr. M.B.C. Scholten van Aschat,&#13;
J.F.M. Honig en mr. T. Reichardt)&#13;
G.W.H., reclamant tegen de lijst der geldelijke&#13;
regelingen in de ruilverkaveling 'Aalten';&#13;
etc.&#13;
Blijkens het proces-verbaal van de bijeenkomst&#13;
d.d. 8 maart 1989 heeft reclamant&#13;
als toen tien van de twaalf bezwaren ingetrokken.&#13;
Er resteren thans nog twee bezwaren&#13;
ter beslissing, te weten:&#13;
a. de te hoge basiskostenomslag voor de&#13;
huiskavel;&#13;
b. het niet aanpassen van de eigendomsgrens&#13;
tussen kavel 08507 en 08048 en het&#13;
niet toekennen van schade als gevolg van&#13;
het graven van een nieuwe sloot.&#13;
Ter zitting is het navolgende komen vast te&#13;
staan:&#13;
ad. a:&#13;
Aan reclamant is toegedeeld in eigendom de huiskavel 06513. Aanliggende aan de&#13;
huiskavel is hem de pachtkavel 06504, ter&#13;
grootte van 5.17.00 ha toegedeeld.&#13;
De daarmee samenhangende pachtinbreng&#13;
bestond uit meerdere op afstand gelegen&#13;
percelen.&#13;
Blijkens de lijst van de geldelijke regelingen&#13;
zijn aan reclamant als eigenaar van de&#13;
huiskavel voor deze pachtconcentratie met&#13;
de huiskavel 4 punten maal 5.17.00 ha is&#13;
20,68 punten in rekening gebracht.&#13;
De Landinrichtingscommissie en de Centrale&#13;
Landinrichtingscommissie verwijzen&#13;
voor deze berekening naar het proces-verbaal&#13;
van Aanwijzingen als bedoeld in artikel&#13;
210, derde lid van de Landinrichtingswet&#13;
en de bij dat proces-verbaal behorende&#13;
aanwijzingen en gegevens ten behoeve van&#13;
de uitvoering van de tweede schatting, en in&#13;
het bijzonder naar paragraaf sub Ha 4 van&#13;
laatstbedoelde aanwijzingen en gegevens.&#13;
Het standpunt van reclamant is dat deze&#13;
puntenberekening achterwege dient te blijven,&#13;
aangezien hij anders twee keer voor&#13;
het hetzelfde nut moet betalen. Naar reclamant&#13;
stelt wordt hem via de pachtprijs het&#13;
nut van de kavelafstand reeds in rekening&#13;
gebracht.&#13;
(...)&#13;
ad. b:&#13;
enz.&#13;
Omtrent genoemde bezwaren overweegt de&#13;
rechtbank voorts: ad. a:&#13;
Met de Landinrichtingscommissie en de&#13;
Centrale Landinrichtingscommissie is zij&#13;
van oordeel, dat het Proces-verbaal van&#13;
Aanwijzingen ca. in dit geval dient te worden&#13;
gehanteerd.&#13;
Het Proces-verbaal van Aanwijzingen&#13;
als bedoeld in artikel 210 lid 3 van de Landinrichtingswet&#13;
is opgemaakt op 20 november&#13;
1986 door de Centrale Landinrichtingscommissie.&#13;
De rechtbank is niet gebleken&#13;
dat dat besluit in strijd is met de tekst of de&#13;
strekking van de Landinrichtingswet. Reclamant&#13;
heeft daartoe overigens ook niets&#13;
gesteld.&#13;
Evenmin is gebleken dat het besluit leidt&#13;
tot willekeurige en onredelijke geldelijke&#13;
regelingen.&#13;
Reclamant bevindt zich in twee hoedanigheden&#13;
in deze ruilverkaveling, namelijk&#13;
zowel als eigenaar en als pachter. In zijn&#13;
hoedanigheid van pachter worden hem&#13;
geen voor- of nadelen in rekening gebracht.&#13;
In zijn hoedanigheid van eigenaar geniet&#13;
hij in dit geval het voordeel dat oorspronkelijk&#13;
op afstand gelegen pachtkavels aangelegd&#13;
zijn tot een oppervlakte van 5.17.00&#13;
ha aan zijn huiskavel (eigendom). Dat&#13;
voordeel wordt via de lijst van geldelijke&#13;
regelingen hem als eigenaar van de huiskavel&#13;
in rekening gebracht.&#13;
Dat de samenvoeging van meerdere&#13;
pachtkavels en een veranderde ligging tot&#13;
bedrijfsgebouwen tot wijziging van de&#13;
pachtsom van de pachtkavel leiden is een&#13;
zaak die beslist wordt door de Grondkamer,&#13;
die daarbij de Pachtwet en het Pachtnormenbesluit&#13;
hanteert.&#13;
In de ruilverkaveling wordt reclamant als&#13;
eigenaar aangeslagen bij de lijst der geldelijke&#13;
regelingen voor het nut dat hij als gevolg&#13;
van de ruilverkaveling als eigenaar geniet.&#13;
Zulks staat geheel los van het feit, dat&#13;
de Grondkamer op grond van de Pachtwet&#13;
en het Pachtnormenbesluit aanleiding kan&#13;
vinden in de nieuwe situatie van de pachtkavels&#13;
tot wijziging van de pachtsom in het&#13;
voor reclamant geldende pachtcontract te&#13;
komen.&#13;
Gelet op het vorenstaande komt de&#13;
rechtbank tot de conclusie dat dit bezwaar&#13;
dient te worden gepasseerd.&#13;
ad. b:&#13;
etc.</content><legacyfootnotes/><footnotes><footnote/></footnotes><auteurs>Mr. M.B.C. Scholten van Aschat,&#13;
J.F.M. Honig en mr. T. Reichardt</auteurs><published>1990-08-01 00:00:00</published><modified>1990-08-01 00:00:00</modified><editiondate>1990-08-01</editiondate><htmlpath>https://denhollander.info/artikel/7193</htmlpath></article>
</articles></edition>
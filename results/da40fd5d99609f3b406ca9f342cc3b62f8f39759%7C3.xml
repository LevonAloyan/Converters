<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2009</searchword><id>8236</id><udhid>UDH:TvAR/8236</udhid><titel>Kooijman/Kortleve (TvAR 2009/5543,5544,5545,5546)</titel><searchwords><searchword>TvAR 11/2009</searchword><searchword>TvAR 2009/5543</searchword><searchword>TvAR 2009/5544</searchword><searchword>TvAR 2009/5545</searchword><searchword>TvAR 2009/5546</searchword><searchword>UDH:TvAR/8236</searchword></searchwords><attachments><attachment><name>TvAR2009_11_06_Rechtspraak.pdf</name><extention>pdf</extention><url>https://denhollander.info/download/7443/ci</url></attachment></attachments><inleiding>Pacht. Oud recht. Einde pacht. Medepacht.&#13;
[Pachtwet, art. 36]&#13;
Verzoek van pachter om verlenging van de pachtovereenkomst&#13;
bij beschikking van 11 juni 2007 door de pachtkamer afgewezen.&#13;
Bij vonnis van eveneens 11 juni 2007 merkt de pachtkamer de&#13;
zoon van pachter als medepachter aan. Pacht niet alleen ten&#13;
aanzien van de pachter, maar ook ten aanzien van medepachter&#13;
geëindigd, nu tegen de beschikking geen hoger beroep is ingesteld.&#13;
De omstandigheid dat de zoon van pachter bij vonnis van 11&#13;
juni 2007 als medepachter is aangemerkt, brengt hierin geen&#13;
verandering. Dat de beschikking in de verlengingsprocedure geen&#13;
rekening hield met het belang van de zoon als medepachter, had&#13;
voor de zoon aanleiding kunnen zijn om tegen die beschikking&#13;
hoger beroep in te stellen. Hij heeft dat nagelaten en moet daarvan&#13;
de gevolgen dragen; hij is medepachter geworden in een&#13;
pachtovereenkomst die eindigt op 1 november 2009.</inleiding><content>Arrest inzake:&#13;
Adriaan Kooijman,&#13;
wonende te Zaandijk,&#13;
appellant,&#13;
advocaat: mr. H.P. Abma,&#13;
tegen:&#13;
Cornelis Dirk Kortleve,&#13;
wonende te Noordeloos,&#13;
geïntimeerde,&#13;
advocaat: mr. R.K.E. Buysrogge.&#13;
1. Het geding in eerste aanleg&#13;
Voor het geding in eerste aanleg verwijst het hof naar de inhoud&#13;
van de vonnissen van 22 september 2008 en 22 december&#13;
2008, die de pachtkamer van de rechtbank Dordrecht,&#13;
sector kanton, locatie Gorinchem, tussen appellant (hierna:&#13;
Kooijman) als eiser en geïntimeerde (hierna: Kortleve) als&#13;
gedaagde heeft gewezen. Van het vonnis van 22 december&#13;
2008 is een fotokopie aan dit arrest gehecht.&#13;
2. Het geding in hoger beroep&#13;
2.1. Kooijman heeft bij exploot van 12 januari 2009 Kortleve&#13;
aangezegd van genoemd vonnis van 22 december&#13;
2008 in hoger beroep te komen, met dagvaarding van&#13;
Kortleve voor dit hof.&#13;
2.2. Bij memorie van grieven heeft Kooijman vier grieven&#13;
en een ‘slotgrief’ tegen het bestreden vonnis aangevoerd&#13;
en toegelicht, en heeft hij geconcludeerd (deels door&#13;
verwijzing naar de appeldagvaarding) dat het hof het&#13;
bestreden vonnis zal vernietigen en, opnieuw recht&#13;
doende, alsnog:&#13;
I. voor recht zal verklaren dat de pachtrelatie tussen&#13;
Kooijman en Kortleve eindigt per 1 november 2009;&#13;
II. Kortleve zal veroordelen het gepachte in de gemeente&#13;
Noordeloos, sectie D, nummers 9 en 11, per 1 november&#13;
2009, althans een door het hof vast te stellen&#13;
datum, te ontruimen en te verlaten en in behoorlijke&#13;
staat op te leveren en ter beschikking te stellen van&#13;
Kooijman, met machtiging van Kooijman om, indien&#13;
Kortleve aan deze veroordeling niet zal voldoen, de&#13;
ontruiming zelf te bewerkstelligen, desnoods met behulp&#13;
van justitie en politie;&#13;
III. Kortleve zal veroordelen tot betaling aan Kooijman,&#13;
tegen behoorlijk bewijs van kwijting, van een bedrag&#13;
aan buitengerechtelijke kosten op basis van twee punten&#13;
van het toepasselijke liquidatietarief, althans een zodanig&#13;
bedrag als het hof zal vermenen te behoren;&#13;
IV. Kortleve zal veroordelen in de kosten van het geding&#13;
in beide instanties, salaris advocaat daaronder begrepen;&#13;
een en ander, voor zover mogelijk, uitvoerbaar bij&#13;
voorraad.&#13;
2.3. Bij memorie van antwoord heeft Kortleve de grieven&#13;
bestreden en verweer gevoerd, en heeft hij geconcludeerd&#13;
dat het hof het bestreden vonnis, zo nodig met&#13;
verbetering van gronden, zal bekrachtigen,met veroordeling&#13;
van Kooijman in de kosten van de procedure.&#13;
2.4. Vervolgens hebben partijen de stukken voor het wijzen&#13;
van arrest aan het hof overgelegd.&#13;
3. De vaststaande feiten&#13;
3.1. Tussen partijen staan in hoger beroep als enerzijds gesteld&#13;
en anderzijds erkend dan wel niet of onvoldoende&#13;
weersproken en op grond van de in zoverre niet bestreden&#13;
inhoud van overgelegde producties, de navolgende&#13;
feiten vast.&#13;
3.2. Kooijman is eigenaar van het perceel kadastraal bekend&#13;
gemeente Noordeloos, sectie D, nummers 9 en 11, tezamen&#13;
groot 3.97.00 ha.&#13;
3.3. Tussen de vader van Kooijman en de grootvader van&#13;
Kortleve heeft van 1956 tot 1966 een pachtovereenkomst&#13;
bestaan met betrekking tot bedoeld perceel. In&#13;
1966 hebben de vader en de oom van Kortleve de&#13;
pachtovereenkomst overgenomen. Vanaf 1996 hebben&#13;
zij hun bedrijf inmaatschapsverbandmet ook Kortleve&#13;
gevoerd. In 2003 is de vader van Kortleve overleden.&#13;
3.4. Bij overeenkomst tot wijziging van de pachtovereenkomst&#13;
in mei 2005 is de oom van Kortleve gestopt als&#13;
pachter en heeft de moeder van Kortleve de pachtovereenkomst&#13;
voortgezet. Met ingang van 1 mei 2005 oefenen&#13;
de moeder van Kortleve en Kortleve in maatschapsverband&#13;
hun bedrijf uit.&#13;
3.5. Kooijman heeft bij brief van 26 oktober 2006 aan de&#13;
moeder van Kortleve kennis gegeven geen verlenging&#13;
van de pachtovereenkomst te wensen.&#13;
3.6. De moeder van Kortleve heeft op 24 november 2006&#13;
de pachtkamer te Gorinchem verzocht de pachtovereenkomst&#13;
met zes jaar te verlengen. Tevens heeft zij&#13;
gevorderd Kortleve aan te merken als medepachter.&#13;
3.7. Bij beschikking van 11 juni 2007 heeft de pachtkamer&#13;
te Gorinchem het verzoek tot verlenging van de&#13;
pachtovereenkomst afgewezen op de grond dat de&#13;
moeder van Kortleve op 17 juli 2007 65 jaar werd. Bij&#13;
vonnis van dezelfde datum heeft de pachtkamer te&#13;
Gorinchem Kortleve als medepachter aangemerkt.&#13;
‡Partijen hebben geen hoger beroep ingesteld, noch&#13;
tegen bedoelde beschikking noch tegen bedoeld vonnis.&#13;
4 De motivering van de beslissing in hoger&#13;
beroep&#13;
4.1. Tussen partijen is niet in geschil dat de huidige pachttermijn&#13;
per 1 november 2009 eindigt en ook niet dat&#13;
dan de pacht ten aanzien van de moeder van Kortleve&#13;
een einde neemt. Tussen hen is wel in geschil of de&#13;
pacht ook ten aanzien van Kortleve eindigt. Kortleve&#13;
stelt zich op het standpunt dat Kooijman – nadat&#13;
Kortleve bij het onder 3.7 bedoelde vonnis medepachter&#13;
was geworden – opnieuw overeenkomstig het&#13;
tweede lid van art. 36 Pachtwet kennis had dienen te&#13;
geven dat hij geen verlenging wenste, nu aan het adres&#13;
van Kortleve alsmedepachter. Volgens Kooijman heeft&#13;
de onder 3.7 bedoelde beschikking tot gevolg dat de&#13;
pacht eindigt, ook ten aanzien van Kortleve.&#13;
4.2. In dit geding vordert Kooijman een verklaring voor&#13;
recht dat de pachtovereenkomst tussen Kortleve en&#13;
hem per 1 november 2009 eindigt, met veroordeling&#13;
van Kortleve tot ontruiming enmet nevenvorderingen.&#13;
Bij het bestreden vonnis heeft de pachtkamer in eerste&#13;
aanleg de vorderingen afgewezen. Daartegen komt&#13;
Kooijman in dit hoger beroep op.&#13;
4.3. Het hof zal de grieven gezamenlijk bespreken.&#13;
4.4. Per 1 september 2007 is met de art. 7:311 e.v. Burgerlijk&#13;
Wetboek een nieuwe wettelijke regeling van de&#13;
pacht in werking getreden en is de Pachtwet vervallen.&#13;
Waar het in dit geding gaat om de werking van de onder&#13;
3.7 bedoelde beschikking en het in dezelfde alinea&#13;
bedoelde vonnis, die beide dateren van vóór 1 september&#13;
2007, blijft de Pachtwet echter van belang.&#13;
4.5. Het hof oordeelt als volgt. De onder 3.5 bedoelde&#13;
kennisgeving (gedaan aan de enige pachter van dat&#13;
moment, namelijk demoeder van Kortleve) verhinderde&#13;
dat de pachtovereenkomst van rechtswege werd&#13;
verlengd. Vervolgens was verlenging van de pachtovereenkomst&#13;
alleen nog mogelijk op verzoek van de&#13;
pachter. Het hof verwijst in dit verband naar art. 36&#13;
Pachtwet. De moeder van Kortleve heeft als pachter&#13;
om verlenging verzocht, maar dat verzoek is afgewezen&#13;
zonder dat tegen die beschikking hoger beroep is ingesteld.&#13;
Uit een en ander volgt dat de pachtovereenkomst&#13;
na ommekomst van de huidige pachttermijn en dus&#13;
per 1 november 2009 eindigt.&#13;
4.6. De omstandigheid dat Kortleve bij vonnis van 11 juni&#13;
2007 als medepachter is aangemerkt, brengt in het&#13;
vorenstaande geen verandering, omdat de beschikking&#13;
in de verlengingsprocedure ten aanzien van Kortleve&#13;
geen andere beslissing bevat dan ten aanzien van diens&#13;
moeder; het verlengingsverzoek is immers zondermeer&#13;
afgewezen. Dat de beschikking in de verlengingsprocedure&#13;
geen rekening hieldmet zijn belang alsmedepachter,&#13;
had voor Kortleve aanleiding kunnen zijn omtegen&#13;
die beschikking hoger beroep in te stellen. Hij heeft&#13;
dat nagelaten enmoet daarvan de gevolgen dragen. Uit&#13;
het voorgaande volgt dat Kortleve medepachter is geworden&#13;
in een pachtverhouding die per 1 november&#13;
2009 eindigt.&#13;
4.7. De door Kortleve in dit geding verdedigde en in het&#13;
bestreden vonnis aanvaarde opvatting, volgens welke&#13;
het vonnis van 11 juni 2007 tot gevolg had dat Kooijman&#13;
andermaal kennis diende te geven dat hij geen&#13;
verlenging wenste, nu aan Kortleve, verdraagt zich niet&#13;
met het stelsel van de Pachtwet, zoals volgt uit hetgeen&#13;
hiervoor is overwogen.&#13;
4.8. Uit het voorgaande volgt dat de grieven slagen. Het&#13;
bestreden vonnis kan niet in stand blijven en de vorderingen&#13;
van Kooijman zijn alsnog toewijsbaar, met uitzondering&#13;
van die met betrekking tot buitengerechtelijke&#13;
kosten. Wat betreft die kosten is onvoldoende&#13;
toegelicht dat sprake is van kosten anders dan die&#13;
waarvoor de veroordeling in de proceskosten reeds een&#13;
vergoeding insluit.&#13;
4.9. In overeenstemming met de vordering van Kooijman&#13;
zal het hof zijn arrest wat betreft de daarin opgenomen&#13;
veroordelingen uitvoerbaar bij voorraad verklaren.&#13;
Daarmee geeft het hof geen oordeel over de vatbaarheid&#13;
van dit arrest voor cassatie in verbandmet het vervallen&#13;
van art. 134 Pachtwet per 1 september 2007 en de inwerkingtreding&#13;
van onder meer art. 1019q Wetboek&#13;
van Burgerlijke Rechtsvorderingmet ingang van dezelfde&#13;
datum. Weliswaar heeft de Hoge Raad onlangs een&#13;
beslissing gegeven over het overgangsrecht zoals van&#13;
toepassing op ten tijde van de inwerkingtreding van&#13;
het nieuwe pachtrecht reeds lopende procedures (beschikking&#13;
van 19 december 2008, LJN BG3714, NJ&#13;
2009, 22), maar de reikwijdte van die beslissing – die&#13;
anders dan de onderhavige procedure een verlengingsprocedure&#13;
betrof – is niet geheel zeker.&#13;
5. De beslissing&#13;
Het hof, recht doende in hoger beroep:&#13;
vernietigt het vonnis van de pachtkamer van de rechtbank&#13;
Dordrecht, sector kanton, locatie Gorinchem, van 22 december&#13;
2008 en doet opnieuw recht;&#13;
verklaart voor recht dat de pachtrelatie tussen Kooijman en&#13;
Kortleve eindigt per 1 november 2009;&#13;
veroordeelt Kortleve het gepachte in de gemeenteNoordeloos,&#13;
sectie D, nummers 9 en 11, per 1 november 2009 te ontruimen&#13;
en te verlaten en in behoorlijke staat op te leveren en ter&#13;
beschikking te stellen van Kooijman, met machtiging van&#13;
Kooijman om, indien Kortleve aan deze veroordeling niet zal&#13;
voldoen, de ontruiming zelf te bewerkstelligen, desnoodsmet&#13;
behulp van justitie en politie;&#13;
veroordeelt Kortleve in de kosten van beide instanties, tot&#13;
aan deze uitspraak aan de zijde van Kooijman voor wat betreft&#13;
de eerste aanleg begroot op € 300,- voor salaris overeenkomstig&#13;
het liquidatietarief, op € 107,- voor griffierecht en op €&#13;
85,44 voor explootkosten en voor wat betreft het hoger beroep begroot op € 894,- voor salaris overeenkomstig het liquidatietarief,&#13;
op € 254,- voor griffierecht en op € 85,98 voor explootkosten;&#13;
verklaart voormelde veroordelingen uitvoerbaar bij voorraad;&#13;
wijst af het meer of anders gevorderde.&#13;
5544&#13;
Pachtkamer Hof Arnhem, 6 oktober 2009, zaaknummer&#13;
104.002.555 (zaaknummer rechtbank 126570)&#13;
(Guichelaar/Ten Oever)&#13;
(mrs. W.L. Valk, M.M. Olthof en Th.C.M. Willemse en&#13;
de deskundige leden mr. ing. J.A. Jansens van Gellicum&#13;
en ir. H.B.M. Duenk)&#13;
LJN BJ9745&#13;
Pacht. Melkquotum. Bewijs.&#13;
[BurgerlijkWetboek, art. 6:83, 6:212, 6:119, 7:358;Wetboek&#13;
van Burgerlijke Rechtsvordering, art. 150]&#13;
Volgens de hoofdregel van art. 150 Wetboek van Burgerlijke&#13;
Rechtsvordering rust op verpachter de stelplicht en bewijslast ter&#13;
zake van de feiten waaruit volgt dat met het gepachte melkquotum&#13;
samenhangt. Wel dient pachter, in verband met de omstandigheid&#13;
dat hij bij uitstek op de hoogte is van en toegang heeft&#13;
tot de in dit verband relevante gegevens, zijn betwisting van bedoelde&#13;
samenhang zodanig te motiveren, dat verpachter voor&#13;
eventuele bewijslevering voldoende aanknopingspunten heeft.&#13;
Pachter heeft betwisting onvoldoende gemotiveerd, zodat ervan&#13;
uit dient te worden gegaan dat met het gepachte melkquotum&#13;
samenhangt. Volgens vaste rechtspraak heeft de pachter bij het&#13;
einde van de pacht aanspraak op een vergoeding voor het door&#13;
hem aan de verpachter op te leveren melkquotum en geldt als&#13;
vaste regel of vuistregel dat die vergoeding moet worden gesteld&#13;
op de helft van de waarde van het quotum. De door pachter&#13;
aangevoerde feiten zijn onvoldoende om van deze regel af te&#13;
wijken.&#13;
Arrest inzake:&#13;
Jan Guichelaar,&#13;
wonende te Ruinerwold,&#13;
appellant in het principaal beroep,&#13;
geïntimeerde in het incidenteel beroep,&#13;
advocaat: mr. J.T. Fuller,&#13;
tegen:&#13;
Jentina Roelina ten Oever,&#13;
wonende te Ruinerwold,&#13;
geïntimeerde in het principaal beroep,&#13;
appellante in het incidenteel beroep,&#13;
advocaat: mr. J.H. van Vliet.&#13;
1. Het geding in eerste aanleg&#13;
Voor het geding in eerste aanleg verwijst het hof naar de inhoud&#13;
van de vonnissen van 29 juli 2004, 10 maart 2005 en&#13;
22 juni 2006, die de pachtkamer van de rechtbank Assen,&#13;
sector kanton, locatie Meppel, tussen appellant in het principaal&#13;
beroep (hierna ook te noemen: Guichelaar) als gedaagde&#13;
en geïntimeerde in het principaal beroep (hierna ook te noemen:&#13;
Ten Oever) als eiseres heeft gewezen. Van de vonnissen&#13;
van 10 maart 2005 en 22 juni 2006 is een fotokopie aan dit&#13;
arrest gehecht.&#13;
2. Het geding in hoger beroep&#13;
2.1. Guichelaar heeft bij exploot van 24 juli 2006 aan Ten&#13;
Oever aangezegd van het vonnis van 22 juni 2006 in&#13;
hoger beroep te komen, met dagvaarding van Ten&#13;
Oever voor dit hof.&#13;
2.2. Bij memorie van grieven heeft Guichelaar tien grieven&#13;
tegen de vonnissen van 10maart 2005 en 22 juni 2006&#13;
aangevoerd en toegelicht, heeft hij bewijs aangeboden,&#13;
en heeft hij geconcludeerd dat het hof die vonnissen&#13;
zal vernietigen en, opnieuw recht doende, (het hof begrijpt:)&#13;
Ten Oever in haar vordering niet-ontvankelijk&#13;
zal verklaren dan wel die vordering af zal wijzen, met&#13;
veroordeling van TenOever in de kosten van de procedure&#13;
in beide instanties.&#13;
2.3. Bij memorie van antwoord in het principaal beroep&#13;
heeft Ten Oever de grieven bestreden, en heeft zij geconcludeerd&#13;
dat het hofGuichelaar in zijn hoger beroep&#13;
(ten dele) nietontvankelijk zal verklaren, dan wel hem&#13;
zijn vorderingen zal ontzeggen. Bij dezelfde memorie&#13;
heeft Ten Oever incidenteel beroep ingesteld tegen de&#13;
vonnissen van 10 maart 2005 en 22 juni 2006, heeft&#13;
zij tegen die vonnissen twee grieven aangevoerd en&#13;
toegelicht, en heeft zij geconcludeerd dat het hof de&#13;
bestreden vonnissen zal vernietigen voor zover de&#13;
pachtkamer in eerste aanleg heeft geoordeeld dat Guichelaar&#13;
een bedrag van € 44.337,- aan TenOevermoet&#13;
betalen, en opnieuw recht doende hem zal veroordelen&#13;
tot betaling van een bedrag groot € 54.705,-, te verhogen&#13;
met de wettelijke rente over deze som vanaf 1 mei&#13;
2003 tot de dag der voldoening. In het principaal en&#13;
incidenteel beroep heeft Ten Oever voor het overige&#13;
geconcludeerd tot bekrachtiging van de bestreden&#13;
vonnissen, met veroordeling van Guichelaar in de&#13;
kosten van (bedoeld zal zijn:) het principaal beroep.&#13;
2.4. Bij memorie van antwoord in het incidenteel beroep&#13;
heeft Guichelaar de grieven in het incidenteel beroep&#13;
bestreden en verweer gevoerd en geconcludeerd dat het&#13;
hof, uitvoerbaar bij voorraad, Ten Oever niet-ontvankelijk&#13;
zal verklaren in haar hoger beroep, althans haar&#13;
hoger beroep en de door haar geformuleerde grieven&#13;
ongegrond zal verklaren en verwerpen, met veroordeling&#13;
van Ten Oever in de proceskosten, daaronder begrepen&#13;
de kosten van eventuele getuigen en/of deskundigen,&#13;
alsmede in het nasalaris ad € 131,-.&#13;
2.5. Daarna hebben partijen bij akte en bij antwoordakte&#13;
het debat in het principaal beroep voortgezet.&#13;
2.6. Vervolgens hebben partijen de stukken voor het wijzen&#13;
van arrest aan het hof overgelegd.&#13;
3. De vaststaande feiten&#13;
3.1. Tussen partijen staan in hoger beroep als enerzijds gesteld&#13;
en anderzijds erkend dan wel niet of onvoldoende&#13;
weersproken en op grond van de in zoverre niet bestreden&#13;
inhoud van overgelegde producties, de navolgende&#13;
feiten vast.&#13;
3.2. Tussen partijen heeft een pachtovereenkomst bestaan&#13;
betreffende de hoeve en landerijen, gelegen te Berghuizen,&#13;
gemeente De Wolden, deel uitmakend van de kadastrale percelen, gemeente De Wolden, sectie G nrs.&#13;
680, 681, 1037 en 1055. Volgens de tekst van de&#13;
pachtovereenkomst was de oppervlakte van het gepachte&#13;
7.00.00 ha.&#13;
3.3. Bij beschikking van de pachtkamer van het toenmalige&#13;
kantongerecht te Meppel van 21 oktober 1999 is genoemde&#13;
pachtovereenkomst verlengd tot 30 april 2003&#13;
zonder dat verdere verlenging kon worden verzocht.&#13;
Per laatstgenoemde datum is de pacht dan ook geëindigd.&#13;
3.4. Guichelaar heeft zelf ongeveer 20 ha land in eigendom.&#13;
Op die grond heeft Guichelaar in de jaren zeventig een&#13;
ligboxenstal gebouwd. Guichelaar houdt vee en verbouwt&#13;
gewassen. Naast het gepachte en naast de grond&#13;
in eigendom had Guichelaar nog enige kleine percelen&#13;
andere grond in gebruik. De totale bedrijfsoppervlakte&#13;
in 1983 en 1984 bedroeg ruim 32.00.00 ha.&#13;
3.5. Guichelaar heeft tijdens de pacht zijn volledige melkquotum&#13;
verkocht voor € 0,50 per procent vet. Het&#13;
quotumbedroeg bijna 192.000 kgmelkmet een vetgehalte&#13;
van 4,29%.&#13;
4. De motivering van de beslissing in hoger&#13;
beroep&#13;
4.1. Tegen het vonnis van 10 maart 2009 heeft Guichelaar&#13;
eerder hoger beroep ingesteld.Dat hoger beroep betrof&#13;
de bij dat vonnis uitgesproken veroordeling tot ontruiming&#13;
van de hoeve en tot schadevergoeding wat betreft&#13;
de periode na het einde van de pachtverhouding waarin&#13;
Guichelaar de hoeve is blijven gebruiken. Bedoeld hoger&#13;
beroep is geëindigd met het onder rolnummer&#13;
2005/741 P door het hof gewezen arrest van 11 april&#13;
2006.&#13;
4.2. Het onderhavige hoger beroep betreft de vordering van&#13;
Ten Oever met betrekking tot melkquotum. Het vonnis&#13;
van 10 maart 2009 is wat betreft deze vordering&#13;
een tussenvonnis. Bij het vonnis van 22 juni 2006 heeft&#13;
de pachtkamer in eerste aanleg Guichelaar veroordeeld&#13;
tot betaling van € 44.337,-, vermeerderdmet wettelijke&#13;
rente, met veroordeling van Guichelaar in de proceskosten&#13;
in conventie en in reconventie en met afwijzing&#13;
van het meer of anders gevorderde.&#13;
4.3. Ten Oever is op 20 mei 2007 overleden. De erven&#13;
zetten het geding op haar naam voort.&#13;
4.4. Ten Oever heeft zich op het standpunt gesteld dat&#13;
Guichelaar in het onderhavige hoger beroep, voor zover&#13;
gericht tegen het vonnis van 10 maart 2005, niet kan&#13;
worden ontvangen, omdat hij zijn grieven tegen dat&#13;
vonnis reeds in de onder 4.1 bedoelde procedure aan&#13;
de orde behoorde te stellen. Dit standpunt is onjuist.&#13;
Guichelaar mocht zijn eerste hoger beroep beperken&#13;
tot het gedeelte van het vonnis van 10 maart 2005 dat&#13;
als een eindvonnis moet worden beschouwd en was&#13;
niet verplicht ook het gedeelte van dat vonnis dat een&#13;
tussenvonnis behelst, in zijn hoger beroep te betrekken.&#13;
4.5. Het hof zal de grieven zoveel mogelijk gezamenlijk&#13;
bespreken.&#13;
4.6. Volgens Guichelaar hangt geen melkquotum met het&#13;
gepachte samen, althans bestaat reden omde door hem&#13;
aan TenOever ter zake van de verkoop van het quotum&#13;
verschuldigde schadevergoeding te stellen op minder&#13;
dan de helft van de verkoopopbrengst. In dit verband&#13;
heeft Guichelaar zich, kort samengevat, beroepen op&#13;
de navolgende feitelijke stellingen:&#13;
a. De melkfabriek gaf in 1977 aan de melk niet langer&#13;
op de gepachte hoeve te kunnen ophalen. Guichelaar&#13;
heeft toen op eigen grond een ligboxenstal gebouwd.&#13;
Het is in feite alleen aan hem te danken dat er überhaupt&#13;
melkquotum is toegekend.&#13;
b. In feite was vanaf 1978 sprake van twee bedrijven,&#13;
een melkveebedrijf en een bedrijf waarin vleesvee werd&#13;
geweid en akkerbouw werd bedreven. Gelet op de geldende&#13;
overheidsregelingen was het niet mogelijk om&#13;
óók administratief twee bedrijven te hebben.&#13;
c. Het gepachte werd niet gebruikt in het melkveebedrijf&#13;
en op het gepachte liep dus alleen vleesvee of werd&#13;
akkerbouw bedreven.&#13;
In dit verband legt Guichelaar er nadruk op dat op&#13;
Ten Oever de (stelplicht en) bewijslast rust ter zake&#13;
van de feiten waaruit volgt dat met het gepachte&#13;
melkquotum samenhangt.&#13;
4.7. Op zichzelf gaat Guichelaar er terecht van uit dat volgens&#13;
de hoofdregel van art. 150 Wetboek van Burgerlijke&#13;
Rechtsvordering op Ten Oever de stelplicht en&#13;
bewijslast rust ter zake van de feiten waaruit volgt dat&#13;
met het gepachtemelkquotumsamenhangt.Wel dient&#13;
Guichelaar als pachter, in verband met de omstandigheid&#13;
dat hij bij uitstek op de hoogte is van en toegang&#13;
heeft tot de in dit verband relevante gegevens, zijn betwisting&#13;
van bedoelde samenhang zodanig temotiveren,&#13;
dat Ten Oever als verpachter voor eventuele bewijslevering&#13;
voldoende aanknopingspunten heeft. Tegenover&#13;
de stellingen van Ten Oever omtrent de aard van het&#13;
door Guichelaar uitgeoefende bedrijf, volgens welke&#13;
de akkerbouwtak (maïs en haver) mede de veehouderij&#13;
diende (conclusie van repliek onder 17), heeft Guichelaar&#13;
zijn betwisting onvoldoende gemotiveerd. De&#13;
omstandigheid dat het voor Guichelaar administratief&#13;
niet mogelijk was om twee gescheiden bedrijven te&#13;
hebben, brengt uiteraard op zichzelf niet mee dat&#13;
Guichelaar feitelijk twee gescheiden bedrijven heeft&#13;
gehad. Ook de stelling dat het gepachte uitsluitend&#13;
werd gebruikt voor de uitoefening van een bepaalde&#13;
bedrijfsactiviteit (namelijk het weiden van vleesvee,&#13;
akkerbouw) en niet voor een andere (melkveehouderij)&#13;
is een onvoldoende motivering. Guichelaar had in&#13;
moeten gaan op de wijze waarop bemesting van het&#13;
gepachte plaatsvond (al dan niet mede met mest van&#13;
het melkvee) en op het gebruik van op het gepachte&#13;
geoogst gewas (al niet mede ten behoeve van het&#13;
melkvee). Gelet op een en ander dient het hof aan de&#13;
betwisting doorGuichelaar voorbij te gaan en dus ervan&#13;
uit te gaan dat met het gepachte melkquotum samenhangt.&#13;
In zoverre falen de grieven in het principaal beroep.&#13;
4.8. Volgens vaste rechtspraak van dit hof heeft de pachter&#13;
– tegen de achtergrond van het beginsel zoals dit ten&#13;
grondslag ligt aan art. 6:212 Burgerlijk Wetboek – bij&#13;
het einde van de pacht aanspraak op een vergoeding&#13;
voor het door hem aan de verpachter op te leveren&#13;
melkquotumdie in overeenstemming ismet de omvang&#13;
van zijn bijdrage aan de opbouw van de melkproductie&#13;
van het bedrijf. Eveneens volgens die vaste rechtspraak&#13;
geldt als vaste regel of vuistregel dat die vergoeding moet worden gesteld op de helft van de waarde van het&#13;
quotum. Die regel is gegrond op de verweging dat&#13;
verpachter en pachter beide aan de totstandkoming&#13;
van het quotum een wezenlijke bijdrage hebben geleverd,&#13;
de verpachter door het gepachte ter beschikking&#13;
van de pachter te stellen en de pachter door melkvee&#13;
te houden. Achtergrond van de regel is bovendien de&#13;
overweging dat de praktijk behoefte heeft aan houvast.&#13;
4.9. De doorGuichelaar aangevoerde feiten zijn onvoldoende&#13;
om van bedoelde regel af te wijken. De omstandigheid&#13;
datGuichelaar door het bouwen van een ligboxenstal&#13;
op eigen grond de voortzetting van demelkveehouderij&#13;
mogelijk heeft gemaakt, doet er niet aan af dat&#13;
ook TenOever aan de totstandkoming van het quotum&#13;
een wezenlijke bijdrage heeft geleverd door het gepachte&#13;
ter beschikking te stellen.Dat geldt ook indienGuichelaar&#13;
het gepachte uitsluitend ten behoeve van de vleesvee-&#13;
en akkerbouwtak van zijn bedrijf heeft gebruikt.&#13;
In dat geval heeft hij immers de overigens tot zijn bedrijf&#13;
behorende gronden in ruimere mate voor de&#13;
melkveehouderij in kunnen zetten dan zonder die terbeschikkingstelling&#13;
het geval zou zijn geweest. Volgens&#13;
de vaste rechtspraak van dit hof moet ook die indirecte&#13;
bijdrage aan de op het bedrijf van de pachter gerealiseerdemelkproductie&#13;
in aanmerking worden genomen.&#13;
4.10. Uit het voorgaande volgt dat ook het hof bij de begroting&#13;
van de schade die TenOever lijdt doordat Guichelaar&#13;
het quotumheeft verkocht, uitgaat van een vergoedingsplicht&#13;
ter grootte van de helft van de waarde van&#13;
het quotum. Ook in zoverre falen de grieven in het&#13;
principaal beroep.&#13;
4.11. Grief 8 in het principaal beroep en de beide grieven in&#13;
het incidenteel beroep hebben betrekking op het bedrag&#13;
van de door Guichelaar verschuldigde schadevergoeding.&#13;
Naar het hof uit de memorie van antwoord in&#13;
het incidenteel appel (pagina 4 onder 2) begrijpt heeft&#13;
Guichelaar zijn met grief 8 in het principaal beroep&#13;
verwoorde bezwaren inmiddels laten vallen. Daarmee&#13;
resteert de vraag of het gepachte 7.00.00 ha omvatte&#13;
dan wel 8.65.00 ha. Voor haar standpunt dat op grond&#13;
van de pachtovereenkomst 8.65.00 ha bij Guichelaar&#13;
in gebruik was, heeft Ten Oever zich beroepen op een&#13;
brief van Guichelaar aan haar van 8 november 1996,&#13;
overgelegd als productie 4 bij conclusie van dupliek in&#13;
conventie tevens van repliek in reconventie. Bedoelde&#13;
brief, die door Guichelaar nogmaals is overgelegd als&#13;
productie 1 bij zijn akte van 22 juni 2005, houdt onder&#13;
meer het volgende in:&#13;
‘Hierbij wil ik u een voorstel voorleggen om in de toekomst&#13;
onze pachtverhouding te regelen zeker nu er ook&#13;
sprake is van het nieuwe pachtnormenbesluit waarin&#13;
is geregeld dat deze normen ‘rechtstreeks’ doorwerken&#13;
in de pachtprijs tussen partijen. Allereerst ten aanzien&#13;
van de oppervlakte. Ik ben van mening dat ik ongeveer&#13;
8.65 ha grond in gebruik heb van u hoewel moeilijk&#13;
aan te geven is waar deze oppervlakte exact ligt. In een&#13;
eventueel nieuw pachtcontract zou derhalve een oppervlakte&#13;
van 8.65 ha opgenomen kunnen worden.’&#13;
4.12. HetgeenGuichelaar in reactie op het incidenteel beroep&#13;
aanvoert, is geen voldoende gemotiveerde betwisting&#13;
van de stelling van TenOever dat het gepachte feitelijk&#13;
8.65.00 ha omvatte. Waar Guichelaar spreekt van een&#13;
‘volgens Ten Oever niet bestaande brief’, is zijn standpunt&#13;
onbegrijpelijk. Uit het standpunt van Ten Oever&#13;
is duidelijk dat zij de brief voor echt houdt. Guichelaar,&#13;
die zoals reeds gememoreerd, de brief zelf tot tweemaal&#13;
toe in het geding heeft gebracht, doet dat klaarblijkelijk&#13;
zelf ook. Waar Guichelaar aanvoert dat ‘het verschil’&#13;
(klaarblijkelijk is bedoeld het verschil met de 7.00.00&#13;
hectare waarvan de pachtkamer in eerste aanleg is uitgegaan,&#13;
dus 1.65.00 ha) de grond betreft ‘op naam van&#13;
mevrouw Guichelaar-Van Goor’, is zijn standpunt&#13;
onvoldoende toegelicht. In eerdere gedingstukken is&#13;
sprake van 3.65.31 ha uit de onverdeelde boedel Guichelaar-&#13;
Van Goor (productie 3 bij conclusie van dupliek&#13;
in conventie tevens conclusie van repliek in reconventie&#13;
en akte houdende wijziging (vermeerdering) van&#13;
eis in conventie onder 3). Ook heeft Guichelaar niet&#13;
toegelicht hoe hij ertoe gekomen zou zijn om in zijn&#13;
brief van 8 november 1996 een deel van de tot de nalatenschap&#13;
van zijn moeder behorende gronden te verwarren&#13;
met tot het gepachte behorende gronden.&#13;
4.13. In eerste aanleg heeft Guichelaar bij zijn conclusie na&#13;
comparitie onder 2.5 zich (subsidiair) op het standpunt&#13;
gesteld dat de pachtovereenkomst ongewijzigd is gebleven&#13;
en dat (zo begrijpt het hof:) daarom moet worden&#13;
uitgegaan van de in de pachtovereenkomst aangeduide&#13;
omvang van het gepachte van 7.00.00 hectare. Ook in&#13;
zoverre faalt zijn verweer. Indien het gepachte feitelijk&#13;
meer omvat dan de in de pachtovereenkomst opgegeven&#13;
oppervlakte, is de feitelijke oppervlakte beslissend.&#13;
4.14. Uit het voorgaande volgt dat het incidenteel beroep&#13;
doel treft en dat uit moet worden gegaan van een omvang&#13;
van het gepachte van 8.65.00 hectare. Ten Oever&#13;
berekent het hectaregemiddelde op 5.896,74 kg en dus&#13;
lager dan Guichelaar (5.905,90 kg). Het hof zal Ten&#13;
Oever volgen in haar berekening van de verschuldigde&#13;
schadevergoeding, uitgaande van een onbetwiste vetreferentie&#13;
van 4,29% en een eveneens onbetwiste prijs&#13;
van € 0,50 per procent vet. Die berekening leidt tot&#13;
een bedrag in hoofdsom van € 54.704,79 (8.65.00 x&#13;
5.896,74 x 4,29 x € 0,50 x 50%).&#13;
4.15. Grief 9 in het principaal beroep richt zich tegen de&#13;
toewijzing van wettelijke rente. Volgens Guichelaar&#13;
bestaat er ‘geen enkele reden’ voor toekenning van een&#13;
rentevergoeding. Gelet op het bepaalde in art. 6:119&#13;
Burgerlijk Wetboek in verband met art. 6:83 aanhef&#13;
en onder b Burgerlijk Wetboek faalt de grief.&#13;
4.16. Grief 10 in het principaal beroep, die betrekking heeft&#13;
op de proceskosten, bouwt op de overige grieven voort&#13;
en deelt in hun lot.&#13;
4.17. De slotsom is dat de grieven in het principaal beroep&#13;
falen en dat de grieven in het incidenteel beroep slagen.&#13;
Het hof zal de bestreden vonnissen vernietigen voor&#13;
zover de pachtkamer in eerste aanleg uit is gegaan van&#13;
een door Guichelaar aan Ten Oever verschuldigd bedrag&#13;
in hoofdsom van € 44.337,- en in plaats daarvan&#13;
toewijzen een bedrag van € 54.704,79, te vermeerderen&#13;
met wettelijke rente,met bekrachtiging van die vonnissen&#13;
voor het overige, voor zover in dit hoger beroep&#13;
betrokken.&#13;
4.18. Het hof gaat voorbij aan de door Guichelaar gedane&#13;
bewijsaanbiedingen omdat die aanbiedingen geen betrekking&#13;
hebben op feiten die, indien bewezen, tot een 4.19. Als de (grotendeels) in het ongelijk gestelde partij dient&#13;
Guichelaar de kosten te dragen van zowel het principaal&#13;
als het incidenteel beroep.&#13;
5. De beslissing&#13;
Het hof, recht doende in het principaal en het incidenteel&#13;
beroep:&#13;
vernietigt de vonnissen van de pachtkamer van de rechtbank&#13;
Assen, sector kanton, locatie Meppel, van 10 maart 2005 en&#13;
22 juni 2006 voor zover in die vonnissen uit wordt gegaan&#13;
van een door Guichelaar aan Ten Oever verschuldigd bedrag&#13;
in hoofdsom van € 44.337,-, en doet in zoverre opnieuw&#13;
recht;&#13;
veroordeelt Guichelaar om aan Ten Oever te betalen €&#13;
54.704,79, vermeerderd met de wettelijke rente daarover&#13;
vanaf 1 mei 2003 tot aan de dag van volledige betaling;&#13;
wijst af het meer of anders gevorderde;&#13;
bekrachtigt genoemde vonnissen voor het overige, voor zover&#13;
in dit hoger beroep betrokken;&#13;
veroordeelt Guichelaar in de kosten van het principaal en het&#13;
incidenteel beroep, tot aan deze uitspraak aan de zijde van&#13;
Ten Oever wat betreft het principaal beroep begroot op €&#13;
2.446,50 voor salaris overeenkomstig het liquidatietarief en&#13;
op € 248,- voor griffierecht en wat betreft het incidenteel&#13;
beroep begroot op € 815,50.&#13;
5545&#13;
Pachtkamer Hof Arnhem, 7 april 2009 (tussenarrest) en&#13;
20 oktober 2009 (eindarrest), zaaknummer 104.004.079&#13;
(zaaknummer rechtbank 150795)&#13;
(Fortis ASR/Houterman)&#13;
(mrs. W.L. Valk, J.K.B. van Daalen en Th.C.M. Willemse&#13;
en de raden mr. ing. J.A. Jansens van Gellicum en ir.&#13;
H.B.M. Duenk)&#13;
LJN BK4245&#13;
Vordering tot medepacht.&#13;
[Burgerlijk Wetboek, art. 7:363, 364]&#13;
Toewijzing vordering van pachter om zijn zoon als medepachter&#13;
aan te wijzen. Onvoldoende aanwijzingen dat de zoon onvoldoende&#13;
waarborgen biedt voor een behoorlijke bedrijfsvoering.&#13;
Evenmin sprake van een zeer gering economisch belang van&#13;
pachter bij voortzetting van de pacht, noch van een binnen afzienbare&#13;
tijd te verwachten beëindiging van de onderneming&#13;
van pachter waardoor medepacht naar billijkheid achterwege&#13;
dient te blijven.&#13;
Arresten inzake:&#13;
de naamloze vennootschap&#13;
Fortis ASR Levensverzekering N.V.,&#13;
gevestigd te Utrecht,&#13;
appellante,&#13;
advocaat: mr. D.M.H.M. van Dijk,&#13;
tegen:&#13;
Cornelis Hendrik Houterman,&#13;
wonende te Vlissingen,&#13;
geïntimeerde,&#13;
advocaat: mr. N.L.J.M. Rijssenbeek.&#13;
Tussenarrest (7 april 2009)&#13;
1. Het geding in eerste aanleg&#13;
Voor het geding in eerste aanleg verwijst het hof naar de inhoud&#13;
van de vonnissen van 30 maart 2007 en 29 juni 2007,&#13;
die de pachtkamer van de rechtbank Middelburg, sector&#13;
kanton, locatieMiddelburg, tussen appellante (hierna: Fortis)&#13;
als gedaagde en geïntimeerde (hierna:Houterman sr.) als eiser&#13;
heeft gewezen. Van het vonnis van 29 juni 2007 is een fotokopie&#13;
aan dit arrest gehecht.&#13;
2. Het geding in hoger beroep&#13;
2.1. Fortis heeft bij exploot van 27 juli 2007 aan Houterman&#13;
sr. aangezegd van het vonnis van 29 juni 2007 in&#13;
hoger beroep te komen, met dagvaarding van Houterman&#13;
sr. voor dit hof.&#13;
2.2. Bijmemorie van grieven heeft Fortis twee grieven tegen&#13;
het bestreden vonnis aangevoerd en toegelicht, een&#13;
aantal producties in het geding gebracht, en heeft zij&#13;
geconcludeerd dat het hof het bestreden vonnis zal&#13;
vernietigen en, opnieuw recht doende, bij arrest uitvoerbaar&#13;
bij voorraad,Houterman sr. alsnog niet-ontvankelijk&#13;
zal verklaren in de door hem ingestelde vordering,&#13;
althans hem deze zal ontzeggen, met veroordeling van&#13;
Houterman sr. in de kosten van deze procedure in&#13;
beide instanties.&#13;
2.3. Bij memorie van antwoord heeft Houterman sr. de&#13;
grieven bestreden en verweer gevoerd, heeft hij bewijs&#13;
aangeboden en een aantal nieuwe producties in het&#13;
geding gebracht en heeft hij geconcludeerd dat het hof,&#13;
zonodig onder verbetering en/of aanvulling van gronden,&#13;
het bestreden vonnis zal bevestigen,met veroordeling&#13;
van Fortis in de kosten van het hoger beroep.&#13;
2.4. Vervolgens hebben partijen de stukken voor het wijzen&#13;
van arrest aan het hof overgelegd en heeft het hof arrest&#13;
bepaald.&#13;
3. De vaststaande feiten&#13;
Op grond van hetgeen enerzijds is gesteld en anderzijds erkend&#13;
dan wel niet of onvoldoende weersproken en op grond&#13;
van de in zoverre niet bestreden inhoud van overgelegde&#13;
producties, staan vast de feiten die de pachtkamer in zijn&#13;
vonnis van de 29 juni 2007 onder 2 tot en met 4 heeft vermeld.&#13;
4. De motivering van de beslissing in hoger&#13;
beroep&#13;
4.1. Het gaat in deze zaak omhet volgende. Tussen partijen&#13;
is een pachtovereenkomst van kracht met betrekking&#13;
tot de hoeve kadastraal bekend gemeente Mariekerke,&#13;
sectie L, nr. 1818 en gemeente Vlissingen, sectie T,&#13;
nrs. 803 en 813 ter grootte van tezamen 33.80.65 ha.&#13;
Bij brief van 1 november 2006 heeft Fortis aan Houterman&#13;
sr. medegedeeld dat zij de pachtovereenkomst&#13;
per 1 november 2008 slechts met vier jaar wenste te&#13;
verlengen in verband met het feit dat Houterman sr.&#13;
in 2011 de leeftijd van 65 jaren zal bereiken. &#13;
4.2. Houterman sr. heeft een verzoekschrift tot pachtverlenging&#13;
ingediend. Verder heeft hij gevorderd dat zijn&#13;
zoon - Pieter David Houterman, hierna: Houterman&#13;
jr. - als medepachter wordt aangemerkt. Bij afzonderlijke&#13;
dagvaarding heeft Houterman sr. tot slot gevorderd&#13;
dat Houterman jr. in zijn plaats wordt gesteld als&#13;
pachter.&#13;
4.3. Bij beschikking van de pachtkamer van 29 juni 2007&#13;
is de pachtovereenkomst verlengd tot 1 november&#13;
2012. In zijn vordering tot indeplaatsstelling isHouterman&#13;
sr. bij vonnis van de pachtkamer van 29 juni 2007&#13;
niet-ontvankelijk verklaard. Bij het bestreden vonnis&#13;
heeft de pachtkamer Houterman jr. aangemerkt als&#13;
medepachtermet betrekking tot de pachtovereenkomst&#13;
tussen partijen en de proceskosten gecompenseerd.&#13;
4.4. In haar grieven voert Fortis - kort samengevat - bezwaren&#13;
aan tegen het oordeel van de pachtkamer dat&#13;
Houterman jr. voldoende waarborgen biedt voor een&#13;
behoorlijke bedrijfsvoering en de afwijzing van haar&#13;
verweer dat de verpachte grond niet rendabel beboerd&#13;
zal worden.&#13;
4.5. Het hof zal een comparitie van partijen ten overstaan&#13;
van deze kamer gelasten voor het verkrijgen van inlichtingen.&#13;
Het hof draagt aan Houterman sr. op om ervoor&#13;
zorg te dragen dat Houterman jr. ter zitting aanwezig&#13;
zal zijn. Aan Houterman sr. wordt verder opgedragen&#13;
te bevorderen dat Houterman jr. voorafgaand&#13;
aan de comparitie een schriftelijk verslag opstelt waarin&#13;
hij puntsgewijs zijn relevante ervaring in de agrarische&#13;
bedrijfstak vermeldt. In het bijzonder dient hij verslag&#13;
te doen van de agrarische werkzaamheden die hij in&#13;
het verleden heeft verricht op het bedrijf van zijn vader.&#13;
Met name dient het verslag te bevatten een beschrijving&#13;
van de aard van de door hemverrichte werkzaamheden,&#13;
de omvang daarvan en de frequentie waarmee de&#13;
werkzaamheden door hemzijn uitgevoerd.Houterman&#13;
sr. dient ervoor te zorgen dat het hof en de wederpartij&#13;
uiterlijk twee weken voor de dag van de zitting over&#13;
het verslag beschikken.&#13;
4.6. De partij die bij gelegenheid van de comparitie nog&#13;
een proceshandeling wenst te verrichten of (andere)&#13;
producties in het geding wenst te brengen, dient ervoor&#13;
te zorgen dat het hof en de wederpartij uiterlijk twee&#13;
weken voor de dag van de zitting een afschrift van de&#13;
te verrichten proceshandeling of de in het geding te&#13;
brengen producties hebben ontvangen.&#13;
5. De beslissing&#13;
Het hof, recht doende in hoger beroep:&#13;
bepaalt dat partijen (Houterman sr. in persoon en Fortis&#13;
vertegenwoordigd door iemand die van de zaak op de hoogte&#13;
en tot het geven van de verlangde inlichtingen in staat is) tezamenmet&#13;
hun advocaten zullen verschijnen voor de volledige&#13;
pachtkamer, die daartoe zitting zal houden in het paleis van&#13;
justitie aan de Walburgstraat 2-4 te Arnhem op een nader&#13;
door deze te bepalen dag en tijdstip;&#13;
draagt Houterman sr. op om ervoor zorg te dragen dat&#13;
Houterman jr. ter zitting aanwezig zal zijn, zodat hij een&#13;
toelichting kan geven op het verslag als onder 4.5 aangegeven;&#13;
bepaalt dat partijen de verhinderdagen van partijen, hun advocaten&#13;
en Houterman jr. in de maanden mei tot en met&#13;
september 2009 zullen opgeven op de roldatum 21 april&#13;
2009, waarna dag en uur van de comparitie (ook indien&#13;
voormelde opgave van een of meer van partijen ontbreekt)&#13;
zullen worden vastgesteld;&#13;
bepaalt dat Houterman sr. het stuk als bedoeld in rov. 4.5 in&#13;
het geding dient te brengen en dat hij ervoor dient te zorgen&#13;
dat het hof in zesvoud en de wederpartij in enkelvoud uiterlijk&#13;
14 dagen voor de dag van de zitting een afschrift van dat stuk&#13;
hebben ontvangen;&#13;
bepaalt dat indien een partij bij gelegenheid van de comparitie&#13;
van partijen nog een proceshandeling wenst te verrichten of&#13;
producties in het geding wenst te brengen, deze partij ervoor&#13;
dient te zorgen dat het hof in zesvoud en de wederpartij in&#13;
enkelvoud uiterlijk 14 dagen voor de dag van de zitting een&#13;
afschrift van de te verrichten proceshandeling of de in het&#13;
geding te brengen producties hebben ontvangen;&#13;
houdt verder iedere beslissing aan.&#13;
Eindarrest (20 oktober 2009)&#13;
1. Het verdere verloop van het geding in hoger&#13;
beroep&#13;
1.1. Voor het verloop van deze procedure tot 7 april 2009&#13;
verwijst het hof naar zijn tussenarrest van die datum.&#13;
In dat arrest is een comparitie van partijen bepaald die&#13;
op 21 september 2009 is gehouden. Het hiervan opgemaakte&#13;
proces-verbaal bevindt zich in afschrift bij de&#13;
stukken, evenals de naar aanleiding daarvan aan het&#13;
hof en de wederpartij verzonden brief van 24 september&#13;
2009 van mr. van Dijk.&#13;
1.2. Vervolgens heeft het hof arrest bepaald.&#13;
2. De verdere motivering van de beslissing in&#13;
hoger beroep&#13;
2.1. Naar aanleiding van de grieven van Fortis, die betogen&#13;
datHouterman jr. onvoldoende waarborgen biedt voor&#13;
een behoorlijke bedrijfsvoering, althans dat de vordering&#13;
tot medepacht naar billijkheid moet worden afgewezen,&#13;
heeft het hofHouterman jr. verzocht een verslag&#13;
van zijn werkzaamheden op het bedrijf van zijn vader&#13;
op te stellen en hem ter zitting ondervraagd.&#13;
2.2. Houterman jr. heeft na 1988 geen opleidingen meer&#13;
gevolgd in de agrarische bedrijfstak.Het hoogst behaalde&#13;
scholingsniveau is de middelbare landbouwschool.&#13;
Dit alleen brengt echter niet mee dat Houterman jr.&#13;
onvoldoende waarborgen biedt voor een behoorlijke&#13;
bedrijfsvoering. Het tekort aan (recente) scholing kan&#13;
immers worden gecompenseerd door praktische ervaring&#13;
in de agrarische sector en ervaring elders die samen&#13;
tot een voldoende adequaat werk- en denkniveau leiden.&#13;
2.3. Houterman jr. is logistiek medewerker en werkt in&#13;
ploegendienst bij Total Raffinaderij Nederland NV te&#13;
Vlissingen. Uit zijn verslag en zijn verklaring ter zitting&#13;
volgt dat hij bovendien vanaf zijn vroege jeugd meewerkt&#13;
op het bedrijf van zijn vader en daar alle voorkomende&#13;
werkzaamheden verricht. Het is voorts de bedoeling&#13;
datHouterman jr. in de periode tot 2011/2012&#13;
geleidelijk aan het bedrijf zal gaan overnemen. Voor&#13;
zover Houterman jr. op dit moment theoretische en&#13;
praktische scholing tekort komt zal hij deze in de genoemde&#13;
periode alsnog kunnen opdoen. Het hof acht&#13;
hem daartoe gelet op zijn opleiding, zijn huidige functie, zijn toelichting op de overgelegde stukken en&#13;
beantwoording van vragen ter zitting ook in staat. Er&#13;
bestaat in elk geval onvoldoende aanleiding tot een&#13;
zodanige twijfel omtrent het (toekomstig) opleidingsniveau&#13;
van Houterman jr. dat dit aan medepacht in de&#13;
weg behoort te staan.&#13;
2.4. Ook de suggestie van Fortis dat de vordering tot medepacht&#13;
niet serieus is gemeendmaar slechts is ingesteld&#13;
om verlenging van de pachtovereenkomst in de toekomst&#13;
mogelijk te maken, passeert het hof. Voorop&#13;
staat dat zolang Houterman sr. pachter is, het hem is&#13;
toegestaan een vordering tot medepacht in te stellen.&#13;
Dat deze vordering louter is ingesteld om het voor&#13;
Houterman sr. mogelijk te maken tot na zijn 65e levensjaar&#13;
het bedrijf voort te zetten, heeft Fortis onvoldoende&#13;
aannemelijk gemaakt. Houterman jr. werkt 32&#13;
uren per week in ploegendienst.Dat laat hemvoldoende&#13;
tijd en geeft ook voldoende flexibiliteit omzijn vader&#13;
bij te staan in het bedrijf. Het verslag van Houterman&#13;
jr.maaktmelding van typische werkzaamheden op een&#13;
akkerbouwbedrijf als het onderhavige, het hele jaar&#13;
rond. Ter zitting heeft Houterman jr. bovendien zijn&#13;
toekomstvisie voor het bedrijf ontvouwd. DatHouterman&#13;
jr. niet serieus van plan is het bedrijf op termijn&#13;
over te nemen is in het licht hiervan niet voldoende&#13;
gemotiveerd.De leeftijd vanHouterman jr., de omstandigheid&#13;
dat zijn vrouw parttime werkt en het feit hij&#13;
twee kinderen heeft, zijn daartoe niet voldoende. Vorenstaand&#13;
oordeel wordt niet anders doordat het hof&#13;
met Fortis constateert dat de hoogte van het aantal&#13;
door Houterman jr. geschatte uren dat hij op het bedrijf&#13;
zou werken (in de zomer 180 uren per maand en&#13;
in de winter en herfst 100 uren per maand) wellicht&#13;
overdreven is.&#13;
2.5. Daarnaast zet Fortis vraagtekens bij de daadwerkelijke&#13;
betrokkenheid van Houterman jr. bij het bedrijf. Zo&#13;
wijst zij op het ontbreken van financiële kennis bij&#13;
Houterman jr., het - tot voor kort - ontbreken van een&#13;
maatschapscontract en het feit dat Houterman jr. niet&#13;
in de landbouwtellingsgegevens voorkomt. Ter zitting&#13;
heeft zij aangevoerd dat haar rentmeester Houterman&#13;
jr. nimmer op het bedrijf heeft aangetroffen.&#13;
2.6. Het hof begrijpt dat vader en zoon het tot nu toe zo&#13;
hebben geregeld dat de zoon meewerkt in het bedrijf&#13;
zonder dat hij daarvoor een vergoeding krijgt met het&#13;
oog op de toekomstige overname van het bedrijf. Na&#13;
zijn 65ste zalHouterman sr. op zijn beurt in het bedrijf&#13;
van zijn zoon meewerken zonder dat hij daarvoor een&#13;
vergoeding krijgt. Tot heden heeft de zoon dus geen&#13;
inkomsten uit zijn werkzaamheden voor het landbouwbedrijf&#13;
en dat zal ook de achtergrond zijn dat hij niet&#13;
is opgenomen in de landbouwtellingsgegevens. Op 28&#13;
juni 2008 hebben Houterman sr. en Houterman jr.&#13;
voorts eenmaatschapsovereenkomst gesloten (productie&#13;
3 bij memorie van antwoord). Ter zitting is toegelicht&#13;
dat de winstdeling in het eerste jaar 80% voor Houterman&#13;
sr. en 20% voor Houterman jr. zal zijn en dat het&#13;
aandeel van de zoon in vijf jaren zal groeien naar 100%.&#13;
Daarnaast is aangevoerd dat vader en zoon beleidsbeslissingen&#13;
steeds samen nemen. Als voorbeeld is een&#13;
bouwplan overgelegd voor 2009. In het licht van dit&#13;
alles komt aan de omstandigheid dat niet eerder een&#13;
maatschapsovereenkomst is gesloten en de vordering&#13;
tot medepacht niet eerder is ingesteld onvoldoende&#13;
gewicht toe.Hetzelfde geldt voor de ter zitting gebleken&#13;
onzekerheid van Houterman jr. over de toekomstige&#13;
financiële afwikkeling. Het hof gaat er vanuit dat&#13;
Houterman sr. en Houterman jr. in de komende jaren&#13;
tot afspraken over de (overname van de) opstallen en&#13;
de uitkoop van vader zullen komen. Verder geldt als&#13;
niet (meer) weersproken dat Houterman jr. door zijn&#13;
werkgever in staat gesteld zal worden om zo nodig zijn&#13;
werkzaamheden voor Total geleidelijk te verminderen,&#13;
dat Houterman jr. beschikt over eigen vermogen uit&#13;
een eigen woning en dat hij enig kind is. In zoverre is&#13;
er onvoldoende aanleiding te verwachten dat Houterman&#13;
jr. de zaken in de toekomst financieel niet op orde&#13;
zal krijgen.Wat de bedrijfsbezoeken van de rentmeester&#13;
betreft, overweegt het hof dat Fortis niet nader heeft&#13;
onderbouwd dat de voormalige rentmeester in de jaren&#13;
2001-2005 regelmatig op het bedrijf is geweest. Dit&#13;
had wel op haar weg gelegen nuHouterman sr. in eerste&#13;
aanleg al heeft aangevoerd dat de rentmeester zich de&#13;
afgelopen 15 jaren nooit op het bedrijf heeft laten zien.&#13;
Een en ander leidt het hof tot het oordeel dat er onvoldoende&#13;
aanwijzingen zijn datHouterman jr. onvoldoende&#13;
waarborgen voor een behoorlijke bedrijfsvoering&#13;
biedt. Grief 1 faalt.&#13;
2.7. In het kader van de billijkheidsafweging voert Fortis&#13;
naast het hiervoor besprokene aan dat het bedrijf van&#13;
Houterman sr. niet winstgevend is zodat Houterman&#13;
jr. geen belang heeft bij voortzetting of overneming&#13;
van het landbouwbedrijf. Een bedrijfsmatige exploitatie&#13;
ligt volgens haar niet voor de hand.&#13;
2.8. Het hof stelt voorop dat een beoordeling van het belang&#13;
van de pachter bij voortzetting van de pacht bij uitstek&#13;
in een een beëindigingsprocedure aan de orde is. In&#13;
een procedure tot medepacht is dat belang slechts in&#13;
zoverre aan de orde, dat bijvoorbeeld een zeer gering&#13;
economisch belang van de pachter bij voortzetting van&#13;
de pacht of een binnen afzienbare tijd te verwachten&#13;
beëindiging van de onderneming van de pachter kan&#13;
meebrengen dat naar billijkheidmedepacht achterwege&#13;
dient te blijven. Dat geval doet zich hier niet voor. Uit&#13;
de jaarstukken leidt het hof voorts af dat het landbouwbedrijf&#13;
geen (hoge) schulden heeft en een bescheiden&#13;
jaarinkomen genereert van ruim € 20.000. De herinvesteringreserve&#13;
is deels ten goede gekomen aan het&#13;
resultaat van 2006 en deels geïnvesteerd in een nieuwe&#13;
machine à € 10.000 (2007). Als onweersproken geldt&#13;
tot slot dat het bouwplan voor 2009 44,1 ha omvat en&#13;
dat het ook nog mogelijk is om gronden in de omgeving&#13;
van het landbouwbedrijf bij te pachten.De tweede&#13;
grief faalt dus.&#13;
2.9. Nu de grieven falen,moet het bestreden vonnis waarbij&#13;
Houterman jr. is aangemerkt als medepachter worden&#13;
bekrachtigd. Fortis zal als de in het ongelijk gestelde&#13;
partij in de kosten van het hoger beroep worden veroordeeld.&#13;
3. De beslissing&#13;
Het hof, recht doende in hoger beroep:&#13;
bekrachtigt het vonnis van de rechtbank Middelburg, sector&#13;
kanton, locatie Middelburg, van 29 juni 2007;&#13;
veroordeelt Fortis in de kosten van het hoger beroep, tot aan&#13;
deze uitspraak aan de zijde van Houterman sr. begroot op €&#13;
1788 voor salaris van de advocaat overeenkomstig het liquidatietarief&#13;
en op € 251 voor griffierecht.&#13;
Milieurecht&#13;
5546&#13;
Afdeling Bestuursrechtspraak Raad van State, 7 oktober&#13;
2009, zaaknummer 200808068/1/M2&#13;
(mr. K. Brink, mr. M.W.L. Simons-Vinckx en drs. W.J.&#13;
Deetman)&#13;
LJN BJ9493&#13;
Revisievergunning. Ammoniakemissie. Best beschikbare&#13;
technieken.&#13;
[Wet milieubeheer, art. 8. 10, 8.11, 8.40; Wet ammoniak en&#13;
veehouderij, art. 1, 3; Regeling ammoniak en veehouderij,&#13;
art. 2; Besluit huisvesting, art. 2, 4; IPPC-richtlijn (Richtlijn&#13;
96/61/EG, PbEG 1996, L 257, thans: Richtlijn 2008/1/EG,&#13;
PbEG 2008, L 24/8-29), art. 9]&#13;
Geen sprake van incorrecte implementatie van art. 9 lid 3, 4 en&#13;
8 van de IPPC-richtlijn in de Wet milieubeheer. Correcte toepassing&#13;
in de inrichting van de daarvoor in aanmerking komende&#13;
beste beschikbare technieken.&#13;
Uitspraak in het geding tussen:&#13;
[appellant], wonend te [woonplaats], en anderen,&#13;
appellanten,&#13;
en&#13;
het college van burgemeester en wethouders van Oude IJsselstreek,&#13;
verweerder.&#13;
1. Procesverloop&#13;
Bij besluit van 16 september 2008 heeft het college van burgemeester&#13;
en wethouders van Oude IJsselstreek (hierna: het&#13;
college) aan [vergunninghoudster] een revisievergunning als&#13;
bedoeld in art. 8.4, eerste lid, van de Wet milieubeheer verleend&#13;
voor een vleesvarkens- en vleeskuikenhouderij op het&#13;
perceel [locatie] te [plaats]. Dit besluit is op 25 september&#13;
2008 ter inzage gelegd.&#13;
Tegen dit besluit hebben [appellant] en anderen bij brief, bij&#13;
de Raad van State ingekomen op 5 november 2008, beroep&#13;
ingesteld. De gronden van het beroep zijn aangevuld bij brief&#13;
van 3 december 2008.&#13;
Het college heeft een verweerschrift ingediend.&#13;
De Afdeling heeft de zaak ter zitting behandeld op 11&#13;
augustus 2009, waar [appellant] en anderen, in de persoon&#13;
van [appellant], en [gemachtigden], en het college, vertegenwoordigd&#13;
door ing. A. Lohuis, werkzaam bij de gemeente&#13;
Oude IJsselstreek, zijn verschenen. Voorts is vergunninghoudster,&#13;
vertegenwoordigd door ing. J. Bril, als partij gehoord.&#13;
2. Overwegingen&#13;
2.1. [appellant] en anderen voeren aan dat het college ten&#13;
onrechte geen nieuw ontwerpbesluit heeft opgesteld&#13;
na de op 20 augustus 2008 door de Afdeling uitgesproken&#13;
vernietiging van het op 22 januari 2008 door het&#13;
college op de aanvraag genomen besluit. Volgens [appellant]&#13;
en anderen bestond daartoe aanleiding omdat&#13;
het nieuwe besluit een aantal nieuwe elementen bevat&#13;
ten aanzien van het vernietigde besluit. In dit verband&#13;
wijzen zij erop dat het college bij de beoordeling van&#13;
het aspect ammoniak heeft getoetst aan het Besluit&#13;
ammoniakemissie huisvesting veehouderij (hierna: het&#13;
Besluit huisvesting). Tevens heeft het college anders&#13;
dan in het eerdere besluit getoetst of in de inrichting&#13;
de beste beschikbare technieken worden toegepast.&#13;
Voorts hebben [appellant] en anderen erop gewezen&#13;
dat bij de beoordeling van geluidhinder een nieuwe&#13;
overweging is gewijd aan het omgevingslawaai.&#13;
2.1.1. Zoals de Afdeling eerder heeft overwogen in onder&#13;
meer de uitspraken van 16 april 2003 in zaak nr.&#13;
200202984/1 en 26 juli 2006 in zaak nr. 200507969/1,&#13;
staat het het bevoegd gezag, in geval van vernietiging&#13;
van een besluit door de bestuursrechter, in beginsel vrij&#13;
om bij het opnieuw in de zaak voorzien terug te vallen&#13;
op de procedure die aan het vernietigde besluit ten&#13;
grondslag lag. Er kunnen zich echter omstandigheden&#13;
voordoen waarin het uit een oogpunt van zorgvuldige&#13;
voorbereiding van een besluit, mede gelet op de aard&#13;
en ernst van de gebreken die tot vernietiging hebben&#13;
geleid en het verhandelde in die eerste procedure, niet&#13;
passend moet worden geoordeeld indien het bevoegd&#13;
gezag ermee volstaat terug te vallen op de eerdere procedure&#13;
en niet een nieuw ontwerpbesluit opstelt en ter&#13;
inzage legt.&#13;
Het college heeft bij het nemen van het nieuwe besluit,&#13;
in aanvulling op hetgeen dienaangaande in het ontwerp&#13;
van het besluit was vermeld, met inachtneming van de&#13;
uitspraak van de Afdeling van 20 augustus 2008, de&#13;
motivering wat betreft de gestelde grenswaarden voor&#13;
het langtijdgemiddeld beoordelingsniveau aangevuld.&#13;
Daarbij is het college ingegaan op de afwijking van&#13;
deze grenswaarden ten opzichte van het referentieniveau&#13;
van het omgevingsgeluid.&#13;
Bij de beoordeling van de toelaatbaarheid van de van&#13;
de inrichting afkomstige ammoniakemissie heeft het&#13;
college demaximale emissiefactoren gehanteerd uit het&#13;
op 1 april 2008 in werking getreden Besluit huisvesting.&#13;
Voorts heeft het college uitdrukkelijk aandacht besteed&#13;
aan de vraag of in de inrichting de in aanmerking komende&#13;
beste beschikbare technieken worden toegepast.&#13;
Deze wijzigingen in het bestreden besluit ten opzichte&#13;
van het ontwerp van het besluit zijn niet zodanig ingrijpend&#13;
dat het college in dit geval niet in redelijkheid&#13;
ervan heeft kunnen afzien om voorafgaand aan het&#13;
nemen van het besluit een nieuw ontwerpbesluit op te&#13;
stellen. De beroepsgrond faalt.&#13;
2.2. [appellant] en anderen voeren aan dat in de considerans&#13;
van het bestreden besluit is vermeld dat bij de beoordeling&#13;
van de ammoniakemissie is uitgegaan van de&#13;
emissiefactoren van de Regeling ammoniak en veehouderij&#13;
terwijl tevens wordt vermeld dat de maximale&#13;
emissiefactoren zijn vastgesteld volgens het Besluit huisvesting. Volgens hen is daardoor onduidelijk op&#13;
basis van welke regeling het besluit is genomen, blijkt&#13;
niet of de factoren juist zijn toegepast en is het bestreden&#13;
besluit ondeugdelijk gemotiveerd.&#13;
2.2.1. Ingevolge art. 3, eerste lid, van de Wet ammoniak en&#13;
veehouderij betrekt het bevoegd gezag bij beslissingen&#13;
inzake de vergunning voor het oprichten of veranderen&#13;
van een veehouderij de gevolgen van ammoniakemissie&#13;
uit de tot de veehouderij behorende dierenverblijven&#13;
uitsluitend op de wijze die is aangegeven bij of krachtens&#13;
de art. 4 tot en met 7.&#13;
Ingevolge het derde lid geldt het eerste lid niet voor&#13;
het stellen van voorschriften met toepassing van de art.&#13;
8.11, 8.40, 8.45 of 8.46 van de Wet milieubeheer en&#13;
het weigeren van de vergunning met toepassing van&#13;
art. 8.10, tweede lid, van deWetmilieubeheer.Daarbij&#13;
geldt dat de vergunningverlening wordt beoordeeld&#13;
naar de overeenstemming van de som van de ammoniakemissies&#13;
uit de tot de inrichting behorende dierenverblijven&#13;
met de som van de ammoniakemissies die zijn&#13;
toegestaan bij een beoordeling per afzonderlijk huisvestingssysteem,&#13;
met dien verstande dat een huisvestingssysteem&#13;
dat op 1 januari 2007 nog niet in de veehouderij&#13;
aanwezig was, afzonderlijk aan die voorschriften&#13;
voldoet. Voor zover de voorschriften betrekking hebben&#13;
op gpbv-installaties wordt de vergunning eveneens geweigerd&#13;
indien niet kan worden voldaan aan voorschriften&#13;
die vanwege de technische kenmerken en geografische&#13;
ligging van de installatie of vanwege de plaatselijke&#13;
milieuomstandigheden moeten worden gesteld, maar&#13;
die nietmet toepassing van de in aanmerking komende&#13;
beste beschikbare technieken kunnen worden gerealiseerd.&#13;
In art. 1, eerste lid, van de Wet ammoniak en veehouderij&#13;
is bepaald dat onder maximale emissiewaarde&#13;
wordt verstaan: de ammoniakemissie per dierplaats,&#13;
die ingevolge een voorschrift gesteld krachtens art. 8.40&#13;
van de Wet milieubeheer bij een diercategorie ten&#13;
hoogste mag plaatsvinden.&#13;
In het tweede lid is bepaald dat voor de berekening van&#13;
de ammoniakemissie van een veehouderij het aantal&#13;
dieren dat in de veehouderij aanwezig mag zijn, wordt&#13;
vermenigvuldigd met de emissiefactoren.&#13;
Ingevolge art. 2 van de Regeling ammoniak en veehouderij&#13;
gelden voor de berekening van de ammoniakemissie&#13;
van een veehouderij de emissiefactoren die zijn opgenomen&#13;
in bijlage 1.&#13;
2.2.2. Het college heeft bij de berekening van de ammoniakemissie&#13;
terecht de emissiefactoren uit bijlage 1 bij de&#13;
Regeling ammoniak en veehouderij gehanteerd.&#13;
Het college heeft voorts voor demaximale emissiegrenswaarden&#13;
terecht de maximale emissiewaarden als genoemd&#13;
in bijlage 1 bij het Besluit huisvesting, zijnde&#13;
een krachtens art. 8.40 van deWetmilieubeheer gesteld&#13;
voorschrift als bedoeld in art. 1, eerste lid, van de Wet&#13;
ammoniak en veehouderij, toegepast.&#13;
[appellant] en anderen hebben niet aannemelijk gemaakt&#13;
dat het college is uitgegaan van onjuiste emissiewaarden.&#13;
De beroepsgrond faalt.&#13;
2.3. [appellant] en anderen voeren aan dat in de kennisgeving&#13;
van het bestreden besluit niet is vermeld dat wijzigingen&#13;
zijn opgenomen ten opzichte van het besluit&#13;
van 22 januari 2008, waardoor derden kunnen zijn&#13;
geschaad in hun rechtsbescherming.&#13;
2.3.1. Deze beroepsgrond betreft de bekendmaking van het&#13;
bestreden besluit. Wat van de stelling van [appellant]&#13;
en anderen ook zij, het zou daarbij gaan om een onregelmatigheid&#13;
die dateert van na het nemen van het&#13;
bestreden besluit. Dergelijke onregelmatigheden kunnen&#13;
de rechtmatigheid van het besluit niet aantasten.&#13;
De beroepsgrond faalt.&#13;
2.4. [appellant] en anderen voeren aan dat in het bestreden&#13;
besluit ten onrechte niet de in aanmerking komende&#13;
beste beschikbare technieken zijn vereist.&#13;
Wat betreft de stallen voor de vleeskuikens voeren zij&#13;
aan dat in het bestreden besluit wordt verwezen naar&#13;
zogenoemde Bref documenten,maar dat niet duidelijk&#13;
wordt gemaakt welke Bref documenten van toepassing&#13;
zijn. De enkele mededeling van het college dat de stallen&#13;
voor vleeskuikens zijn uitgevoerdmetmixluchtventilatie&#13;
is volgens hen een onvoldoende kenbare en&#13;
krachtige motivering.&#13;
Wat betreft de varkensstallen voeren zij aan dat het&#13;
college zich ten onrechte op het standpunt heeft gesteld&#13;
dat de inrichting in zoverre voldoet aan het vereiste dat&#13;
de in aanmerking komende beste beschikbare technieken&#13;
moeten worden toegepast. Zij zijn van mening dat&#13;
het college zich ten onrechte met een beroep op art. 4&#13;
van het Besluit huisvesting op het standpunt heeft gesteld&#13;
dat voor de varkensstallen niet de in aanmerking&#13;
komende beste beschikbare technieken behoeven te&#13;
worden toegepast. Volgens hen is art. 4 van het Besluit&#13;
huisvesting in strijd met Richtlijn 96/61/EG, thans&#13;
Richtlijn 2008/1/EG van het Europees Parlement en&#13;
de Raad van 15 januari 2008 inzake geïntegreerde&#13;
preventie en bestrijding van verontreiniging (hierna:&#13;
de Richtlijn), omdat in art. 4 van het Besluit huisvesting&#13;
ten onrechte uitstel wordt verleend van het in de&#13;
Richtlijn gestelde vereiste om de beste beschikbare&#13;
technieken toe te passen.&#13;
2.4.1. Het college stelt zich op het standpunt dat de stallen&#13;
voor de vleeskuikens kunnen worden aangemerkt als&#13;
de daarvoor in aanmerking komende beste beschikbare&#13;
technieken omdat de ammoniakemissie per dierplaats&#13;
per jaar aanzienlijk minder bedraagt dan de maximale&#13;
emissiewaarde per dierplaats per jaar als bedoeld in&#13;
bijlage 1 bij het Besluit huisvesting.&#13;
Wat betreft de bestaande varkensstallen heeft het college&#13;
onderkend dat de ammoniakemissie per dierplaats&#13;
meer bedraagt dan de in bijlage 1 bij het Besluit huisvesting&#13;
opgenomen maximale emissiewaarde per dierplaats.&#13;
Volgens het college worden evenwel de in aanmerking&#13;
komende beste beschikbare technieken toegepast&#13;
nu de ammoniakemissie vanuit de inrichting aanzienlijk&#13;
minder bedraagt dan de som van de ammoniakemissies&#13;
die de afzonderlijke huisvestingssystemen&#13;
op basis van demaximale emissiewaarde zoudenmogen&#13;
veroorzaken. Het college heeft zich voorts op het&#13;
standpunt gesteld dat het huisvestingssysteem in de&#13;
varkensstallen afzonderlijk eerst vanaf 2013 aan het in&#13;
art. 2, eerste lid van het Besluit huisvesting gestelde&#13;
emissievereiste dient te voldoen.&#13;
2.4.2. Ingevolge art. 9, derde lid, van de Richtlijn, voor zover&#13;
hier van belang, bevat de vergunning emissiegrenswaarden&#13;
voor de verontreinigende stoffen, met name die&#13;
van bijlage III, die in significante hoeveelheden uit de&#13;
betrokken installatie kunnen vrijkomen, gelet op hun&#13;
aard en hun potentieel voor overdracht van verontreiniging&#13;
tussen milieucompartimenten (water, lucht en&#13;
bodem). De vergunning bevat zo nodig passende&#13;
voorschriften ter bescherming van bodemen grondwater&#13;
en maatregelen voor het beheer van de door de installatie&#13;
voortgebrachte afvalstoffen. De grenswaarden&#13;
kunnen zo nodig aangevuld of vervangen worden door&#13;
gelijkwaardige parameters of gelijkwaardige technische&#13;
maatregelen.&#13;
Ingevolge art. 9, vierde lid, voor zover hier van belang,&#13;
moeten de emissiegrenswaarden, de parameters en de&#13;
gelijkwaardige technische maatregelen zijn gebaseerd&#13;
op de beste beschikbare technieken,met inachtneming&#13;
van de technische kenmerken en de geografische ligging&#13;
van de betrokken installatie, alsmede de plaatselijke&#13;
milieuomstandigheden.&#13;
Ingevolge art. 9, achtste lid, kunnen de lidstaten, onverminderd&#13;
de verplichting tot het instellen van een&#13;
vergunningprocedure overeenkomstig deze richtlijn,&#13;
voor bijzondere categorieën installaties bijzondere verplichtingen&#13;
vaststellen in dwingende algemene voorschriften&#13;
en niet in de vergunningvoorwaarden, mits&#13;
een geïntegreerde aanpak en een even hoog niveau van&#13;
bescherming van hetmilieu in zijn geheel gewaarborgd&#13;
zijn.Art. 8.10, eerste lid, van de Wet milieubeheer bepaalt&#13;
dat de vergunning slechts in het belang van de&#13;
bescherming van het milieu kan worden geweigerd.&#13;
Het tweede lid, aanhef en onder a, van dit artikel bepaalt&#13;
dat de vergunning in ieder geval wordt geweigerd&#13;
indien door verlening daarvan niet kan worden bereikt&#13;
dat in de inrichting ten minste de voor de inrichting&#13;
in aanmerking komende beste beschikbare technieken&#13;
worden toegepast.&#13;
Ingevolge art. 8.11, tweede lid, van de Wet milieubeheer&#13;
kan een vergunning in het belang van de bescherming&#13;
van het milieu onder beperkingen worden verleend.&#13;
Ingevolge het derde lid van dit artikel worden&#13;
in het belang van het bereiken van een hoog niveau&#13;
van bescherming van het milieu aan de vergunning de&#13;
voorschriften verbonden die nodig zijn om de nadelige&#13;
gevolgen die de inrichting voor het milieu kan veroorzaken,&#13;
te voorkomen of, indien dat niet mogelijk is,&#13;
zoveelmogelijk - bij voorkeur bij de bron - te beperken&#13;
en ongedaan te maken. Daarbij wordt ervan uitgegaan&#13;
dat in de inrichting ten minste de voor de inrichting&#13;
in aanmerking komende beste beschikbare technieken&#13;
worden toegepast. Uit art. 8.11, tweede en derde lid,&#13;
volgt dat de vergunningmoet worden geweigerd indien&#13;
de nadelige gevolgen die de inrichting voor het milieu&#13;
kan veroorzaken door het stellen van voorschriften en&#13;
beperkingen niet kunnen worden voorkomen dan wel&#13;
niet voldoende kunnen worden beperkt.&#13;
Bij de toepassing van de hiervoor genoemde bepalingen&#13;
komt het college een zekere beoordelingsvrijheid toe.&#13;
Ingevolge art. 8.40, eerste lid, van deWetmilieubeheer&#13;
worden bij of krachtens algemene maatregel van bestuur&#13;
regels gesteld die nodig zijn ter bescherming van&#13;
het milieu tegen nadelige gevolgen die inrichtingen&#13;
daarvoor kunnen veroorzaken. Daarbij kan worden&#13;
bepaald dat daarbij gestelde regels slechts gelden in&#13;
daarbij aangegeven categorieën van gevallen.&#13;
Ingevolge het derde lid van dit artikel, voor zover hier&#13;
van belang, is ten aanzien van bij de regels te stellen&#13;
voorschriften art. 8.11, derde lid van overeenkomstige&#13;
toepassing.&#13;
2.4.3. Niet is gebleken dat art. 9, derde, vierde en achtste lid,&#13;
van de Richtlijn, voor zover hier van belang, op incorrecte&#13;
wijze zijn geïmplementeerd in art. 8.11, derde&#13;
lid, in samenhang met art. 8.40, eerste en derde lid,&#13;
van de Wet milieubeheer. Voorts bestaat in hetgeen&#13;
[appellant] en anderen hebben aangevoerd geen aanleiding&#13;
voor het oordeel dat de Wet milieubeheer in zoverre&#13;
zodanig wordt toegepast dat het met de Richtlijn&#13;
beoogde resultaat niet wordt bereikt. Dit brengt mee&#13;
dat de werking van art. 9, derde, vierde en achtste lid,&#13;
van de Richtlijn de particulieren bereikt via art. 8.11,&#13;
derde lid, in samenhang met art. 8.40, eerste en derde&#13;
lid, van de Wet milieubeheer.&#13;
Uit deze bepalingen, in onderlinge samenhang bezien,&#13;
volgt dat een algemene maatregel van bestuur buiten&#13;
toepassing moet blijven, indien en voor zover komt&#13;
vast te staan dat met de daarin opgenomen regels niet&#13;
wordt voldaan aan het in art. 8.11, derde lid, van de&#13;
Wet milieubeheer vervatte vereiste dat de toegestane&#13;
emissie het uitvloeisel moet zijn van toepassing van ten&#13;
minste de voor de inrichting in aanmerking komende&#13;
beste beschikbare technieken.&#13;
2.4.4. In art. 2, eerste lid, van het Besluit huisvesting, voor&#13;
zover thans van belang, is bepaald dat, indien in een&#13;
veehouderij dieren worden gehuisvest van een diercategorie&#13;
waarvoor in bijlage 1 eenmaximale emissiewaarde&#13;
is aangegeven, voor die dieren geen huisvestingssystemen&#13;
worden toegepast met een emissiefactor die hoger&#13;
is dan deze maximale emissiewaarde.&#13;
In het tweede lid is bepaald dat aan het eerste lid ook&#13;
wordt voldaan indien de somvan de ammoniakemissies&#13;
uit de tot de veehouderij behorende huisvestingssystemen&#13;
niet groter is dan de som van de ammoniakemissies&#13;
die deze huisvestingssystemen zouden veroorzaken&#13;
indien wordt voldaan aan het eerste lid. Een huisvestingssysteem&#13;
dat op 1 januari 2007 nog niet in de veehouderij&#13;
aanwezig was, voldoet afzonderlijk aan het&#13;
eerste lid.&#13;
Ingevolge art. 4, eerste lid, van het Besluit huisvesting,&#13;
voor zover thans van belang, is voor de in bijlage 2&#13;
vermelde diercategorieën art. 2, eerste lid, ten aanzien&#13;
van een bestaand huisvestingssysteem niet van toepassing&#13;
tot 1 januari 2010, tenzij in die bijlage anders is&#13;
aangegeven.&#13;
In het tweede lid is bepaald dat zolang van een diercategorie&#13;
niet meer dieren worden gehouden dan het&#13;
aantal dat in bijlage 2 voor die diercategorieën is aangegeven,&#13;
in afwijking van het eerste lid voor die diercategorie&#13;
als datum 1 januari 2013 geldt.&#13;
2.4.5. [appellant] en anderen hebben terecht aangevoerd dat,&#13;
zoals de Afdeling eerder heeft overwogen in de uitspraak&#13;
van 11 juli 2007 in zaak nr. 200609287/1, uit&#13;
art. 8.10, tweede lid, aanhef en onder a, en art. 8.11,&#13;
derde lid, tweede volzin, van deWetmilieubeheer volgt dat in een inrichting of delen daarvan waarvoor vergunning&#13;
wordt verleend onmiddellijk de daarvoor in aanmerking&#13;
komende beste beschikbare technieken dienen&#13;
te worden toegepast.&#13;
Evenwel moeten deze artikelen, gelezen in samenhang&#13;
met art. 2, tweede lid, van het Besluit huisvesting, zo&#13;
worden uitgelegd dat in ieder geval sprake is van toepassing&#13;
van de beste beschikbare technieken wanneer&#13;
de som van de ammoniakemissies uit de tot de inrichting&#13;
behorende dierenverblijven niet hoger is dan de&#13;
som van de ammoniakemissies die als maximale emissiewaarden&#13;
als bedoeld in het Besluit huisvesting - die&#13;
in bijlage 1 bij het Besluit huisvesting zijn opgenomen&#13;
- zijn toegestaan bij een beoordeling per afzonderlijk&#13;
huisvestingssysteem.&#13;
Daarbij overweegt de Afdeling dat art. 4 van het Besluit&#13;
huisvesting, anders dan [appellant] en anderen aanvoeren,&#13;
niet betekent dat in de inrichting niet de beste&#13;
beschikbare techniekenmoeten worden toegepast,maar&#13;
dat het vereiste van art. 2, eerste lid, voor de daar bedoelde&#13;
bestaande huisvestingssystemen tijdelijk niet&#13;
van toepassing is.&#13;
2.4.6. Indien alle afzonderlijke stalsystemen in de inrichting&#13;
zouden zijn uitgevoerd met een emissiearm systeem&#13;
waarvan de ammoniakemissie gelijk zou zijn aan de&#13;
maximale emissiewaarde, dan zou de totale ammoniakemissie&#13;
7.047,3 kg per jaar bedragen. De ammoniakemissie&#13;
van het bij het bestreden besluit vergunde veebestand&#13;
bedraagt 6.093,9 kg per jaar.De totale ammoniakemissie&#13;
waarvoor bij het bestreden besluit vergunning&#13;
is verleend voldoet derhalve ruimschoots aan de&#13;
normgeldend voor de situatie waarin alle afzonderlijke&#13;
stalsystemen zouden voldoen aan demaximale emissiewaarde&#13;
als bedoeld in bijlage 1 bij het Besluit huisvesting.&#13;
Gelet hierop heeft het college zich terecht op het&#13;
standpunt gesteld dat in de inrichting de daarvoor in&#13;
aanmerking komende beste beschikbare technieken&#13;
worden toegepast.&#13;
De beroepsgr</content><legacyfootnotes/><footnotes><footnote/></footnotes><auteurs>mrs. W.L. Valk, M.M. Olthof en Th.C.M. Willemse en&#13;
de deskundige leden mr. ing. J.A. Jansens van Gellicum</auteurs><published>2009-11-01 00:00:00</published><modified>2017-06-16 16:17:51</modified><editiondate>2009-11-01</editiondate><htmlpath>https://denhollander.info/artikel/8236</htmlpath></article>
</articles></edition>
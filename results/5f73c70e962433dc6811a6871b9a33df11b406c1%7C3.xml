<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1990</searchword><id>7155</id><udhid>UDH:TvAR/7155</udhid><titel>'P.G.H, en M.P.T.H.-W. /  ruilverkaveling 'Velden'' (TvAR 1990/4406)</titel><searchwords><searchword>TvAR 10/1990</searchword><searchword>TvAR 1990/4406</searchword><searchword>UDH:TvAR/7155</searchword></searchwords><attachments><attachment><name>1990_nr 10_Rechtspraak_4406.pdf</name><extention>pdf</extention><url>https://denhollander.info/download/6750/ci</url></attachment></attachments><inleiding>Landinrichtingswet, art. 148&#13;
Reclamant voert ter ondersteuning van zijn&#13;
bezwaar onder andere aan dat de bodemkarteringen,&#13;
op grond waarvan de beoordeling&#13;
van de geschiktheid voor vollegrondstuinbouw&#13;
heeft plaatsgevonden, onvoldoende&#13;
gedetailleerd zijn.&#13;
Bij haar beoordeling stelt de rechtbank&#13;
voorop dat de door LC gehanteerde, goed gedocumenteerde&#13;
en onderbouwde, uitgangspunten&#13;
voor wat betreft bodemgeschiktheid,&#13;
uitruilbaarheid etc. in beginsel voldoende&#13;
basis geven om tot een verantwoorde toedeling&#13;
te komen. Meer gedetailleerde gegevens&#13;
kunnen slechts verlangd worden indien de&#13;
noodzaak daartoe afdoende is aangetoond.&#13;
Een grootschalig project als een landinrichting&#13;
zou anders moeilijk realiseerbaar zijn. De rechtbank acht in het onderhavige&#13;
geval een dergelijke noodzaak niet aangetoond.&#13;
Uit de stellingen van reclamant en de&#13;
door hem geciteerde deskundigen blijkt niet&#13;
anders dan dat uit nader onderzoek slechts&#13;
een wat genuanceerder beeld naar voren kan&#13;
komen.&#13;
Volgt afwijzing van het bezwaar. </inleiding><content>Rechtbank Roermond, 21 maart 1990&#13;
(Mrs. HJ. te Strake, H.A.M.J. Paulussen en&#13;
N. Kronig)&#13;
P.G.H, en M.P.T.H.-W., reclamanten tegen&#13;
het plan van toedeling in de ruilverkaveling&#13;
'Velden'; enz.&#13;
De bezwaren van reclamant&#13;
Deze kunnen als volgt worden samengevat:&#13;
De bezwaren van reclamanten tegen de&#13;
voorgestelde toedeling berusten op hun stelling&#13;
dat de toedeling in zijn totaliteit niet op&#13;
dezelfde wijze geëxploiteerd kan worden als&#13;
de inbreng. Ze hebben vastgesteld dat van de&#13;
toebedeelde gronden ten hoogste 3 a 4 ha&#13;
geschikt is voor de vollegrondstuinbouw,&#13;
hetgeen 2 a 3 ha minder is dan werd ingebracht&#13;
(ongeveer de helft van de ingebrachte&#13;
grond) en dat zij dientengevolge door de&#13;
toedeling een beduidend lagere exploitatieopbrengst&#13;
moeten verwachten. De ingebrachte&#13;
kavel 4240 was volgens reclamanten&#13;
geschikt voor kastuinbouw. Geen der toebedeelde&#13;
kavels is daarvoor geschikt, hetgeen&#13;
volgens reclamanten een fors financieel&#13;
nadeel betekent. Bovendien is daardoor de&#13;
tuinders woning op kavel 4007 minder waard.&#13;
De toebedeelde kavels nummer 4255,&#13;
nummer 4257 en 3274 zijn volgens reclamanten&#13;
alleen voor beweiding te benutten en&#13;
hebben volgens hen derhalve tezamen met de&#13;
andere toebedeelde gronden een lager opbrengstpotentieel&#13;
dan het totaal der ingebrachte&#13;
gronden.&#13;
De helft van kavel 4255 - dat deel dat&#13;
gelegen is aan de Voorterwaterlei - is volgens&#13;
reclamanten drassige moergrond en niet&#13;
geschikt voor vollegrondstuinbouw. Bovendien&#13;
is niet de juiste bodemstructuur aanwezig.&#13;
Kavel 4257 is volgens reclamanten volstrekt&#13;
onbruikbaar voor vollegrondstuinbouw&#13;
en vanuit de optiek van dit gebruik, van&#13;
veel mindere kwaliteit dan de ingebrachte&#13;
percelen. Het betreft volgens hen moergrond,&#13;
welke zeer drassig is. De hele kavel is de&#13;
laagste van alle omringende kavels. De voorgestelde&#13;
ophoging achten reclamanten onmogelijk,&#13;
omdat dan de hele kavel zou moeten&#13;
worden opgehoogd. De voorgestelde&#13;
kavelsloten zouden met zich meebrengen,&#13;
dat er meer afrasteringen en werkpaden zouden&#13;
moeten worden aangelegd, welke de&#13;
kavel veel minder rendabel zouden maken.&#13;
Ook kavel 3274 bestaat volgens reclamanten&#13;
voor een belangrijk deel uit moergrond en&#13;
is niet voor tuinbouw geschikt. Gelet op de&#13;
grootte van het perceel achten zij het niet&#13;
zinvol een gedeelte voor vollegrondstuinbouw&#13;
te benutten en het nadere deel voor&#13;
weiland. Ook de grond van kavel 3273 is&#13;
volgens reclamanten niet geschikt voor vollegrondstuinbouw.&#13;
Het betreft kleigrond, die&#13;
zeer moeilijk bewerkbaar is, waarop geen&#13;
fijn zaaibed te bewerkstelligen is, terwijl&#13;
voorts de structuur van de grond zeer snel&#13;
dichtslibt (de grond is 'te vettig'). Verder is&#13;
het gevaar voor overstroming te groot: de&#13;
kavel ligt in een bocht van de rivier en dan&#13;
ook nog in de stroomrichting ervan, waardoor&#13;
volgens reclamanten overstromingen&#13;
regelmatig zijn voorgekomen. Het risico dat&#13;
er een overstroming plaatsvindt kan volgens&#13;
hen de grote investeringen in de tuinbouw&#13;
niet rechtvaardigen.&#13;
In geval van toedeling van de voorlopig&#13;
toegedeelde kavels krijgen reclamanten naar&#13;
hun mening een kavel erbij dat in de overstromingsfrequentie&#13;
A (lx per 10 jaar) ligt, terwijl&#13;
een andere kavel beduidend lager ligt&#13;
dan de percelen die reclamanten thans - belendend&#13;
- in eigendom hebben en zal dus&#13;
vaker overstromen, ook al zijn ze theoretisch&#13;
in dezelfde overstromingscategorie ondergebracht.&#13;
Bedoeld worden de kavels 3273 en&#13;
4257 en de inbrengpercelen 154 en 155.&#13;
Reclamanten hebben gesteld dat, willen zij&#13;
hun bedrijf op een vergelijkbare wijze blijven&#13;
uitoefenen, zij deze twee percelen voor vollegrondstuinbouw&#13;
zullen moeten benutten.&#13;
Een overstroming of een overstroming extra,&#13;
zal hen echter tienduizenden guldens schade&#13;
opleveren, zoals volgens hen uit het rapport&#13;
van de agrarische bedrijfskundigen ir. Pisters&#13;
en ing. Pustjens blijkt. Uit dit rapport blijkt&#13;
naar de mening van reclamanten verder dat&#13;
de kwaliteit van kavel 4257 minder geschikt voor de tuinbouw dan de ingebrachte percelen&#13;
154 en 155.&#13;
De 'Maaskavels' 3273 en gedeeltelijk&#13;
3274 zijn volgens reclamanten bovendien&#13;
naar alle waarschijnlijkheid niet geschikt&#13;
voor volle grondstuinbouw wegens vervuiling&#13;
van de bodem. Ter ondersteuning van&#13;
deze stelling hebben reclamanten aangevoerd&#13;
dat in 1987 door een aantal overheidsof&#13;
semi-overheidsinstellingen (Stiboka, Rikilt,&#13;
IB Haren), ressorterende onder de directie&#13;
Landbouwkundig Onderzoek van het&#13;
Ministerie van Landbouw en Visserij, een&#13;
rapport tot stand gebracht is over de vervuiling&#13;
van de riviergronden in Limburg, genaamd&#13;
'Zware metalen in oevergronden van&#13;
Maas en zijrivieren'. Een passage uit dit rapport&#13;
luidt: 'Uit onderzoek is gebleken dat&#13;
frequent (meer dan een maal per tien jaar)&#13;
geïnundeerde oevergronden langs Maas,&#13;
Geul en Roer sterk zijn verontreiningd met&#13;
zware metalen.' In dit rapport wordt verband&#13;
gelegd tussen de vervuiling van de grond en&#13;
de kwaliteit van de bodemgewassen.&#13;
Volgens informatie, die reclamanten hebben&#13;
ingewonnen bij het Staringcentrum te&#13;
Wageningen zijn de bodemkarteringen, op&#13;
grond waarvan de beoordeling van de geschiktheid&#13;
voor de vollegrondstuinbouw in&#13;
het kader van de toedeling heeft plaatsgevonden,&#13;
tot stand gekomen door gemiddeld twee&#13;
a drie grondmonsters te laten onderzoeken&#13;
per 3 ha. Voor het overige hebben er schattingen&#13;
plaatsgevonden. Het woord gemiddeld&#13;
betekent niet dat van elk perceel binnen de&#13;
ruilverkaveling grondmonsters zijn genomen.&#13;
Naar het oordeel van reclamanten staat&#13;
daarmee vast dat de conclusies welke de&#13;
Landinrichtingscommissie ter zake van de&#13;
geschiktheid van de onderhavige percelen&#13;
heeft gedeponeerd, niet steunen op voldoende&#13;
feitelijke gegevens.&#13;
Reclamanten zijn dan ook van mening dat&#13;
meer onderzoek nodig is alvorens over toedeling&#13;
wordt beslist.&#13;
Ter ondersteuning van al hun stellingen&#13;
hebben reclamanten onder meer in het geding&#13;
gebracht het rapport d.d. 4 december 1989&#13;
met bijlagen van ing. H. Kleijer van het&#13;
Staringcentrum te Wageningen, diens aanvullend&#13;
advies d.d. 18 januari 1990 met bijlagen,&#13;
het schrijven van 1 februari 1990 van dr.&#13;
W. van Driel van de afdeling Bodemchemie&#13;
van het Instituut voor bodemvruchtbaarheid&#13;
te Haren en het rapport van 14 februari 1990&#13;
van ir. F.H.A. Pisters en ing. P.H.J.M.&#13;
Pustjens, beiden van A&amp;A te Roermond.&#13;
Het standpunt van de Centrale Landinrichtingscommissie&#13;
en de Landinrichtingscommissie.&#13;
De Landinrichtingscommissie heeft zich&#13;
aangesloten bij het standpunt van de Centrale&#13;
Landinrichtingscommissie. Dit kan als&#13;
volgt worden samengevat:&#13;
Ten aanzien van bezwaar nummer 144&#13;
Naar de mening van de commissie heeft&#13;
reclamante in de directe omgeving van de&#13;
toedeling grond van vergelijkbare grootte en&#13;
kwaliteit ingebracht. Naar het oordeel van de&#13;
commissie is de toedeling, zeker wanneer de&#13;
laagte in de kavel 4.257 in het kader van de&#13;
kavelaanvaardingswerken opgevuld is, zeker&#13;
niet slechter dan in de ingebrachte percelen.&#13;
Dit blijkt ook uit de bodemgeschiktheidskaart.&#13;
Het ingebrachte perceel C 5203 is&#13;
blijkens die kaart weinig geschikt voor akker-&#13;
en tuinbouw. De percelen 154 en 155&#13;
zijn daarvoor ongeschikt. Voor de toegedeelde&#13;
kavels 4255 en 4257 geldt dat deze weinig&#13;
geschikt tot ongeschikt voor akker- en tuinbouw&#13;
zijn. De bruikbaarheid zal overigens&#13;
nog aanzienlijk toenemen als gevolg van het&#13;
graven van kavelsloten. Door de uitgevoerde&#13;
verbetering van de beken c.q. openbare waterlopen&#13;
is de bruikbaarheid de laatste jaren&#13;
al sterk verbeterd.&#13;
Overigens is de commissie van mening dat&#13;
deze inbreng van reclamante niet zo geschikt&#13;
voor het uitoefenen van de tuinbouw is als&#13;
reclamante doet veronderstellen. De betreffende&#13;
percelen worden thans door reclamante&#13;
gebruikt voor het weiden van mestvee.&#13;
Ten aanzien van bezwaar nummer 143&#13;
Op grond van de schattingswaarde en de&#13;
bodemgeschikheidskaart is de commissie&#13;
van mening dat de toegedeelde gronden de&#13;
vergelijking met de ingebrachte gronden ten&#13;
volle kan doorstaan. Naast het oordeel van de&#13;
concentratie van vier percelen in één kavel&#13;
heeft de commissie met name op het feit&#13;
gewezen dat de inbreng in het Schandelose&#13;
Broek lage gronden betreft, die weining geschikt&#13;
zijn voor de tuinbouw.&#13;
De commissie deelt de mening van reclamant&#13;
niet dat kavel 3.273 laag gelegen is en derhalve regelmatig onderloopt. Dat laatste&#13;
is alleen het geval met een klein gedeelte&#13;
langs de waterloop aan de oostzijde; de aan&#13;
de oostzijde gelegen strook is overigens door&#13;
de echtgenote van reclamant ingebracht. Het&#13;
argument van reclamant dat hij op het ingebrachte&#13;
perceel C 5.868 een kas kan bouwen&#13;
onderschrijft de commissie niet. Weliswaar&#13;
is volgens het bestemmingsplan de bouw van&#13;
een kas toegestaan, maar daar staat tegenover&#13;
dat de vorm en de grootte van de kavel (niet&#13;
rechthoekig en een oppervlakte van 0.98.30&#13;
ha) de bouw van een rendabele kas niet&#13;
mogelijk maken. Verder is de commissie niet&#13;
gebleken dat reclamant concrete plannen op&#13;
dit gebied heeft.&#13;
Ten aanzien van bezwaren nummers 143&#13;
en 144&#13;
In zijn algemeenheid heeft de commissie te&#13;
kennen gegeven dat, indien daaraan behoefte&#13;
bestaat, in de beginfase van een ruilverkaveling&#13;
aan het Staringcentrum (voorheen Stiboka;&#13;
deze stichting maakt thans deel uit van het&#13;
Staringcentrum) opdracht wordt gegeven een&#13;
bodemkartering uit te voeren. Het aantal bodemmonsters,&#13;
dat hiervoor genomen wordt,&#13;
ligt daarbij niet vast, maar wordt bepaald&#13;
door de situatie ter plaatse; in ieder geval&#13;
moeten er voldoende monsters genomen&#13;
worden om tot een goed beeld van de bodemsituatie&#13;
te komen. Dit onderzoek resulteert&#13;
vervolgens in een rapport met bijbehorende&#13;
bodemkaarten 1:10.000. Ook ten behoeve&#13;
van de ruilverkaveling 'Velden' is een dergelijk&#13;
bodemrapport opgesteld.&#13;
Hoewel voor het maken van rapport en de&#13;
bodemkaarten door het Staringcentrum geen&#13;
perceelsgewijze kartering wordt verricht,&#13;
moet er naar de mening van de commissie&#13;
zonder meer van uit worden gegaan dat deze&#13;
instelling een zodanig bodemonderzoek&#13;
gepleegd heeft dat een verantwoord resultaat&#13;
bereikt is.&#13;
De commissie heeft niet ontkend dat, indien&#13;
een perceelsgewijze bedrijfskartering&#13;
zou worden verricht, het beeld zou kunnen&#13;
verschillen. Deze verschillen zullen volgens&#13;
haar echter nooit een totaal ander beeld te&#13;
zien geven, maar hooguit een wat genuanceerder&#13;
beeld.&#13;
Daarbij zou echter naar het oordeel van de&#13;
commissie ook kunnen blijken dat de bruikbaarheid&#13;
van de inbreng slechter en die van&#13;
de toedeling beter is dan het bodemrapport&#13;
aangeeft.&#13;
De commissie is dan ook van oordeel dat&#13;
door reclamanten niet, dan wel niet overtuigend&#13;
is aangetoond dat het indertijd door het&#13;
Staringcentrum opgestelde bodemrapport&#13;
ondeugdelijk is en derhalve onbruikbaar&#13;
voor het opstellen van het plan van toedeling&#13;
zou zijn.&#13;
Naar het oordeel van de commissie hebben&#13;
reclamanten geen juist beeld van de gang van&#13;
zaken bij de landinrichting in het algemeen&#13;
en het plan van toedeling in het bijzonder.&#13;
Bij het opstellen van het plan van toedeling&#13;
wordt niet, zoals door hen wordt gesuggereerd,&#13;
uitsluitend gewerkt met de door het&#13;
Stiboka voor de ruilverkaveling 'Velden'&#13;
verrichte bodemkartering, maar vormt het&#13;
' Rapport over de uitruilbaarheid van gronden&#13;
in de ruilverkaveling 'Velden' van de Afdeling&#13;
Onderzoek van de Landinrichtingsdienst'&#13;
en de bijbehorende zogeheten 'uitruilbaarheidskaart'&#13;
het uitgangspunt.&#13;
Bij het opstellen van dit rapport en deze&#13;
kaart wordt volgens de commissie niet alleen&#13;
gebruik gemaakt van de bodemkartering van&#13;
het Stiboka, maar ook van de grondwatertrapkaarten,&#13;
de hoogtekaarten en de gegevens&#13;
van de eerste schatting. Met name dat&#13;
laatste biedt, omdat daarbij alle gronden&#13;
individueel beoordeeld worden en zonodig te&#13;
velde door de schatters aanvullende opnamen&#13;
en boringen worden verricht naar haar&#13;
mening veel gegevens over de gronden. Op&#13;
deze wijze ontstaat naar de mening van de&#13;
commissie een voldoende duidelijk beeld&#13;
van de gronden om te komen tot een verantwoorde&#13;
toedeling, waarbij de belangen van&#13;
alle betrokkenen goed in het oog gehouden&#13;
kunnen worden en er sprake kan zijn van een&#13;
zorgvuldige afweging van al die belangen.&#13;
Met de stelling van reclamanten dat kavel&#13;
4257 beduidend lager ligt dan de inbreng&#13;
scheppen zij naar het oordeel van de commissie&#13;
een onjuist beeld. Voor het ingebrachte&#13;
perceel gelden volgens haar de volgende&#13;
hoogtematen: middengedeelte 15,50 meter,&#13;
maximum 16,84 meter en minimum 15,00&#13;
meter + N.A.P.. De commissie heeft gesteld&#13;
dat bij reclamanten bekend is dat dit lagere&#13;
gedeelte (oppervlakte ca. 25 are) in het kader&#13;
van het kavelaanvaardingswerk in ieder geval&#13;
opgehoogd zal worden tot aan de minimumhoogte&#13;
van het ingebrachte perceel. De commissie heeft gesteld dat uit het door&#13;
reclamanten in het geding gebrachte rapport&#13;
'Rapport van de projectgroep zware metalen&#13;
in oevergronden van Maas en zijrivieren' niet&#13;
op te maken valt of op de aan reclamanten&#13;
toegedeelde gronden in verband met vervuiling&#13;
al of niet vollegrondsgroenteteelt bedreven&#13;
kan worden. Uit de brief van 1 februari&#13;
1990 van het door reclamanten geraadpleegde&#13;
Instituut voor Bodemvruchtbaarheid&#13;
blijkt volgens de commissie dat zelfs niet&#13;
eens een redelijk vermoeden bestaat dat de&#13;
toegedeelde gronden verontreinigd zijn.&#13;
Verder is de commissie van mening dat het&#13;
bedoelde rapport alleen betrekking heeft op&#13;
gebieden, die zeer frequent (d.w.z. meer dan&#13;
eenmaal per tien jaar) overstromen; aangezien&#13;
de onderhavige gronden volgens de door&#13;
de Rijkswaterstaat verstrekte gegevens minder&#13;
dan een maal per tien jaar overstromen,&#13;
biedt het rapport naar het oordeel van de commissie&#13;
in het onderhavige geval weinig houvast.&#13;
Met betrekking tot de berekeningen van de&#13;
agrarische deskundigen van A&amp;A is de commissie&#13;
van oordeel dat aan deze berekeningen&#13;
geen waarde kan worden toegekend, omdat&#13;
het volgens hen zuiver theoretische berekeningen&#13;
zijn, die niet toegespitst zijn op&#13;
concrete situatie van reclamanten. In de berekeningen&#13;
zijn verder niet alleen de overstromingsfrequenties&#13;
bij de ingebrachte en de&#13;
toegedeelde gronden niet verdisconteerd,&#13;
maar is ook alleen de situatie, dat een hele&#13;
oogst verloren gaat, beschouwd; dat iets dergelijks&#13;
zich in concreto voor zou doen op de&#13;
toedeling van reclamanten wordt volgens de&#13;
commissie niet aannemelijk gemaakt door de&#13;
deskundigen van A&amp;A.&#13;
Naar het oordeel van de commissie hebben&#13;
reclamanten niet kunnen aantonen dat de&#13;
stelling van de commissie, dat de toedeling&#13;
van reclamanten voldoet aan het bepaalde in&#13;
art. 148 van de Landinrichtingswet, niet&#13;
juist is, en dat de bruikbaarheid voor de&#13;
vollegrondstuinbouw van de toegedeelde&#13;
gronden slechter is dan de ingebrachte gronden.&#13;
De commissie blijft van oordeel dat de toedeling&#13;
voor vollegrondstuinbouw even geschikt,&#13;
zoniet geschikter is dan de ingebrachte&#13;
gronden.&#13;
De door reclamanten verwachte schade is&#13;
voorts volgens haar geen zaak die thuis hoort&#13;
bij het plan van toedeling, maar bij de lijst der&#13;
geldelijke regelingen.&#13;
Het oordeel van de rechtbank&#13;
Aan de orde is de vraag of de door de commissie&#13;
voorgestelde toedeling de vergelijking&#13;
met de inbreng kan doorstaan. Door reclamanten&#13;
is een veelheid aan argumenten naar&#13;
voren gebracht op grond waarvan deze vraag&#13;
ontkennend beantwoord zou moeten worden.&#13;
Van de kant van de Landinrichtingscommissie&#13;
is betoogd dat toedeling op zorgvuldige&#13;
wijze tot stand is gekomen en dat deze, na&#13;
voltooiing van de voorgestelde kavelaanvaardingswerken,&#13;
kwalitatief volledig vergelijkbaar&#13;
is met de inbreng. Bij haar&#13;
beoordeling stelt de rechtbank voorop dat de&#13;
door de Landinrichtingscommissie&#13;
gehanteerde, goed gedocumenteerde en&#13;
onderbouwde, uitgangspunten voor wat betreft&#13;
bodemgeschiktheid, uitruilbaarheid van&#13;
gronden etc. in beginsel voldoende basis&#13;
geven om tot een verantwoorde toedeling te&#13;
komen, en dat meer gedetailleerde gegevens&#13;
(middels bedrijfscartering, uitgebreider bodemonderzoek&#13;
etc.) slechts verlangd kunnen&#13;
worden indien de noodzaak daartoe afdoende&#13;
is aangetoond, een en ander gebaseerd op de&#13;
overweging dat anders een grootschalig project&#13;
als een ruilverkaveling moeilijk realiseerbaar&#13;
zou zijn. De rechtbank acht in het&#13;
onderhavige geval een dergelijke noodzaak&#13;
niet aangetoond nu uit de stellingen van reclamanten&#13;
en de door hen geciteerde deskundigen&#13;
niet anders blijkt dan dat uit nader&#13;
onderzoek slechts een wat genuanceerder&#13;
beeld naar voren kan komen, hetgeen overigens&#13;
door de Landinrichtingscommissie niet&#13;
is ontkend.&#13;
Met betrekking tot enerzijds de stellingen&#13;
van reclamanten omtrent gebruiksmogelijkheden&#13;
van de grond, wateroverlast en bodemverontreiniging&#13;
is de rechtbank van oordeel&#13;
dat deze, voor zover ze niet al bij voorbaat als&#13;
te vaag of onvoldoende met feiten onderbouwd&#13;
zijn te kwalificeren, door de commissie&#13;
duidelijk beargumenteerd zijn weerlegd.&#13;
Met betrekking tot anderzijds het door de&#13;
Landinrichtingscommissie voorgedragen&#13;
feitenmateriaal en de door haar aangevoerde&#13;
argumenten beoordeelt de rechtbank de door&#13;
reclamanten gevoerde bezwaren als onvoldoende&#13;
met feiten gestaafd en als gebaseerd&#13;
op vage veronderstellingen. Nu overigens niet is gebleken dat de toedeling&#13;
aan reclamanten op onvoldoende zorgvuldige&#13;
wijze tot stand is gekomen acht de&#13;
rechtbank, mede gelet op al het vorenstaande,&#13;
de bezwaren van reclamanten ongegrond,&#13;
temeer daar haar niet is gebleken dat de door&#13;
reclamanten verwachte schade niet in het&#13;
kader van de lijst der geldelijke regelingen&#13;
aan de orde gesteld zou kunnen worden.&#13;
De kosten van het geding&#13;
In de omstandigheden van het geding&#13;
vindt de rechtbank termen om de kosten&#13;
geheel te compenseren zo dat iedere&#13;
partij de hare draagt. Enzovoorts.</content><legacyfootnotes/><footnotes><footnote/></footnotes><auteurs>Mrs. HJ. te Strake, H.A.M.J. Paulussen en&#13;
N. Kronig</auteurs><published>1990-10-01 00:00:00</published><modified>1990-10-01 00:00:00</modified><editiondate>1990-10-01</editiondate><htmlpath>https://denhollander.info/artikel/7155</htmlpath></article>
</articles></edition>
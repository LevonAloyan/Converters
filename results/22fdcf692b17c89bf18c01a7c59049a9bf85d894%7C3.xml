<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1994</searchword><id>5228</id><udhid>UDH:TvAR/5228</udhid><titel>Schaap / minister van Landbouw, Natuurbeheer en Visserij (TvAR 1994/4728)</titel><searchwords><searchword>TvAR 12/1994</searchword><searchword>TvAR 1994/4728</searchword><searchword>UDH:TvAR/5228</searchword></searchwords><attachments><attachment><name>1994_nr 12_Rechtspraak_4728.pdf</name><extention>pdf</extention><url>https://denhollander.info/download/5163/ci</url></attachment></attachments><inleiding>Uitvoeringsregeling EEG-premie schapevleesproducenten 1990, art. 6 en 13&#13;
&#13;
Verplaatsing van 8 van de 210 ooien niet uiterlijk de dag vóór die van de verplaatsing aan de districtsbureauhouder gemeld. Motivering voor afwijzende beslissing, strekkende tot verval van premie voor alle 210 ooien, in beroep gewijzigd. Volgens verzoeker had verweerder uit de geringe omvang van het perceel kunnen afleiden dat het slechts om enkele dieren ging en is sprake van een 'criminal charge' als bedoeld in art. 6 EVRM.&#13;
College: Dat verweerder vóór het nemen van het bestreden besluit niet heeft onderzocht hoeveel ooien zijn verplaatst, is geen grond om te oordelen dat hij dat besluit niet voldoende zorgvuldig heeft voorbereid, nu voor verweerder voor het doen van zodanig onderzoek geen aanleiding bestond, het was aan verzoeker om desgewenst in de bezwaarschriftprocedure naar voren te brengen dat de verplaatsing slechts 8 van de 210 ooien betrof en mogelijk een beroep te doen op de regeling&#13;
630&#13;
voor vermindering van het aantal aan te houden ooien. (...) Verzoekers betoog dat het bestreden besluit het opleggen van een administratieve boete, danwei een 'criminal charge', als door hem aangeduid, behelst, is onjuist en kan reeds daarom niet tot het door hem gewenste resultaat leiden. Verweerder heeft slechts vastgesteld dat verzoeker niet voldeed aan de vereisten om in aanmerking te komen voor de door hem gevraagde premie. (...) De argumenten van verzoeker leiden derhalve niet tot het door hem gewenste resultaat.&#13;
De omstandigheid dat het bestreden besluit tenslotte berust op een motivering, welke door verweerder eerst ter zitting aan verzoeker is meegedeeld en door het College is gevolgd, terwijl dat besluit zonder die motivering voor vernietiging in aanmerking zou zijn gekomen, geeft het College aanleiding verweerder op de voet van artikel 8:75 Awb te veroordelen in de kosten, die verzoeker in verband met de behandeling van het beroep heeft moeten maken (...)&#13;
</inleiding><content>Uitspraak in de zaak van:&#13;
C. Schaap, wonende te Landsmeer, verzoe-ker, gemachtigde: aanvankelijk mr. D.C.M. Achterberg, werkzaam bij de Westelijke Land- en Tuinbouworganisatie te Haarlem, la-ter mr. H.J. Tijselink, advocaat te Amsterdam&#13;
tegen&#13;
de minister van Landbouw, Natuurbeheer en Visserij, zetelend te ' s-Gravenhage, verweer-der, gemachtigde: mr. J.A. Diephuis, ambte-naar ten departemente.&#13;
1. Het verloop van de procedure&#13;
Bij brief, verzonden op 10 november 1992, heeft verweerder verzoeker mededeling ge-daan van zijn besluit diens bezwaar tegen na te melden besluit van de directeur Landbouw, Natuur en Openluchtrecreatie in de provincie Noord-Holland (hierna: directeur LNO) onge-grond te verklaren en diens verzoek om pre-mie, als bedoeld in de Uitvoeringsregeling EEG-premie schapevleesproducenten 1990 (Stcrt. 1991, 16; hierna: de Premieregeling), voorde verkoopseizoenen 1990 en 1991 af te wijzen.&#13;
Tegen eerstvermeld besluit heeft verzoeker bij verzoekschrift, ingekomen ter griffie op 24 november 1992 en nadien aangevuld en van producties voorzien, beroep doen instellen bij het College. Daarbij heeft hij gevorderd dat het College het bestreden besluit vernietigt en dat het bepaalt dat verweerder alsnog zijn aanspraak op premie zal erkennen.&#13;
Verweerder heeft op 4 maart 1993 een ver-weerschrift, strekkende tot verwerping van het beroep, ingediend en daarbij de op de zaak betrekking hebbende stukken overgelegd.&#13;
Het College heeft de zaak behandeld ter openbare zitting van 14 januari 1994, waar partijen zijn verschenen en hun standpunt na-der nebben toegelicht, verzoeker in persoon, bijgestaan door zijn gemachtigde en verweer-der bij monde van zijn gemachtigde.&#13;
2. De vaststaande feiten&#13;
Op grond van de gedingstukken en het ver-handelde ter zitting staan de volgende feiten en omstandigheden ten processe vast.&#13;
- Door middel van op 25 februari 1991 door hem ondertekende en op 26 februari 1991 door de districtsbureauhouder (hierna: DBH) ontvangen formulieren heeft verzoeker de directeur LNO gevraagd hem in het kader van de Premieregeling voor de verkoopsei zoenen 1990 en 1991 in aanmerking te doen komen voor premie voor 210 van de 215 op de datum van het invullen van de aanvraag formulieren op zijn bedrijf aanwezige ooien. Verzoeker heeft zich daarbij verplicht op ie der moment van de aanhoudperiode van 15 maart 1991 tot en met 22 juni 1991 het opge geven aantal aan te houden ooien op zijn be drijf te hebben, verklaard kennis te hebben genomen van en te voldoen aan de bepalingen van de Premieregeling en de hierop betrek king hebbende EEG-verordeningen en zich voorts verplicht de daarin gestelde voorwaar den, vermeld op de achterkant van het formu lier, na te leven.&#13;
- Bij een op 25 maart 1991 door verzoe ker, alsmede door J. van Schaik, ondertekende verklaring, blijkens een door de DBH daarop gestelde datum door deze eveneens in ont vangst genomen op 25 maart 1991, heeft ver zoeker de DBH mededeling gedaan van een verplaatsing met ingang van 25 maart 1991 van ooien naar een nader aangeduid perceel van voornoemde Van Schaik.&#13;
- Bij brief, verzonden op 11 oktober 1991, heeft de directeur LNO verzoeker meegedeeld dat de door hem van de verkoopseizoenen&#13;
1990 en 1991 aangevraagde premie ingevolge het bepaalde bij artikel 13, eerste lid, van de Premieregeling niet aan hem wordt uitbetaald.&#13;
- Tegen dit besluit heeft verzoeker be zwaar gemaakt bij verweerder bij een op 22 oktober 1991 door deze ontvangen brief. Daarbij heeft hij onder meer een schriftelijke verklaring, gedateerd 15 oktober 1991, van voornoemde van Schaik overgelegd, die als volgt luidt:&#13;
'Ondergetekende J. van Schaik Kanaaldijk 24 te Landsmeer. Eigenaar van Kadastraal ge-meente Sectie B 585-1703 verklaart hierbij dat schapen van C. Schaap Kanaaldijk 54, Landsmeer, verplaatst zijn beginnende op de datum van 27-03-91 naar perceel kadastraal sectie B 585-1703.'&#13;
- Op 15 september 1992 is verzoeker in verband met het door hem ingediende be zwaarschrift door verweerders Commissie voor de Bezwaarschriften (hierna: de be- zwaarcommissie) gehoord. In het verslag van de hoorzitting is - voor zover hier van be lang - het volgende vermeld:&#13;
'Verschenen: de heer en mevrouw Schaap en de heer D.C.M. Achterberg.&#13;
(...)&#13;
De heer Achterberg deelt mee dat aanvra-ger ten bewijze van zijn stelling dat de scha-pen op 27 maart 1991 zijn verplaatst twee verklaringen overlegt van zijn zoon en de heer van Heusden. De districtsbureauhouder wilde geen verklaring afgeven.&#13;
De districtsbureauhouder heeft alleen op dinsdagochtend zitting in Purmerend. Bij die gelegenheid heeft aanvrager het formulier in-geleverd, derhalve op 26 maart 1991.&#13;
Desgevraagd deelt aanvrager mee op de hoogte te zijn van het verplaatsingsvoor-schrift. Hij snapt zelf niet goed wat er precies verkeerd is gegaan. De invulling van de ver-plaatsingsdatum op 25 maart 1991 berust op een vergissing.&#13;
Aanvrager is op 25 maart 1991 naar de in-gebruikgever gegaan om het verklaringsfor-mulier te laten ondertekenen. Op 26 maart&#13;
1991 wilde aanvrager het formulier inleveren bij de dbh, om vervolgens op 27 maart 1991 zijn schapen te verplaatsen. Hij is steeds voor nemens geweest de schapen op de 27e maart te verplaatsen. &#13;
De verklaring van de dbh dat aanvrager de verplaatsing had uitgesteld of wilde uitstellen, is dan ook niet correct.'&#13;
- De bedoelde, kennelijk ter zitting van de commissie overgelegde, schriftelijke verkla ringen van onderscheidenlijk J. van Heusden en J. Schaap, beide gedateerd 14 september&#13;
1992, luiden als volgt: 'Ondergetekende J. van Heusden Kanaal- dijk 40 te Landsmeer. Verklaart hierbij aan wezig te zijn geweest bij de verplaatsing van de schapen van C. Schaap.&#13;
Naar perceel kadastraal sectie B 585-1703 op de datum van 27-3-91.'&#13;
en&#13;
'Ondergetekende J. Schaap wonende Ka-naaldijk 54 te Landsmeer. Verklaart hierbij aanwezig te zijn geweest bij de verplaatsing van de schapen van C. Schaap.&#13;
Naar perceel kadastraal sectie B 585-1703 op de datum van 27-3-91.'&#13;
- Het bestreden besluit is genomen naar aanleiding van voormeld bezwaarschrift.&#13;
- Bij het verzoekschrift heeft verzoeker onder meer een brief, gedateerd 27 januari&#13;
1993, van C. Haringa, districtsbureauhouder in de provincie Noord-Holland, overgelegd, waarin deze - voor zover hier van belang - het volgende heeft verklaard:&#13;
'Het is gewoonte dat tijdens de dinsdag-ochtenden (veemarkt) in café Concordia te Purmerend zitting wordt gehouden door één van de mensen van het dbh-kantoor te Hoorn.&#13;
Tijdens deze — vaak zeer druk bezochte zit-tingen - wordt aan belanghebbenden de mo-gelijkheid geboden om vragen te stellen of aanvragen in te dienen betreffende de regelin-gen die door onze dienst worden uitgevoerd.&#13;
De ambtenaar die tijdens deze zittingen de aanvragen 'aanpakt', bekijkt tevens of deze compleet zijn. Hij geeft geen oordeel over de inhoud.'&#13;
- Voorts heeft hij daarbij onder meer de volgende ongedateerde schriftelijke verklarin gen van onderscheidenlijk C. Baas, assistent- districtsbureauhouder te Purmerend, en D. Pronk, overgelegd:&#13;
'Ondergetekende C. Baas, Weiver 92, Westzaan Ass.Distr.Bureauhoud. verklaart hierbij dat hij de verplaatsingsverklaring van C. Schaap West Kanaaldijk 54 1121 NZ Landsmeer op de zitting dinsdag 26 maart 1991 in café Concordia Koemarkt Purmerend ontvangen heeft.'&#13;
'Ondergetekende D. Pronk wonende te Oosterweg E 4 Purmer, geboren 29 juli 1930 te Broek in Waterland, verklaard (sic) hier-mede getuige te zijn geweest op 26 maart 1991 dat de heer C. Schaap wonende Westka-naaldijk 54 te Landsmeer, een verplaatsings-formulier aan de heer Baas heeft overhandigd.&#13;
De heer Schaap heeft aan de heer Baas me-degedeeld dat hij de volgende dag ging ver-plaatsen te weten 27 maart 1991, en heeft aan de heer Baas gevraagd of het formulier zo goed en volledig was ingevuld waarop de heer Baas bevestigend antwoorde (sic). Indien noodzakelijk wil ik hiervan getuigen.'&#13;
- Bij brief van 7 januari 1994 heeft verzoe-ker voorts buiten bezwaar van verweerder af-schrift van twee beschreven bladzijden van een agenda, betreffende de weken 12 en 13 van 1991, in het geding gebracht.&#13;
3. Het bestreden besluit en het standpunt van verweerder&#13;
Het bestreden besluit is in het bijzonder geba-seerd op de volgende overwegingen:&#13;
'Zoals U ook zelf aangeeft is Uw verplaat-singsverklaring inzake een verplaatsing van ooien op 25 maart 1991 naar gronden en/of gebouwen van J. van Schaik te Landsmeer niet vóór 25 maart 1991 ingeleverd.&#13;
Gelet op de bovenstaande informatie kom ik tot de conclusie dat U de verplaatsingsver-klaring niet tijdig bij de districtsbureauhouder hebt ingediend. Dat het U redelijkerwijs on-mogelijk was die verklaring tijdig in te dienen hebt U niet aangetoond.&#13;
Zowel in Uw bezwaarschrift als tijdens de vergadering van de Commissie voor de Be-zwaarschriften hebt U aangevoerd dat de in-vulling van de datum van verplaatsing 25 maart 1991 berust op een vergissing, doch dit hebt U niet aangetoond.&#13;
Met betrekking tot de door U overgelegde verklaringen van J. Schaap en J. van Heusen te Landsmeer d.d. 14 september 1992 merk ik op dat enkel dergelijk achteraf opgestelde ver-klaringen, bij gebrek aan enig ander schrifte-lijk bewijsmateriaal uit die tijd, onvoldoende zijn om Uw stelling, dat de ooien op 27 maart 1991 zijn verplaatst, te staven.&#13;
Op grond van Uw naar waarheid gedane opgave op de verplaatsingsverklaring meen ik er derhalve vanuit te moeten gaan dat de ooi-en op 25 maart 1991 zijn verplaatst.'&#13;
In het verweerschrift heeft verweerder voorts onder meer het volgende opgemerkt:&#13;
'Met betrekking tot de verklaring van D. Pronk zij voorts nog opgemerkt dat, zoals de districtsbureauhouder ook in zijn brief van 27 januari 1993 tot uitdrukking brengt, een be-vestigende reactie van een functionaris van het dbh-kantoor op de vraag of het verplaat-singsformulier correct is ingevuld, niet meer kan betekenen dan dat alle gevraagde gege-vens zijn ingevuld. Of de gegevens juist zijn weergegeven kan zo'n functionaris niet in één oogopslag zien. Het is ook niet zijn taak die gegevens inhoudelijk te beoordelen. De be-vestigende reactie van de heer Baas kan dan ook niet een gerechtvaardigd vertrouwen heb-ben gewekt dat, als de verplaatsing - zoals verzoeker beweert - op 27 maart 1991 zou gaan plaatsvinden, op het formulier als ver-plaatsingsdatum 25 maart 1991 kon worden ingevuld.'&#13;
Ter zitting heeft verweerder voorts onder meer nog naar voren gebracht dat, blijkens de uitspraak van het College in de zaken nr. 92/0069/060/014 en 92/1837/060/014, het be-toog van verzoeker dat verweerder ten on-rechte niet heeft aangenomen dat de verplaatsing in feite niet op 25 maart 1991, maar op 27 maart 1991, heeft plaatsgevonden, geen doel kan treffen, omdat het aldus gestel-de niet als zodanig is gemeld en derhalve niet ten tijde van belang op de voorgeschreven wijze controleerbaar is gemaakt. Niet in ge-schil is dat verzoeker de verplaatsing, in plaats van op de op het verklaringsformulier gestelde datum van 25 maart 1991, op 26 maart 1991 aan de DBH heeft gemeld, aldus verweerder.&#13;
4. De argumenten van verzoeker&#13;
Ter ondersteuning van het beroep heeft ver-zoeker - samengevat weergegeven - het vol-gende aangevoerd.&#13;
- Hij heeft bij vergissing op het verkla-ringsformulier ingevuld dat hij op 25 maart 1991 - de datum, waarop hij het formulier heeft ondertekend - ooien naar gronden van J. van Schaik heeft verplaatst. De desbetreffen-de 8 ooien zijn feitelijk eerst verplaatst op 27 maart 1991. Dat dit zo is, blijkt uit voormelde schriftelijke verklaringen van J. van Schaik, J. van Heusden en J. Schaap, alsmede uit voor-meld afschrift van een tweetal bladzijden uit de agenda van verzoekers echtgenote. Hij heeft de verplaatsing derhalve tijdig gemeld. Hieruit volgt dat het bestreden besluit niet op een juiste feitelijke grondslag berust en voorts in strijd is met het zorgvuldigheidsbeginsel en het motiveringsbeginsel.&#13;
- Het bestreden besluit is voorts in strijd met het vertrouwensbeginsel, omdat de assis- tent-districtsbureauhouder te Purmerend Baas, bij het in ontvangst nemen van de verplaat singsverklaring op 26 maart 1991, desge vraagd aan verzoeker heeft meegedeeld dat deze correct was ingevuld. Dit blijkt uit de schriftelijke verklaring van D. Pronk.&#13;
- Verweerder heeft ten onrechte geen reke ning gehouden met de omstandigheid dat ver zoeker slechts 8 van de 210 aan te houden ooien heeft verplaatst. Verweerder had op ba sis van de kadastrale gegevens van het in ge bruik gekregen perceel, vermeld op de verplaatsingsverklaring, bekend kunnen zijn met de omvang van het betrokken perceel en daaruit kunnen afleiden dat slechts enkele van de 210 ooien waren verplaatst. Door verzoe ker niet naar het aantal verplaatste ooien te vragen, heeft hij gehandeld in strijd met het zorgvuldigheidsbeginsel.&#13;
- Het bestreden besluit moet worden aan gemerkt als een administratieve boete en daar mee als 'criminal charge', als bedoeld in artikel 6 van het Europees Verdrag van de Rechten van de Mens (hierna: EVRM). Dit heeft tot gevolg dat niet verzoeker aanneme lijk dient te maken dat hij de verplaatsing tij dig heeft gemeld, maar dat veeleer verweerder dient te bewijzen dat die melding niet tijdig is geweest.&#13;
- Ingevolge voormeld artikel 6 moet voorts sprake zijn van evenredigheid tussen de ernst van het feit en de op te leggen sanc tie. Zulks vloeit ook voort uit het in de Alge mene wet bestuursrecht gecodificeerde evenredigheidsbeginsel. In dit geval is daar van geen sprake.&#13;
- Dat artikel 13, eerste lid, van de Premie regeling, noch de Europese Verordeningen, waarop de Premieregeling is gebaseerd, ruim te bieden voor het gedeeltelijk toekennen van de premie aan verzoeker, staat er niet aan in de weg dat verzoeker daarop, in verband met de toepassing van algemene beginselen van behoorlijk bestuur - met name het verbod van willekeur en het evenredigheidsbeginsel - niettemin aanspraak heeft.&#13;
5. De beoordeling van het geschil&#13;
Met ingang van 1 januari 1994 is de Algeme-ne wet bestuursrecht (hierna: Awb) in wer-king getreden en de Wet administratieve rechtspraak bedrijfsorganisatie gewijzigd. De in dit kader gegeven wettelijke regels van overgangsrecht brengen mee dat op het onder-havige beroep, behalve voor wat betreft de mogelijke kostenveroordeling, moet worden beslist met toepassing van laatstgenoemde wet, zoals die luidde vóór 1 januari 1994.&#13;
Bij de Premieregeling is onder meer het volgende bepaald:&#13;
'Artikel 6&#13;
1. De producent is verplicht om, indien hij de aan te houden ooien dan wel een gedeelte daarvan gaat aanhouden op gronden of in ge-bouwen waarvan hij niet de eigenaar, erf-pachter dan wel pachter op basis van een door de grondkamer goedgekeurde pachtovereen-komst is, hiervan uiterlijk vóór de dag waarop de verplaatsing plaats vindt, door middel van het daartoe bestemde exemplaar van het door de directeur vastgestelde verplaatsingsformu-lier, mededeling te doen aan de districtsbu-reauhouder.&#13;
(...)&#13;
4. Indien de producent de verplichtingen, bedoeld in het eerste en tweede lid, niet is na-gekomen maar met daartoe strekkende be-wijsstukken ten genoegen van de directeur LNO aantoont dat het hem redelijkerwijs niet mogelijk was aan deze verplichtingen te vol-doen, wordt de premie uitbetaald onderschei-denlijk niet teruggevorderd.&#13;
Artikel 13&#13;
1. Indien op enig moment blijkt dat de produ-cent:&#13;
a. de verplichtingen, bedoeld in de artike-len 4, eerste lid, 5, eerste lid, en 6, eerste en tweede lid, niet is nagekomen, dan wel&#13;
b.(...)&#13;
wordt, onverminderd het bepaalde in het tweede, derde en vierde lid, voor die aanvraag geen premie toegekend dan wel wordt de be-slissing houdende toekenning van een premie ingetrokken en zal de reeds uitbetaalde pre-mie worden teruggevorderd.&#13;
2. In afwijking van het bepaalde in het eer ste lid wordt, indien het werkelijke aantal aan wezige ooien tien procent of minder van het voor premie opgegeven aantal verschilt, voor het werkelijke aantal aanwezige ooien de pre mie verminderd met driemaal het verschilper- centage uitgekeerd, indien de directeur LNO ervan overtuigd is dat dit verschil niet het ge volg is van een valse verklaring die doelbe wust of door grove nalatigheid is afgelegd.&#13;
3. (...)'&#13;
Verzoekers eerste, hiervoor onder 4. weerge-geven, grief faalt. Het College overweegt daartoe dat verzoeker de DBH op 26 maart 1991 een verklaring heeft doen toekomen, waarop hij mededeling doet van een verplaat-sing van ooien naar gronden en/of gebouwen van J. van Schaik met ingang van 25 maart 1991. Mitsdien is hij er ter zake van die ver-plaatsing de verplichting, neergelegd in arti-kel 6, eerste lid, van de Premieregeling, niet nagekomen. Dat de verplaatsing, naar verzoe-ker stelt, in feite heeft plaatsgevonden op 27 maart 1991 kan niet tot een ander oordeel lei-den, reeds omdat het aldus gestelde niet als zodanig is gemeld en derhalve niet ten tijde van belang op de voorgeschreven wijze con-troleerbaar is gemaakt.&#13;
Verzoekers tweede grief treft evenmin doel. Daartoe overweegt het College als volgt. Dat verzoeker - naar hij stelt - op grond van een mededeling van de DBH, zoals onder 4. weergegeven, heeft verondersteld dat hij aan voormelde verplichting had voldaan, leidt niet tot het door verzoeker daaraan verbonden ge-volg, omdat die conclusie, wat overigens zij van de vraag wat de DBH heeft gezegd, uit de gestelde uitlating bezwaarlijk kan worden ge-trokken.&#13;
Nu verzoeker voorts geen feiten of om-standigheden heeft gesteld, op grond waarvan verweerder had moeten oordelen dat het ver-zoeker redelijkerwijs onmogelijk was aan voormelde verplichting te voldoen, was ver-weerder ingevolge het bepaalde bij artikel 13, eerste lid, van de Premieregeling gehouden te concluderen dat de aanspraak van verzoeker op premie is vervallen, zoals hij bij het bestre-den besluit heeft gedaan.&#13;
Dat verweerder vóór het nemen van het bestreden besluit niet heeft onderzocht hoe-veel ooien zijn verplaatst, is geen grond om te oordelen dat hij dat besluit niet voldoende zorgvuldig heeft voorbereid, nu voor verweer-der voor het doen van zodanig onderzoek geen aanleiding bestond. Het was aan verzoe-ker om desgewenst in de bezwaarschriftproce-dure naar voren te brengen dat de verplaatsing slechts 8 van de 210 ooien betrof en mogelijk een beroep te doen op de regeling voor ver-mindering van het aantal aan te houden ooien. Dat - naar verzoeker stelt - uit de kadastrale gegevens van het in gebruik gegeven perceel, vermeld op het verklaringsformulier, de om-vang van het desbetreffende perceel kon wor-den afgeleid, leidt niet tot een ander oordeel. &#13;
Verzoekers betoog dat het bestreden be-sluit het opleggen van een administratieve boete, danwei een 'criminal charge', als door hem aangeduid, behelst, is onjuist en kan reeds daarom niet tot het door hem gewenste resultaat leiden. Verweerder heeft slechts vastgesteld dat verzoeker niet voldeed aan de vereisten om in aanmerking te komen voor de door hem gevraagde premie.&#13;
Zoals het College eerder heeft overwogen, bestaat voorts geen grond voor het oordeel dat het gevolg, dat de Premieregeling aan niet-na-koming van de in artikel 6, eerste lid, neerge-legde meldingsverplichting verbindt - verval van aanspraak op de gehele premie - zich niet verdraagt met het evenredigheidsbeginsel. Het College merkt hierbij nog op dat bij artikel 13, tweede lid, van de Premieregeling een voorziening is getroffen, teneinde tegemoet te komen aan uit het evenredigheidsbeginsel voortvloeiende eisen. Zoals hiervoor is over-wogen, is verweerder er bij het bestreden be-sluit terecht vanuit gegaan dat zich in het onderhavige geval een situatie, als in die be-paling bedoeld, niet voordoet.&#13;
Verzoekers laatste, hiervoor onder 4. weer-gegeven, grief is in wezen tegen de Premiere-geling zelf gericht. Het College overweegt dienaangaande als volgt. Er bestaat geen grond voor het oordeel dat de bepalingen van de Premieregeling, waaraan verweerder in het onderhavige geval toepassing heeft gegeven, in strijd zijn met enige hogere rechtsregel of enig ongeschreven rechtsbeginsel. Met name bestaat geen grond voor het oordeel dat ver-weerder bij afweging van alle daarbij in aan-merking te nemen belangen ter uitvoering van de desbetreffende in het verweerschrift ver-melde EEG-verordeningen niet in redelijkheid tot het vaststellen van deze bepalingen heeft kunnen komen. Voor zover aan verzoekers betoog mede de opvatting ten grondslag ligt dat de belangenafweging, zoals die neerslag heeft gevonden in de Premieregeling, in zich zelve onrechtvaardig is, moet die grief in dit geding buiten beschouwing blijven.&#13;
De argumenten van verzoeker leiden der-halve niet tot het door hem gewenste resultaat. Nu ook overigens niet is gebleken dat het be-streden besluit op een van de gronden ge-noemd in artikel 5 van de Wet administratieve rechtspraak bedrijfsorganisatie dient te wor-den vernietigd, moet het beroep worden ver-worpen. Dienovereenkomstig wordt beslist.&#13;
De omstandigheid dat het bestreden besluit tenslotte berust op een motivering, welke door verweerder eerst ter zitting aan verzoeker is meegedeeld en door het College is gevolgd, terwijl dat besluit zonder die motivering voor vernietiging in aanmerking zou zijn gekomen, geeft het College aanleiding verweerder op de voet van artikel 8:75 Awb te veroordelen in de kosten, die verzoeker in verband met de behandeling van het beroep heeft moeten ma-ken, welke met toepassing van het Besluit proceskosten bestuursrecht (besluit van 22 de-cember 1993, Stb. 763) worden begroot op f 1420.&#13;
Voorts vindt het College termen om op na te melden wijze toepassing te geven aan het bepaalde bij artikel 56, zesde lid, laatste vol-zin, van de Wet administratieve rechtspraak bedrijfsorganisatie.&#13;
6. De beslissing&#13;
Het College:&#13;
- verwerpt het beroep;&#13;
- veroordeelt verweerder in de kosten die verzoeker in verband met het geschil heeft moeten maken, welke worden begroot op f 1420 en wijst de Staat der Nederlanden aan als de rechtspersoon, die de kosten moet ver goeden;&#13;
- gelast dat verweerder aan verzoeker het door hem betaalde griffierecht ten bedrage van f 150 (zegge: honderd en vijftig gulden) vergoedt.&#13;
635</content><legacyfootnotes/><footnotes><footnote/></footnotes><auteurs/><published>1994-12-01 00:00:00</published><modified>1993-04-05 00:00:00</modified><editiondate>1994-12-01</editiondate><htmlpath>https://denhollander.info/artikel/5228</htmlpath></article>
</articles></edition>
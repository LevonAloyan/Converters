<edition><articles><article><jaar>2003</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2003</searchword><id>4570</id><udhid>UDH:TvAR/4570</udhid><titel>Wetgeving en literatuur</titel><searchwords><searchword>TvAR 11/2003</searchword><searchword>UDH:TvAR/4570</searchword></searchwords><attachments><attachment><name>2003_nr 11_Wetgeving_Bezemer.pdf</name><extention>pdf</extention><url>https://denhollander.info/download/4515/ci</url></attachment></attachments><inleiding>Algemeen&#13;
&#13;
Begroting LNV 2004&#13;
‘Doelgerichtheid, doelmatigheid en draagvlak’&#13;
is het thema van de LNV-begroting voor&#13;
2004. De LNV-uitgaven voor 2004 zullen 49&#13;
miljoen euro hoger liggen dan eerder voorzien.&#13;
De ontvangsten zijn 43 miljoen euro&#13;
hoger begroot. De hogere uitgaven zijn vooral&#13;
een gevolg van het extra geld dat is gereserveerd&#13;
voor de Ecologische Hoofdstructuur&#13;
(EHS) en de reconstructie van de zandgebieden,&#13;
in totaal 700 miljoen euro in de komende&#13;
vier jaar. In 2004 wordt 60 miljoen daarvan&#13;
uitgegeven oplopend naar 290 miljoen in 2007.&#13;
Aan de ontvangstenkant is de te verwachten&#13;
EU-vergoeding voor de uitgaven rond de&#13;
vogelpest de belangrijkste wijziging. Dat blijkt&#13;
uit de begroting 2004 van het ministerie, dat&#13;
komend jaar bijna twee miljard euro verwacht&#13;
uit te geven.&#13;
Enkele hoofdpunten uit de begroting zijn,&#13;
naast de genoemde extra investeringen in de&#13;
EHS en de reconstructie: een vermindering&#13;
van de administratieve lasten met 25% ten&#13;
opzichte van 2002, op Europees niveau inzet&#13;
op scherpe normen voor voedselveiligheid,&#13;
milieu (mest, gewasbescherming) en dierenwelzijn,&#13;
alsmede agendering van het non-vaccinatiebeleid&#13;
in de Europese Raad van Landbouwministers,&#13;
en verwerking van de uitkomsten&#13;
van het maatschappelijk debat over de&#13;
toekomst van de intensieve veehouderij.&#13;
(Begroting LNV 2004, TK 2003-2004, 29 200&#13;
XIV, nrs. 1-2, wetsvoorstel, memorie van toelichting,&#13;
16 september 2003; Begroting Diergezondheidsfonds&#13;
2004, TK 2003-2004, 29 200&#13;
F, nrs. 1-2, wetsvoorstel, memorie van toelichting,&#13;
16 september 2003)&#13;
Bij het realiseren van de EHS vindt de&#13;
komende jaren een verschuiving plaats van&#13;
minder grondaankoop naar meer agrarisch en&#13;
particulier natuurbeheer. Van het resterende&#13;
deel van de EHS wordt 40% door particulier&#13;
en agrarisch natuurbeheer en 60% door&#13;
grondaankopen tot stand gebracht. Het kabinet&#13;
wil het subsidie-instrument Programma&#13;
Beheer uitbreiden naar een model voor Groene&#13;
Diensten, dat niet alleen bestemd is voor agrarische&#13;
ondernemers, maar ook voor anderen&#13;
die extra bijdragen aan de kwaliteit van natuur&#13;
en landschap, de toegankelijkheid van het&#13;
platteland voor recreatie, en aan waterbeheer.&#13;
Voor de reconstructiegebieden in Zuid- en&#13;
Oost-Nederland is in deze kabinetsperiode&#13;
165 miljoen euro gereserveerd en voor de aanpak&#13;
van knelpunten buiten de reconstructiegebieden&#13;
52 miljoen euro.&#13;
(Begroting LNV 2004, TK 2003-2004, 29 200&#13;
XIV, nr. 3, brief minister over EHS en reconstructie,&#13;
16 september 2003)&#13;
&#13;
Parlementaria&#13;
– Wijziging begroting LNV 2002 (slotwet),&#13;
EK 2002-2003, 28 905, nr. 284 (eindverslag,&#13;
2 september 2003)&#13;
– Wijziging begroting Diergezondheidsfonds&#13;
2002 (slotwet), EK 2002-2003, 28 913,&#13;
nr. 249a (eindverslag, 2 september 2003)&#13;
– Wijziging begroting LNV 2003 (wijziging&#13;
samenhangende met de Voorjaarsnota), EK&#13;
2002-2003, 28 937, nr. 274 (eindverslag, 2 september&#13;
2003)&#13;
– Beleidsprogramma 2004-2007, TK 2003-&#13;
2004, 29 202, nrs. 1-2 (aanbiedingsbrief,&#13;
Beleidsprogramma 2004-2007: het Beleidsprogramma&#13;
2004-2007 is een uitwerking van de&#13;
voornemens uit het eerdere Hoofdlijnenakkoord&#13;
van het kabinet Balkenende-II, 16 september&#13;
2003)&#13;
– Marktwerking, deregulering en wetgevingskwaliteit,&#13;
TK 2002-2003, 24 036, nr. 290 (brief&#13;
minister over vragen n.a.v. het tweede rapport&#13;
inzake verhandelbare rechten (kamerstuk&#13;
24 036, 182), 25 augustus 2003); nr. 291 (lijst&#13;
van vragen en antwoorden over verhandelbare&#13;
rechten, 27 augustus 2003)&#13;
– Voorstel tot invoering van toetsingsbevoegdheid&#13;
van wetten aan bepalingen Grondwet&#13;
door de rechter, TK 2002-2003, 28 331,&#13;
nr. 7 (brief ter aanbieding van gewijzigd voorstel&#13;
van wet en gewijzigde memorie van toelichting;&#13;
het wetsvoorstel is gewijzigd n.a.v.&#13;
het advies van de Raad van State en het advies&#13;
van de Raad voor de Rechtspraak en de&#13;
Nederlandse Vereniging voor Rechtspraak,&#13;
2 september 2003); nrs. 8-9, A (gewijzigd wetsvoorstel,&#13;
gewijzigde memorie van toelichting,&#13;
advies en nader rapport, 2 september 2003)&#13;
&#13;
Wet- en regelgeving&#13;
– Opheffing Bedrijfschap voor de Handel in&#13;
Tuinbouwzaden, Stb. 2003, nr. 371&#13;
– Kennisgeving vereffening wegens opheffing&#13;
Productschap voor Groenten en Fruit en Productschap&#13;
voor Siergewassen, Stcrt. 3 oktober&#13;
2003, nr. 191&#13;
&#13;
Literatuur&#13;
– L.J.A. Damen, ‘Annotaties: In Kleyn komt&#13;
de Raad van State met een rood-wit-blauw&#13;
oog weg. Cherchez la France!’, Ars Aequi&#13;
september 2003/nr. 9, p. 652-660&#13;
– G.C.W. van der Feltz, ‘Niet geregelde nadeelcompensatie&#13;
en formele rechtskracht. Er&#13;
zij licht!’, NTB september 2003/nr. 7, p. 209-&#13;
220 (in de praktijk maakt het verschil uit of er&#13;
een beroep wordt gedaan op geregelde dan&#13;
wel niet geregelde nadeelcompensatie; auteur&#13;
gaat in op de vraag of ongeregelde nadeelcompensatie&#13;
kan worden gevorderd voor schade&#13;
die voortvloeit uit een onherroepelijk besluit,&#13;
en zo ja, of er een keuze bestaat voor de&#13;
bestuursrechter of de burgerlijke rechter)&#13;
– L.M. Koenraad en J.L. Verbeek, ‘Verdampende&#13;
rechtsbescherming. Het besluit als begin&#13;
en einde van beroepsprocedures’, de Gemeentestem&#13;
20 september 2003/nr. 7192, p. 485-494&#13;
– B.P.M. van Ravels, ‘Kronieken: Schadevergoeding&#13;
(w.o. onrechtmatige overheidsdaad)’,&#13;
NTB september 2003/nr. 7, p. 232-245&#13;
– R.J.N. Schlössels, ‘Kronieken: Beginselen&#13;
van behoorlijk bestuur’, NTB september 2003/&#13;
nr. 7, p. 246-256&#13;
&#13;
Jurisprudentie&#13;
– HR 20 december 2002 (Twee-wegenleer;&#13;
stichting als verlengde arm van productschap;&#13;
onaanvaardbare doorkruising van publiekrechtelijk&#13;
regelgevings- en handhavingssysteem;&#13;
geen economisch delict; geen delegatie.), AB&#13;
4 oktober 2003, nr. 344 (m.nt. F.J. van Ommeren)</inleiding><content/><legacyfootnotes/><footnotes><footnote/></footnotes><auteurs>ir. S. Bezemer</auteurs><published>2003-11-01 00:00:00</published><modified>2003-11-01 00:00:00</modified><editiondate>2003-11-01</editiondate><htmlpath>https://denhollander.info/artikel/4570</htmlpath></article>
</articles></edition>
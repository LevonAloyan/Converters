<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2004</searchword><id>3556</id><udhid>UDH:TvAR/3556</udhid><titel>Wetgeving en literatuur</titel><searchwords><searchword>TvAR 3/2004</searchword><searchword>UDH:TvAR/3556</searchword></searchwords><attachments><attachment><name>2004_nr 3_Wetgeving_Bezemer.pdf</name><extention>pdf</extention><url>https://denhollander.info/download/3574/ci</url></attachment></attachments><inleiding>Pacht&#13;
&#13;
Pachtbeleid&#13;
Ter voorbereiding op het Algemeen Overleg met de Vaste Commissies voor LNV en Justitie op 5 februari a.s., geven de betrokken bewindslieden in een brief van 26 januari 2004 de stand van zaken en de tijdsplanning bij de uitwerking van het nieuwe pachtbeleid (TK 2003-2004, 27 924, nr. 11). De huidige bewindslieden nemen de overwegingen en keuzes uit het kabinetsstandpunt, dat in 2001 onder het kabinet Kok-II is uitgebracht, over, zij het dat in het kabinetsstandpunt nog werd uitgegaan van het van toepassing blijven van de huidige Pachtwet op bestaande pachtovereenkomsten gedurende 12 jaar. Het huidige kabinet ziet echter niets in een dergelijke lange overgangsregeling, omdat het naast elkaar bestaan van een oud en een nieuw regime vanwege de onheldere situatie zoveel mogelijk voorkomen zou moeten worden, de administratieve lastendruk als gevolg van preventieve toetsing van overeenkomsten onnodig hoog is en de grondkamers nog 12 jaar zouden moeten blijven bestaan. Het huidige kabinet streeft naar een stelsel waarbij het nieuwe recht onmiddellijk van toepassing wordt op alle bestaande reguliere pachtovereenkomsten. Deze zullen, ongeacht of zij volgens de regels van het nieuwe recht daarvoor wel of niet in aanmerking zouden komen, onder het regime voor bedrijfspacht worden gebracht. De desbetreffende pachters wordt nog eenmaal de mogelijkheid geboden om gebruik te maken van hun recht op indeplaatsÂ¬stelling. Het voorontwerp zal op korte termijn voor advies worden aangeboden aan organisaties van pachters, verpachters, rechterlijke macht en wetenschap. Het streven is erop gericht het wetsvoorstel nog dit parlementaire jaar aan de Raad van State ter advisering voor te leggen en voor het einde van dit kalenderjaar bij de Tweede Kamer in te dienen&#13;
</inleiding><content/><legacyfootnotes/><footnotes><footnote/></footnotes><auteurs>ir. S. Bezemer</auteurs><published>2004-03-01 00:00:00</published><modified>2004-03-01 00:00:00</modified><editiondate>2004-03-01</editiondate><htmlpath>https://denhollander.info/artikel/3556</htmlpath></article>
</articles></edition>
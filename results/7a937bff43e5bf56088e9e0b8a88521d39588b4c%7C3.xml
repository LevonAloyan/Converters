<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2004</searchword><id>3626</id><udhid>UDH:TvAR/3626</udhid><titel>Gilbers c.s. / Postel (TvAR 2004/5207)</titel><searchwords><searchword>TvAR 3/2004</searchword><searchword>TvAR 2004/5207</searchword><searchword>UDH:TvAR/3626</searchword></searchwords><attachments><attachment><name>2004_nr 3_Rechtspraak_5207.pdf</name><extention>pdf</extention><url>https://denhollander.info/download/3623/ci</url></attachment></attachments><inleiding>[Rv art. 186 e.v.; Wet RO art. 5 lid 3, 48&#13;
leden 2 en 3]&#13;
&#13;
Voorzitter van de pachtkamer van de rechtbank&#13;
heeft verzoek om voorlopig getuigenverhoor&#13;
afgewezen. Van die beschikking zijn&#13;
appellanten in hoger beroep gekomen.&#13;
Appellanten zijn ontvankelijk in hun hoger&#13;
beroep. Hof stelt (ambtshalve) voorop dat&#13;
de bestreden beschikking nietig is, omdat&#13;
deze in strijd met art. 5, derde lid juncto&#13;
art. 48, tweede en derde lid van de Wet RO&#13;
is gegeven door (alleen) de voorzitter van&#13;
de pachtkamer bij de rechtbank en niet ook&#13;
door twee deskundige leden van die pachtkamer.&#13;
De beschikking waarvan beroep&#13;
dient dan ook nietig te worden verklaard.&#13;
Hof houdt de zaak aan zich en beslist op het&#13;
verzoek. Hof oordeelt, summierlijk de&#13;
bevoegdheidskwestie toetsend, dat de&#13;
pachtkamer van de rechtbank bevoegd is&#13;
kennis te nemen van het verzoek. Dat appellanten&#13;
geïntimeerde inmiddels hebben&#13;
gedagvaard te verschijnen voor de rechtbank&#13;
(en niet voor de pachtkamer van die&#13;
rechtbank), doet aan die bevoegdheid niet&#13;
af. Nu het verzoek voldoende concreet en&#13;
ter zake dienend is en het gestelde feiten&#13;
betreft die door getuigenbewijs bewezen&#13;
mogen worden, terwijl geen feiten of&#13;
omstandigheden zijn gesteld of gebleken op&#13;
grond waarvan moet worden aangenomen&#13;
dat toewijzing van het verzoek strijdig is&#13;
met de goede procesorde of moet afstuiten&#13;
op een ander, zwaarwichtig, bezwaar, wordt&#13;
het toegewezen. Bepaald wordt dat het&#13;
voorlopig getuigenverhoor zoals verzocht&#13;
zal plaatsvinden voor genoemde pachtkamer&#13;
van de rechtbank.&#13;
</inleiding><content>BESCHIKKING IN DE ZAAK VAN:&#13;
de gezamenlijke erfgenamen van wijlen Gerhardus&#13;
Engbertus Johannes Gilbers, laatstelijk&#13;
gewoond hebbende te De Lutte, gemeente&#13;
Losser, zijnde:&#13;
1. Maria Antonia Gilbers, wonende te Oldenzaal,&#13;
2. Anna Maria Theresia Bodde-Vrijkotte,&#13;
wonende te Denekamp,&#13;
3. Gerhardus Johannes Vrijkotte, wonende te&#13;
De Lutte, gemeente Losser,&#13;
4. Maria Anna Josephina Huisegge-Vrijkotte,&#13;
wonende te Hengelo (O),&#13;
5. Geertruida Berdina Hendrika Weernink-&#13;
Vrijkotte, wonende te Hengelo (O),&#13;
6. Johanna Hendrika Thimothea Verbeek-&#13;
Gilbers, wonende te Menai 2234, N.S.W.&#13;
Australië,&#13;
7. Thimothea Johanna van Gils-Gilbers,&#13;
wonende te Oldenzaal,&#13;
8. Gerharda Hendrika Nicolaas Slag-Gilbers,&#13;
wonende te Albany Auckland, Nieuw Zeeland,&#13;
9. Hendrika Martina Gilbers, wonende te&#13;
Losser,&#13;
10. Hermanus Antonius Weusthof, wonende&#13;
te De Lutte, gemeente Losser,&#13;
11. Hendrika Geertruida Goorhuis Oude&#13;
Sanderink-Weusthof, wonende te Oldenzaal,&#13;
12. Gerhardus Hermanus Weusthof, wonende&#13;
te Deurningen, gemeente Denekamp,&#13;
13. Anna Gezina Weersink-Weusthof, wonende&#13;
te Hezingen, gemeente Tubbergen,&#13;
appellanten,&#13;
procureur: mr. F.J. Boom,&#13;
tegen&#13;
Herman Bernardus Henrikus Postel, wonende&#13;
te Oldenzaal,&#13;
geïntimeerde.&#13;
1 Het geding in eerste aanleg&#13;
Voor het geding in eerste aanleg verwijst het&#13;
hof naar de inhoud van de tussen appellanten&#13;
en geïntimeerde gegeven beschikking van de&#13;
voorzitter van de pachtkamer van de rechtbank&#13;
te Almelo, sector kanton, locatie Enschede&#13;
van 2 april 2002. Van die beschikking is een&#13;
fotocopie aan deze beschikking gehecht.&#13;
2 Het geding in hoger beroep&#13;
2.1 Bij op 24 april 2002 ter griffie van het hof&#13;
ingekomen beroepschrift zijn appellanten in&#13;
hoger beroep gekomen van voornoemde&#13;
beschikking. Zij hebben daarbij één grief&#13;
tegen die beschikking aangevoerd, producties&#13;
overgelegd en het hof verzocht om:&#13;
(1) zonodig dag en tijdstip te bepalen voor de&#13;
mondelinge behandeling van dit beroep en/of&#13;
van het in eerste instantie ingediende verzoekschrift;&#13;
(2) de beschikking waarvan beroep te vernietigen,&#13;
het ingestelde beroep gegrond te verklaren&#13;
en derhalve bij beschikking alsnog te&#13;
bevelen en te bepalen zoals door appellanten&#13;
in het in eerste instantie ingediende verzoekschrift&#13;
is verzocht, althans terzake een zodanige&#13;
beschikking te geven als het hof in goede&#13;
justitie nodig oordeelt.&#13;
2.2 Bij op 10 juni 2002 per faxbericht en op&#13;
11 juni 2002 per post ter griffie van het hof&#13;
ingekomen brief heeft geïntimeerde het hof&#13;
onder meer bericht dat hij zijn in eerste&#13;
instantie ingenomen standpunt handhaaft, dat&#13;
hij zich niet verzet tegen het houden van een&#13;
voorlopig getuigenverhoor en dat hij zich&#13;
refereert aan het oordeel van het hof.&#13;
2.3 Bij op 11 juni 2002 per post ter griffie van&#13;
het hof ingekomen brief hebben appellanten&#13;
het hof bericht dat wat hen betreft een mondelinge&#13;
behandeling achterwege kan blijven.&#13;
2.4 Hierop is de beschikking bepaald op heden.&#13;
3 De beoordeling van het hoger&#13;
beroep&#13;
3.1 In eerste aanleg hebben appellanten een&#13;
verzoek tot het houden van een voorlopig&#13;
getuigenverhoor ingediend bij de pachtkamer&#13;
van de rechtbank te Almelo, sector kanton,&#13;
locatie Enschede. Zij hebben dat verzoek&#13;
ingediend met het oog op een destijds nog&#13;
aanhangig te maken procedure. De voorzitter&#13;
van de pachtkamer van de rechtbank te Almelo,&#13;
sector kanton, locatie Enschede heeft het&#13;
verzoek afgewezen. Van die beschikking zijn&#13;
appellanten in hoger beroep gekomen. Appellanten&#13;
zijn ontvankelijk in hun hoger beroep.&#13;
3.2 Het hof stelt (ambtshalve) voorop dat de&#13;
bestreden beschikking nietig is, omdat deze in&#13;
strijd met artikel 5 lid 3 juncto artikel 48 leden&#13;
2 en 3 van de Wet op de rechterlijke organisatie&#13;
is gegeven door (alleen) de voorzitter van&#13;
de pachtkamer bij voornoemde rechtbank en&#13;
niet ook door twee deskundige leden van die&#13;
pachtkamer. De beschikking waarvan beroep&#13;
dient dan ook nietig te worden verklaard.&#13;
3.3 Gelet op het verzoek van appellanten aan&#13;
het hof hun in eerste aanleg gedane verzoek&#13;
alsnog toe te wijzen en gelet op hetgeen geïntimeerde&#13;
in de onder 2.2 genoemde brief heeft&#13;
aangevoerd, zal het hof de zaak aan zich houden&#13;
en op dat verzoek beslissen.&#13;
3.4 Appellanten hebben in hun inleidende&#13;
verzoekschrift onder 14 aangegeven met het&#13;
oog op een door hen te starten procedure een&#13;
voorlopig getuigenverhoor te wensen omtrent&#13;
feiten en omstandigheden die verband houden&#13;
met het door hen als productie 3 bij dat verzoekschrift&#13;
overgelegd stuk. Het hof is, summierlijk&#13;
toetsend, van oordeel dat genoemd&#13;
stuk een pachtovereenkomst weergeeft en is&#13;
dan ook van oordeel dat de pachtkamer van&#13;
de rechtbank bevoegd is kennis te nemen van&#13;
het verzoek van appellanten. Dat appellanten,&#13;
zoals zij in hoger beroep hebben aangevoerd,&#13;
geïntimeerde inmiddels hebben gedagvaard te&#13;
verschijnen voor de rechtbank (en niet voor&#13;
de pachtkamer van die rechtbank), doet aan&#13;
die bevoegdheid niet af.&#13;
3.5 Nu het verzoek voldoende concreet en ter&#13;
zake dienend is en het gestelde feiten betreft&#13;
die door getuigenbewijs bewezen mogen worden,&#13;
terwijl geen feiten of omstandigheden zijn&#13;
gesteld of gebleken op grond waarvan moet&#13;
worden aangenomen dat toewijzing van het&#13;
verzoek strijdig is met de goede procesorde of&#13;
moet afstuiten op een ander, zwaarwichtig,&#13;
bezwaar, zal het worden toegewezen als hierna&#13;
te melden. Daarbij zal, gelet op hetgeen hiervoor&#13;
is overwogen, worden bepaald dat het&#13;
voorlopig getuigenverhoor zoals verzocht zal&#13;
plaatsvinden voor voornoemde pachtkamer van&#13;
de sector kanton van de rechtbank te Almelo.&#13;
3.6 Nu partijen niet om een kostenveroordeling&#13;
hebben verzocht, zal het hof die ook niet geven.&#13;
4 De beslissing&#13;
Het hof, beschikkende in hoger beroep:&#13;
verklaart de tussen partijen gegeven beschikking&#13;
van de voorzitter van de pachtkamer van&#13;
de rechtbank te Almelo, sector kanton, locatie&#13;
Enschede van 2 april 2002 waarvan beroep&#13;
nietig en opnieuw beschikkende:&#13;
bepaalt dat een voorlopig getuigenverhoor zal&#13;
worden gehouden omtrent feiten en/of omstandigheden&#13;
waaruit blijkt&#13;
a) dat Gilbers (de erflater van appellanten) de&#13;
laatste jaren voor zijn overlijden vanwege zijn&#13;
fysieke en met name vanwege zijn psychische&#13;
toestand niet in staat was om nog werkzaamheden&#13;
te verrichten, althans om zijn eigen&#13;
belangen naar behoren te behartigen;&#13;
b) dat de door geïntimeerde beweerde pacht/&#13;
gebruiksovereenkomst dateert uit de periode&#13;
waarin Gilbers door zijn psychische toestand&#13;
niet in staat was zijn eigen belangen naar&#13;
behoren te behartigen; en&#13;
c) dat de door geïntimeerde beweerde pacht/&#13;
gebruiksovereenkomst met Gilbers is totstandgekomen&#13;
onder invloed van de geestelijke&#13;
stoornis aan de zijde van Gilbers, althans&#13;
dat geïntimeerde misbruik heeft gemaakt van&#13;
de psychisch verwarde, althans labiele toestand&#13;
waarin Gilbers de laatste jaren voor zijn&#13;
overlijden verkeerde;&#13;
bepaalt dat het verhoor van de getuigen zal&#13;
geschieden voor genoemde pachtkamer van&#13;
de sector kanton van de rechtbank te Almelo&#13;
op een nader door deze vast te stellen plaats,&#13;
datum en tijdstip;&#13;
bepaalt dat appellanten een kopie van deze&#13;
beschikking aan geïntimeerde zullen doen&#13;
toekomen, binnen twee weken na de datum&#13;
van uitspraak van deze beschikking.</content><legacyfootnotes/><footnotes><footnote/></footnotes><auteurs/><published>2004-03-01 00:00:00</published><modified>2004-03-01 00:00:00</modified><editiondate>2004-03-01</editiondate><htmlpath>https://denhollander.info/artikel/3626</htmlpath></article>
</articles></edition>
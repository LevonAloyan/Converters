<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2002</searchword><id>4631</id><udhid>UDH:TvAR/4631</udhid><titel>Kraai-Faber / Visser c.s. (TvAR 2002/5095)</titel><searchwords><searchword>TvAR 2/2002</searchword><searchword>TvAR 2002/5095</searchword><searchword>UDH:TvAR/4631</searchword></searchwords><attachments><attachment><name>2002_nr 2_Rechtspraak_5095.pdf</name><extention>pdf</extention><url>https://denhollander.info/download/4576/ci</url></attachment></attachments><inleiding>[Pachtwet art. 8, 9, 38, 39]&#13;
&#13;
Tweeërlei beslissing geïndiceerd. Het&#13;
antwoord op de vraag of de voorgestelde&#13;
pachter voldoende waarborgen voor een&#13;
behoorlijke bedrijfsvoering biedt, is met&#13;
name van belang voor de beslissing in de&#13;
indeplaatsstellingsprocedure; voor wat&#13;
betreft de eventuele verlenging is hetgeen&#13;
ter zake is gebleken niet van dien aard dat&#13;
dit aan verlenging in de weg moet staan.&#13;
Met het gepachte wordt een substantieel&#13;
inkomen behaald; pachter is afhankelijk van&#13;
het bedrijfsinkomen. Toestand gebouwen&#13;
niet relevant nu deze niet meer behoren tot&#13;
het pachtobject. Pachtprijs steeds op tijd&#13;
betaald; geen aanwijzingen dat daaromtrent&#13;
in de toekomst anders verwacht moet&#13;
worden. Gepachte nodig voor een goede&#13;
exploitatie. Geen gedragingen gebleken die&#13;
meebrengen dat pachter zich onbehoorlijk&#13;
heeft gedragen. Te late inzending: wettelijke&#13;
duur later ingegaan.&#13;
Afwijzing als geen indeplaatsstelling volgt;&#13;
voor het andere geval verlenging met zes&#13;
jaar.</inleiding><content>BESCHIKKING IN DE ZAAK VAN:&#13;
Geertje Louwke Kraai-Faber, wonende te Vlagtwedde,&#13;
appellante in het principaal appèl,&#13;
geïntimeerde in het incidenteel appèl,&#13;
procureur: mr X.M.C.I. Wakim,&#13;
tegen&#13;
1 Jan Henderikus Visser,&#13;
2 Geertje Grietje Visser, beiden wonende te&#13;
Adorp, gemeente Zuidhorn,&#13;
geïntimeerden in het principaal appèl,&#13;
appellanten in het incidenteel appèl,&#13;
procureur: mr J. van Dijkhuizen.&#13;
1 Het geding in eerste aanleg&#13;
1.1 De pachtkamer van het kantongerecht te&#13;
Groningen heeft op 4 augustus 1999 tussen&#13;
partijen een beschikking gegeven, waarbij, voorzover&#13;
thans nog van belang, het verzoek tot&#13;
verlenging van de tussen thans geïntimeerden&#13;
– verder ook te noemen: Visser c.s. – en appellante&#13;
– verder ook te noemen: verpachtster –&#13;
bestaande pachtovereenkomst met betrekking&#13;
tot enkele percelen grasland gelegen aan de&#13;
Wierumerschouwsterweg te Adorp, kadastraal&#13;
bekend gemeente Adorp, sectie C, nummers&#13;
361, 362, 363, 366, 367, 368, 370, 371&#13;
gedeeltelijk, 383, 384 gedeeltelijk, 385, 386,&#13;
387, 388, 530, 541, 542, 711 en 1285, totaal&#13;
groot 28.05.58 ha, is toegewezen en waarbij de&#13;
bestaande pachtovereenkomst is verlengd met&#13;
de duur van zes jaren.&#13;
1.2 Voormelde beschikking is gegeven uit overweging&#13;
in hoofdzaak dat voldoende aannemelijk&#13;
is geworden dat door het verlies van het&#13;
gepachte de grondslag van het maatschappelijk&#13;
bestaan van A.J. Visser ernstig wordt aangetast&#13;
en dat naar billijkheid moet worden&#13;
beslist tot de verzochte verlenging.&#13;
2 Het geding in hoger beroep&#13;
2.1 Verpachtster is bij een op 2 september ter&#13;
griffie van het hof ingekomen beroepschrift in&#13;
hoger beroep gekomen van voormelde beschikking,&#13;
met het verzoek dat het hof de beschikking,&#13;
waarvan beroep, zal vernietigen en,&#13;
opnieuw beschikkende, (lees:) het verzoek tot&#13;
verlenging van de pachtovereenkomst alsnog&#13;
zal afwijzen en Visser c.s. zal veroordelen in&#13;
de kosten van dit geding.&#13;
2.2 Visser c.s. hebben bij een 4 oktober 1999&#13;
ter griffie van het hof ingekomen verweerschrift&#13;
verweer gevoerd en tevens incidenteel&#13;
hoger beroep ingesteld, met conclusie dat het&#13;
hof verpachtster in haar beroep niet-ontvankelijk&#13;
zal verklaren dan wel dat beroep ongegrond&#13;
zal verklaren en in het incidenteel appèl&#13;
zal bepalen dat de pachtopzegging rechtsgeldigheid&#13;
mist, subsidiair de pachtovereenkomst&#13;
zal verlengen met de wettelijke termijn&#13;
met ingang van 21 maart 2001, met veroordeling&#13;
van verpachtster in de proceskosten van&#13;
beide instanties.&#13;
2.3 Op 13 december 1999 heeft een mondelinge&#13;
behandeling van het hoger beroep plaats gehad,&#13;
waarbij aanwezig waren verpachtster in persoon,&#13;
bijgestaan door mr H.E. Davelaar, juridisch&#13;
adviseur bij de GIBO Adviesgroep Juridische&#13;
Zaken te Zwolle, alsmede Visser c.s., in&#13;
persoon, bijgestaan door mr A.J. Boonstra,&#13;
advocaat te Groningen.&#13;
2.4 Van de zijde van partijen zijn ter zitting&#13;
van het hof inlichtingen verstrekt, waarna de&#13;
raadslieden de wederzijdse standpunten, zulks&#13;
mede aan de hand van – aan het hof overgelegde&#13;
– pleitaantekeningen, nader hebben&#13;
toegelicht.&#13;
3 De grieven&#13;
De door verpachtster tegen de beschikking,&#13;
waarvan beroep, aangevoerde grieven luiden&#13;
als volgt:&#13;
Grief 1&#13;
Ten onrechte beslist de pachtkamer van het&#13;
kantongerecht tot verlenging van de pachtovereenkomst&#13;
terwijl de procedure tot indeplaatsstelling&#13;
nog aanhangig was en nog steeds&#13;
is.&#13;
Grief 2&#13;
Ten onrechte heeft de pachtkamer van het&#13;
kantongerecht overwogen dat J.H. Visser, ten&#13;
behoeve van wie A.J. Visser indeplaatsstelling&#13;
heeft gevorderd, voldoende aannemelijk heeft&#13;
gemaakt dat hij niet elders werkzaam is.&#13;
Grief 3&#13;
Ten onrechte overweegt de pachtkamer van het&#13;
kantongerecht dat de stelling van verpachtster&#13;
dat de agrarische scholing en ervaring van J.H.&#13;
Visser tekortschieten, moet worden verworpen.&#13;
Grief 4&#13;
Ten onrechte heeft de pachtkamer van het&#13;
kantongerecht in haar besluit tot verlenging&#13;
de financiële situatie van het bedrijf buiten&#13;
beschouwing gelaten.&#13;
Grief 5&#13;
Ten onrechte verwerpt de pachtkamer van het&#13;
kantongerecht het verweer van verpachtster&#13;
voor wat betreft de boerenbehuizing met&#13;
schuur, nu deze geen deel uitmaakt van het&#13;
gepachte.&#13;
Grief 6&#13;
Ten onrechte heeft de pachtkamer van het&#13;
kantongerecht geen relatie gelegd tussen de&#13;
oppervlakte van het gepachte en de omvang&#13;
van het bedrijf.&#13;
Grief 7&#13;
Ten onrechte heeft de pachtkamer van het&#13;
kantongerecht niet in zijn overwegingen betrokken&#13;
waar geïntimeerde J.H. Visser woonachtig&#13;
is.&#13;
Grief 8&#13;
Ten onrechte heeft de pachtkamer van het&#13;
kantongerecht het verlengingsverzoek in eerste&#13;
instantie toegewezen.&#13;
De grieven in het incidenteel hoger beroep&#13;
luiden:&#13;
A. Ten onrechte heeft de pachtkamer van het&#13;
kantongerecht de pachtopzegging niet als niet&#13;
rechtsgeldig aangemerkt, omdat uit de opzegging&#13;
niet blijkt dat deze is gedaan door de verpachtster&#13;
en degene namens wie de opzegging&#13;
is uitgebracht zich niet aan de pachter als verpachtster&#13;
heeft kenbaar gemaakt.&#13;
B. Ten onrechte is de pachtkamer van het kantongerecht&#13;
voor de bepaling van de aanvang&#13;
van de nieuwe wettelijke termijn uitgegaan&#13;
van de ingangsdatum 1 mei 1958, in plaats van&#13;
1 mei 1959.&#13;
4 De mondelinge behandeling&#13;
Ter zitting van het hof is – niet of onvoldoende&#13;
weersproken – onder meer verklaard (zakelijk&#13;
weergegeven):&#13;
Door J.H. Visser:&#13;
dat hij 38 jaar oud en ongehuwd is; dat hij&#13;
individueel technisch onderwijs op LTSniveau&#13;
heeft doorlopen alsmede de derde en&#13;
vierde klas van de Lagere Landbouwschool;&#13;
dat hij geen LLS-diploma heeft; dat zijn&#13;
bedrijf een omvang heeft van 37 ha, bestaande&#13;
uit de 28 ha in geschil, 8 ha pacht van het&#13;
Bureau Beheer Landbouwgronden en 1 ha&#13;
eigendom, waarop zich de bedrijfsgebouwen&#13;
bevinden; dat alle gronden als grasland in&#13;
gebruik zijn en dat hij geen mais verbouwt;&#13;
dat hij, nadat hij vijf jaar loonwerkzaamheden&#13;
heeft verricht, dertien jaar geleden met zijn&#13;
vader in maatschapsverband is gaan werken;&#13;
dat hij 45 stuks melkvee, 45 stuks jongvee, 60&#13;
ooien en een stier houdt; dat het melkquotum&#13;
ruim 270.000 kg bedraagt met 4,19% vet, dat&#13;
zijn mestquotum minder dan 125 kg/ha&#13;
bedraagt en dat hij geen mestboekhouding&#13;
bijhoudt; dat de Friese stal met bijschuur&#13;
ruimte biedt aan 60 stuks vee; dat hij de&#13;
beschikking heeft over een werktuigenberging&#13;
met afmeting 8x15m en een mestkelder van&#13;
250 m3; dat hij tot voor drie jaar nog wel eens&#13;
enkele dagen per week bij een loonwerker&#13;
werkte, doch dat zijn huidige arbeid beperkt&#13;
is tot het ouderlijk bedrijf; dat hij voor zijn&#13;
inkomensgegevens verwijst naar de overgelegde&#13;
boekhoudoverzichten; dat het overzicht&#13;
van 96/97 het laatste jaar is waarover tot op&#13;
heden een overzicht is verstrekt; dat de&#13;
bedrijfsopbrengsten in de latere jaren naar&#13;
verwachting wat hoger zullen zijn vanwege&#13;
het aangekochte melkquotum; dat de melkopbrengsten&#13;
in 97/98 ƒ 211.000,– hebben bedragen;&#13;
dat er in het verleden een mestkelder is&#13;
gebouwd met de mogelijkheid daarop in de&#13;
toekomst een stal te bouwen; dat er tot op&#13;
heden nog geen stal is gebouwd op de mestkelder;&#13;
dat hij de gegevens van de meitelling&#13;
over de jaren 97 en 98 binnen een week na de&#13;
mondelinge behandeling aan het hof en aan&#13;
verpachtster zal zenden.&#13;
Door de verpachtster:&#13;
dat zij 53 jaar oud is, gehuwd is en geen kinderen&#13;
heeft; dat zij zelf een middelbare&#13;
beroepsopleiding heeft doorlopen; dat zij op&#13;
een afstand van ongeveer 70 km van de grond&#13;
in geschil woont; dat haar echtgenoot, die 49&#13;
jaar is, de LLS en de MLS heeft gevolgd; dat&#13;
hij een akkerbouwbedrijf exploiteert van&#13;
22 ha; dat de grond geheel in eigendom is; dat&#13;
het bouwplan bestaat uit: fabrieksaardappelen,&#13;
suikerbieten en granen; dat hij uitsluitend&#13;
in het eigen bedrijf werkzaam is; dat zij zelf&#13;
geen neveninkomsten heeft; dat de grond op&#13;
enkele kilometers van de bedrijfsgebouwen&#13;
aan een verharde weg zijn gelegen; dat tot de&#13;
bedrijfsgebouwen een werktuigenloods/aardappelopslag&#13;
met een afmeting van 22x32 m&#13;
behoort met een capaciteit van 600 ton aardappelen&#13;
inclusief pootgoed; dat het suikerquotum&#13;
49 ton polsuiker bedraagt en dat bij&#13;
het bedrijf een zetmeelquotum hoort van 400&#13;
ton; dat het vigerende bestemmingsplan het&#13;
houden van vee op het bedrijf niet toestaat;&#13;
dat het bedrijfsinkomen ca. ƒ 30.000,– bedraagt;&#13;
dat geen boekhoudrapporten zijn overgelegd;&#13;
dat het overzicht van 97/98 gereed is; dat de&#13;
overzichten van de laatste drie jaren aan het&#13;
hof en aan de gemachtigde van Visser c.s. zullen&#13;
worden overgelegd.&#13;
5 Beoordeling van het geschil in&#13;
hoger beroep&#13;
In het principaal appèl:&#13;
5.1 De eerste grief klaagt erover dat de pachtkamer&#13;
van het kantongerecht heeft beslist tot&#13;
verlenging van de pachtovereenkomst terwijl&#13;
nog niet is beslist in de procedure tot indeplaatsstelling&#13;
van J.H. Visser. Het hof overweegt&#13;
dat de vordering tot de indeplaatsstelling&#13;
van J.H. Visser op zich geen formeel&#13;
beletsel vormde voor het nemen van een&#13;
beslissing in het onderhavige pachtverlengingsverzoek.&#13;
Gelet op de verwevenheid van&#13;
beide zaken had de pachtkamer echter niet&#13;
onvoorwaardelijk tot verlenging dienen te&#13;
beslissen. In zoverre treft de grief doel. Het&#13;
hof zal hierna beslissen zowel voor het geval&#13;
van indeplaatsstelling als voor het geval van&#13;
de afwijzing van de indeplaatsstelling.&#13;
5.2 In de tweede grief en derde grief stelt verpachtster&#13;
dat J.H. Visser, voor wie indeplaatsstelling&#13;
is gevorderd, onvoldoende aannemelijk&#13;
heeft gemaakt dat hij niet elders werkzaam&#13;
is en dat zijn agrarische scholing en ervaring te&#13;
kort schieten. Tijdens de mondelinge behandeling&#13;
heeft J.H. Visser onweersproken meegedeeld&#13;
dat hij tot voor drie jaren elders in deeltijd&#13;
werkzaam is geweest. Sedertdien werkt hij&#13;
uitsluitend op het door zijn vader en hem in&#13;
maatschapsverband geëxploiteerde bedrijf. De&#13;
vraagtekens die verpachtster zet bij werkzaamheden,&#13;
scholing en ervaring zijn van&#13;
belang voor de beoordeling of de beoogde&#13;
opvolgende pachter voldoende waarborgen&#13;
biedt een goed pachter te worden. Het antwoord&#13;
op deze vraag is evenwel met name van&#13;
belang in de procedure met betrekking tot de&#13;
indeplaatsstelling. Voor wat betreft het onderhavige&#13;
pachtverlengingsverzoek is hetgeen ten&#13;
aanzien van genoemde aspecten ten processe is&#13;
gebleken niet van dien aard, dat dit aan een&#13;
eventuele pachtverlenging met betrekking tot&#13;
J.H. Visser in de weg moet staan.&#13;
5.3 Met betrekking tot de vierde tot en met de&#13;
achtste grief, die gezamenlijk worden behandeld,&#13;
overweegt het hof als volgt.&#13;
5.4 Verpachtster verzet zich tegen verdere verlenging&#13;
van de onderhavige pachtovereenkomst,&#13;
daartoe aanvoerende dat de omvang&#13;
van het bedrijf te gering is, dat de stalinrichting&#13;
sterk verouderd is, dat het melken op een&#13;
ouderwetse manier geschiedt en dat in het&#13;
bedrijf geen noemenswaardige investeringen&#13;
zijn gepleegd, zodat met het bedrijf slechts&#13;
een beperkt inkomen kan worden behaald.&#13;
Bovendien is de melkprijs structureel gedaald,&#13;
zodat moet worden gevreesd dat de pachtprijs&#13;
op den duur niet meer kan worden betaald.&#13;
Tenslotte behoren de bedrijfsgebouwen niet&#13;
(langer) tot het gepachte en is J.H. Visser&#13;
elders woonachtig.&#13;
5.5 Allereerst stelt het hof vast dat het verzoek&#13;
van verpachtster tot niet verdere verlenging&#13;
van de onderhavige pachtovereenkomst&#13;
niet is ingegeven door de wens het gepachte&#13;
zelf in gebruik te nemen.&#13;
5.6 Naar aanleiding van hetgeen daaromtrent&#13;
uit de stukken en tijdens de mondelinge&#13;
behandeling naar voren is gekomen kan het&#13;
hof verpachtster niet volgen in haar stelling&#13;
dat een pachter niet in staat moet worden&#13;
geacht met het gepachte een redelijk inkomen&#13;
te behalen. Het hof heeft vastgesteld dat de&#13;
bedrijfswinst in het boekjaar 1996/1997 weliswaar&#13;
lager was dan de jaren daarvoor, doch&#13;
het hof overweegt dat de bedrijfsomvang niet&#13;
als gering is aan te merken en dat met het&#13;
gepachte nog immer een substantieel inkomen&#13;
wordt behaald. Het hof overweegt voorts dat&#13;
ingeval J.H. Visser in de plaats wordt gesteld&#13;
uitsluitend hij, voor wat betreft zijn levensonderhoud,&#13;
afhankelijk is van het inkomen&#13;
dat met het bedrijf wordt verkregen.&#13;
5.7 De matige onderhoudstoestand van de&#13;
bedrijfsgebouwen en het feit dat in deze&#13;
gebouwen nauwelijks investeringen worden&#13;
gedaan, zijn, nu deze niet langer deel uitmaken&#13;
van het gepachte, geen relevante omstandigheden&#13;
die in het kader van deze verlengingsprocedure&#13;
een rol dienen te spelen.&#13;
Onweersproken is voorts dat de pachtprijs tot&#13;
op heden steeds tijdig is betaald. Voor het vermoeden&#13;
dat J.H. Visser mogelijkerwijs op termijn&#13;
niet in staat is de pachtprijs voor het&#13;
gepachte te betalen, heeft het hof evenmin&#13;
aanwijzingen gevonden. Tijdens de mondelinge&#13;
behandeling heeft J.H. Visser genoegzaam&#13;
aannemelijk gemaakt dat hij, voor wat betreft&#13;
de gemeentelijke basisadministratie, elders&#13;
staat ingeschreven, doch dat hij feitelijk&#13;
– anders dan verpachtster stelt – woonachtig&#13;
is in de boerderij aan de Wierumerschouwsterweg&#13;
17 te Adorp.&#13;
5.8 Tijdens de mondelinge behandeling is&#13;
door verpachtster nog gesteld dat blijkens de&#13;
boekhouding van pachter een bedrag voor&#13;
onderpacht is ontvangen. Visser heeft ter zitting&#13;
evenwel onweersproken meegedeeld dat&#13;
dit bedrag betrekking heeft op een van de&#13;
Gasunie ontvangen schadeloosstelling, weshalve&#13;
het hof daarvan uitgaat.&#13;
5.9 Gelet op de veebezetting alsmede op hetgeen&#13;
overigens ter zake van de bedrijfsvoering&#13;
van J.H. Visser ten processe is gebleken, alsmede&#13;
in aanmerking genomen aan welke eisen&#13;
op grond van de hedendaagse regelgeving&#13;
inzake de toegelaten mestproductie moet&#13;
worden voldaan, kan het hof verpachtster ook&#13;
niet volgen in haar betoog dat betrokkene de&#13;
grond in geschil niet geheel nodig heeft voor&#13;
een goede exploitatie.&#13;
5.10 Ten aanzien van hetgeen de raadsman van&#13;
verpachtster ter zitting van het hof verder nog&#13;
heeft aangevoerd, overweegt het hof het volgende:&#13;
a) De enkele omstandigheid dat de grond in&#13;
geschil is geëxploiteerd in het kader van de&#13;
maatschap die J.H. Visser destijds met zijn&#13;
vader is aangegaan, impliceert nog niet dat&#13;
laatstgenoemde zijn pachtrechten uit de litigieuze&#13;
pachtovereenkomst aan zijn zoon (gedeeltelijk)&#13;
heeft overgedragen. In elk geval is&#13;
ten processe niet, althans onvoldoende aannemelijk&#13;
gemaakt, dat ter zake sprake is geweest&#13;
van een dusdanige wanprestatie dat die een&#13;
verlenging van de pachtovereenkomst in de&#13;
weg moet staan.&#13;
b) Het – eventuele – niet door een pachter aan&#13;
zijn verpachter melden van de aankoop van&#13;
extra melkquotum is geen omstandigheid die&#13;
als een onbehoorlijke gedraging kan worden&#13;
aangemerkt.&#13;
c) Het verwijt, dat J.H. Visser zich heeft&#13;
schuldig gemaakt aan een ontoelaatbaar afgraven&#13;
van de gracht nabij de boerderij, is, gelet&#13;
op de gemotiveerde betwisting daarvan,&#13;
onvoldoende onderbouwd. Het hof gaat daaraan&#13;
dan ook voorbij.&#13;
5.11 Het vorenstaande brengt mee dat het&#13;
principaal appèl grotendeels faalt.&#13;
In het incidenteel appèl:&#13;
5.12 Ten aanzien van de door Visser c.s. ingebrachte&#13;
eerste incidentele grief overweegt het&#13;
hof dat het weliswaar in de lijn had gelegen&#13;
dat verpachtster hen schriftelijk op de hoogte&#13;
zou hebben gebracht van het feit dat zij enig&#13;
verpachtster was geworden, doch dat doet&#13;
niet af aan het feit dat ten tijde van de kennisgeving&#13;
van niet verdere verlenging, zij enig&#13;
verpachtster was en dat derhalve bedoelde&#13;
kennisgeving in overeenstemming met de&#13;
bepalingen van de Pachtwet is geschied. Deze&#13;
grief treft daarom geen doel.&#13;
5.13 De tweede incidentele grief is gegrond.&#13;
De pachtovereenkomst is niet binnen de in&#13;
artikel 8, eerste lid, van de Pachtwet vermelde&#13;
termijn van twee maanden nadat zij is aangegaan,&#13;
aan de grondkamer ter goedkeuring&#13;
ingezonden. De wettelijke duur van de oorspronkelijke&#13;
pachtovereenkomst is derhalve&#13;
aangevangen op 1 mei 1959. Dat in een latere&#13;
pachtwijzigingsovereenkomst anders is vermeld,&#13;
doet aan het voorgaande niet af, nu die&#13;
enkele vermelding de sanctie, die artikel 9, lid&#13;
1, van de Pachtwet verbindt aan een te late&#13;
inzending, niet kan opheffen. De thans lopende&#13;
zesjarige pachttermijn eindigt mitsdien op&#13;
30 april 2001.&#13;
6 Slotsom&#13;
6.1 De door verpachtster opgeworpen grieven&#13;
zijn merendeels ongegrond, terwijl een door&#13;
Visser c.s. opgeworpen incidentele grief gegrond&#13;
is. De beschikking, waarvan beroep, zal&#13;
worden vernietigd en beslist moet worden als&#13;
na te melden.&#13;
6.2. Verpachtster moet als de in hoger beroep&#13;
in het ongelijk gestelde partij worden veroordeeld&#13;
in de kosten van zowel het principaal als&#13;
het incidenteel appèl.&#13;
Beslissing&#13;
Het hof, beschikkende in het principaal en&#13;
incidenteel appèl:&#13;
vernietigt de door de pachtkamer van het kantongerecht&#13;
te Groningen tussen partijen gegeagrarisch&#13;
ven beschikking van 4 augustus 1999, waarvan&#13;
beroep, en opnieuw beschikkende:&#13;
voor het geval de vordering van de – thans&#13;
overleden – pachter tot indeplaatsstelling van&#13;
zijn zoon J.H. Visser als pachter in de onderhavige&#13;
pachtovereenkomst bij onherroepelijk&#13;
vonnis c.q. arrest mocht worden toegewezen:&#13;
verlengt de pachtovereenkomst ter zake van&#13;
de percelen grasland gelegen aan de Wierumerschouwsterweg&#13;
te Adorp plaatselijk&#13;
bekend gemeente Adorp, sectie C nummers&#13;
361, 362, 363, 366, 367, 368, 370, 371 gedeeltelijk,&#13;
383, 384 gedeeltelijk, 385, 386, 387, 388,&#13;
530, 541, 542, 711 en 1285, totaal groot&#13;
28.05.58, met zes jaren, eindigende 1 mei 2007;&#13;
voor het geval de vordering van de – thans&#13;
overleden – pachter tot indeplaatsstelling van&#13;
zijn zoon J.H. Visser bij onherroepelijk vonnis&#13;
c.q. arrest mocht worden afgewezen:&#13;
wijst het verzoek tot pachtverlenging af.&#13;
veroordeelt verpachtster in de in hoger beroep&#13;
tussen partijen gevallen proceskosten, aan de&#13;
zijde van Visser c.s. tot heden begroot op&#13;
ƒ 475,– voor verschotten en ƒ 3.400,– voor&#13;
salaris van de procureur.</content><legacyfootnotes/><footnotes><footnote/></footnotes><auteurs/><published>2002-02-01 00:00:00</published><modified>2000-01-18 00:00:00</modified><editiondate>2002-02-01</editiondate><htmlpath>https://denhollander.info/artikel/4631</htmlpath></article>
</articles></edition>
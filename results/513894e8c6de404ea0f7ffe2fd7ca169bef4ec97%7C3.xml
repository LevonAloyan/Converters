<edition><articles><article><jaar>1998</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1998</searchword><id>4858</id><udhid>UDH:TvAR/4858</udhid><titel>Van Heel / Provimi B.V. (TvAR 1998/4934)</titel><searchwords><searchword>TvAR 11/1998</searchword><searchword>TvAR 1998/4934</searchword><searchword>UDH:TvAR/4858</searchword></searchwords><attachments><attachment><name>1998_nr 11_Rechtspraak_4934.pdf</name><extention>pdf</extention><url>https://denhollander.info/download/4800/ci</url></attachment></attachments><inleiding>Pachtwet art. 41&#13;
&#13;
Het voornemen van verpachtster is aan te merken als een voornemen om het verpachte zelf te gaan gebruiken voor een tot de land-bouw betrekkelijk doel. Het gaat om de teelt van maïs als veevoeder voor haar eigen vee en daaraan doet onvoldoende af dat tevens sprake is van wetenschappelijk onderzoek en demonstratiedoeleinden; deze laten immers het economisch oogmerk zoals daarvan ten processe is gebleken, onverlet. Beslissing naar billijkheid. Het verlies van het gepachte brengt voor pachter slechts een beperkt nadeel mede, terwijl ten aanzien van verpachtster voldoende aannemelijk is geworden dat zij er groot belang bij heeft zelf maïs te kunnen telen om de samenstelling van het voederrantsoen voor haar vee te kunnen beïnvloeden; de grond ligt bovendien aansluitend aan haar gebouwencomplex. Het belang van verpachtster weegt het zwaarst. Volgt afwijzing van het pachtverlengingsverzoek.</inleiding><content>Beschikking in de zaak van: A.G.M, van Heel, wonende te Velddriel, appellant, procureur: mr C. Boonman,&#13;
tegen&#13;
de besloten vennootschap met beperkte aan-sprakelijkheid Provimi B.V., gevestigd te Rot-terdam, geïntimeerde, procureur: mr B. Peek.&#13;
1 Het geding in eerste aanleg&#13;
1.1 De pachtkamer van het kantongerecht te Tiel heeft op 28 november 1996 tussen partij en een beschikking gegeven, waarbij het ver zoek van Van Heel tot verlenging van de tus- sen hem als pachter en Provimi B.V. als ver pachtster bestaande en behoudens verlenging op 30 november 1997 eindigende pachtover- eenkomst met betrekking tot een perceel land, kadastraal bekend gemeente Velddriel, sectie M2, nummer 1024, groot 1.70 ha, is afgewe- zen, met afwijzing tevens van de overige ver zoeken van Van Heel.&#13;
1.2 Voormelde beschikking is gegeven uit overweging in hoofdzaak dat de billijkheid meebrengt dat het verlengingsverzoek wordt afgewezen, alsmede dat geen aanleiding be- staat tot het bepalen van een bedrag als be- doeld in artikel 44, lid 3, van de Pachtwet, omdat geen grond aanwezig is om te betwij- felen of Provimi B.V. tot daadwerkelijke inge- bruikname van de grond in geschil zal over gaan.&#13;
2 Het geding in hoger beroep&#13;
2.1 Pachter is bij op 18 december 1996 ter griffie van het hof ingekomen beroepsschrift in hoger beroep gekomen van voormelde beschikking, met het verzoek die beschikking te vernietigen en opnieuw (lees:) beschikken-de:&#13;
1. de tussen partijen gesloten pachtovereen- komst te verlengen met een termijn van 6 jaren of met een zodanige termijn als de pachtkamer billijk zal achten;&#13;
2. bij afwijzing van het verzoek een bedrag te bepalen, hetwelk Provimi B.V. aan Van Heel moet betalen ingeval later mag blijken dat de wil om aan het verpachte een bestemming te geven als bedoeld in artikel 40 van de Pacht wet onderscheidenlijk om het verpachte per soonlijk in gebruik te nemen als bedoeld in artikel 41 van de Pachtwet, niet aanwezig is geweest, onverminderd het recht van Van Heel op verdere schadevergoeding;&#13;
3. indien toepasselijk krachtens artikel 48, lid 1, c.q. artikel 64, lid 2, van de Pachtwet de schadeloosstelling te willen bepalen die Provi- mi aan Van Heel zou hebben te betalen;&#13;
4. voor zover mogelijk Provimi B.V. te ver oordelen in de kosten van het geding.&#13;
2.2 Verpachtster heeft bij op 17 januari 1997 ter griffie van het hof ingekomen verweer schrift verweer gevoerd, met verzoek het beroep van Van Heel af te wijzen, waar nodig aanvulling van de gronden, en van Van Heel te veroordelen in de kosten van de procedure.&#13;
2.3 Op 2 juni 1997 heeft in raadkamer van het hof een mondelinge behandeling van het hoger beroep plaats gehad, waarbij aanwezig waren pachter in persoon, bijgestaan door mr C.C.C.A.M. Kuijken, advocaat te Valkenswaard, alsmede namens verpachtster haar directeur R. Raterink en ir L.C.M, van Enckevort, research-manager, bijgestaan door mevr. mr J. Vijlbrief-Van der Schaft, advocate te Rotterdam.&#13;
2.4 Van de zijde van partijen zijn ter zitting van het hof inlichtingen verstrekt, waarna de raadslieden de wederzijdse standpunten nader hebben toegelicht, wat de raadsvrouwe van verpachtster betreft mede aan de hand van pleitaantekeningen.&#13;
3 De grief&#13;
Hoewel pachter geen specifieke grief heeft geformuleerd, begrijpt het hof uit het door en namens hem in hoger beroep aangevoerde dat hij als grief opwerpt:&#13;
Ten onrechte heeft de pachtkamer van het kantongerecht de verzoeken van pachter afge-&#13;
4 De mondelinge behandeling&#13;
Ter zitting van het hof is - niet of onvoldoen-de weersproken - verklaard (zakelijk weerge-geven):&#13;
door pachter:&#13;
dat hij 53 jaar is, gehuwd is en twee kinderen heeft, te weten een zoon van 16 jaar die een opleiding LBO-dierenhouderij volgt en een dochter van 15 jaar die op het Atheneum zit; dat hij een bedrijf heeft van ongeveer 25 ha, waarvan ongeveer 16 ha met de daarop staan-de gebouwen zijn eigendom zijn en de rest wordt gepacht; dat de exploitatie van dit&#13;
bedrijf sinds 1 januari 1991 geschiedt in maat-schap met zijn echtgenote; dat ongeveer 17.50 ha als grasland wordt gebruikt en ongeveer 7.50 ha als bouwland voor de teelt van maïs als voeder voor zijn eigen vee; dat de grond in geschil eerst als grasland werd geëxploiteerd, vóór 1990 is gescheurd en toen is aangewend voor de teelt van maïs; dat hij dit perceel al heel lang in gebruik heeft, zulks eerst in mon-delinge pacht van de vorige eigenaar en sinds 1980 of 1981, toen Provimi B.V. de grond heeft gekocht, van deze; dat partijen in 1990 de litigieuze schriftelijke pachtovereenkomst zijn aangegaan; dat ongeveer 14 ha bij de gebouwen is gelegen en de grond in geschil daar tegenover ligt aan de andere kant van de Veilingweg; dat de rest van zijn grond op afstanden van ongeveer 1 tot ongeveer 3 kilo-meter van de gebouwen is gelegen; dat hij beschikt over een ligboxenstal met 66 plaat-sen, een jongveestal met 60 plaatsen, een bat-terij stal met plaats voor 11.700 kippen, alsme-de twee veldschuren van ongeveer 12 x 10 meter respectievelijk 16 x 12 meter; dat hij voornemens is ter vervanging van de bestaan-de kippenschuur (die dan na verwijdering van de inrichting daarvan zal worden gebruikt als opslagruimte) een nieuwe kippenschuur te bouwen met plaats voor 25.340 dieren; dat hij de daarvoor benodigde milieuvergunning reeds heeft verkregen en geen problemen ver-wacht ten aanzien van de nog te verkrijgen bouwvergunning; dat hij op dit moment 42 stuks melkvee heeft alsmede 45 stuks jongvee en 11.600 kippen; dat zijn mestquotum totaal 8.665 kilogram fosfaat omvatte, maar op het verplaatsbare deel daarvan (5.733 kilogram) inmiddels een korting van 30% heeft plaatsge-had; dat zijn melkquotum nog 294.961 kilo-gram groot is, dat de op zijn bedrijf betrek-king hebbende boekhoudoverzichten over de jaren 1993, 1994 en 1995 zich bij de stukken bevinden; dat het resultaat over 1995 beter is geweest dan hij eerst verwachtte; dat inmid-dels ook bekend is wat het resultaat over 1996 is geweest en de in dat jaar behaalde winst veel hoger was dan in de beide daaraan voor-afgaande jaren; dat bij het sluiten van de schriftelijke pachtovereenkomst van de zijde van verpachtster is gezegd dat hij na zes jaar van het land af zou moeten.&#13;
namens verpachtster:&#13;
dat Provimi B.V. een te Rotterdam gevestigd veevoederbedrijf is en eigenaresse is van het proefbedrijf "De Viersprong" te Velddriel; dat dit proefbedrijf beschikt over ongeveer 4.10 ha grond, waarvan de litigieuze 1.70 ha is ver-pacht; dat van de rest ongeveer 1 ha als gras-land wordt gebruikt en het overige bestaat uit ondergrond gebouwen, erf, etc; dat de grond in geschil nodig is voor eigen gebruik om daarop maïs voor het eigen vee te kunnen telen; dat de benodigde maïs tot nu toe van een derde wordt gekocht, maar dit onvol-doende mogelijkheden geeft om over de ge-wenste rassen te kunnen beschikken; dat na ingebruikneming van de grond in geschil naar alle waarschijnlijkheid alle benodigde maïs naar ras van eigen keuze op eigen grond kan worden geteeld; dat er thans 300 mestvarkens zijn, 100 fokzeugen met ongeveer 400 biggen, 600 legkippen, 4.000 slachtkuikens, 56 rosé-kalveren en 152 witvlees-kalveren; dat ver-pachtster beschikt over een bedrijfswoning met kantoorruimte, een vleesvarkensstal met plaats voor 300 dieren, een zeugenstal voor 100 zeugen en ongeveer 400 biggen, een leg-hennenstal voor 1.120 kippen, een vleeskui-kenstal voor 4.000 dieren, een kalverenstal met plaats voor 200 dieren en een schuur van ongeveer 8x15 meter waarin een kantine als-mede douche- en opslagruimte zijn onderge-bracht; dat het proefbedrijf kan beschikken over een mestquotum van totaal 6.379 kilo-gram fosfaat; dat de jaarlijkse omzet ongeveer ƒ 800.000,- bedraagt en er geen winst wordt behaald; dat ermee kan worden ingestemd dat bij een eventuele afwijzing van het pachtver-lengingsverzoek het melkquotum bij pachter blijft, zulks met een financiële verrekening inzake de waarde van de helft daarvan; dat verpachtster - zulks anders dan eerder in dit geding aangevoerd - wel de beschikking wil krijgen over het met de grond in geschil han-gende mestquotum; dat de onderhavige pacht-overeenkomst destijds op schrift is gezet om dusdoende de mogelijkheid van een pachtop-zegging te creëren; dat de grond in geschil een agrarische bestemming heeft met de mogelijk-heid om daarop agrarische bebouwing te doen plaats vinden; dat bij verpachtster op dit moment geen concrete plannen bestaan om&#13;
het bestaande gebouwencomplex uit te brei-den, maar in de toekomst wellicht een vissen-stal ter grootte van ongeveer 800 m2 zal wor-den gebouwd.&#13;
5 Beoordeling van het geschil in&#13;
hoger beroep&#13;
5.1 Uit hetgeen ten processe naar voren is gekomen, volgt naar het oordeel van het hof in genoegzame mate met betrekking tot het door verpachtster geëxploiteerde proefbedrijf "De Viersprong" te Velddriel sprake is, althans mede sprake is van een landbouwbe- drijf.&#13;
5.2 Het hof kan pachter niet volgen in diens betoog dat het voornemen van verpachtster is aan te merken als een voornemen om het ver pachte te bestemmen voor een niet tot de landbouw betrekkelijk doel. De door ver pachtster voorgenomen exploitatie van de betreffende grond, te weten de teelt van maïs als veevoeder voor haar eigen vee, moet als een landbouwkundig gebruik worden aange- merkt. Hieraan doet, gelet op de bedrijfsacti- viteiten van verpachtster zoals daarvan in dit geding is gebleken, onvoldoende af dat tevens sprake is van wetenschappelijk onderzoek als mede van demonstratiedoeleinden. Deze laten immers het economisch oogmerk zoals daar van ten processe is gebleken, onverlet.&#13;
5.3 Pachter heeft er nog op gewezen dat ver pachtster het verpachte wil gebruiken voor de realisering van nieuwbouw, doch ter zitting van het hof is niet, althans onvoldoende weer sproken aangevoerd dat van concrete plannen in die richting (nog) geen sprake is. Gelet op de vigerende agrarische bestemming van de grond in geschil moet het er bovendien voor gehouden worden dat slechts bebouwing ten behoeve van landbouwkundige doeleinden is toegestaan.&#13;
5.4 Voldoende aannemelijk is derhalve dat verpachtster voornemens is de grond in geschil in het kader van haar landbouwbedrijf zelf te gaan gebruiken. Het hof acht dit voor nemen ook uitvoerbaar.&#13;
5.5 Nu verpachtster een rechtspersoon is, moet op de voet van artikel 41, lid 2 aanhef en sub a, van de Pachtwet op het verlengingsver- zoek van pachter naar billijkheid worden beslist.&#13;
5.6 Wat betreft pachter, betekent verlies van het gepachte een verkleining van het bij hem in gebruik zijnde areaal grond van bijna 7%; het gepachte ligt gunstig ten opzicht van zijn bedrijfsgebouwen. Pachter gebruikt het gepachte voor de teelt van maïs ten behoeve van zijn eigen vee. Verlies van de litigieuze grond doet zijn grondgebonden mestproduc- tierechten met 1,7 x 125 kilogram fosfaat afne- men.&#13;
5.7 Tegenover een en ander staat dat pachter voor een gedeelte van zijn inkomen niet afhankelijk is van de hoeveelheid hem ter beschikking staande cultuurgrond. Voorts kan hij, gezien het aanbod ter zake van verpacht- ster (aan welk aanbod het hof haar gebonden acht), ook na verlies van het gepachte blijven beschikken ook over het daarmee samenhan- gende melkquotum. Bovendien bestaan er vol doende mogelijkheden om vervangende maïs elders te kopen, zulks tegen een kostprijs die niet substantieel afwijkt van hetgeen de teelt van maïs door pachter zelf kost.&#13;
5.8 Het hof komt op grond van een en ander tot de conclusie dat verlies van het gepachte voor pachter slechts een beperkt nadeel mede brengt.&#13;
5.9 Ten aanzien van verpachtster is ten pro- cesse voldoende aannemelijk geworden dat zij er groot belang bij heeft zelf maïs te kunnen telen zodat zij de samenstelling van het voe- derrantsoen voor haar vee kan beïnvloeden, alsmede dat dit laatste met betrekking tot elders aan te kopen maïs niet, althans onvol doende mogelijk is. De verpachte grond ligt bovendien aansluitend aan het gebouwencom- plex van verpachtster te Velddriel en vormt in feite daarmee één geheel.&#13;
Wat de mestproductierechten van verpacht-ster aangaat, heeft het eigen gebruik van de onderhavige grond slechts een verschuiving ten gunste van de grondgebonden rechten tot gevolg en niet een toename van het totaal van die rechten. Wel komt deze grond dan voor haar ter beschikking voor de aanwending van mest en daalt mitsdien de te betalen over-schotheffing.&#13;
5.10 De belangen van partijen, zoals hiervoor geschetst, tegen elkaar afwegend, is het hof van oordeel dat het belang van verpachtster bij eigen gebruik van de grond in geschil&#13;
zwaarder weegt dan dat van pachter bij het voortgezet gebruik daarvan. Het verlengings-verzoek van pachter is derhalve terecht afge-wezen en de door hem opgeworpen grief is, voor zover daartegen gericht ongegrond.&#13;
5.11 Pachter heeft nog verzocht om een bedrag te bepalen dat verpachtster aan hem moet betalen in geval later mocht blijken dat de wil tot het zelf gaan gebruiken van de liti- gieuze grond in werkelijkheid niet bij ver pachtster aanwezig is geweest. Het hof acht evenwel geen termen aanwezig dit verzoek toe te wijzen, nu ten processe niets is geble- ken of aannemelijk geworden op grond waar van aan de ernst van het door verpachtster gestelde voornemen zou moeten worden getwijfeld. Bovendien heeft, naar de pachtka- mer van het kantongerecht terecht heeft over wogen, pachter het recht om van verpachtster schadevergoeding te vorderen indien onver hoopt later mocht blijken dat bedoelde wil bij verpachtster toch heeft ontbroken.&#13;
5.12 Voor bepaling van een schadeloosstelling krachtens artikel 48, lid 1, c.q. artikel 64, lid 2, van de Pachtwet is - wat daarvan op zichzelf overigens ook moge zijn - in een procedure buiten eigenlijk rechtsgeding als het onderha- vige geding geen plaats.&#13;
5.13 Het vorenstaande brengt mee dat de door pachter opgeworpen grief ook voor het overi- ge faalt.&#13;
6 Slotsom&#13;
De beschikking, waarvan beroep, moet wor-den bevestigd en pachter moet als de ook in hoger beroep in het ongelijk gestelde partij worden veroordeeld in de kosten van dat beroep.&#13;
Beslissing&#13;
Het hof, beschikkende in hoger beroep: bevestigt de door de pachtkamer van het kan-tongerecht te Tiel tussen partijen gegeven beschikking van 28 november 1996, waarvan beroep;&#13;
veroordeelt Van Heel in de kosten van het hoger beroep, aan de zijde van Provimi B.V. tot heden begroot op ƒ 420,- voor verschotten en ƒ 2.800,- voor salaris van de procureur.</content><legacyfootnotes/><footnotes><footnote/></footnotes><auteurs/><published>1998-11-01 00:00:00</published><modified>1996-08-06 00:00:00</modified><editiondate>1998-11-01</editiondate><htmlpath>https://denhollander.info/artikel/4858</htmlpath></article>
</articles></edition>
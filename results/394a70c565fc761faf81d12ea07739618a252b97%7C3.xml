<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1994</searchword><id>6034</id><udhid>UDH:TvAR/6034</udhid><titel>Juridisch-bestuurlijke aspecten van het Structuurschema Groene Ruimte</titel><searchwords><searchword>TvAR 2/1994</searchword><searchword>UDH:TvAR/6034</searchword></searchwords><attachments><attachment><name>1994_nr 2_Artikel_ vanBemmel.pdf</name><extention>pdf</extention><url>https://denhollander.info/download/5843/ci</url></attachment></attachments><inleiding>1. INLEIDING&#13;
Op 30 juni jl. hebben de bewindslieden van LNV en de Minister van VROM het Kabinetsstandpunt&#13;
van het Structuurschema Groene Ruimte (SGR) aangeboden aan de voorzitter&#13;
van de Tweede Kamer. Op basis van de resultaten van inspraak, advisering en&#13;
bestuurlijk overleg is deel 1 (het ontwerp) op onderdelen aangepast. Deel 3 (Kabinetsstandpunt)&#13;
vervangt deel 1 volledig.&#13;
Het SGR bevat de doelstellingen en hoofdlijnen van ruimtelijk beleid van het Rijk&#13;
voor een aantal (dus niet alle) functies van het landelijk gebied. Het betreft concrete beleidsuitspraken&#13;
over land- en tuinbouw, natuur, landschap, openluchtrecreatie, toerisme,&#13;
bosbouw en visserij, alsmede de afstemming en samenhang tussen deze sectoren. In aanvulling&#13;
hierop bevat het SGR uitspraken over de afstemming met de beleidsvelden militaire&#13;
terreinen, infrastructuur, waterwinning en (diepe en oppervlakte) delfstoffenwinning.</inleiding><content>2. KARAKTER VAN HET SGR&#13;
Het karakter van het SGR kan worden aangeduid met de trefwoorden selectief, samenhangend,&#13;
realistisch, globaal.&#13;
Selectief is het SGR, doordat het zich beperkt tot de belangrijkste onderwerpen en tot&#13;
bepaalde sectoren en gebieden.&#13;
Samenhangend, omdat verschillende sectorlijnen bijeen gebracht zijn met het oog op&#13;
de ruimtelijke gevolgen. De Vierde Nota over de ruimtelijke ordening Extra (VINEX),&#13;
het Nationaal Milieubeleidsplan Plus en de Derde Nota Waterhuishouding zijn het richtinggevend&#13;
kader.&#13;
Realistisch noemt het Kabinet het SGR doordat extra geld is vrijgemaakt en prioriteiten&#13;
zijn gesteld. De beoogde versnelling van de realisering betreft vooral de ecologische&#13;
hoofdstructuur. Bestaande afspraken, onder meer ten aanzien van lopende landinrichtingsprojecten,&#13;
zullen worden nagekomen.&#13;
Globaal ten slotte, doordat het Rijk zijn aandacht met meer nadruk richt op het formuleren&#13;
van hoofdlijnen van het nationale beleid. Voor wat betreft de uitvoering komt de nadruk&#13;
meer te liggen bij andere overheden, maar veel meer nog bij de sectoren zelf.&#13;
In het vervolg van dit artikel zal worden bezien welke juridisch-bestuurlijke aspecten&#13;
er zijn verbonden aan het SGR. Het SGR bestaat uit de eigenlijke planologische kernbeslissing&#13;
(pkb), alsmede uit een daarbij behorende toelichting en motivering. De wettelijke grondslag voor pkb's is artikel 2a van de Wet op de Ruimtelijke Ordening&#13;
(WRO) juncto artikel 2, eerste lid, van het Besluit op de ruimtelijke ordening 1985&#13;
(Bro). Vragen over de juridisch-bestuurlijke aspecten zullen dus primair aan de hand van&#13;
WRO en Bro beantwoord moeten worden. Maar ook de wetgeving in de diverse sectoren&#13;
zou m.i. een rol van betekenis moeten spelen.&#13;
3. MATE VAN BINDING&#13;
In de pkb van het SGR wordt de status ervan verduidelijkt, zie blz. 15. Ik ontleen daaraan&#13;
de volgende uitspraken:&#13;
- De formele geldigheidsduur van deze pkb bedraagt vijfjaar, te rekenen vanaf het mo&#13;
ment van goedkeuring door de Eerste Kamer.&#13;
- De beslissingen in deze pkb vormen het uitgangspunt voor het rijksbeleid.&#13;
- Sommige beslissingen zijn van zodanig gewicht voor de richting van het ruimtelijk be&#13;
leid, dat zij worden aangemerkt als beslissingen van wezenlijk belang, die bij wijziging&#13;
ervan de pkb-procedure moeten doorlopen.&#13;
- Provincies en gemeenten wordt gevraagd in hun beleid rekening te houden met de in&#13;
houd van deze pkb en deze te laten doorwerken in streek- en bestemmingsplannen. Deze&#13;
pkb vormt de basis voor de beoordeling van het beleid van de andere overheden (niet al&#13;
leen provincies en gemeenten, maar ook waterschappen).&#13;
- Uit de formulering van de afzonderlijke beslissingen blijkt in welke mate deze door het&#13;
Rijk zijn afgewogen en op welke onderdelen een nadere afweging en invulling door ande&#13;
re overheden en de particuliere sector wordt verwacht, eventueel samen met het Rijk.&#13;
- De beleidsinformatie op de veertien kaarten wordt aangemerkt als een beslissing van&#13;
wezenlijk belang.&#13;
Daar waar de thematische kaarten (veenweidegebieden, Groene Randstad, Nat Nederland)&#13;
overlappen met de sectorkaarten (land- en tuinbouw, EHS, enz.) zijn de thematische&#13;
kaarten van een hogere orde.&#13;
De vraag naar de juridisch-bestuurlijke betekenis van het SGR concentreert zich zoals we&#13;
hebben gezien op de vraag naar de mate van binding van de uitspraken die in het SGR&#13;
zijn opgenomen. Het is binnen het bestek van dit artikel ondoenlijk om van al die uitspraken&#13;
afzonderlijk aan te geven wat naar mijn mening de mate van binding is. Het (lastige)&#13;
begrip 'mate van binding' duidt al aan dat er méér aan de hand is dan een eenvoudige&#13;
scheiding tussen juridisch bindend of niet. Bij het begrip 'mate van binding' is er sprake&#13;
van een continuüm, lopend van een zeer lichte binding tot een juridisch volledige binding.&#13;
Om met het laatste te beginnen, wat juridisch volledige binding betekent is aanstonds&#13;
duidelijk: afwijking is niet toegestaan. Een zeer recent voorbeeld daarvan is art.&#13;
41a WRO, dat is ingevoegd bij gelegenheid van het van kracht worden van de Tracéwet.&#13;
Dit artikel luidt als volgt:&#13;
'Voor zover een plan als bedoeld in artikel 2a (=pkb) concrete beleidsbeslissingen bevat over grote projecten&#13;
van nationaal belang, worden bij de nadere besluitvorming over zodanige projecten de bij die beleidsbeslissingen&#13;
te bepalen grenzen of beperkingen in acht genomen'. Geen enkele uitspraak uit het SGR is aangeduid als 'groot project van nationaal belang',&#13;
zodat geen enkele uitspraak uit het SGR in acht genomen hoeft te worden. Dat lijkt een&#13;
logische gevolgtrekking op grond van een a contrario-redenering. Maar er kunnen andere&#13;
argumenten zijn op grond waarvan moet worden aangenomen dat bepaalde SGR-uitspraken&#13;
een mate van binding hebben vergelijkbaar (dus niet precies dezelfde) als die van&#13;
'grote projecten van nationaal belang'. En als dat het geval blijkt te zijn, dan rijst de vraag&#13;
waarom niet gekozen is voor de aanduiding 'groot project van nationaal belang'.&#13;
4. DE VORMEN VAN BINDING&#13;
Voordat ik een poging doe om de (vermoedelijke) mate van binding per categorie van uitspraken&#13;
aan te geven wil ik eerst een overzicht geven van de diverse vormen van binding.&#13;
Ik maak daarbij een dankbaar gebruik van een vrij recent rapport over de juridische binding&#13;
en rechtsgevolgen van pkb's, opgesteld door mr. R.J.G.M. Widdershoven en prof.&#13;
mr. P.J.J. van Buuren (RUU). Op grond van een analyse van regeringsstukken, jurisprudentie&#13;
en rechtsgeleerde literatuur komen de auteurs tot de volgende indeling van vormen&#13;
van binding:&#13;
I. Binding voor organen van de centrale overheid.&#13;
a. Beslissingen van wezenlijk belang (vergelijk art. 3, tweede lid, Bro) en zgn. limita&#13;
tieve plaatsaanduidingen zijn juridisch bindend, zonder mogelijkheid tot afwijking. De&#13;
rechtswerking van deze uitspraken kan worden vergeleken met die van algemeen verbin&#13;
dende voorschriften.&#13;
b. Beslissingen die niet zijn aangeduid als beslissingen van wezenlijk belang zijn indi&#13;
catief; dat wil zeggen dat de centrale overheid daar rekening mee dient te houden: elke af&#13;
wijking zal goed gemotiveerd moeten worden.&#13;
II. Binding voor organen van lagere overheden.&#13;
a. In beginsel zijn pkb-uitspraken (slechts) richtinggevend, in ieder geval niet recht&#13;
streeks juridisch bindend. (Dat geldt zelfs voor volledig afgewogen uitspraken, aldus het&#13;
ontwerp-SGR, blz. 218.)&#13;
b. Aan de onderbouwing van de afwijking van sommige uitspraken van een pkb wor&#13;
den dermate hoge eisen verbonden dat de afwijkingsmogelijkheid praktisch tot nul is ge&#13;
reduceerd, en er in feite sprake is van een mate van binding, vergelijkbaar met die van&#13;
een algemeen verbindend voorschrift.&#13;
Hoe verhelderend deze indeling in maten van binding ook is, de operationele betekenis&#13;
ervan is gering. In deze indeling zijn immers slechts de beide polen van het continuüm&#13;
aangeduid en niet alle gradaties daar tussen in. Het hangt vooral van de gekozen bewoordingen&#13;
van een pkb af wat de mate van binding is. Voorts kan wetgeving ten aanzien van&#13;
de desbetreffende beleidssector soms van betekenis zijn. Zie bijvoorbeeld de (inmiddels&#13;
vervallen) bepaling van de Wet Geluidhinder met betrekking tot de verlening van de status&#13;
van 'stiltegebied' van bepaalde bij pkb aangewezen gebieden.&#13;
Ten slotte kan van betekenis zijn de vraag of een pkb-uitspraak een prestatie-eis inhoudt.&#13;
Dat is niet alleen van belang voor het antwoord op de vraag of de centrale overheid&#13;
anders mag handelen dan bij pkb is bepaald, maar ook of het Rijk verplicht is om iets te doen: de realisering van een bepaald project, het verlenen van gelden aan lagere&#13;
overheden, enz. Aan dit laatste aspect wordt meestal nauwelijks aandacht besteed, hetgeen&#13;
wellicht te verklaren is uit de traditie van het idee van de toelatingsplanologie: ruimtelijke&#13;
plannen ontlenen hun betekenis aan het weren van ongewenste en het toelaten van&#13;
gewenste ruimtelijke ontwikkelingen. In dat idee verplichten die plannen niet tot een actieve&#13;
uitvoering door de overheid. Het zou m.i. interessant zijn om te weten hoe de rechter&#13;
hierover zou denken. Provincies, gemeenten, waterschappen en eventueel ook burgers&#13;
en hun organisaties zouden nakoming van een prestatie-verplichting, opgenomen in een&#13;
pkb, aan de rechter kunnen vragen. Indien zo'n vordering zou worden toegewezen is de&#13;
kans aanwezig dat het Rijk zeer terughoudend zal zijn met het in een pkb opnemen van&#13;
prestatie-verplichtingen.&#13;
Samenvattend gaat het om drie dimensies van binding:&#13;
a. een bepaalde mate van binding op de schaal van een zeer lichte tot een (praktisch)&#13;
absolute binding;&#13;
b. een binding op grond van een artikel uit een sectorwet;&#13;
c. een binding tot het verrichten van prestaties.&#13;
5. WELKE SOORTEN UITSPRAKEN BEHOREN IN EEN PKB TE WORDEN OPGENOMEN?&#13;
Beziet men het SGR, dan zal men zien dat er vele uitspraken in voorkomen, die slechts in&#13;
indirect verband staan met het gebruik van de ruimte. Een sprekend voorbeeld daarvan&#13;
vind ik punt 6.8 van de pkb, waarin de taakverdeling tussen Rijk en provincie is bepaald.&#13;
Heel curieus is de uitspraak dat de directeur van de beoogde gemeenschappelijke uitvoeringsdienst&#13;
bij het overleg tussen Rijk, provincies en anderen aanwezig is. Met zo'n uitspraak&#13;
zijn we wel erg ver verwijderd van wat men oorspronkelijk voor ogen had ten&#13;
aanzien van de functie van de pkb.&#13;
Die functie was het scheppen van een duidelijk kader voor de beslissing van projecten&#13;
en gebiedsgerichte uitspraken van de centrale overheid, alsmede het aanduiden van die&#13;
projecten en de gebieden.&#13;
Uiteraard moet het daarbij alleen gaan om project- en gebiedsgerichte uitspraken die&#13;
door het Rijk zelf serieus genomen worden. Als proef op de som zou m.i. moeten gelden&#13;
het antwoord op de drie volgende, met elkaar samenhangende vragen:&#13;
1. Is het Rijk bereid om de nakoming van een pkb-uitspraak door provincies en ge&#13;
meenten zonodig via een aanwijzing ex art. 37 WRO af te dwingen?&#13;
2. Is het Rijk bereid om de nakoming van een pkb-uitspraak door gemeenten zonodig&#13;
via het ministeriële indeplaatsstellingsbesluit (art. 29 WRO, nieuw) af te dwingen?&#13;
3. Is het Rijk bereid om (op tijd!) de gelden beschikbaar te stellen voor de uitvoering&#13;
van de projecten en het gebiedsgerichte beleid?&#13;
Ik wil niet beweren dat de uitspraken die aan deze criteria voldoen in alle opzichten de&#13;
belangrijkste zijn. Wat ik wel zou willen is een veel duidelijker scheiding tussen aan de&#13;
ene kant de pkb, en aan de andere kant het beleid dat naar zijn aard niet in een pkb thuishoort,&#13;
hoe belangrijk dat laatste ook is.&#13;
Samenvattend kom ik tot de volgende criteria om te bepalen welke beleidsuitspraken&#13;
in een pkb thuishoren. I. Het moet gaan om uitspraken over concrete projecten en met name genoemde gebie&#13;
den, alsmede om het kader voor die projecten en die gebieden.&#13;
II. Het moet gaan om project- en gebiedsuitspraken, die door het Rijk voldoende seri&#13;
eus worden genomen, hetgeen zal moeten blijken uit het feit dat het Rijk bereid is om zo&#13;
nodig aanwijzingen te geven, toepassing te geven aan art. 29 WRO nieuw, en om op tijd&#13;
geld ter beschikking te stellen.&#13;
Het Rijk behoudt overigens naast de bevoegdheid tot het geven van aanwijzingen en het&#13;
alsnog verlenen of onthouden van goedkeuring aan een bestemmingsplan (art. 29 WRO)&#13;
voldoende mogelijkheden om ervoor te zorgen dat lagere overheden handelen in overeenstemming&#13;
met een pkb.&#13;
Ten eerste kan het Rijk 'spontaan' vernietigen bij een aperte strijd met het algemeen&#13;
belang, zulks op grond van de Provinciewet en de Gemeentewet.&#13;
Ten tweede door het richten van een 'verzoek' aan een gemeente op grond van het&#13;
zgn. Nimby-wetje, dat vermoedelijk in werking zal zijn getreden als dit artikel verschijnt.&#13;
Bij vierde nota van wijziging is bepaald dat indien zo'n verzoek geen grondslag vindt in&#13;
een pkb de minister van VROM de Tweede Kamer tevoren in kennis moet stellen van&#13;
zijn voornemen. Fraai is het niet om gemeenten in planologische zin te binden terwijl&#13;
daartoe een deugdelijke planologische grondslag ontbreekt, maar de inschakeling van de&#13;
Tweede Kamer is m.i. voor noodsituaties een aanvaardbaar alternatief.&#13;
6. REFERENDUM&#13;
Er is inmiddels een heel nieuw argument om de inhoud van pkb's aanzienlijk te beperken.&#13;
Dat argument ligt besloten in een aanbeveling van de commissie-De Koning in een rapport&#13;
over het correctief referendum, TK 1993-1994, 214271 nr. 65, toegezonden aan de&#13;
Tweede Kamer op 7 oktober 1993. De commissie-De Koning tekent aan dat bij invoering&#13;
van een nationaal correctief wetgevingsreferendum belangrijke beleidsbeslissingen zoveel&#13;
mogelijk in wetsvorm zouden moeten worden gegoten.&#13;
De aanbeveling vind ik vreemd: een wet in formele zin (dit wil zeggen elk gezamenlijk&#13;
besluit van Regering en Staten-Generaal) is vormvrij, zodat zich problemen met de wetsvorm&#13;
eenvoudig niet voor kunnen doen.&#13;
Bij 'enkelvoudige pkb's', zoals die over de Betuweroute of de Hoge-snelheidslijn, is&#13;
een referendum nog wel voorstelbaar, maar wat is de zinnigheid van een referendum over&#13;
een 'samengestelde pkb' als het SGR?&#13;
Daar staan ongetwijfeld 'belangrijke beleidsbeslissingen' in, maar die horen sterk met&#13;
elkaar samen te hangen. Het loswrikken van één of een aantal elementen daaruit kan ertoe&#13;
leiden dat het SGR als geheel zwaar wordt verminkt en daardoor onuitvoerbaar en onaanvaardbaar&#13;
wordt.&#13;
7. WELKE UITSPRAKEN HOREN IN HET SGR?&#13;
In het SGR horen uitspraken die betrekking hebben op concrete projecten. Als zodanig&#13;
kunnen worden genoemd de zgn. 'waardevolle cultuurlandschappen' (WCL's), zie par. 3.1. van de pkb. Onder b. worden de gebieden aangewezen die WCL zijn. Ook als pkbuitspraak&#13;
zou ik willen handhaven de criteria op basis waarvan is gekozen.&#13;
De lijst van gebieden is praktisch juridisch bindend, omdat die volledig afgewogen is&#13;
en limitatief. Bovendien is deze uitspraak van wezenlijk belang. Ten slotte is het van belang&#13;
dat het Rijk in de pkb prioriteiten aangeeft.&#13;
Met inachtneming van verschillen kan een vergelijkbare stelling worden betrokken ten&#13;
aanzien van de volgende categorieën:&#13;
- Buffergebieden rond de EHS (par. 3.2.).&#13;
- Zandgebieden in Zuid- en Oost-Nederland (par. 3.3.).&#13;
- Veenweidegebieden (par. 3.4.).&#13;
- Randstadgroenstructuur (par. 3.5.)&#13;
- Waterrecreatiegebieden van (inter-)nationale betekenis, onderdeel van Nat Nederland&#13;
(par. 3.6.).&#13;
- Kaarten 4 en 5, Nat Nederland, afstemming natuur-waterrecreatie en regio-uitwerking&#13;
IJsselmeer, Markermeer en Randmeren.&#13;
- De nationale glastuinbouwcentra met internationale betekenis, aangegeven op kaart 6,&#13;
alsmede de regionale glastuinbouwcentra met nationale betekenis.&#13;
- De centra en uitbreidingsgebieden voor de bollenteelt op kaart 6.&#13;
- Het nationale boomteeltcentrum Boskoop met internationale betekenis, kaart 6.&#13;
- De Ecologische Hoofdstructuur (EHS), zie kaart 7.&#13;
- Potentiële nationale parkgebieden, zie kaart 8.&#13;
- De belangrijkste gebieden voor weidevogels en voor ganzen, kleine en wilde zwanen,&#13;
zie kaarten 9 en 10.&#13;
- Recreatieve ruimtelijke structuur en bosuitbreidingslokaties, kaart 11.&#13;
- Het nationaal landschapspatroon, kaart 12.&#13;
- (Gebied met) belangrijk water voor de visserij, kaart 13.&#13;
- Strategische groenprojecten, indicatief en limitatief aangegeven op kaart 1, (par. 6.2.).&#13;
- Gebieden die in aanmerking komen voor herinrichting of ruilverkaveling, kaart 14.&#13;
Ik teken hierbij aan dat de zojuist genoemde categorieën onderling forse verschillen vertonen.&#13;
Enerzijds gaat het om nauwkeurig aangegeven gebieden, met een uitgewerkte&#13;
doelstelling, bijvoorbeeld nationale parken (kaart 8) anderzijds gaat het om een vrijwel&#13;
landsdekkend kaartbeeld, waarvan de beleidsbetekenis nog vragen oproept, bijvoorbeeld&#13;
het nationaal landschapspatroon (kaart 12).&#13;
8. DE REST: BELEIDSNOTA EN MEDEBEWINDSWETGEVING&#13;
Indien de pkb van het SGR beperkt zou worden tot de lokatie-aanduiding van de zojuist&#13;
aangegeven projecten en bijzondere gebieden, dan zou de omvang aanzienlijk zijn teruggebracht.&#13;
Het overgrote deel van de huidige pkb kan dan de normale status van beleidsnota&#13;
verkrijgen. Voor zover daarin thans uitspraken voorkomen over de wijze waarop het&#13;
Rijk vindt dat lagere overheden dienen te handelen, dient daarvoor de in ons staatsbestel&#13;
normale weg te worden gekozen: als grondslag voor het geven van richtlijnen e.d. dient&#13;
medebewindswetgeving tot stand te komen. Dat kan gebeuren per (groene) sector, maar de voorkeur geniet een algemene beheerswet landelijk gebied, als tegenhanger van de (algemene)&#13;
wet voor de (herinrichting van landelijke gebieden, de Landinrichtingswet.&#13;
9. VAN TWEEËN ÉÉN&#13;
In zijn advies van 1 juli 1983 over de wettelijke regeling van de pkb heeft de Raad van&#13;
Advies voor de Ruimtelijke Ordening het volgende standpunt ingenomen:&#13;
'Naar de mening van de Raad is het tweeën één: of de pkb wordt via wettelijke regeling van vorm, inhoud en&#13;
gevolgen tot de juiste proporties teruggebracht of zij verdwijnt uiteindelijk geheel van het ruimtelijk toneel'.&#13;
Het verdwijnen van de pkb moet volgens de Raad inhouden, dat aan allerlei andere vormen&#13;
van beïnvloeding van het Rijk op het ruimtelijk beleid van de lagere overheden zo&#13;
snel mogelijk een eind moet worden gemaakt en dat aan allerlei buitenwettelijke regelingen&#13;
en procedures elke bindende werking expliciet moet worden ontnomen.&#13;
Nu, ruim tien jaren later, kan worden vastgesteld, dat de pkb weliswaar in de WRO is&#13;
geregeld, maar dat dat (nog) niet heeft geleid tot het naar vorm, inhoud en gevolgen terugbrengen&#13;
tot de juiste proporties. In dit artikel heb ik een eerste aanzet gegeven voor&#13;
het terugbrengen van het SGR tot de juiste proporties.</content><legacyfootnotes/><footnotes><footnote/></footnotes><auteurs>Drs. H.J. van Bemmel</auteurs><published>1994-02-01 00:00:00</published><modified>1992-12-21 00:00:00</modified><editiondate>1994-02-01</editiondate><htmlpath>https://denhollander.info/artikel/6034</htmlpath></article>
</articles></edition>
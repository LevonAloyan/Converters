<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1989</searchword><id>7221</id><udhid>UDH:TvAR/7221</udhid><titel>'A.H.N. / een beschikking van de pachtkamer van het kantongerecht te Zwolle' (TvAR 1989/4211)</titel><searchwords><searchword>TvAR 2/1989</searchword><searchword>TvAR 1989/4211</searchword><searchword>UDH:TvAR/7221</searchword></searchwords><attachments><attachment><name>1989_nr 2_Rechtspraak_4211.pdf</name><extention>pdf</extention><url>https://denhollander.info/download/6804/ci</url></attachment></attachments><inleiding>Pachtwet, art. 41&#13;
Verpachter wil verpachte zelf voor landbouwkundige&#13;
doeleinden in gebruik nemen.&#13;
Pachtkamer van het kantongerecht stelt&#13;
dat bij verlies van het gepachte de&#13;
grondslag van het maatschappelijk bestaan&#13;
van pachter niet ernstig wordt aangetast en&#13;
verlengt de pachtovereenkomst niet.&#13;
Verpachter zegt ter zitting toe zonder&#13;
geldelijke tegenprestatie mee te zullen werken&#13;
aan behoud van het melkquotum door&#13;
pachter. Pachter verklaart in dat geval zich&#13;
niet langer tegen niet-verlenging van de&#13;
pachtovereenkomst te zullen verzetten.&#13;
De pachtovereenkomst wordt niet verlengd.</inleiding><content>Pachtkamer Gerechtshof Arnhem, beschikking&#13;
d.d. 7 juli 1987&#13;
Het gerechtshof te Arnhem, pachtkamer:&#13;
Gezien het op 5 februari 1987 ter griffie&#13;
van het hof ingekomen beroepschrift van A.H.&#13;
N., wonende te V., gemeente O., procureur:&#13;
mr. D.M.H.M. van D.,&#13;
tegen een beschikking van de pachtkamer&#13;
van het kantongerecht te Zwolle van 5 januari&#13;
1987, waarbij is afgewezen het verzoek tot&#13;
verlenging van de tussen appellant als pachter&#13;
en&#13;
1. G. S., en 2. M.G. T. W., beiden wonende te&#13;
O.,&#13;
als verpachters bestaande en behoudens&#13;
verlenging op 1 november 1987 eindigende&#13;
pachtovereenkomst met betrekking tot een&#13;
perceel weiland, gelegen in de gemeente D. en&#13;
kadastraal bekend in die gemeente sectie E nr.&#13;
2880, groot 4.01.95 ha;&#13;
Mede gezien een afschrift van die beschikking;&#13;
Gelet op de behandeling van het hoger&#13;
beroep in raadkamer van het hof op 15 mei&#13;
1987, waarbij aanwezig waren appellant,&#13;
vergezeld van zijn zonen W.G.M. N. en G.&#13;
J.M. N. en bijgestaan door mr. D.M.H.M. van&#13;
D., advocaat te A., en geïntimeerde, vergezeld&#13;
van een zoon en een dochter en bijgestaan&#13;
door S. L., pachtdeskundige te Z.;&#13;
... etc.&#13;
Overwegende, dat bij de behandeling van&#13;
het hoger beroep - voor zover in deze&#13;
procedure van belang - niet of onvoldoende&#13;
weersproken is verklaard:&#13;
door geïntimeerde sub 1:&#13;
dat hij er aanvankelijk bezwaar tegen had,&#13;
dat appellant na de uitspraak van de pachtkamer&#13;
van het kantongerecht, waarbij het&#13;
verlengingsverzoek van appellant werd afgewezen,&#13;
alleen van het instellen van hoger&#13;
beroep af wilde zien, indien en voor zover hij&#13;
- geïntimeerde - om niet zijn medewerking&#13;
wilde verlenen aan behoud van het&#13;
melkquotum door appellant voor zover&#13;
rustend op de verpachte grond; dat hij&#13;
aanvankelijk een geldelijke vergoeding ten&#13;
deze voor zijn medewerking gerechtvaardigd&#13;
achtte;&#13;
dat hij er thans geen bezwaar meer tegen&#13;
heeft om zonder geldelijke tegenprestatie mee&#13;
te werken aan het behoud van het&#13;
melkquotum door appellant;&#13;
en door mr. Van D., raadsman van appellant:&#13;
dat hij indien aan deze toezegging wordt&#13;
voldaan, er geen bezwaar tegen heeft, dat de&#13;
geldende pachtovereenkomst niet wordt&#13;
verlengd en dat het verpachte na ommekomst&#13;
van de lopende pachttermijn ter vrije&#13;
beschikking van geïntimeerden wordt gesteld;&#13;
Overwegende, dat op grond van het vorenstaande&#13;
naar het oordeel van het hof de&#13;
aangevoerde grieven geen bespreking behoeven&#13;
en de bestreden beschikking kan&#13;
worden bevestigd, met dien verstande dat in&#13;
aanmerking wordt genomen de toezegging&#13;
van geïntimeerde sub 1, dat geïntimeerden hun&#13;
medewerking zullen verlenen aan behoud van&#13;
het melkquotum door appellant voor zover&#13;
dat rust op de grond ten aanzien waarvan de&#13;
pachtovereenkomst niet wordt verlengd,&#13;
zonder dat appellant aan geïntimeerden voor&#13;
deze medewerking enige geldelijke&#13;
tegenprestatie zal hebben te voldoen;&#13;
Overwegende, dat het hof geïntimeerden&#13;
aan deze toezegging gehouden acht;&#13;
Overwegende, dat derhalve als volgt moet&#13;
worden beslist:&#13;
Beschikkende in hoger beroep:&#13;
Bevestigt de beschikking van de pachtkamer&#13;
van het kantongerecht te Zwolle waarvan&#13;
beroep onder aanvulling der gronden als&#13;
voornoemd. </content><legacyfootnotes/><footnotes><footnote/></footnotes><auteurs/><published>1989-02-01 00:00:00</published><modified>1989-02-01 00:00:00</modified><editiondate>1989-02-01</editiondate><htmlpath>https://denhollander.info/artikel/7221</htmlpath></article>
</articles></edition>
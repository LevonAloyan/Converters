<edition><articles><article><jaar>2021</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2021</searchword><id>16563</id><udhid>UDH:TvAR/16563</udhid><titel>Fiscale aspecten van aanwending van landbouwgrond voor een zonnepark</titel><searchwords><searchword>TvAR 2/2021</searchword><searchword>UDH:TvAR/16563</searchword></searchwords><attachments><attachment><name>21543.pdf</name><extention>pdf</extention><url>https://denhollander.info/download/21543/ci</url></attachment></attachments><inleiding/><content>&lt;h3&gt;1. Inleiding&lt;/h3&gt;&lt;p&gt;Op veel landbouwgrond zijn in de afgelopen tijd zonneparken ontwikkeld. Ook het overheidsbeleid is gericht op de realisatie van nieuwe bronnen van duurzame energie en stimuleert dit met name door prijssubsidiëring in de vorm van de subsidieregeling Stimulering Duurzame Energieproductie en Klimaattransitie, de SDE++. Dit heeft ook projectontwikkelaars actief gemaakt, die proberen grondposities te verwerven daar waar bijzondere kansen liggen om zonneparken te ontwikkelen. De eigenaar van landbouwgrond kan meewerken aan terbeschikkingstelling van zijn grond middels het vestigen van opstalrechten. Maar ook kan hij gezamenlijk met een projectontwikkelaar de ontwikkeling ter hand nemen of zelfs geheel in eigen beheer doen met behulp van de nodige ingehuurde deskundigheid.&lt;/p&gt;&lt;p&gt;De impact van het voor lange tijd, veelal 20 à 25 jaar, ter beschikking stellen van landbouwgrond is niet te overschatten, zowel vanuit het oogpunt van courantheid van de grond, als ook maar niet in het minst vanwege de fiscale aspecten die verbonden zijn of in de toekomst verbonden kunnen zijn aan het voor lange tijd ‘vast zetten’ van de landbouwgrond.&lt;/p&gt;&lt;p&gt;In deze bijdrage willen wij de belangrijkste fiscale aspecten inventariseren, uitgaande van de basissituatie waarin de landbouwgrond fiscaal tot het ondernemingsvermogen behoort van een agrarisch ondernemer, veehouder, akkerbouwer of tuinbouwer.&lt;/p&gt;&lt;p&gt;Daarbij zullen wij eerst ingaan op de belangrijkste gevolgen voor de winstbelastingen (inkomstenbelasting, vennootschapsbelasting) van terbeschikkingstelling of verkoop van landbouwgrond ten behoeve van de realisatie en exploitatie van een zonnepark (hoofdstukken 2 en 3). Daarna zal afzonderlijk ingegaan worden op pachtontbinding ten behoeve van de realisatie van een zonnepark (hoofdstuk 4). Vervolgens worden de gevolgen voor de omzetbelasting en de overdrachtsbelasting kort besproken (hoofdstukken 5 en 6). En als laatste wordt ingegaan op de belangrijkste aspecten op het gebied van de erf- en schenkbelasting (hoofdstuk 7), waarbij wordt opgemerkt dat juist daar zwaarwegende factoren liggen bij de keuze voor de fiscale structurering van een zonnepark.&lt;/p&gt;&lt;h3&gt;2. Terbeschikkingstelling landbouwgrond voor een zonnepark&lt;/h3&gt;&lt;h4&gt;2.1. Terbeschikkingstelling gedeelte landbouwgrond&lt;/h4&gt;&lt;p&gt;Indien een agrarisch ondernemer op zijn landbouwgrond een opstalrecht vestigt voor het plaatsen van zonnepanelen, is als eerste van belang of het aldus inleveren van landbouwgrond ertoe leidt dat de landbouwonderneming wordt beëindigd. Als dat niet het geval is en overblijvende agrarische activiteiten en landbouwgrond fiscaal een onderneming blijven vormen, rijst de vraag hoe het zit met de fiscale etikettering van de landbouwgrond die voor het zonnepark wordt aangewend door de ontwikkelaar ervan.&lt;/p&gt;&lt;p&gt;In onder meer het arrest van de Hoge Raad van 29 augustus 1997 is geoordeeld dat bedrijfsmiddelen, in het bijzonder onroerende zaken, die werden gebruikt binnen de onderneming, maar vanaf enig moment duurzaam worden verhuurd aan een derde, tot het zogenaamde &lt;span class="italic"&gt;keuzevermogen&lt;/span&gt; gaan behoren: de ondernemer mag ervoor kiezen de grond tot zijn landbouwonderneming te blijven rekenen, maar hij mag de grond ook ‘heretiketteren’ tot fiscaal privévermogen.[2]&lt;/p&gt;&lt;p&gt;De belastingdienst pleegt in de praktijk doorgaan ook toe te staan dat de grond tot de onderneming blijft behoren.&lt;/p&gt;&lt;p&gt;Bij de etiketteringskeuze is met name van belang de &lt;span class="italic"&gt;waarde&lt;/span&gt; van de grond als ondergrond van een (toekomstig) zonnepark. &lt;/p&gt;&lt;p&gt;Die waarde is als eerste van belang voor de hoogte van de &lt;span class="italic"&gt;onttrekkingswinst&lt;/span&gt; waarover de ondernemer fiscaal moet afrekenen als hij ervoor zou kiezen de grond over te brengen naar zijn privévermogen. Hij is in beginsel dan belasting verschuldigd over het verschil tussen de waarde (in het economisch verkeer) en de fiscale boekwaarde van de grond, met dien verstande dat tot de actuele waarde in het economisch verkeer bij agrarische bestemming (‘WEVAB’) meestal de &lt;span class="italic"&gt;landbouwvrijstelling&lt;/span&gt; van toepassing is. De (belaste) winst betreft dan ook doorgaans het verschil tussen de ‘WEV’ (waarde in het economisch verkeer) en de WEVAB.&lt;/p&gt;&lt;p&gt;Verderop in deze bijdrage zal afzonderlijk worden ingegaan op de wijze waarop de belastingdienst de waarde van de grond onder een toekomstig zonnepark pleegt vast te stellen. Vaak zal het zo zijn dat de WEV (als zonnepark) veel hoger ligt dan de WEVAB, zodat de ondernemer dan een aanzienlijk bedrag aan belasting verschuldigd is. Voor IB-ondernemingen (eenmanszaken en personenvennootschappen) is het toptarief 49,5% waarvan na aftrek van de MKB-winstvrijstelling nog altijd zo’n 44% resteert. Voor ondernemingen in BV-vorm gaat het om het tarief voor de vennootschapsbelasting: in 2021 15% over de eerste € 245.000 winst en daarboven 25%.&lt;/p&gt;&lt;p&gt;Als de belastingheffing over het WEV-WEVAB-verschil aanzienlijk is, zal dit voor veel landbouwondernemers al voldoende reden zijn om af te zien van heretikettering van de grond tot privévermogen en deze derhalve tot het ondernemingsvermogen te blijven rekenen.&lt;/p&gt;&lt;p&gt;Toch doet de ondernemer er verstandig aan om uit te rekenen hoe de jaarlijkse belastingheffing verloopt als hij de grond wel zou overbrengen naar het privévermogen. Blijft hij de grond als ondernemingsvermogen etiketteren, dan behoort de jaarlijks te ontvangen retributie tot de normale winst, belast in ‘box 1’ tegen de reguliere tarieven. Gaat de grond tot het privévermogen behoren, dan belandt deze in ‘box 3’, alwaar jaarlijks op basis van de waarde van de grond op 1 januari de forfaitaire vermogensrendementsheffing plaatsvindt. Ook hierbij is de waarde van de grond als ondergrond van een zonnepark dus relevant.&lt;/p&gt;&lt;p&gt;Hoewel er veel over de box 3-heffing te doen is als het gaat om bijvoorbeeld spaargelden, is box 3 mogelijk niet onaantrekkelijk als het gaat om de rendementen die gerealiseerd kunnen worden met de terbeschikkingstelling voor een zonnepark. Mogelijk is de jaarlijkse belastingheffing dan lager dan in de situatie dat de grond tot het ondernemingsvermogen blijft behoren. &lt;/p&gt;&lt;p&gt;Een ander voordeel van het als privévermogen etiketteren van de grond, is dat in box 3 geen belastingclaim komt te rusten op de toekomstige waardestijging van de grond. Dat is anders als de grond tot het ondernemingsvermogen gerekend blijft, omdat er van uit moet worden gegaan dat in dat geval de landbouwvrijstelling op de grond niet langer van toepassing is.[3]&lt;/p&gt;&lt;p&gt;Maar, zoals gezegd, als de belastbare onttrekkingswinst, het verschil WEV-WEVAB, substantieel is, zal de ondernemer toch snel kiezen voor dit laatste. De waarde van de grond wordt immers niet te gelde gemaakt, terwijl er wel fiscaal over moet worden afgerekend.&lt;/p&gt;&lt;p&gt;Latere bedrijfsopvolging&lt;/p&gt;&lt;p&gt;Bij het maken van de keuze om de landbouwgrond onder het zonnepark tot het ondernemingsvermogen te blijven rekenen of over te brengen naar het privévermogen dient ook rekening te worden gehouden met een eventuele toekomstige bedrijfsoverdracht.&lt;/p&gt;&lt;p&gt;Rekent men de grond voortaan tot het privévermogen, dan mist men bij latere overgang of overdracht van de grond de toepassing van de &lt;span class="italic"&gt;bedrijfsopvolgingsregeling&lt;/span&gt; voor de erf- en schenkbelasting. Wordt de grond voor minder dan de werkelijke waarde overgedragen aan bijvoorbeeld een of meer kinderen, dan is in zoverre sprake van een belastbare schenking en ook bij vererving van de grond valt men voor de erfbelasting gewoon fiscaal ín de prijzen.&lt;/p&gt;&lt;p&gt;Blijft men de grond onder het zonnepark tot het ondernemingsvermogen rekenen, dan is de bedrijfsopvolgingsregeling bij latere overgang of overdracht wél van toepassing, hetgeen een zeer belangrijk voordeel is gezien de vaak hoge waarde van de grond. Voor de bedrijfsopvolgingsregeling wordt namelijk aangesloten bij de vermogensetikettering van de inkomstenbelasting. Wel doen overdrager en overnemer er dan verstandig aan om zonder meer te kiezen voor &lt;span class="italic"&gt;geruisloze doorschuiving&lt;/span&gt; voor de inkomstenbelasting.[4] Anders is het namelijk maar de vraag of ook de overnemer de keuze heeft om de grond onder het zonnepark tot zijn ondernemingsvermogen te mogen rekenen; hij heeft de grond immers nooit binnen de landbouwonderneming geëxploiteerd. Bij geruisloze doorschuiving treedt de overnemer volledig in de fiscale positie van de overdrager, ook ter zake van de etikettering van het vermogen.&lt;/p&gt;&lt;p&gt;Blijft men de betreffende grond tot het ondernemingsvermogen rekenen, dan rijst bij overdracht van het bedrijf inclusief de grond onder het zonnepark binnen 5 jaar na de realisatie van het zonnepark ook de vraag of die realisatie leidt tot schending van de &lt;span class="italic"&gt;bezitseis&lt;/span&gt; die geldt bij de toepassing van de bedrijfsopvolgingsregeling voor de erf- en schenkbelasting. Deze regeling heeft als voorwaarde dat de overdrager de betreffende onderneming ten minste in de 5 jaren voor de bedrijfsoverdracht zelf heeft geëxploiteerd. De belastingdienst heeft in een concreet geval aangegeven dat de aanwending van een gedeelte van de landbouwgrond voor de ontwikkeling van een zonnepark geen schending betekent van de bezitseis, dit mede op grond van het eerder genoemde arrest van de Hoge Raad van 29 augustus 1997. &lt;/p&gt;&lt;p&gt;Realisatie zonnepark binnen 5 jaar na bedrijfsoverdracht&lt;/p&gt;&lt;p&gt;Vindt de realisatie van een zonnepark op een gedeelte van de landbouwgrond plaats binnen 5 jaar na overgang of overdracht van het bedrijf met toepassing van de bedrijfsopvolgingsregeling voor de erf- en schenkbelasting, dan rijst de vraag of dit een schending behelst van de &lt;span class="italic"&gt;voortzettingseis&lt;/span&gt; binnen die regeling: voorwaarde is dat de onderneming door de verkrijger ervan die een beroep heeft gedaan op de bedrijfsopvolgingsregeling, ten minste 5 jaar wordt voortgezet.[5] De belastingdienst heeft aangegeven van mening te zijn dat de realisatie van een zonnepark op een gedeelte van de landbouwgrond binnen de voortzettingstermijn zeker een schending is van de voortzettingseis. De verkregen onderneming wordt dan immers niet ‘rechtstreeks en in zijn geheel’ voortgezet. Dit rechtstreeks en in zijn geheel’ voortzetten ontleent men wellicht aan de uitspraak van Hof Arnhem-Leeuwarden van 1 maart 2016, gesanctioneerd door de Hoge Raad in het arrest van 27 januari 2017 met een beroep op art. 81 RO.[6] Dit criterium lijkt te zijn ontleend aan de vrijstelling overdrachtsbelasting bij bedrijfsoverdracht binnen de familiekring als opgenomen in art. 15, lid 1, aanhef en onderdeel b van de Wet op belastingen van rechtsverkeer. Binnen het stakingsbegrip in de inkomstenbelasting komt het ‘rechtstreeks en in zijn geheel voortzetten’ niet voor. Een voorbeeld van een staking van een gedeelte van de onderneming is wel het ‘duurzaam en in belangrijke mate inkrimpen’ van de onderneming, waarbij ‘in belangrijke mate’ wordt uitgelegd als: voor 30% of meer. Met dit criterium in de hand zou er dus tot 30% ruimte zijn om een deel van de landbouwgrond wél binnen de termijn van de voortzettingseis om te zetten in een zonnepark. &lt;/p&gt;&lt;p&gt;Het zal nog moeten blijken of dit in de praktijk tot geschillen met de belastingdienst leidt.&lt;/p&gt;&lt;p&gt;Latere staking landbouwonderneming&lt;/p&gt;&lt;p&gt;Kiest men ervoor de grond onder het zonnepark tot het ondernemingsvermogen te blijven rekenen, dan dient men ook alert te zijn op latere staking van de landbouwonderneming of overdracht van het landbouwbedrijf exclusief de grond onder het zonnepark. In beide gevallen gaat de betreffende grond dan immers alsnog tot het privévermogen behoren met belastingheffing over het verschil tussen de WEV van de grond op dat moment en de WEVAB ten tijde van de plaatsing van de zonnepanelen.&lt;/p&gt;&lt;p&gt;Het is derhalve beter om bij bedrijfsoverdracht ook de grond onder het zonnepark ‘door te schuiven’ naar de opvolger en dan als enige vorm van tegenprestatie bij die overdracht iets terug te bedingen voor de jaarlijkse retributie-inkomsten. &lt;/p&gt;&lt;p&gt;In deze situaties kan ook het tijdig fiscaal ‘geruisloos’ inbrengen van de gehele onderneming in een besloten vennootschap (bv) mogelijk soelaas bieden, omdat, eenmaal in de bv, het staken van de landbouwonderneming of het overdragen van de landbouwonderneming exclusief de grond onder het zonnepark niet direct leidt tot afrekening over de bedoelde meerwaarde in de grond.&lt;/p&gt;&lt;h4&gt;2.2. Terbeschikkingstelling met beëindiging landbouwbedrijf&lt;/h4&gt;&lt;p&gt;De fiscale kaarten liggen wezenlijk anders als in samenhang met de realisatie van een zonnepark de landbouwonderneming feitelijk geheel wordt gestaakt, in die zin dat de resterende landbouwactiviteiten op zichzelf geen onderneming meer vormen in fiscale zin.&lt;/p&gt;&lt;p&gt;In dat geval loopt men zonder meer tegen de eerder bedoelde fiscale afrekening over het verschil tussen WEV en WEVAB aan, dit terwijl men de grond niet door verkoop te gelde maakt. Uiteraard dient men hier in de praktijk zeer op bedacht te zijn.&lt;/p&gt;&lt;p&gt;De grond gaat dan na de staking behoren tot het privévermogen, met de gevolgen daarvan die in paragraaf 2.1 geschetst zijn.&lt;/p&gt;&lt;p&gt;Ook hier kan de fiscale afrekening voorkomen worden door de landbouwonderneming voorafgaand aan de realisatie van een zonnepark tijdig in te brengen in een bv. Daarbij zal men echter niet gemakkelijk ‘tijdig’ zijn, omdat het voor het geruisloos inbrengen van een onderneming in een bv voorwaarde is dat de inbreng niet plaatsvindt met het oog op verwachte staking of overdracht van de onderneming.[7] Bij staking binnen drie jaar na de inbreng geldt de bewijsregel dat de inbreng wél geacht wordt met dat oogmerk te hebben plaatsgevonden.&lt;/p&gt;&lt;p&gt;Bij realisatie van een zonnepark met volledige staking van de landbouwonderneming is de fiscale afrekening van de meerwaarde van de grond derhalve een heikel punt.&lt;/p&gt;&lt;p&gt;Doorschuiving naar een andere onderneming: art. 3.64 Wet IB&lt;/p&gt;&lt;p&gt;Art. 3.64 Wet inkomstenbelasting 2001 (hierna: Wet IB) kent een doorschuifregeling bij staking van een onderneming. Deze doorschuifregeling houdt in dat als een onderneming geheel (!) wordt gestaakt, alle stille reserves in bedrijfsmiddelen die daardoor in beginsel gerealiseerd worden, mogen worden doorgeschoven naar investeringen in een nieuwe of andere onderneming van dezelfde belastingplichtige. Die nieuwe of andere onderneming kan ook betreffen een deelneming van de belastingplichtige in een personenvennootschap die de andere of nieuwe onderneming exploiteert. Daarbij zijn de voorwaarden voor toepassing van de herinvesteringsreserve analoog van toepassing. De belastingplichtige dient dan wel aannemelijk te maken dat die afzonderlijk bepaalde (stakings)winst in het jaar van staking, dan wel binnen een periode van 12 maanden na staking, zal worden geherinvesteerd in een onderneming waaruit de belastingplichtige winst geniet.&lt;/p&gt;&lt;p&gt;Wordt een bedrijfsmiddel uit de oude, gestaakte onderneming weer aangewend in een andere of nieuwe onderneming, dan mag dit bedrijfsmiddel met handhaving van de fiscale boekwaarde ervan worden doorgeschoven naar die andere of nieuwe onderneming.&lt;/p&gt;&lt;p&gt;In de meeste gevallen zal deze doorschuifregeling in het geval van realisatie van een zonnepark op de landbouwgrond alleen soelaas bieden als de grondeigenaar de ontwikkeling en exploitatie van het zonnepark zelf ter hand neemt of gaat participeren in de ontwikkeling en exploitatie van het zonnepark: zie hierna.&lt;/p&gt;&lt;h4&gt;2.3. Participeren of zelf ontwikkelen&lt;/h4&gt;&lt;p&gt;Het is natuurlijk ook denkbaar dat de landbouwer zélf het zonnepark gaat ontwikkelen óf gaat participeren in de ontwikkeling en exploitatie van het park, in welk geval het zonnepark feitelijk voor hem fiscaal een afzonderlijke onderneming gaat vormen. Dat is al het geval als de grondeigenaar slechts voor een beperkt percentage mee gaat doen in de ontwikkeling en exploitatie, bijvoorbeeld in het verband van een vennootschap onder firma met een projectontwikkelaar.[8]&lt;/p&gt;&lt;p&gt;Sfeerovergang&lt;/p&gt;&lt;p&gt;Indien het zonnepark voor de grondeigenaar aldus een afzonderlijke onderneming gaat vormen, naast zijn landbouwonderneming, ondergaat de betreffende grond fiscaal een &lt;span class="italic"&gt;sfeerovergang&lt;/span&gt;: deze dient te worden onttrokken aan de landbouwonderneming en te worden ingebracht in de afzonderlijke, nieuwe zonnepark-onderneming. Ook bij deze sfeerovergang dient fiscaal binnen de landbouwonderneming afgerekend te worden over het verschil tussen WEV en WEVAB.&lt;/p&gt;&lt;p&gt;Dat is echter ook de staatssecretaris wat te gortig. Op deze wijze zou de gewenste ontwikkeling van dit soort projecten voor de opwekking van duurzame energie mogelijk flink worden gehinderd. Daarom is in het besluit van 23 november 2018 goedgekeurd dat de grond toch als niet-onttrokken hoeft te worden beschouwd.[9] De grond mag tot het vermogen van de landbouwonderneming blijven behoren, zodat fiscale afrekening wordt voorkomen. Nadrukkelijk merkt de staatssecretaris daarbij op dat dit niet verhindert dat de landbouwvrijstelling niet langer van toepassing is op de (verder) waardeontwikkeling van de grond.&lt;/p&gt;&lt;p&gt;BVaand&lt;/p&gt;&lt;p&gt;De grondeigenaar kan er ook voor kiezen de ontwikkeling en exploitatie van het zonnepark -of de participatie daarin- plaats te laten vinden vanuit een door hem opgerichte bv. Ook dan hoeft de grond niet aan de landbouwonderneming te worden onttrokken en ontstaat feitelijk de situatie als beschreven in onderdeel 2.1.&lt;/p&gt;&lt;p&gt;Ook is er de mogelijkheid dat hij het zonnepark in eerste instantie persoonlijk gaat exploiteren en in tweede instantie fiscaal geruisloos inbrengt in een bv, inclusief de grond. Door de toepassing van de doorschuiffaciliteit bij inbreng van een onderneming in een bv van art. 3.65 Wet IB hoeft ook dan niet te worden afgerekend over het verschil tussen WEV en WEVAB. Een bijzonder ‘timingsvoordeel’ van die optie is dat dan geprofiteerd kan worden van het nieuwe basistarief in de &lt;span class="italic"&gt;vennootschapsbelasting&lt;/span&gt; van 15% (dat geldt in 2021 tot een winst van &lt;br/&gt;€ 245.000 en vanaf 2022 tot een winst van &lt;br/&gt;€ 395.000), terwijl de grondeigenaar/aandeelhouder vanaf enkele jaren na de inbreng in de bv de winsten aan zijn bv kan onttrekken, niet door belaste dividenduitkeringen (box 2: 26,9%), maar middels statutaire &lt;span class="italic"&gt;kapitaalsvermindering&lt;/span&gt;: de hoge, door de landbouwvrijstelling veelal belastingvrije waarde van de grond gaat behoren tot de fiscale &lt;span class="italic"&gt;verkrijgingsprijs&lt;/span&gt; van de aandelen in de bv, welke verkrijgingsprijs uiteindelijk belastingvrij door kapitaalsvermindering kan worden terugbetaald aan de aandeelhouder.[10] Met andere woorden: voor de ‘aanmerkelijk belang-aandeelhouder’ in box 2 geldt dat wat hij als ‘onbeclaimde’ waarde op de aandelen heeft gestort, ook weer belastingvrij aan de bv kan worden onttrokken.&lt;/p&gt;&lt;p&gt;Middels een of meerdere bv’s kan de juridische en fiscale structurering van de zonnepark-onderneming en de landbouwonderneming verder worden verfijnd, bijvoorbeeld door de zonnepark-bv en de landbouwonderneming met elkaar te verbinden, zodat de zonneparkwinsten -na heffing van vennootschapsbelasting- desgewenst zonder verdere belastingheffing kunnen worden ingebracht in de landbouwonderneming ter financiering van bijvoorbeeld investeringen, schuldaflossing of andere uitgaven.&lt;/p&gt;&lt;p&gt;Latere bedrijfsopvolging&lt;/p&gt;&lt;p&gt;Het grote voordeel voor de grondeigenaar als hij ten aanzien van het zonnepark zelf fiscaal ondernemer wordt, is dat bij latere schenking of vererving van het zonnepark (of van de aandelen in de bv met het zonnepark) zonder meer de bedrijfsopvolgingsregeling van toepassing is. Dat hangt in dat geval ook niet meer af van de voortzetting van het de landbouwonderneming, aangezien het zonnepark een afzonderlijke onderneming vormt. Met het oog op de vaak hoge waarde die besloten ligt in het zonnepark -en dan in het bijzonder in de grond- én de vaak lange exploitatieduur van het park (al gauw 20 à 25 jaar) is het belang van de toepassing van de vrijstelling voor de erf- en schenkbelasting bijzonder groot, hetgeen niet altijd voldoende wordt onderkend.&lt;/p&gt;&lt;p&gt;Hierbij zij nogmaals opgemerkt dat participatie voor slechts een klein percentage al voldoet.&lt;/p&gt;&lt;h4&gt;2.4. Waardebepaling &lt;/h4&gt;&lt;p&gt;Zoals aangegeven dient bij een overgang van ondernemingsvermogen naar privévermogen -of naar het vermogen van een andere, tweede onderneming- in beginsel fiscaal afgerekend te worden over het verschil tussen WEV en WEVAB. &lt;/p&gt;&lt;p&gt;De waarde van de grond als ondergrond voor een zonnepark kan bepaald worden met inachtneming van de hoogte van de toekomstige retributies en de looptijd. De waarde van de grond wordt dan berekend op basis van de contant gemaakte toekomstige retributies hetgeen doorgaans tot een waarde leidt die hoger zal zijn dan de WEVAB. &lt;/p&gt;&lt;p&gt;Er is in 2020 bij gebrek aan marktgegevens een poging gedaan vanuit de Vereniging van Accountants- en belastingadviesbureaus 'VLB' om in overleg met de waardedeskundigen van de Belastingdienst tot werkbare rekenmodellen te komen voor deze waardebepaling. Op verzoek van het Platform Landbouw is door de Belastingdienst (Afdeling Waardeonderzoek) een kader voor de waardering van de ondergrond van een zonnepark beschreven.&lt;/p&gt;&lt;p&gt;Bij deze waarderingsmethodiek wordt de planologische bestemming, alsmede de retributie, canon of huursom als uitgangspunt genomen voor de waardebepaling van de grond.&lt;/p&gt;&lt;p&gt;De waardering van de ondergrond van een zonnepark wordt daarbij gebaseerd op een veronderstelde (exploitatie-) periode en gesteld op de contante waarde van de verwachte kasstromen in die periode uit de retributie, canon of huur. De verwachte waarde van de grond op de veronderstelde einddatum wordt daarbij in aanmerking genomen als laatste kasstroom. &lt;/p&gt;&lt;p&gt;Als een zonnepark niet past in het bestemmingsplan, kan een afwijkende omgevingsvergunning verleend worden. Dit moet passen in het gemeentelijk beleid. Bij een 'binnenplanse afwijking' van het bestemmingsplan is in het betreffende bestemmingsplan aangegeven dat onder voorwaarden een zonnepark is toegestaan. Bij een 'buitenplanse afwijking' moet een ruimtelijke onderbouwing toegevoegd worden. Daarmee moet de gemeente afwegen of zij een zonnepark mogelijk wil maken in het geldende bestemmingsplan.&lt;/p&gt;&lt;p&gt;De Belastingdienst nam het standpunt in dat bij een doorlopende vraag naar duurzame energie uit zonneparken, de eerste exploitatietermijn zal worden opgevolgd door een nieuwe termijn of dat de tijdelijke vrijstelling van het bestemmingsplan gewijzigd wordt in een permanente bestemming ten behoeve van het zonnepark. Daarnaast levert de retributie, canon of huur dikwijls meer op dan een landbouwkundige exploitatie. Dit waren argumenten op grond waarvan de belastingdienst stelde dat de kans op voortzetting van een zonnepark 50% of meer zou zijn.&lt;/p&gt;&lt;p&gt;Wanneer de gronden volgens het bestemmingsplan bestemd zijn voor zonneparken dan constateerde de Belastingdienst zelfs geen onzekerheid ten aanzien van het toekomstig gebruik en volgde in de berekening een kans op voorzetting van een zonnepark van 100%.&lt;/p&gt;&lt;p&gt;De disconteringsvoet waartegen de verwachte kasstromen contant worden gemaakt heeft de belastingdienst op 3,5% gesteld. Het percentage van 3,5% is gebaseerd op de projectrente die door het Energieonderzoek Centrum Nederland (ECN) wordt gebruikt bij het doorrekenen van SDE+ subsidies voor zonneparken.&lt;/p&gt;&lt;p&gt;Door de VLB zijn kanttekeningen geplaatst bij het waarderingsmodel van de belastingdienst, vooral op het punt van de veronderstelde (kans op) verlenging van de exploitatietermijn. Over het waardebepalingsmodel is uiteindelijk geen overeenstemming bereikt.&lt;/p&gt;&lt;p&gt;Inmiddels zijn er relevante marktgegevens van verkooptransacties waarbij aangesloten kan worden, zodat het waarderingsmodel wat meer naar de achtergrond is geraakt. &lt;/p&gt;&lt;h3&gt;3. Verkoop aan derden&lt;/h3&gt;&lt;h4&gt;3.1. Algemeen&lt;/h4&gt;&lt;p&gt;Steeds vaker wordt de grond die bestemd is voor een zonnepark verkocht aan een projectontwikkelaar, al dan niet met een terugkooprecht na afloop van de exploitatieperiode. Zeker wanneer de ondernemer op respectabele leeftijd is en er zich geen bedrijfsopvolger aandient, kunnen er goede overwegingen zijn om te verkopen in plaats van mee te werken aan het vestigen van een recht van opstal. Ook het risico dat anders op enig moment in de toekomst tussentijds over de belaste meerwaarde van de grond moet worden afgerekend zonder dat de grond te gelde wordt gemaakt, kan bij die overweging een rol spelen. &lt;/p&gt;&lt;h4&gt;3.2. Inkomstenbelasting&lt;/h4&gt;&lt;p&gt;Indien de grond verkocht wordt aan een derde zijn de fiscale gevolgen helder. Als de grond voldoet aan de voorwaarden voor de toepassing van de &lt;span class="italic"&gt;landbouwvrijstelling,&lt;/span&gt; kan het verschil tussen de boekwaarde en de WEVAB vrijgesteld blijven van inkomstenbelasting (bij bv’s: vennootschapsbelasting). Het verschil tussen de (hogere) WEV en de WEVAB is wél belast.&lt;/p&gt;&lt;p&gt;Het is altijd zaak om bij de verkoop van landbouwgrond vooraf goed te beoordelen of aan alle voorwaarden voor toepassing van de landbouwvrijstelling is voldaan, zeker als de grond in het verleden is aangekocht in gepachte staat of ten tijde van de aankoop een &lt;span class="italic"&gt;herinvesteringsreserve&lt;/span&gt; is afgeboekt. Deze niet-vrijgestelde voordelen worden dan door de verkoop gerealiseerd. &lt;/p&gt;&lt;h4&gt;3.3. Herinvesteringsreserve&lt;/h4&gt;&lt;p&gt;Ten aanzien van het niet-vrijgestelde gedeelte van de boekwinst kan een &lt;span class="italic"&gt;herinvesteringsreserve&lt;/span&gt; als bedoeld in art. 3.54 Wet IB worden gevormd, waardoor directe belastingheffing voorlopig wordt uitgesteld. &lt;/p&gt;&lt;p&gt;De herinvesteringsreserve kan aangewend worden ter afboeking op de aanschaffings- of voortbrengingskosten van een ander, al dan niet vervangend bedrijfsmiddel. Op die manier kan de belastingheffing over de gerealiseerde niet-vrijgestelde boekwinst bij de verkoop van het bedrijfsmiddel uitgesteld worden.[11] Deze winst komt immers na afboeking van de herinvesteringsreserve terug als stille reserve in het andere bedrijfsmiddel. Die stille reserve zal op enig moment in de toekomst alsnog gerealiseerd worden. Mag op het andere bedrijfsmiddel worden afgeschreven , dan gebeurt dat al doordat de afschrijvingen na afboeking van de herinvesteringsreserve lager zijn. Indien de herinvesteringsreserve kan worden afgeboekt van de aanschaffingskosten van (vervangende) grond, is het uitstel maximaal, daar op grond immers niet wordt afgeschreven.&lt;/p&gt;&lt;p&gt;Voorwaarden&lt;/p&gt;&lt;p&gt;Er is wel een aantal voorwaarden verbonden aan toepassing van de herinvesteringsreserve. Het begint met het herinvesterings&lt;span class="italic"&gt;voornemen&lt;/span&gt; dat op de balansdatum aanwezig dient te zijn. De herinvesteringstermijn bedraagt daarnaast maximaal drie jaar na het jaar waarin de boekwinst op het vreemde bedrijfsmiddel is gerealiseerd. Deze termijn kan onder strikte voorwaarden worden verlengd, als de aankoop van het nieuwe bedrijfsmiddel in gang is gezet. Hierbij moet er wel sprake van zijn dat de herinvestering door bijzondere omstandigheden is vertraagd of als voor de herinvestering een langer tijdvak vereist is (gezien de aard van het aan te schaffen bedrijfsmiddel). &lt;/p&gt;&lt;p&gt;Bij verkoop van grond heeft de ondernemer de keuze om in vervangende grond met &lt;span class="italic"&gt;eenzelfde economische functie&lt;/span&gt; te investeren dan wel te investeren in activa waarop binnen tien jaar pleegt te worden afgeschreven. Deze laatste investeringen hoeven geen zelfde economische functie te hebben. Bij een investering in een bedrijfsmiddel met eenzelfde economische functie (vervangende grond) mag geen noemenswaardige uitbreiding van de oppervlakte grond plaatsvinden. &lt;/p&gt;&lt;p&gt;Er dient daarnaast eveneens te worden voldaan aan de &lt;span class="italic"&gt;boekwaarde-eis&lt;/span&gt;: de boekwaarde van de vervangende investering na afboeking van de herinvesteringsreserve mag niet lager zijn dan de boekwaarde van de verkochte grond. Hier komt een beperkend effect aan de orde van de in de recente jaren toegepaste herwaarderingen van landbouwgronden met toepassing van de &lt;span class="italic"&gt;landbouwvrijstelling&lt;/span&gt;. Daarbij is de boekwaarde van de cultuurgronden belastingvrij verhoogd met toepassing van de landbouwvrijstelling, maar wel met als neveneffect dat door die hogere boekwaarde de afboekingsmogelijkheden van de herinvesteringsreserve bij verkoop van grond beperkt worden. Slechts op het verschil tussen de aankoopprijs van de vervangende grond en de (door herwaardering verhoogde) boekwaarde van de verkochte grond, kan de herinvesteringsreserve afgeboekt worden. Zeker als de herwaardering recentelijk heeft plaatsgevonden, levert dit vaak weinig ruimte tot afboeking op. De aanschaffingskosten van de vervangende grond met ongeveer een gelijke oppervlakte zal immers vaak lager zijn dan de opbrengst van de verkochte grond en bovendien is de boekwaarde van de vervreemde grond vaak hoog. Het gevolg hiervan is dat er alsnog directe belastingheffing optreedt over een groot deel van de niet-vrijgestelde boekwinst. &lt;/p&gt;&lt;p&gt;Verruiming bij overheidsingrijpen&lt;/p&gt;&lt;p&gt;In geval er sprake is van &lt;span class="italic"&gt;overheidsingrijpen&lt;/span&gt; worden de afboekingsmogelijkheden verruimd op basis van art. 3.54, lid 12 en lid 13 van de Wet IB. Daarin is het volgende bepaald: &lt;/p&gt;&lt;p class="inspringen"&gt;&lt;span class="italic"&gt;12 Voor de toepassing van dit artikel wordt onder overheidsingrijpen verstaan: &lt;/span&gt;&lt;/p&gt;&lt;p class="inspringen"&gt;&lt;span class="italic"&gt;a. onteigening, daaronder begrepen minnelijke onteigening en verkoop ter voorkoming van onteigening; &lt;/span&gt;&lt;/p&gt;&lt;p class="inspringen"&gt;&lt;span class="italic"&gt;b. een besluit, daaronder begrepen een regeling, op het gebied van ruimtelijke ordening, natuur of milieu van een publiekrechtelijke rechtspersoon dat de mogelijkheden om de onderneming of een gedeelte daarvan op de huidige locatie in de huidige vorm voort te zetten of uit te breiden in belangrijke mate beperkt; &lt;/span&gt;&lt;/p&gt;&lt;p class="inspringen"&gt;&lt;span class="italic"&gt;c. bij algemene maatregel van bestuur aangewezen EU- of nationale regelgeving die leidt tot herstructurering of beëindiging van een bedrijfstak. &lt;/span&gt;&lt;/p&gt;&lt;p class="inspringen"&gt;&lt;span class="italic"&gt;13 Indien een besluit of regeling als bedoeld in het twaalfde lid, onderdeel b, de mogelijkheden om de onderneming of een gedeelte daarvan op de huidige locatie in de huidige vorm voort te zetten of uit te breiden in belangrijke mate beperkt, wordt voor de toepassing van het negende en tiende lid een vervreemding van bedrijfsmiddelen van de onderneming respectievelijk het gedeelte daarvan die plaatsvindt binnen drie jaar nadat een dergelijk besluit of een dergelijke regeling in werking is getreden, geacht een gevolg te zijn van overheidsingrijpen, met dien verstande dat een latere vervreemding ook nog geacht wordt een gevolg te zijn van overheidsingrijpen indien deze vervreemding door bijzondere omstandigheden is vertraagd en daaraan binnen de hiervoor bedoelde periode van drie jaar reeds een begin van uitvoering is gegeven.&lt;/span&gt;&lt;/p&gt;&lt;p&gt;Bij overheidsingrijpen is het wel mogelijk om de niet-vrijgestelde boekwinst op de vervreemde grond af te boeken op de aanschaffingskosten van vervangende grond zonder rekening te hoeven houden met de oppervlakte-eis (als invulling van de eis van ‘economisch dezelfde functie’) of op de aanschaffings- of voortbrengingskosten van bedrijfsmiddelen die in langer dan tien jaar plegen te worden afgeschreven, zoals gebouwen. In dat geval kan er dus wel in meer hectares grond worden geherinvesteerd (uitbreiding). &lt;/p&gt;&lt;p&gt;Overheidsingrijpen biedt ook de mogelijkheid om een ontvangen &lt;span class="italic"&gt;pachtontbindingsvergoeding&lt;/span&gt; te herinvesteren in grond in eigendom.[12] Hierop wordt verderop in dit artikel nader ingegaan. &lt;/p&gt;&lt;p&gt;Onteigening (onderdeel a. van art. 3.54, lid 12)&lt;/p&gt;&lt;p&gt;Voor de toepassing van art. 3.54, lid 12, onderdeel a, Wet inkomstenbelasting 2001 moet sprake zijn van een &lt;span class="italic"&gt;onteigeningstitel&lt;/span&gt;. Dit wil zeggen dat de overheid bij niet meewerken uiteindelijk tot onteigening zou kunnen overgaan. &lt;/p&gt;&lt;p&gt;Als het uiteindelijk op vrijwillige basis allemaal niet (tijdig) zou lukken, zou de overheid wel mogen onteigenen voor de beoogde bestemmingsplanwijziging ter nakoming van de Klimaatwet en de daarop gebaseerde regionale energiestrategieën (RES), bijvoorbeeld als er genoeg geïnteresseerde ontwikkelaars zouden zijn maar geen of te weinig bereidwillige grondeigenaren. Op dat moment zou deze a-categorie van overheidsingrijpen aan de orde komen. &lt;/p&gt;&lt;p&gt;Besluit of regeling en beperking in belangrijke mate (onderdeel b. van art. 3.54, lid 12)&lt;/p&gt;&lt;p&gt;Art. 3.54 lid 12 onderdeel b Wet inkomstenbelasting 2001 vereist de aanwezigheid van een &lt;span class="italic"&gt;besluit of regeling&lt;/span&gt; op het gebied van ruimtelijk ordening, natuur of milieu en een beperking ‘ín belangrijke mate’ van de mogelijkheden om het bedrijf ter plaatse te exploiteren of uit te breiden. &lt;/p&gt;&lt;p&gt;Klimaatwet&lt;/p&gt;&lt;p&gt;In dit verband is ten aanzien van zonneparken de Klimaatwet van belang en de wijze waarop daarin in de praktijk uitvoering wordt gegeven. &lt;/p&gt;&lt;p&gt;Op 1 januari 2020 is de Klimaatwet in werking getreden. In deze wet zijn de Nederlandse klimaatdoelstellingen geformuleerd (art. 2, reductie van Co2 en van emissie van broeikasgassen). Art. 3 van de Klimaatwet bepaalt dat steeds voor een periode van 10 jaar een klimaatplan moet worden opgesteld. Het eerste klimaatplan (Klimaatplan 2021-2030) is nu opgesteld. &lt;/p&gt;&lt;p&gt;Het Rijk verwoordt daarin de langetermijnbeleidsdoelen en de beoogde samenhang tussen deze doelstellingen. Dit betreft afwegingen op strategisch niveau. Met de ondertekening van het Interbestuurlijk Programma (IBP) hebben het Rijk en de decentrale overheden afgesproken zich gezamenlijk in te zetten voor klimaatmitigatie. Doelstelling daarbij is om te komen tot 49% CO2-reductie in 2030. In het Klimaatakkoord zijn vervolgens op basis van de verantwoordelijkheden van de verschillende overheden, afspraken voor specifieke onderwerpen gemaakt over samenwerking in de uitvoering van het klimaatbeleid.&lt;/p&gt;&lt;p&gt;Regionale Energie Strategie (RES)&lt;/p&gt;&lt;p&gt;De uitkomsten van het RES-proces worden door de verantwoordelijke organen van gemeenten, provincies en waterschappen vastgelegd in de gemeentelijke en provinciale Omgevingsvisie, het Omgevingsplan en in de Omgevingsverordening en Waterschapsverordening.&lt;/p&gt;&lt;p&gt;Zo worden op regionale schaal gemaakte afwegingen verankerd in bestaande structuren en instrumenten. In het Nationaal Programma RES wordt op basis van interbestuurlijk vertrouwen samengewerkt om de doelen uit het Klimaatakkoord bijtijds te halen. Daarbij is er een inherente spanning tussen een zorgvuldig maatschappelijk proces en het tijdig bereiken van de gestelde doelen.&lt;/p&gt;&lt;p&gt; Doel is ook te voorkomen dat interventie moet worden toegepast. Er zijn vanuit het NP RES verschillende kritieke momenten waarop mogelijk over moet worden gegaan tot 'het goede bestuurlijke gesprek'. Mochten de regio's er uiteindelijk niet in slagen de doelstellingen ter zake van het opwekken van duurzame energie te bereiken, dan neemt iedere overheidspartij in de stuurgroep van het NP RES zijn of haar verantwoordelijkheid. Dit gebeurt via het 'Huis van Thorbecke' en de instrumenten uit de Wet Ruimtelijke Ordening en de Omgevingswet.&lt;/p&gt;&lt;p&gt;Dit laatste betekent dat overheden ad ultimo terug kunnen vallen op het formeel juridisch instrumentarium om de opgave alsnog te realiseren. &lt;/p&gt;&lt;p&gt;De voortgang van de RES is in brede zin relevant voor de uitvoering van de afspraken van het Klimaatakkoord. &lt;/p&gt;&lt;p&gt;In de RES worden de nationale afspraken uit het Klimaatakkoord in 30 regio's in de praktijk gebracht. In een RES-regio werken overheden samen met maatschappelijk partners, netbeheerders, het bedrijfsleven en inwoners regionaal gedragen keuzes uit. Tot die uit te werken keuzes behoort ook de opwekking van weersafhankelijke hernieuwbare energieopwekking op land.&lt;/p&gt;&lt;p&gt;Zoekgebieden&lt;/p&gt;&lt;p&gt;De opgaven voor elektriciteit en warmte moet hierbij ruimtelijk worden vertaald naar zoekgebieden en locaties. Echter, ruimte is schaars. De energietransitie concurreert zoals bekend met andere functies, opgaven en belangen die om ruimte vragen.&lt;/p&gt;&lt;p&gt;Hier ligt een duidelijk raakvlak met de landbouw en het gebruik van landbouwgronden. In het bijzonder bij de aanleg van zonneparken wordt er een groot beslag op de aanwezige ruimte gelegd. Dit heeft voor een aantal agrarische ondernemers die met hun grond of onderneming in deze zoekgebieden zijn gesitueerd, tot gevolg dat zij hun onderneming niet meer verder uit kunnen breiden of zelfs afstand moeten doen van de gronden die in de zogenoemde ‘omgevingsvisie’ worden aangewezen om te worden aangewend voor het bereiken van de klimaatdoelstelling.&lt;/p&gt;&lt;p&gt;Gedwongen door de Klimaatwet en het moeten voeren van een RES hebben Gemeenten &lt;span class="italic"&gt;zoekgebieden&lt;/span&gt; aangewezen op basis waarvan particuliere partijen met voorstellen kunnen komen waarna de gemeente bereid is het bestemmingsplan daarvoor aan te passen. Daarmee is sprake van een ‘besluit’ op het gebied van de ‘ruimtelijke ordening’ in de zin van art. 3.54, lid 12, onderdeel b. De in dat onderdeel bedoelde &lt;span class="italic"&gt;beperking &lt;/span&gt;van de exploitatie- of uitbreidingsmogelijkheden kan, zo geeft het uitvoeringsbesluit[13] aan, ook voortvloeien uit het door de ondernemer ‘gebruik maken van’ het besluit, waaronder in casu dan is te verstaan: het bereid zijn als grondeigenaar om diens grond aan een projectontwikkelaar ter beschikking te stellen of te verkopen ten behoeve van een energieproject (zonnepark).&lt;/p&gt;&lt;p&gt;Voor ondernemers van wie de gronden in de aangewezen zoekgebieden zijn gesitueerd is er een situatie ontstaan die naar de mening van de VLB aansluit bij de bepaling van art. 3.54 twaalfde lid onderdeel b juncto art. 13 Wet lB 2001. Het aanwijzen van een dergelijk 'zoekgebied' is te zien als ‘&lt;span class="italic"&gt;een besluit, daaronder begrepen een regeling, op het gebied van ruimtelijke ordening (,..) van een publiekrechtelijke rechtspersoon dat de mogelijkheden om de onderneming of een gedeelte van de huidige locatie in de huidige vorm voort te zetten of uit te breiden in belangrijke mate beperkt&lt;/span&gt;.’&lt;/p&gt;&lt;p&gt;Bestemmingsplan&lt;/p&gt;&lt;p&gt;Naast de aanwijzing van een zoekgebied zou ook een reeds op het moment van vervreemding van de grond gewijzigd bestemmingsplan een in art. 3.54, lid 12, onderdeel b, bedoeld ‘besluit’ kunnen zijn, ook wanneer de wijziging van dit bestemmingsplan heeft plaatsgevonden op verzoek van de koper van de grond. Het besluit vermeldt namelijk: &lt;/p&gt;&lt;blockquote&gt;‘Een beperking in de mogelijkheden tot voortzetting of uitbreiding van de onderneming kan voortvloeien uit een keuze van de belastingplichtige om gebruik te maken van een besluit of (sanerings)regeling op het gebied van ruimtelijke ordening, natuur en milieu van een publiekrechtelijke rechtspersoon.’&lt;/blockquote&gt;&lt;p&gt;Belastingdienst &lt;/p&gt;&lt;p&gt;In de praktijk neemt de Belastingdienst nog geen eenduidig standpunt in ten aanzien van het overheidsingrijpen bij zonneparken. Om te komen tot eenduidigheid van beleid is recent door een aantal inspecteurs de vraag voorgelegd aan het Centraal Aanspreekpunt Landbouw (CAL) of er sprake kan zijn van overheidsingrijpen bij verkoop van grond aan een ontwikkelaar voor de realisatie van een zonnepark. Binnen de belastingdienst is er een speciaal kennisteam voor specifieke fiscale landbouwkwesties, het Centraal Aanspreekpunt Landbouw (CAL). Hier worden de praktijkcasussen ingebracht. Deze kennisgroep komt, soms na overleg met het Ministerie van Financiën of externe partijen, met een voor de inspecteur bindend advies.&lt;/p&gt;&lt;p&gt;Vanuit de belastingdienst klinkt het standpunt dat geen sprake van overheidsingrijpen omdat de verkoopovereenkomst los staat van iedere overheidsdwang. Het gegeven dat de overheid (gemeente of provincie) gebieden aanwijst waar mogelijk een zonnepark kan komen, wilt niet zeggen dat er daardoor sprake is van een beperking in de bedrijfsuitoefening zoals bedoeld in art. 3.54 lid 12 onderdeel b Wet inkomstenbelasting 2001. Als ondernemers de betreffende grond niet verkopen, kunnen ze hun onderneming ongewijzigd voortzetten, zo is de stelling.&lt;/p&gt;&lt;p&gt;Er is in de visie van de belastingdienst pas sprake van overheidsingrijpen als er sprake is van (enige) dwang door de overheid. &lt;/p&gt;&lt;p&gt;Het ‘vrijwillig gebruik maken van’ een aanwijzing als zoekgebied of een gewijzigd bestemmingsplan kwalificeert echter naar de mening van de VLB eveneens als overheidsingrijpen in de zin van art. 3.54, lid 12, sub b Wet IB. Dit volgt uit onderdeel 6.3.3 van het besluit BLKB2015/864M: &lt;/p&gt;&lt;blockquote&gt;‘’Een beperking in de mogelijkheden tot voortzetting of uitbreiding van de onderneming kan voortvloeien uit een keuze van de belastingplichtige om gebruik te maken van een besluit of (sanerings-)regeling op het gebied van ruimtelijke ordening, natuur en milieu van een publiekrechtelijke rechtspersoon.’’ &lt;/blockquote&gt;&lt;p&gt;De in dit onderdeel bedoelde beperking kan, zoals het beleidsbesluit aangeeft, ook voortvloeien uit het door de ondernemer ‘gebruik maken van’ het besluit, waaronder in casu te verstaan: het bereid zijn als grondeigenaar om grond aan een projectontwikkelaar te verkopen ten behoeve van een energieproject (zonnepark).&lt;/p&gt;&lt;p&gt;Ook bij een verkoop van grond ná wijziging het bestemmingsplan grijpt de Belastingdienst terug op onderdeel 6.8 van het Besluit ofschoon deze passage ziet op een wijziging van het bestemmingsplan na verkoop. Uit onderdeel 6.8 blijkt volgens de Belastingdienst dat er wel sprake moet zijn van dwang en dat het besluit van de overheid (bestemmingswijziging) dus niet op het verzoek van de koper of verkoper mag plaatsvinden. Men stelt dat het begrip ‘na verkoop’ ruim gelezen moet worden omdat daarbij gekeken moet worden naar het samenstel van handelingen. &lt;/p&gt;&lt;p&gt;Feit blijft echter volgens de VLB dat de uitzondering van onderdeel 6.8 waar aan gerefereerd wordt, niet van toepassing is aangezien uit de letterlijke tekst van het besluit volgt dat het moet gaan om een ondernemer die een onroerende zaak verkoopt waarna vervolgens gevraagd wordt om een bestemmingsplanwijziging.&lt;/p&gt;&lt;p&gt;De vraag die het standpunt van de Belastingdienst oproept is of een belastingplichtige niet simpelweg onverkort een beroep kan doen op toepassing van de goedkeuringen in het beleidsbesluit. Een bestemmingsplan kwalificeert volgens het besluit als ‘besluit van een publiekrechtelijk persoon’ in de zin van de wet. &lt;/p&gt;&lt;p&gt;Vervolgens vermeldt onderdeel 6.3.4 van het Besluit: &lt;/p&gt;&lt;blockquote&gt;‘Een vervreemding van bedrijfsmiddelen wordt geacht een gevolg te zijn van overheidsingrijpen, als deze plaatsvindt binnen drie jaar nadat een besluit of regeling als bedoeld in onderdeel b in werking is getreden (artikel 3.54, dertiende lid). Dit voorkomt discussies over de vraag of vervreemding van bedrijfsmiddelen een gevolg is van overheidsingrijpen.’&lt;/blockquote&gt;&lt;p&gt;Aangezien daarmee aan deze gestelde voorwaarden voldaan is, wordt niet meer toegekomen aan onderdeel 6.8 van het Besluit maar rest alleen nog de vraag of voldaan is aan de eis van de beperking in de bedrijfsvoering. &lt;/p&gt;&lt;p&gt;Het is voor de eigenaren en pachters van landbouwgrond waarop een zonnepark kan worden gerealiseerd, te hopen dat de Belastingdienst bijdraait ten aanzien van haar interpretatie van het beleidsbesluit of dat de staatssecretaris het besluit in positieve zin aanpast.&lt;/p&gt;&lt;h3&gt;4. Pachtontbinding&lt;/h3&gt;&lt;p&gt;Het kan natuurlijk ook voorkomen dat een ondernemer een pachtontbindingsvergoeding ontvangt wanneer men op de door hem gepachte grond een zonnepark wenst te realiseren. Een pachtrecht is fiscaal een bedrijfsmiddel, dus de boekwinst die ontstaat bij de afkoop van dit pachtrecht kan, voor zover er een herinvesteringsvoornemen is, worden toegevoegd aan een herinvesteringsreserve. &lt;/p&gt;&lt;p&gt;Een geactiveerd pachtrecht kent een afschrijvingstermijn van meer dan tien jaar. Afboeking is daarmee enkel mogelijk op ofwel een aangekocht pachtrecht of op bedrijfsmiddelen met een afschrijvingstermijn van korter dan tien jaar, bijvoorbeeld machines en werktuigen. Afboeking op grond of gebouwen is niet mogelijk omdat het pachtrecht niet &lt;span class="italic"&gt;eenzelfde economische functie&lt;/span&gt; in de onderneming vervult als grond in eigendom of een gebouw. Deze regel beperkt dus de afboekingsmogelijkheden. &lt;/p&gt;&lt;p&gt;Ook dit is anders als er sprake is van overheidsingrijpen. In het beleidsbesluit van 27 oktober 2015, nr. BLKB2015/864M is in onderdeel 6.6 opgenomen: &lt;/p&gt;&lt;p class="inspringen"&gt;&lt;span class="italic"&gt;‘Een pachtrecht waarvoor, in overeenstemming met het bepaalde in titel 7.5 van het Burgerlijk Wetboek, niets is betaald en ook overigens niets is opgeofferd, kan gelet op het specifieke karakter van dat pachtrecht worden aangemerkt als een niet-afschrijfbaar bedrijfsmiddel. Dat pachtrecht is dan een ‘zodanig’ bedrijfsmiddel zoals genoemd in artikel 3.54, tiende lid. Als bij overheidsingrijpen een vergoeding voor een dergelijk pachtrecht wordt verkregen, kan deze worden afgeboekt op de aanschaffingskosten van elders in eigendom verworven grond. Het moet dan wel gaan om een vergoeding wegens vermogensschade.&lt;/span&gt;&lt;/p&gt;&lt;p class="inspringen"&gt;&lt;span class="italic"&gt;Deze situatie moet worden onderscheiden van pachtrechten waarvoor wel een bedrag is opgeofferd en waarop wel pleegt te worden afgeschreven (HR 6 december 1989, nr. 25568).’&lt;/span&gt;&lt;/p&gt;&lt;p&gt;Overheidsingrijpen biedt dus de mogelijkheid om ook een ontvangen pachtontbindingsvergoeding ‘fiscaal begeleid’ te herinvesteren in eigendomsgrond. &lt;/p&gt;&lt;h3&gt;5. Omzetbelasting&lt;/h3&gt;&lt;p&gt;De verkoop van onroerende zaken is in beginsel vrijgesteld van omzetbelasting, aldus art. 11, lid 1, onderdeel a van de Wet op de omzetbelasting 1968 (hierna: Wet OB). Uit de uitzondering sub 1 binnen dat lid volgt dat de levering van een onroerende zaak wel belast wordt met omzetbelasting als het gaat om levering van:&lt;/p&gt;&lt;ul&gt;&lt;li class="streepjes"&gt;hetzij een gebouw met het erbij behorend terrein, dat wordt geleverd vóór eerste ingebruikneming of binnen 2 jaar na eerste ingebruikneming,&lt;/li&gt;&lt;li class="streepjes"&gt;hetzij een bouwterrein.&lt;/li&gt;&lt;/ul&gt;&lt;p&gt;Er is sprake van een bouwterrein als voldaan is aan de limitatieve voorwaarden van art. 11, vierde lid, van de Wet OB. Dit lid is ingaande 2017 aldus gewijzigd dat onder ‘bouwterrein’ wordt verstaan alle &lt;span class="italic"&gt;onbebouwde&lt;/span&gt; grond die &lt;span class="italic"&gt;kennelijk bestemd&lt;/span&gt; is om te worden bebouwd met een of meer gebouwen of een gedeelte van een gebouw. Er dient, om te bepalen of sprake is van een bouwterrein, te worden gekeken naar alle omstandigheden die heersten op de datum van levering –met inbegrip van de &lt;span class="italic"&gt;intentie&lt;/span&gt; van partijen, mits deze wordt ondersteund door objectieve gegevens– waaruit kan blijken dat op die datum het betrokken terrein daadwerkelijk bestemd was om te worden bebouwd. &lt;/p&gt;&lt;p&gt;Voor de omzetbelasting zal in het geval van een zonnepark, relatief snel geconcludeerd worden dat hier sprake is van een bouwterrein waarover omzetbelasting in rekening gebracht moet worden. &lt;/p&gt;&lt;p&gt;Dit hoeft in beginsel geen probleem te vormen indien de exploitant een ondernemer is die de omzetbelasting kan terugontvangen. Er is voor de exploitant dan slechts sprake van een korte voorfinanciering van de omzetbelasting. &lt;/p&gt;&lt;p&gt;De omstandigheid dat sprake is van een met omzetbelasting belaste levering heeft het voordeel dat de verkrijger van de grond geen overdrachtsbelasting (thans 8%) verschuldigd is vanwege de samenloopvrijstelling van art. 15, lid 1, aanhef en onderdeel a. van de Wet op belastingen van rechtsverkeer. Zeker de koper van de grond zal dan ook in zijn algemeenheid streven naar levering van de grond als bouwterrein voor de omzetbelasting.&lt;/p&gt;&lt;p&gt;Een pachtontbindingsvergoeding kan onbelast blijven op basis van een goedkeuring[14]. Omdat de verpachting van gronden in beginsel een onbelaste prestatie is voor de omzetbelasting, volgt de pachtontbindingsvergoeding dit omzetbelastingregime. &lt;/p&gt;&lt;h3&gt;6. Overdrachtsbelasting&lt;/h3&gt;&lt;p&gt;De hoofdregel voor de overdrachtsbelasting is dat op de verkrijging van bedrijfsmatig in de landbouw geëxploiteerde cultuurgrond de vrijstelling van art. 15, lid 1, onderdeel q Wet op belastingen van rechtsverkeer geldt: de cultuurgrondvrijstelling. De belasting die door de toepassing van de vrijstelling niet is geheven, is alsnog verschuldigd indien de bedrijfsmatige exploitatie ten behoeve van de landbouw niet gedurende ten minste tien jaren wordt voortgezet.&lt;/p&gt;&lt;p&gt;In concreto betekent dit dat indien de cultuurgrond binnen een termijn van 10 jaar na aankoop een andere bestemming krijgt waardoor de agrarische aanwending ophoudt, de koper alsnog overdrachtsbelasting is verschuldigd over de waarde van de grond op het moment van levering. Bij aanwending van de grond voor de aanleg van een zonnepark is dit zonder meer aan de orde. &lt;/p&gt;&lt;p&gt;Het is dus van belang om bij iedere transactie na te gaan of de eigenaar van de grond met deze sanctiebepaling wordt geconfronteerd. Dit geldt voor iedere opvolgende eigenaar die de grond gedurende de afgelopen termijn van tien jaar heeft verkregen. In het geval waarin de grond vaker&lt;span class="bold"&gt; &lt;/span&gt;van eigenaar is verwisseld, kan een opeenstapeling van overdrachtsbelasting ontstaan, indien bij iedere verkrijging een beroep op de vrijstelling is gedaan.&lt;/p&gt;&lt;p&gt;Een en ander geldt ook bij verkrijging van &lt;span class="italic"&gt;economisch eigendom&lt;/span&gt; in de zin van art. 2 Wet op belastingen van rechtsverkeer.[15] Verkrijging van economisch eigendom valt sinds 1995 ook onder het regime van de overdrachtsbelasting. Deze overdrachten staan niet in het kadaster geregistreerd. Ook hier komt de sanctiebepaling aan de orde. &lt;/p&gt;&lt;p&gt;Daarbij valt met name te denken aan ‘verschuivingen’ van economisch eigendom binnen personenvennootschappen waarin de landbouwonderneming wordt geëxploiteerd, veelal in familieverband. Dat is in de afgelopen jaren veel gebeurd om herwaardering van de landbouwgrond te bewerkstelligen. Het kan zijn dat ook daarbij een beroep is gedaan op de cultuurgrondvrijstelling. Daardoor kan op het moment van aanwending van de grond voor een zonnepark ook de sanctiebepaling van toepassing zijn. Het is derhalve van belang dat er voorafgaand aan de (verkoop ten behoeve van) aanleg van zonneparken een gedegen onderzoek plaatsvindt naar verkrijgingen van de betreffende cultuurgrond (zowel juridisch als economisch) die de afgelopen tien jaar hebben plaatsgevonden&lt;/p&gt;&lt;h3&gt;7. Bedrijfsopvolgingsregeling&lt;/h3&gt;&lt;p&gt;Eerder in deze bijdrage is op verschillende plaatsen al ingegaan op het realiseren van een zonnepark in relatie tot eerdere of latere bedrijfsoverdracht. Daarbij is in het bijzonder ook ingegaan op de toepassing van bedrijfsopvolgingsregeling voor de erf- en schenkbelasting, met inbegrip van de daarbij gelende bezitseis en voortzettingseis.&lt;/p&gt;&lt;p&gt;Meerwaardeclausule&lt;/p&gt;&lt;p&gt;Bij een bedrijfsoverdracht van een agrarisch bedrijf tussen ouders en kinderen is de overnameprijs veelal lager dan de vrije marktwaarde van de afzonderlijke vermogensbestanddelen van de onderneming. Dat komt doordat de rentabiliteit in de landbouw vaak onvoldoende is om een marktconforme prijs te kunnen betalen. Als na de bedrijfsoverdracht bedrijfsmiddelen -met name gronden of productierechten- door verkoop te gelde worden gemaakt, moet vaak op basis van een overeengekomen meerwaardeclausule het verschil tussen de overnameprijs en de som van de marktwaarde van de vermogensbestanddelen van de onderneming geheel of gedeeltelijk alsnog worden verrekend met de ouders of de andere kinderen. &lt;/p&gt;&lt;p&gt;Bij het maken van afspraken over de meerwaardeclausule bij bedrijfsoverdracht is het derhalve verstandig vast te leggen welke financiële afwikkeling tussen overdrager en overnemer moet gelden als er een recht van opstal op de grond wordt gevestigd ten behoeve van bijvoorbeeld een zonnepark.&lt;/p&gt;&lt;p&gt;En bij reeds ingegane meerwaardeclausules dient men er op bedacht te zijn dat het verkopen van de grond of het vestigen van een recht van opstal voor een zonnepark in dit verband mogelijk met een vervreemding wordt gelijkgesteld die kan leiden tot het alsnog moeten delen van de meerwaarde van de grond binnen de familie.&lt;/p&gt;&lt;h3&gt;8. Slot&lt;/h3&gt;&lt;p&gt;Een agrarisch ondernemer die geconfronteerd wordt met belangstelling voor zijn landbouwgrond ten behoeve van de ontwikkeling van een zonnepark, dient zich vooraf goed te vergewissen van alle fiscale gevolgen die dat met zich meebrengt. Er vallen heel wat fiscale klippen te omzeilen. Met name dient hij zich ook bewust te zijn van de lange termijngevolgen van het omzetten van de landbouwgrond in ‘duurzaam belegd vastgoed’. Het participeren in de ontwikkeling en exploitatie -eventueel maar voor een klein percentage- kan daarbij belangrijke voordelen bieden.&lt;/p&gt;&lt;p&gt;Tenslotte spreken wij de hoop uit dat grondeigenaar die aldus vrijwillig meewerkt aan de energietransitie, niet juist vanwege die bereidwilligheid ‘om zijn oren krijgt’ dat dús geen sprake is van overheidsingrijpen voor toepassing van de herinvesteringsreserve.&lt;/p&gt;</content><legacyfootnotes/><footnotes><footnote>1 Drs. N.W.M. van der Ende RB is senior belastingadviseur bij ABAB Accountants en adviseurs te Boxmeer, mr. A. Verduijn RB is fiscalist bij Countus te Zwolle.</footnote><footnote>2 Hoge Raad 29 augustus 1997, nr. 32.301, ECLI:NL:HR:1997: AA2251, &lt;span class="italic"&gt;BNB&lt;/span&gt; 1997/347 (Pottenbakkers-arrest).</footnote><footnote>3 De landbouwvrijstelling geldt namelijk als de grond &lt;span class="italic"&gt;geheel of nagenoeg geheel dienstbaar is aan&lt;/span&gt; de uitoefening van het landbouwbedrijf (Hoge Raad 23 november 1955, nr. 12 448, BNB 1956/38 ) en voorzichtigheidshalve moet worden aangenomen dat daaraan niet meer wordt voldaan als er eenmaal zonnepanelen zijn geplaatst op het land, ook als er bijvoorbeeld schapen tussen en onder de panelen lopen.</footnote><footnote>4 Art. 3.62 of 3.63 Wet inkomstenbelasting 2001.</footnote><footnote>5 Art. 35d Successiewet 1956 spreekt van ‘het ophouden uit de onderneming of een gedeelte ervan winst te genieten’. Uit de parlementaire geschiedenis blijkt dat bij de uitleg hiervan moet worden aangesloten bij het &lt;span class="italic"&gt;stakings- en vervreemdingsbegrip&lt;/span&gt; in de inkomstenbelasting, tenzij de strekking van de bedrijfsopvolgingsregeling tot afwijking daarvan noopt.</footnote><footnote>6 Hoge Raad 27 januari 2017, nr. 16/02015, ECLI:NL:HR:2017:99 in cassatie op Hof Arnhem-Leeuwarden, 1 maart 2016, nr. 14/00576, ECLI:NL:GHARL:2016:1687.</footnote><footnote>7 Standaardvoorwaarde 1 bij art. 3.65 Wet IB; besluit van 11 augustus 2004, nr. CPP2004/664M, &lt;span class="italic"&gt;BNB&lt;/span&gt; 2005/70, onderdeel 4.2.</footnote><footnote>8 Zie bijvoorbeeld Gerechtshof Arnhem-Leeuwarden 3 maart 2020 (gepubliceerd 6 maart 2020), nr. 19/00414, ECLI:NL:GHARL:2020:1833, in welk geval een deelneming van 1% al voldoende werd geacht.</footnote><footnote>9 Besluit van de staatssecretaris van Financiën van 23 november 2018, nr. 2018-115091, onderdeel 9.</footnote><footnote>10 Art. 4:13, lid 1, onderdeel b, Wet IB.</footnote><footnote>11 Indien over een bedrijfsmiddel willekeurig is afgeschreven zal de boekwinst hoger uitvallen dan indien van deze afschrijvingsfaciliteit niet gebruikt zou zijn. Vandaar dat het deel van de boekwinst dat gereserveerd mag worden slechts het verschil betreft tussen de opbrengst en de boekwaarde volgens de normale afschrijvingsmethode. Het versneld afgeschreven deel van de boekwaarde komt dus niet in aanmerking, aldus art. 3.54 lid 8 IB.</footnote><footnote>12 Zie onderdeel 6.60 van het Besluit van 27 oktober 2015 nr. BLKB20I5/864M, &lt;span class="italic"&gt;Stcrt&lt;/span&gt;. 2015,38250.</footnote><footnote>13 Besluit van 27 oktober 2015, nr. BLKB2015/864M.</footnote><footnote>14 Onderdeel 8 van het besluit van Levering en verhuur van onroerende zaken 13 september 2013 – BLKB2013/1686M.</footnote><footnote>15 Onder economische eigendom wordt verstaan een samenstel van rechten en verplichtingen met betrekking tot de in het eerste lid van art. 2 WBR bedoelde onroerende zaken of rechten waaraan deze zijn onderworpen, dat een belang bij die zaken of rechten vertegenwoordigt.</footnote></footnotes><auteurs>drs. N.W.M. van der Ende RB en mr. A. Verduijn RB</auteurs><published>2021-03-05 13:05:43</published><modified>2021-03-08 09:57:54</modified><editiondate>2021-03-05</editiondate><htmlpath>https://denhollander.info/artikel/16563</htmlpath></article>
</articles></edition>
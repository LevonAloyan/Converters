<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2006</searchword><id>3845</id><udhid>UDH:TvAR/3845</udhid><titel>Uitspraak zaaknr. WH 05-21 (TvAR 2006/5331)</titel><searchwords><searchword>TvAR 3/2006</searchword><searchword>TvAR 2006/5331</searchword><searchword>UDH:TvAR/3845</searchword></searchwords><attachments><attachment><name>2006_nr 3_Rechtspraak_5331.pdf</name><extention>pdf</extention><url>https://denhollander.info/download/3834/ci</url></attachment></attachments><inleiding>Overtreding artikel 2 van de Verordening&#13;
HPA bestrijding wilde haver 2003</inleiding><content>1. De procedure&#13;
Op 21 november 2005 heeft het Tuchtgerecht&#13;
een schriftelijke verklaring ontvangen van de&#13;
voorzitter van het Hoofdproductschap Akkerbouw&#13;
met nummer WH 05-21 en een bijgevoegd&#13;
berechtingsrapport waarmee de zaak&#13;
bij het Tuchtgerecht aanhangig is gemaakt.&#13;
Op 8 december 2005 heeft het onderzoek ter&#13;
zitting plaatsgevonden. Betrokkene en R.&#13;
hebben de zaak nader toegelicht. R. is planner&#13;
bij loonbedrijf R.. Namens de voorzitter van&#13;
het Hoofdproductschap Akkerbouw heeft&#13;
mevrouw mr. O.D. van der Vliet de zaak&#13;
nader toegelicht.&#13;
2. De schriftelijke verklaring en het&#13;
berechtingsrapport&#13;
Betrokkene wordt ten laste gelegd:&#13;
Overtreding van artikel 2 van de Verordening&#13;
HPA bestrijding wilde haver 2003. Daarin is&#13;
opgenomen de verplichting van een ondernemer&#13;
om van op zijn grond voorkomende&#13;
wilde haverplanten, te verwijderen en te vernietigen,&#13;
vóórdat het zaad begint uit te vallen&#13;
en dit voor een bepaalde datum. Het berechtingsrapport&#13;
is 2 september 2005 opgemaakt&#13;
door Kees Boons, toezichthouder HPA. Het&#13;
berechtingsrapport bevat een verklaring van&#13;
betrokkene, een kopie van het signaleringsrapport&#13;
van 22 juli 2005, een foto van de situatie&#13;
B.straat van 21 juli 2005, een foto van de&#13;
situatie L.straat van 21 juli 2005 en een brief&#13;
van 12 juli 2005 van het HPA met kenmerk&#13;
BO 12350.AW.&#13;
3. De betrokken regelgeving&#13;
Het Hoofdproductschap Akkerbouw heeft de&#13;
Verordening HPA bestrijding wilde haver&#13;
2003 vastgesteld. Doelstelling is te voorkomen&#13;
dat wilde haver (als zaad) een schadelijke verontreiniging&#13;
wordt in zaaizaden van graan en&#13;
grassen. Op overtreding van het bepaalde bij&#13;
of krachtens de Verordening worden tuchtrechtelijke&#13;
maatregelen gesteld.&#13;
4. De vaststaande feiten&#13;
Op grond van de stukken en het onderzoek&#13;
ter zitting zijn in deze zaak de volgende feiten&#13;
en omstandigheden voor het Tuchtgerecht&#13;
vast komen te staan:&#13;
– In een perceel erwten aan de B.straat en&#13;
een perceel gras aan de L.straat in gebruik&#13;
door betrokkene is na 1 juli 2005 wilde haver&#13;
aangetroffen;&#13;
– op 12 juli 2005 heeft het HPA betrokkene&#13;
met een brief laten weten dat hij in overtreding&#13;
was, maar betrokkene de mogelijkheid&#13;
gegeven tot 15 juli 2005 de wilde haver te verwijderen;&#13;
– op 21 juli 2005 is door de toezichthouder&#13;
HPA wederom wilde haver aangetroffen op&#13;
de percelen en is een berechtingsrapport opgemaakt.&#13;
5. Standpunt Hoofdproductschap&#13;
Akkerbouw&#13;
Op grond van de Verordening HPA bestrijding&#13;
wilde haver 2003 is de aanwezigheid van wilde&#13;
haver na 1 juli strafbaar. Op 21 juli 2005 is op&#13;
twee percelen van betrokkene wilde haver aangetroffen&#13;
en het Hoofdproductschap Akkerbouw&#13;
verzoekt derhalve het Tuchtgerecht aan&#13;
betrokkene een geldboete op te leggen.&#13;
6. Standpunt betrokkene&#13;
Betrokkene geeft aan maatregelen te hebben&#13;
genomen om de wilde haver te verwijderen.&#13;
Betrokkene heeft meerder malen met de klepelmaaier&#13;
gemaaid en meerdere malen gespoten&#13;
met Reglone. Betrokkene geeft ook aan&#13;
dat op het perceel erwten een miljoen wilde&#13;
ganzen zijn geweest wat wildschade heeft&#13;
opgeleverd. Na de oogst heeft betrokkene nog&#13;
met Roundup gespoten. Het heeft betrokkene&#13;
veel moeite en geld gekost de wilde haver te&#13;
verwijderen en is van mening dat het niet&#13;
rechtvaardig is wat hem nu overkomt. Betrokkene&#13;
geeft aan dat hij eigenlijk anderhalve&#13;
week te laat is geweest met het maaien.&#13;
7. De beoordeling&#13;
Het Tuchtgerecht stelt vast dat er wilde haver&#13;
is aangetroffen in het perceel in gebruik bij&#13;
betrokkene. Hiermee acht het Tuchtgerecht&#13;
het ten laste gelegde bewezen en stelt daarmee&#13;
de overtreding van artikel 2 van de Verordening&#13;
HPA bestrijding wilde haver 2003 vast.&#13;
Betrokkene heeft maatregelen genomen om&#13;
de wilde haver te verwijderen maar die waren&#13;
niet afdoende. Het Tuchtgerecht is van&#13;
mening dat betrokkene adequater had moeten&#13;
optreden door bijvoorbeeld eerder en zorgvuldiger&#13;
te maaien.&#13;
8. De beslissing&#13;
Het Tuchtgerecht legt, gelet op de ernst van&#13;
het feit en de omstandigheden van de zaak aan&#13;
betrokkene een geldboete op van € 400.</content><legacyfootnotes/><footnotes><footnote/></footnotes><auteurs/><published>2006-03-01 00:00:00</published><modified>2006-03-01 00:00:00</modified><editiondate>2006-03-01</editiondate><htmlpath>https://denhollander.info/artikel/3845</htmlpath></article>
</articles></edition>
<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1992</searchword><id>6173</id><udhid>UDH:TvAR/6173</udhid><titel>Vereniging Eastermars Lânsdouwe op weg naar een agrarische</titel><searchwords><searchword>TvAR 6/1992</searchword><searchword>UDH:TvAR/6173</searchword></searchwords><attachments><attachment><name>1992_nr 6_Artikel_Haan.pdf</name><extention>pdf</extention><url>https://denhollander.info/download/5967/ci</url></attachment></attachments><inleiding>Van tijd tot tijd weet mijn tegenwoordige woonplaats Oostermeer - sinds de invoering&#13;
van het Fries plaatsnamenbesluit officieel Eastermar geheten - de landelijke pers te halen.&#13;
Betrof het enige jaren geleden de toekenning van de stads- en dorpsvernieuwingsprijs&#13;
door de provincie Zuid-Holland, thans is de Vereniging Eastermars Lânsdouwe (VEL) in&#13;
het nieuws als eerste aanzet voor een agrarische milieucoöperatie. De vereniging die op&#13;
27 maart 1992 op initiatief van de veehouders Fokke Benedictus en Pieter de Jong door&#13;
ruim 50 boeren werd opgericht, stelt zich tot doel het ontwikkelen van een economisch&#13;
duurzame landbouw in evenwicht met het milieu en een verantwoord beheer van streekeigen&#13;
natuur en het karakteristieke landschap. De naam van de vereniging verwijst ook naar&#13;
de betrokkenheid met de leefomgeving. Lânsdouwe is een oud fries woord dat zoveel wil&#13;
zeggen als 'landschap en leefomgeving'.&#13;
Blijkens persberichten hebben de boeren uit Eastermar inmiddels enthousiaste reacties&#13;
ontvangen van de ministeries van VROM en LNV. Ook zou de directeur van de Nationale&#13;
Coöperatieve Raad, prof. G. van Dijk, volgens de berichten zijn dromen omtrent agrarische&#13;
milieucoöperaties werkelijkheid zien worden. Met hem is verschillende keren&#13;
overleg gevoerd over de oprichting van de VEL. Toch heeft deze in eerste instantie nog&#13;
niet de vorm gekregen van een coöperatieve vereniging, omdat men de resultaten van het&#13;
binnen 15 maanden te ontwikkelen voorbeeldplan wil afwachten. Bij de voorbereiding&#13;
van dit plan in het kader van de Vierde Nota Ruimtelijke Ordening zijn behalve de RPD&#13;
tal van overheids- en onderzoeksinstanties betrokken. Zo zal de NCR in samenwerking&#13;
met de Vakgroep Agrarisch Recht uit Wageningen een ontwerp maken voor de wijze&#13;
waarop de VEL als coöperatie de uitvoering van het voorbeeldplan ter hand zou kunnen&#13;
nemen.&#13;
Het plan zal niet minder dan een veertiental deelprojecten omvatten, waaronder het gezamenlijk&#13;
opzetten van mineralenbalansen en milieuzorgsystemen, het beheer van reservaten&#13;
en ecologische verbindingszones en het onderhoud van zand- en fietspaden in eigen&#13;
beheer, alsmede de mogelijkheden voor een verweving tussen landbouw en natuurbeheer.&#13;
Bij dit laatste is met name aan de voor dit gebied zo karakteristieke houtwallen (dykswâlen),&#13;
elzensingels, dobben en pingo's gedacht. Uiteindelijk zal in nauw overleg met de directeur&#13;
LNO in Friesland een definitief en integraal plan voor het beheer van natuur,&#13;
landschap en milieu in combinatie met kleinschalige recreatie door een coöperatieve vereniging&#13;
van boeren en grondgebruikers worden ontwikkeld.&#13;
Het klinkt bijna te mooi om waar te zijn, zelfs voor iemand die - zoals ondergetekende&#13;
- al in 1975 voor oprichting van o.m. verenigingen voor landschapsbeheer heeft gepleit.¹</inleiding><content/><legacyfootnotes>¹ Advies inzake de regeling van het landschapsbeheer en de landschapsparken op lange en&#13;
korte termijn, De Pacht 1975, blz. 206 e.v.</legacyfootnotes><footnotes><footnote/></footnotes><auteurs>P. de Haan</auteurs><published>1992-06-01 00:00:00</published><modified>1990-09-10 00:00:00</modified><editiondate>1992-06-01</editiondate><htmlpath>https://denhollander.info/artikel/6173</htmlpath></article>
</articles></edition>
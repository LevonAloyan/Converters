<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1989</searchword><id>6268</id><udhid>UDH:TvAR/6268</udhid><titel>Een nuchter boek over aardse zaken (Boekbespreking: J. de Vries, Grondpolitiek en kabinetscrises)</titel><searchwords><searchword>TvAR 12/1989</searchword><searchword>UDH:TvAR/6268</searchword></searchwords><attachments><attachment><name>1989_nr 12_Artikel_Secker.pdf</name><extention>pdf</extention><url>https://denhollander.info/download/6062/ci</url></attachment></attachments><inleiding>INLEIDING&#13;
In april 1989 verdedigde Jouke de Vries aan de Rijksuniversiteit te Leiden het proefschrift&#13;
Grondpolitiek en kabinetscrises, waarvan door uitgeverij Vuga te Den Haag&#13;
een handelseditie werd verzorgd. Thema: de spanningen rond de grondpolitiek tijdens&#13;
drie centrum-linkse kabinetten.&#13;
De aandacht van de auteur voor dit onderwerp werd gewekt door de val van het&#13;
kabinet-Den Uyl in 1977. Perscommentaren verwezen naar twee soortgelijke situaties&#13;
die wel niet direct, maar dan toch indirect het voortijdig einde van een tweetal&#13;
eerdere kabinetten hadden bewerkstelligd. Bedoeld werden het vierde kabinet-Drees,&#13;
dat in 1958 struikelde over belastingvoorstellen van minister Hofstra, en het zeer&#13;
kortstondige kabinet-Cals dat in 1966 ten gevolge van een actie van KVP-fractievoorzitter&#13;
Schmelzer ten val kwam.&#13;
De auteur stelt zich met deze studie een drieledig doel:&#13;
- vergroting van de kennis inzake grondpolitiek, die hij definieert als 'betrekking&#13;
hebbend op de bindende beslissingen die worden genomen over doelstellingen en&#13;
middelen, gericht op een zo verantwoord mogelijk gebruik van de grond';&#13;
- het verwerven van meer inzicht in het ontstaan van kabinetscrises, die naar zijn&#13;
mening - vergeleken met het tot stand komen van kabinetten - veronachtzaamd&#13;
terrein zijn;&#13;
- aanvulling op de zijns inziens te enge parlementaire geschiedschrijving, die te wei&#13;
nig oog heeft voor alle bij het beleidsvormingsproces betrokkenen.&#13;
Met dit doel voor ogen formuleert De Vries een dubbele vraagstelling:&#13;
1. welke rol speelde de grondpolitiek bij de kabinetscrises in 1958, 1966 en 1977?&#13;
2. welke actores waren hierbij betrokken en wat waren hun standpunten?&#13;
En de lezer is geneigd hieraan onmiddellijk de vraag toe te voegen: welke actores,&#13;
welke standpunten waren doorslaggevend voor het eindresultaat? </inleiding><content>INHOUD VAN HET BOEK&#13;
Het gehele boek beslaat, inclusief notenapparaat, literatuuropgave en een Engelse&#13;
samenvatting, nauwelijks 200 bladzijden. Het ademt een nuchtere, koele, wetenschappelijk-afstandelijke sfeer. Het is duidelijk: De Vries houdt niet van franje.&#13;
Voor zijn inleiding, waarin kort en bondig de aanleiding tot het onderzoek, de&#13;
vraagstelling, toegepaste methode en de indeling van het boek uit de doeken worden&#13;
gedaan, heeft hij nog geen drie bladzijden nodig. Het is dan ook eerder aan de ingewikkelde&#13;
materie van de grondpolitiek te wijten dan aan de stijl van de schrijver dat&#13;
lezing van het boek mij in eerste instantie niet meeviel. De inhoud van het boek zelf&#13;
heeft een logische indeling in zes hoofdstukken.&#13;
Hoofdstuk 1 behandelt de strijd om de grond zelf. Het geeft een korte historische&#13;
samenvatting van de grondpolitiek, met zijn technische, juridische en ideologische&#13;
aspecten. De standpunten van de over de grondpolitiek met elkaar strijdende partijen&#13;
- aan de ene kant de PvdA (met PPR en D'66), aan de andere kant de confessionele&#13;
partijen, gesteund door de VVD - zijn te herleiden op het gedachtengoed van&#13;
politieke filosofen en economen uit vroegere tijden. De Vries maakt al direct&#13;
duidelijk dat de strijd om de grond sinds de jaren vijftig van de twintigste eeuw niet&#13;
zozeer het doel betrof: een zo optimaal mogelijk gebruik van de schaarse grond,&#13;
maar veeleer de middelen om dit doel te bereiken.&#13;
Hoofdstuk II begint met een uiteenzetting over de in politicologisch-bestuurskundige&#13;
kringen gangbare theorie van de 'ijzeren driehoek', een gesloten circuit van&#13;
nauw met elkaar samenwerkende actores in een besluitvormingsproces. Het bestaan&#13;
van zo'n ijzeren driehoek met name in de landbouwsector wordt algemeen bekend&#13;
verondersteld. In de Nederlandse situatie wordt daaronder begrepen het departement&#13;
van Landbouw en Visserij, de vaste kamercommissie voor Landbouw en Visserij,&#13;
en het Landbouwschap, waarvan alle boeren verplicht lid zijn.&#13;
De drie volgende hoofdstukken beschrijven elk vrij gedetailleerd de initiatieven&#13;
die door de progressieve partijen zijn ondernomen om wijzigingen op het gebied van&#13;
de grondpolitiek in te voeren. In het vierde kabinet-Drees betrof het een wetsvoorstel&#13;
om de uit 1953 daterende wet vervreemding landbouwgronden, die in 1958 zou&#13;
aflopen, een permanent karakter te geven. Hoofddoel: beheersing van de koopprijzen&#13;
in geval van verkoop van grond. De voorgestelde maatregelen betroffen eveneens&#13;
regeling van een voorkeursrecht voor pachters en landbouwkundige toetsing&#13;
om ondoelmatige verkaveling van de grond te voorkomen. Een grote rol was hierbij&#13;
toegekend aan de grondkamers. De socialistische minister van Landbouw, Vondeling,&#13;
slaagde er niet in zijn wetsvoorstel ongeamendeerd aanvaard te krijgen. De wet&#13;
bleef hierdoor van tijdelijke werkingsduur. De tijdelijk afwezige socialistische fractieleider&#13;
Burger toonde zich na terugkeer verbolgen dat Vondeling niet het onaanvaardbaar&#13;
had uitgesproken over het ingediende amendement.&#13;
In het kabinet-Cals-Vondeling werden meerdere voorstellen ingediend, inzake invoering&#13;
van een speculatiewinstbelasting, het voorkeursrecht voor gemeenten, en&#13;
aanpassing van de onteigeningswet. De ambtenaren van de diverse betrokken departementen&#13;
waren het onderling niet eens; de beslissing moest in de ministerraad worden&#13;
genomen. Door de vroegtijdige val van het kabinet in de Nacht van Schmelzer kwam&#13;
het niet meer tot een behandeling van de wetsvoorstellen in de Kamer. Daarom liet&#13;
ook het Landbouwschap na middels adressen de Kamer onder druk te zetten. Het&#13;
kabinet-De Jong heeft de door Samkalden ingediende wetsvoorstellen uiteindelijk&#13;
ingetrokken. Een derde progressief initiatief werd ondernomen door het kabinet-Den Uyl en&#13;
gold een gewijzigd wetsontwerp inzake onteigening. Het aantal wijzigingsvoorstellen&#13;
was gigantisch. Zoals een van de medespelers later, verwijzend naar enkele door&#13;
prof. De Haan ingediende plannen verklaarde: 'de hanen vlogen over de tafel'. De&#13;
onenigheid over de grondpolitieke voorstellen bleek niet te kunnen worden bijgelegd&#13;
en leidde uiteindelijk tot de val van het kabinet begin 1977.&#13;
In het laatste hoofdstuk vat De Vries de resultaten van zijn onderzoek samen en&#13;
geeft - onaangekondigd, maar uiterst welkom voor de nieuwsgierige lezer - in kort&#13;
bestek weer hoe het met de grondpolitiek afliep onder de centrum-rechtse kabinetten&#13;
die na de beschreven kabinetscrises werden gevormd.&#13;
RESULTATEN VAN HET ONDERZOEK&#13;
Een van de conclusies van de schrijver keert terug in de bij het proefschrift gevoegde&#13;
stellingen:&#13;
'Het strijdpunt van de grondpolitiek waarover het kabinet-Den Uyl op 22 maart&#13;
1977 is gevallen stelde inhoudelijk nauwelijks iets voor: de uitkomsten van het&#13;
verkeerswaarde-min-stelsel en het gebruikswaarde-plus-stelsel waren naar elkaar&#13;
toegegroeid.'&#13;
De hoofdoorzaak voor het mislukken van de progressieve pogingen tot wijziging&#13;
van de grondpolitiek legt De Vries toch vooral bij de progressieven zelf. Hij beticht&#13;
hen van een viertal inschattingsfouten, vooral gemaakt ten tijde van het kabinet-Den&#13;
Uyl. Ten eerste op een onjuiste prioriteitsstelling. De progressieven hadden wijzer&#13;
gedaan eerst het voorkeursrecht voor gemeenten te wijzigen, en pas in tweede instantie&#13;
de onteigeningswet aan te passen.Ten tweede ging de PvdA van een verkeerd idee&#13;
uit, dat onteigening van de grond tegen gebruikswaarde de mensen met lagere inkomens&#13;
zou helpen in de vorm van lagere huren. De Vries toont aan dat de verwervingskosten&#13;
slechts zeer ten dele die huren be√Ønvloeden. Een derde fout betreft het&#13;
veronachtzamen van de progressieven van de jurisprudentie inzake onteigeningsproblematiek.&#13;
Deze loste in de praktijk al veel knelpunten op. Ten slotte werd door de&#13;
socialisten geen rekening gehouden met de effecten van de rente over het in geval&#13;
van onteigening vrijkomend kapitaal. Bij elkaar betekende dit dat men niet genoeg&#13;
oog had voor de betrekkelijk geringe verschillen tussen de voorstellen van beide&#13;
zijden.&#13;
Toch moet de schrijver concluderen dat de grondpolitiek wel degelijk van groot&#13;
belang was bij alle drie beschreven crises, waarmee hij de eerste gestelde onderzoeksvraag&#13;
bevestigend beantwoordt. Om deze ogenschijnlijke tegenstrijdigheid te verklaren&#13;
neemt hij zijn toevlucht tot een door de Amerikaanse politicoloog Edelman opgemerkt&#13;
fenomeen. Namelijk de belangrijke rol van ideologisch taalgebruik in het&#13;
politieke en bestuurlijke proces, waardoor de geschilpunten worden opgeklopt en&#13;
groter lijken dan ze in werkelijkheid zijn. De Vries' uitleg hiervan klinkt zeer plausibel.&#13;
Te meer daar hij daadwerkelijk kan aantonen dat de gevolgen van de verschillende&#13;
voorstellen voor schadeloosstelling bij onteigening in de praktijk veel minder&#13;
uiteenlopen dan werd verondersteld. Diverse hoofdrolspelers hebben zich dat later ook gerealiseerd en openlijk toegegeven. Het doet vreemd aan dat door de betrokken&#13;
actores kennelijk nooit berekend is wat de gevolgen van hun voorstellen zouden&#13;
zijn. Het bleek ook uit het gemak waarmee bijvoorbeeld bij de formatiebesprekingen&#13;
van wat het tweede kabinet-Den Uyl had moeten worden het geschilpunt van&#13;
de grondpolitiek kon worden bijgelegd.&#13;
Het antwoord op de tweede onderzoeksvraag, naar betrokken actores en hun&#13;
standpunten, levert weinig verrassingen. Hoewel De Vries zich bij zijn onderzoek&#13;
liet leiden door de ijzeren driehoek in de agrarische sector, alias het groene front,&#13;
geeft hij in het begin van zijn boek al aan dat daar veel kritiek op mogelijk is. Hij&#13;
laat zich in deze kritiek voornamelijk leiden door een publikatie van H. Heclo, getiteld&#13;
'Issue-networks and the executive establishment' (in: A. King (ed.), The New&#13;
American Political System, Washington D.C. 1978; heel lovenswaardig neemt De&#13;
Vries gelukkig niet zonder meer de Engelse benaming over, maar spreekt steeds van&#13;
'strijdpunt-netwerken'). In navolging van Heclo acht De Vries het zeer aannemelijk&#13;
dat er meer dan drie actores betrokken zijn bij het strijdpunt van de grondpolitiek.&#13;
Buiten de al eerder aangegeven drie 'ontdekt' hij de niet onbelangrijke rol van andere&#13;
departementen, van Justitie bijvoorbeeld, maar ook van Volkshuisvesting en&#13;
Ruimtelijke Ordening en Milieu. Dat lijkt op het intrappen van een open deur, want&#13;
de auteur zelf stelt al in het begin van zijn boek dat de grondpolitiek sedert de oorlog&#13;
steeds belangrijker werd in verband met woningbouwproblemen, industrialisatie,&#13;
verkeersproblematiek e.d.&#13;
COMPLEXE MATERIE&#13;
Als √©√©n ding duidelijk is geworden na lezing van dit boek dan wel dat de grondpolitiek&#13;
een uiterst complexe materie is. De verschillende gehanteerde begrippen in de&#13;
elkaar opvolgende voorstellen voor wetsontwerpen dwingen tot geconcentreerd lezen.&#13;
Zelfs de hoofdrolspelers raakten wel eens het spoor bijster. De Vries kon althans&#13;
zelfs de regering op een vergissing, een onjuist woordgebruik, betrappen.&#13;
In de discussie over de waarderingsnorm voor schadeloosstelling in geval van onteigening&#13;
stonden twee essenti√´le termen centraal. De progressieven wensten uit te&#13;
gaan van de gebruikswaarde van de grond, al dan niet met enkele corrigerende factoren&#13;
(de gebruikswaarde-plus); de confessionele en liberale partijen stelden zich op&#13;
het standpunt van de verkeerswaarde van de grond, maar waren van hun kant bereid&#13;
daarop enkele onevenredig winstgevende factoren in mindering te brengen (de verkeers&#13;
waarde-min).&#13;
Een van de direct betrokkenen in 1977, minister van Justitie Van Agt, werd de&#13;
stortvloed van steeds maar gewijzigde voorstellen al te gortig. Zeker toen vrij snel&#13;
achter elkaar een drietal voorstellen op tafel werd gelegd van prof. mr. P. de Haan&#13;
(hoogleraar onroerend goedrecht aan de TH te Delft, buitengewoon hoogleraar&#13;
grondgebruikrecht aan de VU te Amsterdam, vertegenwoordiger van het wetenschappelijk&#13;
bureau van de ARP, en adviseur en lid van de commissie-Grondgebruik&#13;
van het Landbouwschap), in de wandelgangen aangeduid als De Haan I, II of III.&#13;
De chaos werd nog vergroot toen deze plannen ook nog eens werden gewijzigd. Om door de bomen het bos nog te kunnen onderscheiden introduceerde Van Agt termen&#13;
als 'diepvrieshaan', 'gecastreerde haan' en zelfs 'drievoudig gecastreerde diepvrieshaan'.&#13;
ENKELE KANTTEKENINGEN OF 'MIN- EN PLUSPUNTEN'&#13;
Als er sinds de jaren vijftig sprake is van drie initiatieven van socialistische zijde om&#13;
de bestaande situatie inzake grondpolitiek te wijzigen, is een korte schets van het&#13;
tot dan toe gevoerde beleid op zijn plaats. De niet-ingewijde op het terrein van de&#13;
grondpolitiek mist een dergelijke uiteenzetting van het tot 1956 toe gevoerde beleid.&#13;
Hij zou niet alleen diepgaander ge√Ønformeerd willen worden over de totstandkoming&#13;
van de wet vervreemding landbouwgronden van 1953, maar ook over discussies inzake&#13;
de werking van de onteigeningswet. Deze stamt weliswaar reeds uit 1851 maar&#13;
is vooral in de twintigste eeuw veelvuldig gewijzigd, tussen 1900 en 1940 alleen al&#13;
23 maal. De lezer dient ook minstens te beseffen dat de vooroorlogse kabinetten&#13;
voornamelijk door confessionelen werden beheerst, een paar jaren gesteund door&#13;
vrijzinnig-democraten. De beknopte beschrijving van het werk van de twee staatscommissies&#13;
die voor 1956 met de grondpolitiek bezig waren, de commissie-Frederiks&#13;
van 1938, de commissie-Van den Bergh van 1948 acht ik hiertoe onvoldoende achtergrondinformatie&#13;
gevend.&#13;
Belangrijker bezwaar acht ik het vrij krampachtig vasthouden aan de ijzeren driehoek&#13;
als leidraad voor de studie. Niettegenstaande de schrijver zelf de kritiek van&#13;
Heclo tegen de beperkte reikwijdte van deze ijzeren driehoek deelt, wekt hij minstens&#13;
de indruk blij verrast te zijn met de ontdekking dat buiten de drie - belangrijke -&#13;
actores in de landbouwsector nog anderen een rol spelen. Bovendien stelt hij de drie&#13;
hoofdactores voor als intern zeer homogeen opererende krachten. Van de verdeeldheid&#13;
in elk van de drie 'hoeken', zoals die regelmatig naar buiten komt, maakt hij wel&#13;
melding, maar in zijn conclusies doet hij met dat gegeven niets. Over de gevolgen van&#13;
verdeeldheid binnen de vaste kamercommissies, waarin specialisten van alle grote&#13;
fracties zitten, heb ik weinig gelezen. Toch was die er wel, zoals De Vries zelf constateert.&#13;
Mij boeit de vraag in hoeverre de partijpolitieke tegenstellingen binnen elk van&#13;
de hoeken, of dat nu het departement, de kamercommissie of de belangengroeperingen&#13;
betreft, bepalend waren of werden overvleugeld door sectorale belangen. Een&#13;
duidelijk antwoord op die vraag geeft de auteur niet. Na lezing van het boek kan&#13;
ik mij toch niet aan de indruk onttrekken dat juist de partijpolitiek overheersend&#13;
was. De socialistische landbouwspecialisten liepen uiteindelijk toch mee in het partijpolitiek&#13;
gareel. Wel maakt de schrijver duidelijk hoe sterk de banden waren tussen&#13;
bijvoorbeeld kamerleden en belangengroepen, maar dan toch altijd via partijlijnen.&#13;
Het is toch geen toeval dat het grootste verzet tegen de progressieve politiek vanuit&#13;
A.R. hoek kwam, terwijl ook de indiener van de meest spraakmakende plannen, De&#13;
Haan tot die partij behoorde? Impliciet bevestigt De Vries deze indruk wel door ideologische&#13;
verschillen als hoofdoorzaak van de crises aan te wijzen. De vraag is echter&#13;
hoe dit in te passen is in de theorie van de ijzeren driehoek of het gesloten circuit? Zijn&#13;
partijpolitieke verschillen uiteindelijk toch niet belangrijker dan sectorbelangen? Een tweede belangrijk bezwaar. Niettegenstaande de herhaald geuite overtuiging&#13;
van De Vries dat bij een strijdpunt-netwerk meer actores een rol spelen dan in de&#13;
ijzeren driehoek te vinden zijn, verzuimt hij de nodige aandacht te geven aan een&#13;
heel belangrijke actor, de rechter. In zijn conclusie wijst hij wel op de praktische&#13;
situatie dat in de jurisprudentie reeds rekening werd gehouden met tal van factoren&#13;
die de wetgevers nu vastgelegd wilden zien. Maar hij onderzoekt die rol van de jurisprudentie&#13;
niet. Zo komt de lezer bijvoorbeeld niet te weten in hoeverre in progressieve&#13;
kring rechterlijke uitspraken in de wetsontwerpen werden meegenomen. De bewerker&#13;
van de Onteigeningswet in de editie van Schuurman en Jordens, mr. L. de&#13;
Vries, trouwens zelf een medespeler in het strijdpunten-netwerk volgens de maatstaven&#13;
van De Vries (hij was ten tijde van het kabinet-Den Uyl werkzaam bij de stafafdeling&#13;
Privaatrecht van het Ministerie van Justitie), maakt het zelfs de niet-juridisch&#13;
geschoolde onderzoeker vrij gemakkelijk om belangrijke jurisprudentie op dit&#13;
gebied na te slaan.&#13;
Bovenstaande bezwaren betekenen geenszins dat deze boekbespreking in mineur&#13;
zou moeten eindigen. De recensent laat zich nu eenmaal gemakkelijk verleiden extra&#13;
wensen te formuleren, die het besproken object voor hem of haar nog aantrekkelijker&#13;
maken. Het onderzoek is bovendien in een betrekkelijk korte tijd afgerond en&#13;
dat op zich is een felicitatie aan het adres van de auteur waard. De Vries is er al met&#13;
al zeker in geslaagd een helderder beeld van de rol van de grondpolitiek in de drie&#13;
centrum-linkse kabinetten te geven. Door gedegen archiefonderzoek is de rol van de&#13;
meeste betrokkenen duidelijk geworden. Daarmee heeft hij een waardevolle bijdrage&#13;
aan de parlementaire geschiedschrijving gegeven. Maar de mening van de auteur dat&#13;
parlementaire geschiedschrijving in het algemeen zich zou beperken tot de rol van&#13;
regering en parlement deel ik niet. Het is niet doenlijk op deze plaats de auteur van&#13;
zijn ongelijk in dezen te overtuigen. (Laat ik hem als voorbeeld slechts mogen&#13;
wijzen op de zeer gedegen studie van J. Bank over Katholieken en de Indonesische&#13;
Revolutie, Baarn 1983).&#13;
Een duidelijk 'plus'punt zijn ook de toegevoegde bijlagen. Ondanks de complexe&#13;
materie verschaffen deze een helder inzicht in de verschillende ingediende voorstellen&#13;
inzake grondpolitiek. In de periode tussen 1956 en 1981 waren dat er liefst&#13;
vijftien.&#13;
TEN SLOTTE&#13;
Een van de aardige dingen in dit proefschrift is dat De Vries de betrokkenheid van&#13;
de actores duidelijk maakt door iets over hun achtergrond mee te delen. De ministers&#13;
Mansholt en Biesheuvel kwamen uit een boerenfamilie, Vondeling was geschoold&#13;
als landbouwkundig ingenieur, Brouwer kwam uit de landbouwsector, minister&#13;
van Justitie Samkalden was gespecialiseerd in agrarisch recht. Ook Van Agt&#13;
had zich op de afdeling Juridische Zaken van het departement van Landbouw en&#13;
Visserij met agrarisch recht bezig gehouden. Het is in deze context hoogst opmerkelijk&#13;
te lezen dat Den Uyl in een interview met de auteur verklaart niet geweten te&#13;
hebben dat De Haan die zo'n prominente rol speelde verbonden was aan het Landbouwschap. Dit sterkt mij in de overtuiging dat het vooral de partijpolitieke kleur&#13;
van De Haan was die Den Uyl interesseerde.&#13;
De Vries zelf, zo zegt zijn curriculum vitae, is geboren in een Friese plattelandsgemeente.&#13;
Dat hij zelf op enigerlei wijze persoonlijk in de grondpolitiek in het algemeen,&#13;
de agrarische sector in het bijzonder, is ge√Ønteresseerd, blijkt niet uit zijn&#13;
boek. Hij benadert de materie zoals het een onpartijdig wetenschapper betaamt. Hij&#13;
lijkt zich eerder te verbazen over de belangrijke rol die emoties kunnen spelen in de&#13;
politiek. Voor een analyse van het besluitvormingsproces zoals zijn studie beoogt,&#13;
in dit geval toevallig (?) de grondpolitiek, is gebruikmaking van theoretische modellen&#13;
een goed hulpmiddel. Een sluitende rationele verklaring kan dit mijns inziens&#13;
echter nooit opleveren. In welk punt van het strijdpunten-netwerk men het ook&#13;
zoekt, het betreft steeds mensen. Of hebben historici op dit punt gewoon een andere&#13;
visie dan politicologen? Juist een constatering achteraf zoals van Den Uyl dat de geschillen&#13;
tussen de partijen en hun standpunten inderdaad niet zo groot waren dat&#13;
het kabinet per se moest vallen, duidt er op dat andere factoren, menselijke verhoudingen&#13;
en emoties, niet buiten beschouwing mogen blijven.</content><legacyfootnotes/><footnotes><footnote/></footnotes><auteurs>Drs. W.P. Secker</auteurs><published>1989-12-01 00:00:00</published><modified>1989-12-01 00:00:00</modified><editiondate>1989-12-01</editiondate><htmlpath>https://denhollander.info/artikel/6268</htmlpath></article>
</articles></edition>
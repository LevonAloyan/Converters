<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2007</searchword><id>3871</id><udhid>UDH:TvAR/3871</udhid><titel>Fiscaal agrarische actualiteiten</titel><searchwords><searchword>TvAR 3/2007</searchword><searchword>UDH:TvAR/3871</searchword></searchwords><attachments><attachment><name>TvAR_2007_3-3.pdf</name><extention>pdf</extention><url>https://denhollander.info/download/3860/ci</url></attachment></attachments><inleiding>1. Inleiding&#13;
2006&#13;
De grote dynamiek van het belastingrecht brengt ook voor&#13;
de land- en tuinbouw jaarlijks weer de nodige nieuwe ontwikkelingen&#13;
op het gebied van regelgeving en jurisprudentie&#13;
met zich mee. Behalve het Belastingplan dat jaarlijks na&#13;
Prinsjesdag het licht ziet, viel een tweetal zaken in 2006 in&#13;
het bijzonder op: het Besluit van de staatssecretaris van Financiën&#13;
van 8 maart 20061 inzake de toepassing van de&#13;
landbouwvrijstelling op de ondergrond van agrarische bedrijfswoningen&#13;
en het wetsvoorstel Werken aan Winst2,&#13;
waarin een specifiek pakket voor de land- en tuinbouw is&#13;
opgenomen. Het Besluit van 8 maart 2006 en de daarin opgenomen&#13;
overgangsregeling bezorgen in heel 2006 en 2007&#13;
veel agrariërs en hun adviseurs extra werk. Het wetsvoorstel&#13;
Werken aan Winst bevat een scala aan fiscale lastenverzwaringen&#13;
en -verlichtingen die mede of zelfs in het bijzonder&#13;
van betekenis zijn voor de agrarische sector. Niet in het&#13;
minst behoort daartoe de invoering van een algemene cultuurgrondvrijstelling&#13;
voor de overdrachtsbelasting.&#13;
2007&#13;
Voor 2007 staan evaluaties van de landbouwvrijstelling in&#13;
de inkomstenbelasting en van de landbouwregeling in de&#13;
omzetbelasting op het programma. Daarnaast vragen&#13;
nieuwe ontwikkelingen in het buitengebied aandacht, zoals&#13;
natuurontwikkeling, ontwikkeling van landgoederen, vrijkomende&#13;
agrarische gebouwen (zowel de woningen als bedrijfsgebouwen)&#13;
en meer in het algemeen, het streven naar&#13;
een leefbaar platteland. Dit krijgt steeds meer doorwerking&#13;
naar het fiscale domein, in het bijzonder voor wat betreft de&#13;
inkomstenbelasting en het successie- en schenkingsrecht.&#13;
Kernvraag daarbij is hoe in fiscale zin wordt omgegaan met&#13;
het bezit van landelijk vastgoed, anders dan de gebouwen&#13;
en cultuurgronden van de actieve agrarisch ondernemer.</inleiding><content>2. Ontwikkelingen in de inkomstenbelasting&#13;
2.1. Bedrijfsbeëindiging en nieuwe bestemmingen&#13;
Het proces van inkrimping van het aantal actieve agrarisch&#13;
ondernemers en van schaalvergroting gaat nog onverminderd&#13;
door. De belastingheffing bij stakende agrariërs vraagt&#13;
onverminderd veel aandacht, in het bijzonder als de agrarische&#13;
gebouwen niet worden verkocht, maar de eigenaar/exondernemer&#13;
de boerderij blijft bewonen en overbrengt naar&#13;
het privé-vermogen. In het Besluit van 12 april 20063 heeft&#13;
de staatssecretaris van Financiën herhaald op welke praktische&#13;
wijze wat hem betreft bij de waardering van de gebouwen&#13;
rekening mag worden gehouden met de voortdurende&#13;
duurzame zelfbewoning door de eigenaar. Ook geeft hij aan&#13;
in hoeverre die duurzame zelfbewoning kan doorwerken&#13;
naar (ook) de waardering van bijgebouwen (veelal de voormalige&#13;
agrarische bedrijfsgebouwen). De discussies over dit&#13;
laatste onderwerp zijn ook terug te vinden in de rechtspraak&#13;
van 2006.4&#13;
Steeds meer gemeenten geven concreet invulling aan&#13;
het ruimtelijk beleid met betrekking tot het gebruik van&#13;
voormalige agrarische bedrijfsgebouwen. Evenzo voert inmiddels&#13;
een groot aantal provincies een Ruimte voor&#13;
Ruimte-beleid, waarbij één of meerdere nieuwe woonkavels&#13;
kunnen worden verkregen, mits men voldoende kubieke&#13;
meters voormalige agrarische bedrijfsgebouwen sloopt. De&#13;
concrete toepassing van dit beleid vraagt vaak bijzondere&#13;
fiscale aandacht.&#13;
2.2. Landbouwvrijstelling in de inkomstenbelasting&#13;
De specifieke vrijstelling voor waardeveranderingen van&#13;
landbouwgrond die door een land- of tuinbouwer bedrijfsmatig&#13;
wordt gebruikt, wordt steeds meer als een bedenkelijk&#13;
privilege van het ‘groene front’ ervaren. Toch zijn de argumenten&#13;
voor deze vrijstelling nog niet achterhaald, vooral&#13;
niet omdat het huidige belastingstelsel nog altijd geen algemene&#13;
heffing op vermogenswinsten kent.&#13;
In 1986 en in 2000 is de landbouwvrijstelling al aanzienlijk&#13;
ingeperkt. In de arresten van 7 mei 20045 lijkt de&#13;
Hoge Raad daar ook een bijdrage aan te hebben geleverd&#13;
door te oordelen dat reeds door de wetswijziging van 1986&#13;
de waardeveranderingen van de ondergrond van (bedrijfs) -&#13;
woningen niet langer onder de landbouwvrijstelling valt.&#13;
Dit tot verbazing van velen, omdat hier in de parlementaire&#13;
behandeling van de wijziging in 1986 niets uitdrukkelijk&#13;
van terug te vinden is. Het oordeel van de Hoge Raad vroeg&#13;
om een initiatief van de staatssecretaris, omdat het oordeel&#13;
ook in tegenspraak was met het feitelijk tot dan toe door&#13;
hem gevoerde beleid. Dat initiatief is in 2006 gekomen in&#13;
de vorm van het hiervoor al gememoreerde Besluit van&#13;
8 maart 2006. Daarin bevestigt de staatssecretaris dat het&#13;
oordeel van de Hoge Raad afwijkt van het tot dan toe door&#13;
hem gevoerde en ook gepubliceerde beleid. Hij trekt dat beleid&#13;
per direct in en komt met een overgangsregeling: agrariërs&#13;
die niet reeds ter gelegenheid van de wetswijziging in&#13;
2000 hun woning naar het privé-vermogen hebben overgebracht&#13;
(‘geheretiketteerd’), krijgen daar alsnog de gelegenheid&#13;
toe per 31 december 2005. Zij kunnen dan nog profiteren&#13;
van het oude beleid, waardoor de fiscale boekwinst op&#13;
de ondergrond in ieder geval tot de waarde in het economisch&#13;
verkeer bij agrarische bestemming (WEVAB) vrijgesteld&#13;
blijft. Bij verkoop of onttrekking ná 8 maart 2006&#13;
geldt onverkort de lijn van de 7 mei 2004-arresten, waardoor&#13;
de winst op de ondergrond alsdan grotendeels of zelfs&#13;
volledig belast wordt.&#13;
Veel agrariërs hebben reeds in 2000 in beginsel gekozen&#13;
voor heretikettering van de woning. Deze heretiketteringen&#13;
waren echter nog niet afgewerkt, hangende procedures bij&#13;
de Hoge Raad. Daar is nu bij gekomen de mogelijkheid tot&#13;
heretikettering per 31 december 2005. Belastingdienst en&#13;
landbouwbedrijfsleven hebben overleg gevoerd en zijn gekomen&#13;
tot een ‘werkafspraak’, met name om te voorkomen&#13;
dat in elk van de vele duizenden gevallen individueel zou&#13;
moeten worden getaxeerd.6 Hoofdlijn van de werkafspraak&#13;
is dat als een agrarisch bedrijf aan de zogenaamde ‘NGEnorm’&#13;
van het Landbouw-Economisch Instituut voldoet,&#13;
aangenomen wordt dat de WEVAB-waarde van de ondergrond&#13;
van de woning overeenstemt met de waarde in het&#13;
economisch verkeer (WEV) en de waarde van de woningopstal&#13;
wordt afgeleid van de WOZ-waarde. De grote variatie&#13;
in praktijksituaties leidt tot vele specifieke vragen aangaande&#13;
de toepassing van de werkafspraak en de landbouwvrijstelling&#13;
in het algemeen. Mede om die reden heeft&#13;
de belastingdienst naderhand nog een groot aantal vragen&#13;
en antwoorden gepubliceerd.7&#13;
2.3. Herinvesteringsreserve en overheidsingrijpen&#13;
Door toepassing van de faciliteit van de herinvesteringsreserve&#13;
wordt niet alleen vervanging van (versleten) bedrijfsmiddelen&#13;
(grond, gebouwen, machines, productierechten,&#13;
etc.) fiscaal begeleid. Ook bedrijfsverplaatsingen en omschakelingen&#13;
binnen een bedrijf steunen vaak op toepassing&#13;
van de herinvesteringsreserve, zodat tussentijdse fiscale afrekening&#13;
over stille reserves wordt voorkomen.&#13;
2006 mag voor wat betreft deze faciliteit gerust een roerig&#13;
jaar worden genoemd en dan nog niet eens zozeer door&#13;
het feit dat de staatssecretaris in zijn Besluit van 5 december&#13;
20068 alle voorgaande gepubliceerde beleidsstandpunten&#13;
aangaande de herinvesteringsreserve heeft gecompileerd en&#13;
samengebundeld. In het Besluit worden ook enkele nieuwe&#13;
standpunten bekendgemaakt en enkele goedkeuringen vastgelegd.&#13;
Zo wordt meer ruimte geboden voor toepassing van&#13;
de herinvesteringsreserve als een bedrijfsmiddel niet wordt&#13;
vervreemd, maar wel aan de bedrijfsvoering wordt onttrokken,&#13;
bijvoorbeeld bij toepassing van Ruimte voor Ruimte of&#13;
omzetting van landbouwgrond naar natuur. Als landbouwgrond&#13;
wordt verkocht aan bijvoorbeeld een projectontwikkelaar&#13;
en er een voorwaardelijke nabetaling wordt overeengekomen,&#13;
kan de herinvesteringsreserve ook ter zake van&#13;
deze nabetaling worden toegepast.&#13;
Zeker als een agrarisch ondernemer landbouwgrond&#13;
heeft verkocht voor nieuwe bestemmingen (woningbouw,&#13;
industrie, infrastructuur, etc.) of zelfs zijn gehele bedrijf&#13;
wenst te verplaatsen, heeft hij er vaak veel belang bij dat&#13;
aangenomen wordt dat het afstaan van de ‘oude’ gronden&#13;
en gebouwen het directe gevolg is van ‘overheidsingrijpen’.&#13;
In dat geval kan hij namelijk doorgaans probleemloos zijn&#13;
bedrijf verplaatsen, (tegelijkertijd) de bedrijfsvoering omschakelen&#13;
en/of zijn bedrijf aanzienlijk vergroten, dit alles&#13;
met gebruikmaking van de herinvesteringsreserve.&#13;
Over het begrip ‘overheidsingrijpen’ is veel te doen geweest&#13;
in 2006.&#13;
De enige ‘geregelde’ categorie overheidsingrijpen betreft&#13;
het planologischoverheidsingrijpen, waarbij een ondernemer&#13;
zijn bedrijf verkoopt, omdat op de bestaande locatie&#13;
een andere bestemming gerealiseerd gaat worden, waarvoor&#13;
hij naar verwachting uiteindelijk desnoods onteigend zou&#13;
worden.&#13;
In 2000 en 2001 heeft het parlement echter al een&#13;
tweetal uitbreidingen van het begrip overheidsingrijpen&#13;
aangenomen, te weten ‘nationale of communautaire maatregelen&#13;
ter bevordering van de herstructurering van een bedrijfstak’&#13;
en de ontwikkeling van de Ecologische Hoofdstructuur&#13;
(EHS) en de Strategische Groenprojecten&#13;
(SGP’s). Deze uitbreidingen zijn tot op heden echter nog&#13;
steeds niet in werking getreden, omdat eerst de Europese&#13;
Commissie deze moet toetsen op ongeoorloofde staatssteun.&#13;
Regeling beëindiging veehouderijtakken (RBV)&#13;
De eerste ontwikkeling van 2006 is dat de Europese Commissie&#13;
bij goedkeuringsbeschikking van 25 januari 2006 de&#13;
RBV-regeling heeft goedgekeurd als herstructureringsmaatregel:&#13;
bedrijfsbeëindiging of -verplaatsing met gebruikmaking&#13;
van de RBV-regeling wordt aangemerkt als ‘overheidsingrijpen’,&#13;
zodat toepassing van de verruimde herinveste -&#13;
ringsreserve mogelijk is. Wel moet de RBV-regeling dan&#13;
nog worden opgenomen in een Algemene Maatregel van&#13;
Bestuur.&#13;
Kamervragen Rouvoet en Slob&#13;
Op 20 oktober 20069 heeft de Minister van Landbouw een&#13;
groot aantal vragen beantwoord van de kamerleden Rouvoet&#13;
en Slob over het uitblijven van de aanwijzing van nog&#13;
meer herstructureringsmaatregelen en van de EHS en SGP’s&#13;
als vormen van overheidsingrijpen. Hij wijst op de gecompliceerdheid&#13;
en tijdrovendheid van de staatssteuntoetsing&#13;
en belooft voortvarend volgende maatregelen te zullen aanmelden,&#13;
waarbij rekening moet worden gehouden met de&#13;
overwegingen die zijn gebruikt in de goedkeuringsbeschikking&#13;
aangaande de RBV.&#13;
Motie-Slob&#13;
Ook is door de kamerleden gevraagd of het door de Hoge&#13;
Raad in de uitspraak van 17 september 2004 aanvaarde ‘indirecte&#13;
overheidsingrijpen’ kan gelden als vorm van (reeds&#13;
kwalificerend) planologisch overheidsingrijpen. In de betreffende&#13;
zaak werd een agrarisch ondernemer weliswaar&#13;
niet gedwongen zijn bedrijf op een bepaalde locatie te be -&#13;
eindigen, maar werd het bestemmingsplan van de gronden&#13;
in de directe omgeving zodanig aangepast (ook natuur en&#13;
recreatie werden aangewezen als toegelaten bestemmingen)&#13;
dat het bedrijf op termijn niet meer zou kunnen uitbreiden&#13;
en feitelijk ‘op slot’ komt te zitten. Vooral bij natuurontwikkelingen&#13;
zouden op basis van die zienswijze veel bedrijfsverplaatsingen&#13;
wellicht in fiscale zin het directe gevolg&#13;
zijn van overheidsingrijpen.&#13;
De minister stelt echter dat een dergelijke ‘uitbreiding’&#13;
van het begrip overheidsingrijpen de wetgever niet voor&#13;
ogen stond toen tijdens de parlementaire behandeling van&#13;
de Wet IB 2001werd toegelicht dat het nieuwe artikel 3.64,&#13;
vierde lid, tot doel heeft het bestaande uitvoeringsbeleid te&#13;
codificeren.&#13;
Op 3 oktober 2006 heeft de Tweede Kamer de motie-&#13;
Slob aanvaard waarin de minister wordt opgeroepen het zo&#13;
te doen zijn dat ook indirect overheidsingrijpen wordt begrepen&#13;
onder de reeds geregelde categorie ‘planologisch’&#13;
overheidsingrijpen. In het eerder genoemde Besluit van&#13;
5 december 2006 geeft de minister echter aan dat eerst bezien&#13;
moet worden welke budgettaire gevolgen kleven aan&#13;
aanvaarding van het indirecte overheidsingrijpen en welke&#13;
eventuele staatssteunaspecten. Volgens hem moet in ieder&#13;
geval de wet gewijzigd worden om een en ander te kunnen&#13;
regelen.&#13;
Door dit alles blijft het tobben met vooral de bedrijfsverplaatsingen&#13;
vanuit aangewezen natuurgebieden en verplaatsing&#13;
van intensieve veehouderijbedrijven.&#13;
2.4. Maatregelen uit ‘Werken aan Winst’&#13;
Het wetsvoorstel Werken aan Winst bevat een aantal generieke&#13;
maatregelen dat mede van belang is voor de land- en&#13;
tuinbouw én bevat een specifiek landbouwpakket met enkele&#13;
lastenverlichtende maatregelen.&#13;
MKB-winstvrijstelling&#13;
Ook de agrarische sector profiteert van de invoering van&#13;
een algemene MKB-winstvrijstelling van 10% van de winst&#13;
voor ondernemers die aan het zogenaamde urencriterium&#13;
voldoen. Het urencriterium luidt dat men op jaarbasis tenminste&#13;
1.225 uur feitelijk de onderneming moet drijven en&#13;
ook nog eens voor meer dan 50% van de totale arbeidstijd&#13;
als ondernemer werkzaam moet zijn.&#13;
De MKB-winstvrijstelling geldt zowel voor jaarwinsten&#13;
als stakingswinsten. Als in een jaar winst wordt genoten in&#13;
verband staking van de onderneming of een gedeelte van&#13;
een onderneming, is ook aan het urencriterium voldaan als&#13;
men in tenminste drie van de afgelopen vijf jaren aan het&#13;
urencriterium heeft voldaan.&#13;
De MKB-winstvrijstelling zal vooral bij de bedrijfs -&#13;
beëindigingen in de agrarische sector een belangrijk aandachtspunt&#13;
zijn.&#13;
Beperking afschrijving gebouwen&#13;
Van grote betekenis voor de land- en tuinbouw is ook de algemene&#13;
beperking van de afschrijving op bedrijfsgebouwen:&#13;
bedrijfsgebouwen die men zelf bedrijfsmatig exploiteert&#13;
mogen voortaan nog slechts worden afgeschreven tot 50%&#13;
van de WOZ-waarde. Per gebouw dient deze toetsing plaats&#13;
te vinden. Door deze maatregel komt de fiscale winst in&#13;
veel gevallen hoger uit. De MKB-winstvrijstelling zal dat&#13;
niet in alle gevallen compenseren.&#13;
Het landbouwpakket&#13;
De landbouwsector heeft zelf een specifiek budget voor lastenverlichting&#13;
van 75 miljoen euro mogen invullen. Deze&#13;
invulling betreft een drietal maatregelen, waarvan twee in&#13;
de sfeer van de inkomstenbelasting.&#13;
De eerste maatregel betreft een uitzondering op de beperking&#13;
van de afschrijving op gebouwen voor gebouwen&#13;
die in aanmerking komen voor vrij afschrijving op milieuinvesteringen&#13;
(de VAMIL-regeling). Dit betreft met name&#13;
Groen Label-stallen en -kassen. Via een amendement is&#13;
hieraan toegevoegd de uitzondering voor kassen. De glastuinbouw&#13;
wordt daarmee in aanzienlijke mate tegemoetgekomen.&#13;
De tweede maatregel heeft geheel betrekking op de milieu-&#13;
investeringsaftrek (MIA). De aftrekpercentages van de&#13;
MIA gaan omhoog en er komt een categorie aan te wijzen&#13;
investeringen bij, namelijk die ten behoeve van dierenwelzijn&#13;
en platteland.&#13;
3. Ontwikkelingen in de overdrachtsbelasting&#13;
3.1. Nieuwe algemene cultuurgrondvrijstelling&#13;
overdrachtsbelasting&#13;
De derde, maar niet de minste maatregel in het landbouwpakket&#13;
van het wetsvoorstel Werken aan Winst, betreft de&#13;
vervulling van een lang door de sector gekoesterde wens,&#13;
namelijk de invoering van een algemene vrijstelling overdrachtsbelasting&#13;
(6%) voor cultuurgrond. Tot voor kort bevatte&#13;
de Wet belastingen van rechtsverkeer een aantal specifieke&#13;
vrijstellingen overdrachtsbelasting voor de agrarische&#13;
sector. De belangrijksten daarvan waren de zogenaamde naburigheidsvrijstelling,&#13;
de hervestigingsvrijstellingen de ruilvrijstelling.&#13;
De voorwaarden bij deze vrijstellingen waren&#13;
soms heel strikt en de vrijstellingen brachten relatief grote&#13;
administratieve lasten met zich mee, zo overweegt de wetgever&#13;
zelf.10&#13;
De nieuwe algemene vrijstelling geldt voor verkrijgingen&#13;
van ten behoeve van de landbouw bedrijfsmatig geëxploiteerde&#13;
cultuurgrond. Onder cultuurgrond wordt mede&#13;
verstaan de ondergrond van glasopstanden, ongeacht of&#13;
daarbij de grond zelf nog als kweek- of teeltmiddel wordt&#13;
gebruikt (hetgeen ook in dit verband een bijzondere versoepeling&#13;
betekent voor de glastuinbouw).&#13;
Een belangrijk aspect van de nieuwe regeling is dat deze&#13;
ook geldt als de verkrijger niet zelf de grond bedrijfsmatig&#13;
ten behoeve van de landbouw exploiteert: ook (al dan niet&#13;
institutionele) beleggers, verpachters of bijvoorbeeld projectontwikkelaars&#13;
kunnen bij verkrijging van cultuurgrond&#13;
een beroep doen op de nieuwe vrijstelling, mits de grond&#13;
feitelijkbedrijfsmatig ten behoeve van de landbouw in gebruik&#13;
blijft. Het maakt daarbij derhalve niet uit of de grond&#13;
bijvoorbeeld regulier verpacht wordt of om niet in bruikleen&#13;
wordt gegeven aan een agrarisch ondernemer.&#13;
Het venijn zit in het tweede gedeelte van de nieuwe&#13;
wettelijke bepaling: de overdrachtsbelasting is alsnog verschuldigd&#13;
(overigens zonder heffingsrente), indien de verkregen&#13;
grond binnen tien jaar na de verkrijging niet langer&#13;
bedrijfsmatig als cultuurgrond wordt geëxploiteerd. Ook&#13;
hier gaat het om het feitelijk gebruikvan de grond en niet&#13;
om de hoedanigheid van de eigenaar of erfpachter. Dit betekent&#13;
dat elke verkrijger van cultuurgrond die een beroep&#13;
doet op de nieuwe vrijstelling, erop toe moet zien dat de&#13;
grond tenminste tien jaar bedrijfsmatig ten behoeve van de&#13;
landbouw in gebruik blijft, bij hemzelf of bij een derde&#13;
door ingebruikgeving of overdracht. Bij overdracht zal een&#13;
goed kettingbeding moeten worden opgenomen.&#13;
Tijdens de behandeling in de Eerste Kamer is een tweetal&#13;
uitzonderingen toegezegd door de minister. De eerste&#13;
daarvan betreft het stichten van agrarische bedrijfsopstallen&#13;
op de verkregen grond: hoewel de grond dan niet langer als&#13;
cultuurgrond kan worden aangemerkt, wordt toch de eerder&#13;
genoten vrijstelling dan niet teruggedraaid, ‘omdat dit&#13;
passend is binnen de voortzetting van het agrarisch bedrijf ’.&#13;
Daarnaast is toegezegd dat natuurontwikkeling op de&#13;
verkregen cultuurgrond binnen de tienjaarstermijn evenmin&#13;
een probleem is. Dat geldt sowieso voor agrarisch natuurbeheer.&#13;
Inmiddels is de Fiscale Onderhoudswet11 ingediend,&#13;
waarin een en ander wordt omschreven als: ‘het door overheidsbeleid&#13;
aan de landbouw onttrekken ten behoeve van&#13;
de ontwikkeling en instandhouding van natuur en landschap’.&#13;
Deze aanpassing zal terugwerken tot 1 januari 2007.&#13;
3.2. De nieuwe Wet inrichting landelijk gebied en kavelruil&#13;
De Wet belastingen van rechtsverkeer kent een specifieke&#13;
vrijstelling voor overdrachtsbelasting voor verkrijging van&#13;
onroerende zaken ingevolge de Landinrichtingswet en,&#13;
vanaf 1 januari 2007, haar opvolger, de Wet inrichting landelijk&#13;
gebied (de Wilg). Deze vrijstelling is niet ingetrokken&#13;
met de invoering van de hiervoor beschreven algemene cultuurgrondvrijstelling.&#13;
Onder de Landinrichtingswet speelde de Minister van&#13;
Landbouw, en namens hem de Dienst Landelijk Gebied&#13;
(DLG), een belangrijke rol: als de DLG instemde met een&#13;
vrijwillige ruilverkavelingsovereenkomst (kavelruil) kon een&#13;
aantal civielrechtelijke bepalingen die ook gelden voor de&#13;
‘grote’ ruilverkaveling van overeenkomstige toepassing worden&#13;
verklaard én werd de kavelruil gesubsidieerd voor wat&#13;
betreft een aantal notariële kosten.&#13;
Met het besluit van 12 november 2004 is de staatssecretaris&#13;
van Financiën een wat eigen koers gaan varen: door de&#13;
intrekking van enkele oude beleidsbesluiten gaat de belastingdienst&#13;
voortaan zelf toetsen of een kavelruil aan de&#13;
voorwaarden van de Landinrichtingswet voldoet en leidt tot&#13;
een materiële verbetering van de inrichting van het landelijk&#13;
gebied. De instemming door de DLG is voortaan slechts&#13;
‘indicatief ’.&#13;
Met de invoering van de Wilg wordt het instrument&#13;
Kavelruil duidelijk in een ander jasje gestoken. Belangwekkend&#13;
is vooral de brief van de minister aan de Tweede&#13;
Kamer van 8 september 2006, waarin hij na overleg met de&#13;
Koninklijke Notariële Beroepsorganisatie nog eens een aantal&#13;
zaken uit het overleg met het parlement samenvat. Hij&#13;
geeft duidelijk aan dat onder de Wilg het civielrechtelijke&#13;
spoor en het subsidiespoor geheel gescheiden van elkaar liggen:&#13;
de Wilg regelt wanneer een kavelruil civielrechtelijk&#13;
voldoet en de provincies bepalen voortaan onder welke&#13;
voorwaarden zij kavelruilen subsidiëren. Ook geeft de minister&#13;
aan dat een kavelruil civielrechtelijk reeds ‘in orde’ is&#13;
indien deze ‘mathematisch’ voldoet aan artikel 85 van de&#13;
Wilg, namelijk als tenminste drie eigenaren hun onroerende&#13;
zaken samenvoegen, deze massa verkavelen en vervolgens&#13;
toedelen aan tenminste twee van hen; of ook materieel de&#13;
landinrichting wordt verbeterd is daarbij volgens de minister&#13;
niet van belang, dat beoordelen de provincies wel waar&#13;
het gaat om de subsidieverstrekking. Opvallend is dat de&#13;
minister in zijn brief evenzeer aangeeft dat de vrijstelling&#13;
overdrachtsbelasting reeds wordt verkregen als enkel aan de&#13;
voorwaarden van de Wilg is voldaan, derhalve zonder dat&#13;
vaststaat dat materieel de inrichting van het landelijk gebied&#13;
wordt verbeterd.&#13;
Ook geeft de minister aan dat onder onroerende zaken&#13;
zonder meer ook gebouwenzijn begrepen; het derde lid van&#13;
artikel 85 geeft expliciet aan dat ook bedrijfsverplaatsingen&#13;
in een kavelruil kunnen worden meegenomen.&#13;
Dit alles wekt de indruk dat kavelruil ook in fiscaal opzicht&#13;
een (nog) aantrekkelijker instrument wordt dan voorheen&#13;
onder de Landinrichtingswet. Immers, ook gebouwen&#13;
kunnen onder omstandigheden vrij van overdrachtsbelasting&#13;
worden verkregen en voor wat betreft bij kavelruil verkregen&#13;
cultuurgrond geldt niet de voorwaarde dat de vrijstelling&#13;
binnen tien jaar nog kan worden teruggenomen als&#13;
het gebruik van de grond wijzigt.&#13;
Meer duidelijkheid komt er wellicht nog als de inhoud&#13;
van de Algemene Maatregel van Bestuur12 bekend wordt.&#13;
4. Ontwikkelingen in de omzetbelasting&#13;
4.1. Het Besluit van 15 juni 2006 inzake de&#13;
landbouwregeling&#13;
Volgens artikel 27 van de Wet op de omzetbelasting 1968&#13;
zijn land-, tuin- en bosbouwers in beginsel geen omzetbelasting&#13;
verschuldigd ter zake van hun leveringen van agrarische&#13;
producten en door hen verrichte agrarische diensten.&#13;
Navenant hebben zij geen recht op aftrek van aan hen in rekening&#13;
gebrachte omzetbelasting. Op verzoek kunnen zij&#13;
wel in de heffing van omzetbelasting worden betrokken.&#13;
In zijn Besluit van 15 juni 200613 heeft de staatssecretaris&#13;
van Financiën de gehele toelichting op de landbouwregeling&#13;
herschreven en op enkele punten aangevuld met nieuw&#13;
beleid. Dit nieuwe beleid betreft vooral omzetbelastingregels&#13;
met betrekking tot productierechten en toeslagrechten.&#13;
De belangrijksten daarvan zijn de volgende.&#13;
Overdracht van productierechten (melkquotum, bietenquotum,&#13;
varkensrechten e.d.) is in principe geen levering&#13;
of dienst die onder de landbouwregeling valt. Reeds sinds&#13;
1988 geldt echter een goedkeuring dat een ‘landbouwregelaar’&#13;
die rechten verkoopt, hier toch geen omzetbelasting&#13;
over hoeft te af te dragen. Dat is vooral prettig, omdat een&#13;
kopende agrariër die evenzeer onder de landbouwregeling&#13;
valt, die omzetbelasting ook niet in aftrek zou hebben kunnen&#13;
brengen. In het Besluit van 15 juni 2006 wordt aan&#13;
deze goedkeuring de voorwaarde toegevoegd dat de ondernemer&#13;
niet reeds ‘op andere gronden in de heffing is betrokken’.&#13;
Met andere woorden: als de ondernemer nog andere&#13;
leveringen en diensten verricht die niet onder de landbouwregeling&#13;
vallen, moet hij ook ter zake van de overdracht van&#13;
productierechten (toch) omzetbelasting in rekening brengen.&#13;
Op de keper beschouwd hebben veel agrarisch ondernemers&#13;
nevenactiviteiten of neveninkomsten die niet onder&#13;
de landbouwregeling vallen en waarvoor zij in principe omzetbelastingplichtig&#13;
zijn; denk alleen al aan het verlenen van&#13;
jachtrechten, dat volgens het Europese Hof van Justitie niet&#13;
onder de landbouwregeling valt14, of aan het houden van&#13;
een minicamping. Het nieuwe besluit zorgt op dit punt&#13;
voor nogal wat onduidelijkheid.&#13;
Een ander belangrijk punt uit het besluit betreft het&#13;
standpunt van de staatssecretaris dat de exploitatie (verhuur,&#13;
verleasing) van productierechten nimmer onder de landbouwregeling&#13;
kan vallen. Voor melkquota geeft hij een&#13;
overgangstermijn tot 1 april 2010.&#13;
Tenslotte valt te noemen het in het besluit ingenomen&#13;
standpunt dat bedrijfstoeslagrechten feitelijk als (voorwaardelijke)&#13;
vorderingsrechten zijn aan te merken, zodat bij&#13;
overdracht van toeslagrechten geen omzetbelasting verschuldigd&#13;
is, ongeacht of de overdrager onder de landbouwregeling&#13;
valt of niet.&#13;
4.2. Nieuwe regeling aftrek omzetbelasting en privégebruik&#13;
In 2005 was met het Charles/Charles-Tijmens-arrest van&#13;
het Europese Hof van Justitie15 al definitief duidelijk geworden&#13;
dat het Nederlandse omzetbelastingsysteem niet strookt&#13;
met de Zesde Richtlijn waar het betreft goederen die zowel&#13;
voor zakelijke als privé-doeleinden worden gebruikt. De&#13;
Hoge Raad heeft dit bevestigd in de uitspraak van 5 januari&#13;
2007.16&#13;
In het Belastingplan 2007 is een aantal aanpassingen&#13;
van de wet opgenomen teneinde de nationale wet in lijn te&#13;
brengen met de richtlijn. Het sluitstuk is de recente aanpassing&#13;
van de Uitvoeringsbeschikking omzetbelasting, dit alles&#13;
met ingang van 1 januari 2007.&#13;
Voor wat betreft de agrarische sector richt aandacht zich&#13;
vooral op de bedrijfswoningen. Als een gebouw, zonder&#13;
zelfstandige onderdelen (met een eigen ingang en/of andere&#13;
eigen voorzieningen), voor zowel privé-doeleinden (wonen)&#13;
als zakelijk doeleinden wordt gebruikt (bijvoorbeeld het gebruik&#13;
als kantoor en/of ontvangstruimte), bestaat bij de&#13;
aanschaf of bouw in beginsel aanspraak op teruggaaf van&#13;
alle in rekening gebrachte omzetbelasting, ook voor wat betreft&#13;
het woongedeelte van het gebouw. Daar staat tegenover&#13;
dat ter zake van het gebruik van het gebouw voor&#13;
privé-doeleinden jaarlijks een heffing plaatsvindt gedurende&#13;
tien jaren, met inbegrip van het jaar van ingebruikname.&#13;
De nieuwe regeling is op onderdelen tamelijk ingewikkeld&#13;
en ook nog niet in alle opzichten even duidelijk in&#13;
haar uitwerking. Dit komt niet in het minst doordat deze&#13;
geënt is op de casus die bij het Europese Hof aan de orde&#13;
was, namelijk die van een vakantiewoning die achtereenvolgens&#13;
(volgtijdig) een periode voor verhuur en een periode&#13;
voor privé-doeleinden wordt gebruikt, terwijl het bij de&#13;
hiervoor bedoelde bedrijfswoning veelal gaat om min of&#13;
meer gelijktijdigzakelijk en privé-gebruik. Ook de in de&#13;
Europese rechtspraak ontwikkelde vermogensetiketteringsleer&#13;
lijkt nog niet in alle situaties even helder.&#13;
Feit is dat agrarische ondernemers die bij hun bedrijf&#13;
een nieuwe bedrijfswoning bouwen in veel gevallen voortaan&#13;
een liquiditeitsvoordeel hebben, doordat zij in aanvang&#13;
alle bouw-BTW terug kunnen krijgen en een deel daarvan&#13;
in tien jaarlijkse termijnen terug hoeven te betalen. In het&#13;
licht van de ontwikkelingen in de rechtspraak van het Europese&#13;
Hof hebben veel ondernemers gedurende de afgelopen&#13;
jaren al geanticipeerd en teruggaaf geclaimd van hun bouw-&#13;
BTW.&#13;
Voor alle duidelijkheid zij nog opgemerkt dat teruggaaf&#13;
van omzetbelasting sowieso alleen mogelijk is als de agrarisch&#13;
ondernemer ervoor opteert om ‘mee te doen’ met de&#13;
omzetbelasting en derhalve niet meer onder de landbouwregeling&#13;
valt.&#13;
Ongetwijfeld is het laatste woord over deze materie nog&#13;
niet gezegd en geschreven.&#13;
5. Ontwikkelingen in het schenkings- en&#13;
successierecht&#13;
Voor de agrarische sector is van groot belang de in 2002 ingevoerde&#13;
bedrijfsopvolgingsfaciliteit voor het schenkings- en&#13;
successierecht. Die faciliteit houdt een forse tegemoetkoming&#13;
in bij schenking of vererving van een onderneming.&#13;
Het belang van de faciliteit is juist voor agrarische bedrijven&#13;
zo groot, omdat vooral grondgebonden bedrijven en bedrijven&#13;
met veel waardevolle productiequota (melkquota, varkensrechten)&#13;
vaak voor een veel lagere prijs binnen&#13;
(meestal) de familiesfeer worden overgedragen dan een prijs&#13;
die gebaseerd is op de verkeerswaarde van die bedrijven.&#13;
Ruwweg wordt op basis van de bedrijfsopvolgingsfaciliteit&#13;
de onderneming eerst afgewaardeerd tot de zogenaamde&#13;
voortzettingswaarde, welke waarde gebaseerd is op het rendement&#13;
van het bedrijf. Vervolgens mag deze voortzettingswaarde&#13;
nog eens (vanaf 2007) met 75% verder worden afgetrokken.&#13;
De voortzettingswaarde van agrarische bedrijven mag&#13;
worden vastgesteld volgens een met het landbouwbedrijfsle-&#13;
ven vastgesteld rekenmodel, dat gebaseerd is op de zogenaamde&#13;
KWIN-normen.&#13;
Een heikel punt binnen de bedrijfsopvolgingsfaciliteit&#13;
betreft de voorwaarde dat de verkrijger niet binnen vijf jaar&#13;
na de verkrijging mag ophouden winst te genieten uit de&#13;
onderneming of een gedeelte ervan; de faciliteit wordt anders&#13;
geheel of gedeeltelijk teruggenomen, waardoor alsnog&#13;
schenkings- of successierecht verschuldigd is. Deze voorwaarde&#13;
kan de verkrijger met name parten spelen als hij na&#13;
de bedrijfsovername het bedrijf in maatschapsverband met&#13;
bijvoorbeeld zijn partner of een bedrijfsopvolger wil gaan&#13;
exploiteren.&#13;
De Vereniging van accountants- en belastingadviesbureaus&#13;
(VLB) heeft in een brief van 18 september 2006&#13;
onder meer voor dit punt aandacht gevraagd bij de Tweede&#13;
Kamer. Deze heeft de brief vervolgens bij de Minister van&#13;
Financiën neergelegd. In een brief van 24 november 2006&#13;
heeft die gereageerd op de brief, nadat overleg met de VLB&#13;
heeft plaatsgevonden. In zijn brief geeft de minister aan dat&#13;
hij binnen de regeling ruimte ziet om het zo te doen zijn&#13;
dat een verkrijger van de onderneming het gedeelte van de&#13;
onderneming dat hij vóór de verkrijging zelf al had (doordat&#13;
hij eerder bijvoorbeeld het bedrijf reeds in maatschapsverband&#13;
met de overdrager exploiteerde), binnen de vijf jaar&#13;
na de verkrijging vrijelijk kan overdragen, bijvoorbeeld bij&#13;
inbreng van het bedrijf in een maatschap. Over de concrete&#13;
invulling hiervan vindt nog verder overleg plaats.&#13;
Aldus zou een belangrijk knelpunt voor de agrarische&#13;
sector, met veel familiebedrijven en navenant veel samenwerkingen&#13;
binnen familieverband, worden weggenomen.&#13;
6. Wetgeving en literatuur&#13;
6.1. Wet- en regelgeving&#13;
– Besluit van 8 maart 2006, nr. CPP2005/3338M, Stcrt.&#13;
2006, 58, VN2006/17.14, m.b.t. de landbouwvrijstelling&#13;
en ondergrond van de woning; overgangsregeling;&#13;
– Wijziging van belastingwetten ter realisering van de&#13;
doelstelling uit de nota ‘Werken aan Winst’ (Wet werken&#13;
aan winst), nr. 30 572, in het bijzonder de (eerste)&#13;
Nota van Wijziging, nr. 9 (het landbouwpakket);&#13;
– Wijziging van enkele belastingwetten en enige andere&#13;
wetten (Belastingplan 2007), nr. 30 804;&#13;
– Aanwijzingsregeling willekeurige afschrijving en investeringsaftrek&#13;
milieu-investeringen 2007, Besluit van de&#13;
staatssecretaris van Volkshuisvesting, Ruimtelijke Ordening&#13;
en Milieubeheer van 21 december 2006, nr.&#13;
SB2006341126, Stcrt.2006, 252;&#13;
– Wijziging van de Uitvoeringsbeschikking omzetbelasting&#13;
1968, Besluit van 20 december 2006, nr. DV&#13;
2006/00790 M, Stcrt.2006, 250;&#13;
– Regels inzake de inrichting van het landelijk gebied&#13;
(Wet inrichting landelijk gebied), nr. 30 509.&#13;
6.2. Literatuur&#13;
– J.A.M. Beek en A. Verduijn, ‘Belastingplannen voor&#13;
2006’, LTBjanuari 2006/nr. 1, blz. 1 (belangrijkste&#13;
wijzigingen die van belang zijn voor de land- en tuinbouw);&#13;
– H.J. de Boer, ‘Nieuwe BTW-regels voor toeslag- en&#13;
productierechten’, LTBseptember 2006/nr. 9, blz. 1&#13;
(N.a.v. het Besluit van 15 juni 2006 inzake de landbouwregeling&#13;
omzetbelasting);&#13;
– H.R. Bruggink en M.J. Sengers, ‘Overdrachtsbelasting&#13;
en nog niet onder de Natuurschoonwet 1928 gerangschikte&#13;
landgoederen’, FBN2006/71.2;&#13;
– B.F. Preller en A. Verduijn, ‘De nieuwe algemene cultuurgrondvrijstelling&#13;
voor de landbouw’, FBN&#13;
2006/57;&#13;
– P.J.J.M. Denissen en P.L.F. Seegers, ‘De Regeling beëindiging&#13;
veehouderijtakken en de herinvesteringsreserve’,&#13;
LTBnovember-december 2006/nr. 11-12, blz. 1;&#13;
– P.J.J.M. Denissen, A.A.J. Groenendaal en P.L.F. Seegers,&#13;
‘Splitsing koopsom/waarde agrarisch bedrijfsvermogen’,&#13;
WFR2006/624 (onder meer over waardering van erf&#13;
en gebouwen bij staking en overbrenging naar het&#13;
privé-vermogen);&#13;
– J.G.J. van Gompel, ‘De verruimde herinvesteringsreserve;&#13;
de theorie en de praktijk’, LTBjanuari 2006/nr.&#13;
1, blz. 14 (mede n.a.v. het arrest van de Hoge Raad van&#13;
17 september 2004 over het indirecte overheidsingrijpen);&#13;
– N.C.G. Gubbels, ‘Overdracht van de onderneming en&#13;
schenking’, FBN2006/23, blz. 3-5 (n.a.v. de uitspraak&#13;
van Hof Leeuwarden van 13 januari 2006, BK 318/4,&#13;
waarin het Hof heeft beslist dat de overdracht van een&#13;
onderneming tegen de goingconcernwaarde die lager&#13;
was dan de liquidatiewaarde, een belaste schenking is&#13;
ter grootte van het verschil tussen beide waarden);&#13;
– P.A. de Hoog, ‘Fiscale aspecten van herstructurering van&#13;
agrarische ondernemingen’, WFR2006/646 (onder&#13;
meer over de herinvesteringsreserve);&#13;
– H.J. van den Kerkhof, ‘De grenzen van het begrip ‘verbetering&#13;
landbouwstructuur’’, WFR2006/196 (over de&#13;
naburigheidsvrijstelling in de overdrachtsbelasting, vervallen&#13;
per 1 januari 2007);&#13;
– W.P. Keulers, ‘Vergoeding van meer te betalen belasting&#13;
of belastingschade’, LTBmei 2006/nr. 5, blz. 1;&#13;
– H.J.W. Leenen, ‘Kavelruil, een bron van vreugde of een&#13;
bron van verdriet’, LTBmaart 2006/nr. 3, blz. 1 (over&#13;
de kavelruil-regeling in de Landinrichtingswet);&#13;
– F.H. Schraven, ‘Onteigening en omzetbelastingschade’,&#13;
LTBmei 2006/nr. 5, blz. 4;&#13;
– H.J. Steller, ‘Vermogensetikettering voor de omzetbelasting,&#13;
een kans of een valkuil?!’, LTBjanuari 2006/nr.&#13;
1, blz. 11 (dit in het licht van eventuele aftrek van&#13;
BTW op een bedrijfswoning);&#13;
– A. Verduijn, ‘Landbouwvrijstelling en ondergrond, de&#13;
finale!’, LTBapril 2006/nr. 4, blz. 1 (over het Besluit&#13;
van 8 maart 2006);&#13;
– A. Verduijn, ‘Werken aan Winst in de land- en tuinbouw’,&#13;
LTBoktober 2006/nr. 10, blz. 1.&#13;
– D.W. Bruil, ‘Advies over de Wet inrichting landelijk&#13;
gebied (Wilg). Ten geleide’, Agr.r.2006, nr. 9, blz. 476.&#13;
– B.F. Preller, ‘Commentaar op het wetsvoorstel Wet inrichting&#13;
landelijk gebied (Wilg) met betrekking tot&#13;
kavelruil’, Agr.r.2006, nr. 9, blz. 498.&#13;
</content><legacyfootnotes>* Bewerkte tekst van een inleiding, gehouden tijdens de Actualiteitendag&#13;
Agrarisch Recht op 12 januari 2007.&#13;
** Countus accountants + adviseurs.&#13;
1. Besluit van 8 maart 2006, nr. CPP2005/3338M, Stcrt.2006, 58, VN&#13;
2006/17.14.&#13;
2. Nr. 30 572.&#13;
3. Besluit van 12 april 2006, nr. CPP2005/3339M, Stcrt.2006, 85, VN&#13;
2006/25.11.&#13;
4. O.a. Hof Arnhem 7 juni 2006, nr. 04/0883, VN2006/57.13.&#13;
5. HR 7 mei 2004, nrs. 38 650, 39 116, 39 752 en 39 963, VN&#13;
2004/27.11, 12, 13, 14.&#13;
6. Werkafspraak 16 mei 2006, nr. 2006/H23, VN2006/33.11.&#13;
7. VN2006/41.9.&#13;
8. Besluit minister van Financiën van 5 december 2006, nr.&#13;
CPP2006/1173M, Stcrt.2006, 243, VN2007/5.8.&#13;
9. Nr. TRCJZ/2006/3232, VN2006/58.16.&#13;
10. Kamerstukken II2005/06, 30 572, nr. 9, blz. 9.&#13;
11. Nr. 30 943.&#13;
12. Art. 88 Wilg, bij amendement toegevoegd aan de wet.&#13;
13. Besluit van 15 juni 2006, nr. nr. CPP2005/3096M, VN2006/36.18.&#13;
14. HvJ EG, 15 juli 2004, nr. C-321/02.&#13;
15. HvJ EG 14 juli 2005, nr. C-434/03, VN2005/35.18.&#13;
16. HR 5 januari 2007, nr. 37 689, VN2007/5.11.&#13;
</legacyfootnotes><footnotes><footnote/></footnotes><auteurs>Mr. A. Verduijn FB</auteurs><published>2007-03-01 00:00:00</published><modified>2017-06-08 16:16:44</modified><editiondate>2007-03-01</editiondate><htmlpath>https://denhollander.info/artikel/3871</htmlpath></article>
</articles></edition>
<edition><articles><article><jaar>2013</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2013</searchword><id>10357</id><udhid>UDH:TvAR/10357</udhid><titel>Wetgeving en literatuur</titel><searchwords><searchword>TvAR 2/2013</searchword><searchword>UDH:TvAR/10357</searchword></searchwords><attachments><attachment><name>TvAR2013_02_05_Wetgeving.pdf</name><extention>pdf</extention><url>https://denhollander.info/download/8896/ci</url></attachment></attachments><inleiding>Ruimtelijke Ordening&#13;
</inleiding><content>Omgevingsrecht&#13;
Publicatie nr. 40 van de Vereniging voor Bouwrecht bevat maar liefst acht preadviezen en een synthese onder de ti­tel ‘Naar een nieuw omgevingsrecht’. Onderwerpen zijn o.a. het normatief kader, integraal en flexibel omgevingsrecht, de omgevingsvergunning, grote projecten. Nijmeijer schreef een bijdrage over de programmatische aanpak, met nogal wat aanbevelingen die ook voor de PAS (programmatische aanpak stikstof) van groot belang kunnen zijn.&#13;
Beheer landelijk gebied&#13;
Ecologische hoofdstructuur&#13;
De afspraken tussen rijk en provincie over het natuurbeleid zijn samengevat in een brief aan de Tweede kamer (Kamer­stukken II 2012/13, 30 825, nr. 189). Het gaat om midde­len voor het versterken van de bestaande natuur en het ont­wikkelen van extra natuur voor een robuuste EHS. Ook gaat er 7,5 mln. naar de natuur op Caribisch Nederland. De ver­antwoording en afwikkeling van het Investeringsbudget Landelijk Gebied (ILG) is beschreven in Kamerstukken II 2012/13, 30 825, nr. 188.&#13;
Dieren&#13;
Pelsdieren&#13;
In Stcrt. 15 januari 2013, nr. 825, is verschenen de Regeling uitvoering Wet verbod pelsdierhouderij. De uitvoeringsre­geling heeft betrekking op de melding. Alleen bedrijven die zich melden mogen nog tot 2024 nertsen blijven houden. De wet zelf staat in drie Staatsbladen: Stb. 2013, nrs. 11, 12 en 13.&#13;
Bijen&#13;
In een brief aan de Tweede Kamer somt de staatssecretaris op welke maatregelen de afgelopen jaren ten behoeve van de bijensector zijn genomen. Imkers mogen bijvoorbeeld bijenkasten op daken van overheidsgebouwen plaatsen. (Ka­merstukken II 2012/13, 32 327, nr. 96).&#13;
Dierenwelzijn&#13;
De handhaving van de regeling inzake de groepshuisvesting voor zeugen is in volle gang. Gewerkt wordt met een LOD (last onder dwangsom). Eind maart 2013 zullen ook de laat­ste bedrijven aan de eisen voldoen. De Europese Commissie treft voorbereidingen voor ingebrekestellingen, maar Neder­land is van mening dat alles in orde is. De opgestarte pro­cedure inzake het verbod op legbatterijen is door de Com­missie stopgezet, In Nederland zijn geen legbatterijen meer. (Kamerstukken II 2012/13, 28 286, nr. 614).&#13;
Milieurecht&#13;
Nieuwe Meststoffenwet&#13;
Hoe het verder moet met de wijziging van de Meststof­fenwet wordt uit de doeken gedaan in een brief (Kamer­stukken II 2012/13, 33 322, nr. 8). Na de indiening van het wetsvoorstel zijn vragen en bedenkingen gerezen tegen de mestafzetovereenkomst. Deze zullen niet worden ingevoerd zolang de dierrechten nog gelden. Deze blijven in beeld als extra sturingsinstrument. In de wet zal een bepaling worden opgenomen waarmee de dierrechten ook voor rundvee inge­voerd kunnen worden. Eind 2013 zal de keuze gemaakt wor­den.&#13;
</content><legacyfootnotes/><footnotes><footnote/></footnotes><auteurs>prof. mr. D.W. Bruil&#13;
</auteurs><published>2013-02-01 00:00:00</published><modified>2013-02-01 00:00:00</modified><editiondate>2013-02-01</editiondate><htmlpath>https://denhollander.info/artikel/10357</htmlpath></article>
</articles></edition>
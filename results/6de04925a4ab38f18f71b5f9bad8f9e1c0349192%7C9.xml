<edition><articles><article><jaar>2021</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2021</searchword><id>16564</id><udhid>UDH:TvAR/16564</udhid><titel>Wetgeving, rechtspraak en literatuur</titel><searchwords><searchword>TvAR 2/2021</searchword><searchword>UDH:TvAR/16564</searchword></searchwords><attachments><attachment><name>21544.pdf</name><extention>pdf</extention><url>https://denhollander.info/download/21544/ci</url></attachment></attachments><inleiding/><content>&lt;h2&gt;Pacht&lt;/h2&gt;&lt;h4&gt;Listige kunstgreep&lt;/h4&gt;&lt;p&gt;Het komt wel eens vaker voor dat alleen een deel van hetgeen is overeengekomen naar de grondkamer ter goedkeuring wordt gestuurd, zoals in het geval BBL-Laarakkers (&lt;span class="italic"&gt;TvAR&lt;/span&gt; 2018/5943) met een geliberaliseerde pacht (wel naar de grondkamer) en een bruikleenovereenkomst (niet naar de grondkamer). De Limburgse rechtbank komt met een bijzondere vondst: een RK parochie sluit een pachtovereenkomst en daarnaast aanvullende overeenkomst met een ‘entreevergoeding’ (€ 120.000). Alleen de (reguliere) pachtovereenkomst wordt (logischerwijs) ter goedkeuring aan de Grondkamer ingezonden. Dat inzenden zonder bijbehorende aanvullende overeenkomt is volgens de rechtbank in strijd met de wet omdat dwingendrechtelijke, volledige toetsing van de Grondkamer wordt omzeild (art 7:319 BW). Er is sprake van intellectuele valsheid (art 225 Sr) of listige kunstgreep (326 Sr). De pachter had alleen om vernietiging van de side-letter gevraagd en terugbetaling van het entreebedrag. Er volgt echter een nietigverklaring van pachtovereenkomst én de aanvullende overeenkomst. Ook de voor dat geval door de pachter gevorderde pachtverbrekingsschade wordt afgewezen. Rechtbank Limburg 03-06-2020, ECLI:NL:RBLIM:2020:10624. &lt;/p&gt;&lt;h4&gt;Overeenkomst&lt;/h4&gt;&lt;p&gt;Wat tussen twee melkveehouders over de inzet van gronden is overeengekomen, is geen pachtovereenkomst, maar maakte deel uit van een geheel van afspraken die ten doel hadden het saneren van de schulden van de ene melkveehouder door de andere melkveehouder. Hof Arnhem-Leeuwarden 09-02-2021, ECLI:NL:GHARL:2021:1225. Zie voor een geval van financiering ook: CG 9 april 2015, &lt;span class="italic"&gt;TvAR&lt;/span&gt; 2015, 5816&lt;/p&gt;&lt;h2&gt;Zakelijke rechten&lt;/h2&gt;&lt;h4&gt;Grondhandel&lt;/h4&gt;&lt;p&gt;Er zijn grondhandelaren die met flinke winsten goedgelovige beleggers perceeltjes landbouwgrond verkopen. ‘De versnippering van grondeigendom komt inmiddels op meer dan 500 locaties in Nederland voor, met een oppervlakte van in totaal ongeveer 2300 hectare. Speculanten kopen grond op, knippen deze op in relatief kleine percelen en verkopen de opgeknipte percelen door aan particulieren. Kopers wordt vaak voorgehouden dat de opgeknipte percelen 'warme' grond betreft, waarvoor daarom méér dan de agrarische waarde moet worden betaald. Echter, het gaat in veel gevallen om grond waarvoor geen op geld waardeerbare aanwijzingen bestaan dat die grond in ontwikkeling zal worden gebracht. De enige partij die hier flink aan kan verdienen is de speculant.’(www.overwater.nl). Het kan natuurlijk dat kopers in een later stadium een beter inzicht krijgen. Zo wilde een koper af van twee percelen landbouwgrond die hij in 2008 van een handelaar in onroerend goed had gekocht. Eiser stelt onder meer dat gedaagde onrechtmatig jegens haar heeft gehandeld omdat sprake is van een oneerlijke handelspraktijk in de zin van artikel 6:193b BW. De handelspraktijk van [gedaagde] is volgens [eiser] misleidend omdat informatie is verstrekt die feitelijk onjuist is, althans de gemiddelde consument misleidt. De rechtbank oordeelt dat, nu niet is komen vast te staan dat [gedaagde] onjuiste, dan wel misleidende informatie over de percelen aan [eiser] heeft verstrekt, ook de grondslag onder deze vordering komt te ontvallen. Rechtbank Amsterdam 10-02-2021, ECLI:NL:RBAMS:2021:434. Voor notarissen kan het wel slechter aflopen. Er was een klacht tegen een notaris na een serie van 41 hoog-speculatieve grondtransacties door particuliere belegger. De notaris had bij deze vorm van beleggen, waarbij een ondeskundige particulier een groot deel van haar vermogen (en dat van haar echtgenoot) investeert in zeer kansarme beleggingen, veel meer moeten doen dan alleen het opnemen van standaardwaarschuwingen in akten en het voeren van een enkel telefoongesprek. Het nalaten van een zorgvuldig onderzoek, het niet opschorten dan wel weigeren van zijn dienstverlening en het onvoldoende invulling geven aan de op hem rustende zorgplicht op grond van art. 43 Wna en de (bijzondere) waarschuwingsplicht jegens klagers, leveren zeer ernstige tekortkomingen op van de notaris. Daarbij is in het bijzonder ook de positie van klager (echtgenoot van klaagster, mede-rekeninghouder en belanghebbende) als niet rechtstreeks bij de transacties betrokken derde in aanmerking genomen. Het structureel laakbaar handelen van de notaris gedurende een langere periode, onvoldoende blijk van inzicht in het verwijtbare van zijn handelwijze (mede gelet op zijn tuchtrechtelijk verleden, met soortgelijke tekortkomingen) rechtvaardigen het opleggen van de zwaarste maatregel van ontzetting uit het ambt. Bevestiging oordeel kamer. Hof Amsterdam 02-02-2021, ECLI:NL:GHAMS:2021:260&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Nieuw landgoed&lt;/h4&gt;&lt;p&gt;De raad van de gemeente Oisterwijk heeft het bestemmingsplan ‘Nieuw Landgoed Reuseldal’ vastgesteld. Het bestemmingsplan maakt het mogelijk om binnen het plangebied 3 landhuiskavels met een gezamenlijke oppervlakte van 0,95 ha, alsmede 8,25 ha nieuwe natuur te realiseren. Het plangebied ligt ten oosten van de kern Moergestel en betreft het oostelijk beekdal van de Reusel ter hoogte van de Oirschotseweg. Het heeft een oppervlakte van 15 ha. Het Groene Hart Brabant en anderen kunnen zich niet met de vaststelling van het bestemmingsplan verenigen. Zij hebben daartegen een groot aantal beroepsgronden naar voren gebracht, onder meer met betrekking tot de herbegrenzing van het Natuur Netwerk Brabant, alsmede over gestelde strijd met de Interim Omgevingsverordening Noord-Brabant en het gemeentelijk ruimtelijk beleid. Ook zien de beroepsgronden op de vastgestelde bestemmingsplanregels. Het besluit wordt geschorst. ABRvS 09-02-2021, ECLI:NL:RVS:2021:240&lt;/p&gt;&lt;h4&gt;Stikstof&lt;/h4&gt;&lt;p&gt;J.W.L. van Loo en J.H.N. Ypinga bespreken in &lt;span class="italic"&gt;Bouwrecht&lt;/span&gt; 2021/10 onder de titel 'Het voorstel Besluit stikstofreductie en natuurverbetering: een emissievrij bouwproces?' het wetsvoorstel stikstofreductie en natuurverbetering (Wsn) en het conceptvoorstel voor het Besluit stikstofreductie en natuurverbetering (Bsn). Aan de hand van de wijzigingen in bovenstaande wetgeving aan de hand van de hierboven genoemde wetgeving gaan de auteurs in op de vraag in hoeverre de bouwsector gestimuleerd en wellicht verplicht kan worden om de bouwfase te verduurzamen door middel van stikstofmaatregelen. Hun conclusie is dat, waar het Wsn en het Bsn gezamenlijk moeten zorgen voor een structurele en solide aanpak van de Nederlandse stikstofproblematiek, zij twijfelen aan de juridische houdbaarheid van de voorgenomen partiële vrijstelling voor de bouwsector in het kader van die aanpak. Met name het ontbreken van een adequate generieke passende beoordeling voor de vrijstelling achten zij problematisch. Ze raden de wetgever sterk aan om alsnog een beoordeling van de effecten van de vrijstelling aan de invoering van de Wsn en het Bsn ten grondslag te leggen, anders dan de beoordeling van de emissies op dekenniveau die nu als onderbouwing moet dienen.&lt;/p&gt;&lt;h2&gt;Landinrichting&lt;/h2&gt;&lt;h4&gt;WOB&lt;/h4&gt;&lt;p&gt;Eisers zijn betrokken in de ruilverkaveling Staphorst. Ze liggen met hun grond in de wettelijke herverkaveling waarop de Wet inrichting landelijk gebied (Wilg) van toepassing is. Eisers zijn niet tevreden met hun toedeling. Eisers hebben verweerder met een beroep op de Wob verzocht om ‘afschriften van alle verslagen van Commissie en toedelingscommissievergaderingen’. Daarbij is vermeld dat het eisers gaat om de besluitvorming in de Commissie ten aanzien van toedelingen waarbij de in het verzoek genoemde partijen betrokken zijn. Verweerder hoefde namen van andere belanghebbenden en betrokken ambtenaren niet bekend te maken; beroep ongegrond. Rechtbank Overijssel 11-02-2021, ECLI:NL:RBOVE:2021:593&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;WOB Pasmeldingen&lt;/h4&gt;&lt;p&gt;Milieuorganisatie MOB heeft gevraagd om openbaarmaking van de gegevens van PAS-melders (bedrijven die via de Programmatische Aanpak Stikstof toestemming kregen om uit te breiden). De rechtbank had de minister daartoe verplicht: terecht, volgens ABRvS 27-01-2021,  ECLI:NL:RVS:2021:153. De Pasmelders kunnen waarschijnlijk wel actie tegemoet zien.&lt;/p&gt;&lt;h2&gt;Structuurbeleid&lt;/h2&gt;&lt;h4&gt;Omschakelprogramma&lt;/h4&gt;&lt;p&gt;Met het Omschakelprogramma beoogt de regering agrarische ondernemers te stimuleren en te ondersteunen om versneld om te schakelen naar stikstofarme(re) en meer duurzame agrarische bedrijfsvoering. Hiermee wordt integraal een bijdrage geleverd aan én het stikstofprobleem én de overige transities waarvoor de land- en tuinbouwsector zich gesteld ziet. Een ondernemer die  gebruik wil maken van de pilot van het Investeringsfonds zal een plan moeten indienen bij het Nationaal Groenfonds waarin hij toelicht hoe hij zijn/haar bedrijf wil omschakelen. Het gaat daarbij om een omschakeling die integraal is, dus samenhangend bijdraagt aan meerdere doelen, zonder  negatieve gevolgen voor de andere doelen. Deze doelen zijn: stikstofemissiereductie, reductie van emissies naar bodem, water en lucht (incl. broeikasemissie), vergroting van de biodiversiteit, verbeteren van de bodemkwaliteit, hergebruik van grondstoffen uit reststromen, vermindering van externe inputs, dierenwelzijn. (&lt;span class="italic"&gt;Kamerstukken II&lt;/span&gt; 2020/21, 35334, nr. 129)&lt;/p&gt;&lt;h4&gt;Sanering varkenshouderij&lt;/h4&gt;&lt;p&gt;Verlening subsidie voor de onomkeerbare sluiting van een varkenshouderijlocatie. Bijdrage in verband met waardeverlies van de voor het houden van varkens gebruikte productiecapaciteit op basis van gecorrigeerde vervangingswaarde is volgens verzoeker in zijn geval onjuist. Exceptieve toetsing van de regeling. Afwijzing verzoek. CBB 11-02-2021, ECLI:NL:CBB:2021:144&lt;/p&gt;&lt;h2&gt;Marktordening&lt;/h2&gt;&lt;h4&gt;Percelen&lt;/h4&gt;&lt;p&gt;Bij de vraag of grond in aanmerking komt om betalingsrechten op uitbetaald te krijgen (subsidiabele percelen) komen nogal eens luchtfoto’s aan de orde. Deze worden secuur bekeken. Enkele zaken:&lt;/p&gt;&lt;p&gt;Op de ter zitting getoonde luchtfoto’s (de luchtfoto’s) zijn op de zomerfoto’s aan de westzijde van de percelen 7, 9 en 68 witte delen zichtbaar en zijn op de winterfoto’s van de percelen donkere en lichtgrijze plekken te zien. De zomerfoto’s tonen, op de witte perceelsgedeelten na, over het algemeen een homogene groene kleur. Ter zitting heeft appellant erkend dat de witte delen op de percelen geen subsidiabel landbouwareaal betreffen en dat deze delen uitgetekend hadden moeten worden. De donkere en lichtgrijze plekken op de percelen duiden op plassen water dan wel modderpoelen. Omdat de meeste van deze plekken op de zomerfoto’s groen van kleur zijn, acht het College het met appellant aannemelijk dat de luchtfoto’s zijn genomen op het moment dat de percelen onder water stonden of kort daarvoor hadden gestaan. Het College ziet op de zomerfoto’s van de percelen 7 en 68 nog wel enkele donkere en lichtgrijze dan wel bruinachtige plekken, maar de groene kleur duidt erop dat de grassen en kruidachtige voedergewassen overheersen, zodat de percelen kunnen worden aangemerkt als blijvend grasland. Het beroep van appellant tegen het bestreden besluit I slaagt. CBB 26-01-2021, ECLI:NL:CBB:2021:55&lt;/p&gt;&lt;p&gt;Op de door verweerder ter zitting getoonde luchtfoto’s (de luchtfoto’s) zijn op de percelen 3, 4 en 5 kleur- en structuurverschillen waarneembaar. Grote delen van deze percelen zijn bruinachtig van kleur en ogen wollig. Op de luchtfoto’s is verder zichtbaar dat zich op de percelen bomen en struiken bevinden. Appellante heeft ter zitting erkend dat een deel van de kleur- en structuurverschillen wordt veroorzaakt door verstruiking. Dat is voor het College voldoende bewijs dat het overgrote deel van de percelen 3, 4 en 5 zodanig is verruigd, dat het aandeel grassen en kruidachtige voedergewassen op de percelen minder is dan 50%. De percelen kunnen hierdoor niet worden aangemerkt als subsidiabel landbouwareaal. CBB 26-01-2021, ECLI:NL:CBB:2021:56&lt;/p&gt;&lt;p&gt;Op de luchtfoto’s van de percelen zijn weliswaar plekken met verruiging en verstruiking zichtbaar, maar uit de foto’s valt voor het College niet af te leiden dat het aandeel grassen en andere kruidachtige voedergewassen op de percelen minder dan 50% is. Daar komt bij dat appellant in 2019 uitbetaling van betalingsrechten voor de betreffende percelen heeft gevraagd en verweerder voor de percelen 110 en 111 een oppervlakte subsidiabel landbouwareaal heeft geconstateerd van in totaal 148,19 ha en voor perceel 112 een oppervlakte van 117,01 ha. Verweerder heeft geen verklaring gegeven voor het verschil tussen beide jaren. Gelet op de luchtfoto’s die geen uitsluitsel geven, in samenhang met het grote verschil in oppervlakte subsidiabele hectares in twee opeenvolgende jaren, is het College van oordeel dat verweerder in het bestreden besluit 1 niet deugdelijk heeft gemotiveerd waarom de oppervlakte van de in geding zijnde percelen niet subsidiabel is. Het bestreden besluit 1 is in zoverre in strijd met artikel 7:12 van de Awb genomen. Omdat verweerder aan het herziene bestreden besluit 2 ten aanzien van de in geding zijnde percelen dezelfde motivering over verruiging ten grondslag heeft gelegd, is ook dit besluit in zoverre genomen in strijd met artikel 7:12 van de Awb. CBB 26-01-2021, ECLI:NL:CBB:2021:78&lt;/p&gt;&lt;p&gt;Naast de winter- en zomerluchtfoto’s uit 2015 heeft verweerder ook ander beeldmateriaal, namelijk beelden van Cyclomedia van dit perceel overgelegd. Deze beelden zijn genomen op 21 en 28 september 2015, dus na het tijdstip waarop het perceel volgens appellant gemaaid was. Op deze beelden, die zijn genomen op maaiveldniveau, is vanaf dat niveau naar het oordeel van het College ook op het betreffende deel van het perceel duidelijk hoge en ruige vegetatie te zien. Deze beelden bevestigen dus dat sprake is van verruiging. Verweerder heeft terecht perceel 2 in zijn geheel niet als subsidiabel landbouwareaal aangemerkt. CBB 26-01-2021, ECLI:NL:CBB:2021:79&lt;/p&gt;&lt;h4&gt;Randvoorwaardenkorting&lt;/h4&gt;&lt;p&gt;Verlagingen van de rechtstreekse betalingen wegens niet-naleving van de randvoorwaarden moeten worden berekend op basis van de betalingen die zijn toegekend of moeten worden toegekend voor het jaar waarin de niet-naleving heeft plaatsgevonden. EU Hof van Justitie, 21-01-2021, ECLI:EU:C:2021:71&lt;/p&gt;&lt;h2&gt;Dieren&lt;/h2&gt;&lt;h4&gt;Nertsen&lt;/h4&gt;&lt;p&gt;Voor de vergoeding voor stoppende nertsenhouders zijn beleidsregels vastgesteld (&lt;span class="italic"&gt;Stcrt&lt;/span&gt;. 2021, nr. 5472). De vergoeding bestaat uit: een vergoeding voor inkomensschade, een vergoeding voor de benodigde periode om vervangende arbeid te vinden, een vergoeding voor de transitiekosten voor werknemers, en een vergoeding ter compensatie van de waardevermindering vanwege de door het opgelegde vervoersverbod ontstane beperking de fokteven te exporteren. Op de totale vergoeding &lt;/p&gt;&lt;p&gt;wordt het normaal maatschappelijk risico van 15% in mindering gebracht.&lt;/p&gt;&lt;h4&gt;Kippen en vangletsel&lt;/h4&gt;&lt;p&gt;Zes boetes opgelegd door de NVWA aan een pluimveehouderij voor vangletsel. Naar het oordeel van de rechtbank blijkt uit 2 boeterapporten niet eenduidig dat de toezichthouder bij de letseltelling alleen donkerrode tot paarse bloedingen heeft geteld zoals is voorgeschreven. Daarom mochten die rapporten niet aan de boetes ten grondslag worden gelegd en worden die 2 boetes herroepen. De andere vier boetes zijn wel terecht opgelegd. Rechtbank Rotterdam 04-02-2021, ECLI:NL:RBROT:2021:742&lt;/p&gt;&lt;p&gt;Boete voor vangletsel. Naar oordeel rechtbank is voldoende gemotiveerd dat sprake is van vangletsel en dat het letsel niet kan zijn ontstaan tijdens transport of op het slachthuis. Rechtbank Rotterdam 04-02-2021, ECLI:NL:RBROT:2021:741&lt;/p&gt;&lt;p&gt;Boetes opgelegd aan pluimveehouder voor letsel ontstaan bij het vangen van pluimvee. De boetes voor vangletsel zijn terecht opgelegd. Er is door verweerder voldoende toegelicht dat het letsel dat is vastgesteld niet bij het transport of op de slachterij kan zijn ontstaan. Naar het oordeel van de rechtbank heeft verweerder met de rapporten van bevindingen en daarbij behorende stukken, de bestreden besluiten, het verweerschrift en de gegeven toelichting ter zitting voldoende gemotiveerd dat bij kuikens van eiseres vangletsel is vastgesteld. Rechtbank Rotterdam 26-01-2021, ECLI:NL:RBROT:2021:494&lt;/p&gt;&lt;h2&gt;Milieurecht&lt;/h2&gt;&lt;h4&gt;Mestbeleid&lt;/h4&gt;&lt;p&gt;In het tijdschrift 'Bodem' verscheen, van de hand van H. van Grinsven en M. van Eerst, een lezenswaardig overzichtsartikel m.b.t. het Nederlandse mestbeleid. Onder de tite; 'Dertig jaar mestbeleid' beschrijven en analyseren de auteurs het mestbeleid, van de eerste Meststoffenwet uit 1947 tot en met de huidige regelingen. Belangrijkste conclusie: het mestprobleem is exemplarisch voor de onmogelijkheid om te komen tot een compromis tussen de omvang van de Nederlandse veehouderij, de duurzame bemestingsbehoefte van intensieve teelten, de internationale concurrentiepositie van de landbouw en de eisen voor milieu en natuur. Bodem, nr 6, 2020.&lt;/p&gt;&lt;h4&gt;Fosfaatreductieplan&lt;/h4&gt;&lt;p&gt;Het fosfaatreductieplan is niet in strijd met art. 1 EP EVRM. Dat is standaard in de uitspraken van het CBB. Toch wordt er nog wel eens een beroep gegrond verklaard met de zgn. hardheidsclausule. Enkele gevallen:&lt;/p&gt;&lt;p&gt;Verweerder is terecht tot de conclusie gekomen dat niet is voldaan aan de voorwaarde dat het aantal GVE op de peildatum minimaal 5% lager is dan onder normale omstandigheden het geval zou zijn. Toepassing hardheidsclausule. In dit bijzondere geval had verweerder aanleiding moeten zien de hardheidsclausule toe te passen, omdat het strikt volgens de Regeling opleggen van heffingen over het jaar 2017 in dit geval onredelijke gevolgen met zich brengt voor appellante. CBB 26-01-2021, ECLI:NL:CBB:2021:74. Zie ook ECLI:NL:CBB:2021:75&lt;/p&gt;&lt;p&gt;Het College acht de keuze van appellant om tot ontbinding van de VOF over te gaan, het melkveebedrijf op de oude locatie te verkopen en op een nieuwe locatie een nieuw bedrijf te starten, gelet op de onder 9.5 genoemde omstandigheden waaronder die beslissing is genomen, begrijpelijk. Anders dan verweerder stelt is die beslissing mede ingegeven door tragische omstandigheden die buiten de invloedsfeer van appellant liggen. Het gevolg van die keuze is dat appellant een referentieaantal heeft van nihil, waardoor hij de oplegging van heffingen op grond van de Regeling alleen kon voorkomen door runderen van zijn bedrijf af te voeren. Appellant heeft zijn nieuwe bedrijf uiteindelijk ook beëindigd. Gelet op het voorgaande brengt het strikt volgen van de Regeling in dit geval onevenredige gevolgen met zich. Verweerder had hierin naar het oordeel van het College aanleiding moeten zien om het bedrijf van appellant voor de toepassing van de hardheidsclausule gelijk te stellen met een voortgezet bedrijf en met toepassing van die hardheidsclausule tot ontheffing van de opgelegde geldsom over te gaan. CBB 09-02-2021, ECLI:NL:CBB:2021:136&lt;/p&gt;&lt;h4&gt;Fosfaatrechten&lt;/h4&gt;&lt;p&gt;In de afgelopen periode zijn naast vele ongegrondverklaring bij het CBB ook weer enkele geslaagde beroepen te noteren:&lt;/p&gt;&lt;p&gt;Het College ziet geen aanleiding voor het oordeel dat verweerder bij het berekenen van de omvang van de – als gevolg van een in het besluit van 5 maart 2015 onjuist vastgestelde melkveefosfaatreferentie – te verlenen ontheffing van een verkeerd aantal melkkoeien is uitgegaan. Verweerder heeft zich terecht op het standpunt gesteld dat de afvoer van 8 melkkoeien vóór 5 maart 2015 geen gevolg is van het besluit van 5 maart 2015. Met betrekking tot de 10 na 5 maart 2015 van het bedrijf afgevoerde melkkoeien, heeft verweerder in het bestreden besluit puntsgewijs uiteengezet dat en waarom – en op basis van welke factoren – de afvoer van 8 melkkoeien zijns inziens niet aan het besluit van 5 maart 2015 kan worden toegerekend. Appellante is er naar het oordeel van het College niet in geslaagd om aannemelijk te maken dat het tegendeel het geval is. Met betrekking tot de door verweerder op de berekende ontheffing toegepaste generieke korting, oordeelt het College dat artikel 33Ab van de Msw in samenhang bezien met artikel 72b, eerste lid, van het Uitvoeringsbesluit daar geen wettelijke grondslag voor biedt. Het bestreden besluit is op dat punt onrechtmatig. Dat de inschaarder om welke reden dan ook niet heeft ingestemd met het overhevelen naar appellante van alle voor de (op 2 juli 2015 uitgeschaarde) 42 stuks jongvee verkregen fosfaatrechten, betreft naar het oordeel van het College een geschil tussen appellante en de inschaarder en kan niet succesvol aan verweerder worden tegengeworpen. Het beroep wordt gegrond verklaard en het College ziet aanleiding om zelf in de zaak te voorzien. CBB 02-02-02021, ECLI:NL:CBB:2021:104&lt;/p&gt;&lt;p&gt;In geschil is hoe groot de melkproductie was in de periode van 21 juni 2015 tot 21 juli 2015. De melk is in die periode geweigerd door de melkfabriek en daardoor zijn er geen gegevens beschikbaar over de productie. Er kan in dit geval daarom alleen een beredeneerde schatting gemaakt worden, die de werkelijkheid zoveel mogelijk benadert. Het College oordeelt dat de manier waarop verweerder een schatting heeft gemaakt onvoldoende nauwkeurig is, omdat hij daarbij geen rekening heeft gehouden met de gegevens over juni en juli 2015 die wél beschikbaar zijn. De door appellante voorgestelde berekeningswijzen houden wel rekening met die gegevens en zijn daarom nauwkeuriger. Het beroep is gegrond en het College voorziet zelf in de zaak. CBB 09-02-2021, ECLI:NL:CBB:2021:130&lt;/p&gt;&lt;h4&gt;Opfokovereenkomst&lt;/h4&gt;&lt;p&gt;Geen aanspraak voor veehouder op fosfaatrechten die zijn toegekend aan de opfokker van zijn jongvee. Niet bewezen dat partijen hierover een afspraak gemaakt hebben. Opfokovereenkomst niet op één lijn te stellen met uit- en inscharen en met pacht. Geen ongerechtvaardigde verrijking. Hof Den Bosch 26-01-2021, ECLI:NL:GHSHE:2021:191&lt;/p&gt;&lt;h4&gt;Mesttransport&lt;/h4&gt;&lt;p&gt;Bestuursrechter oordeelt dat een mesttransportbedrijf terecht een boete heeft gekregen wegens het overtreden van de Meststoffenwet. Rechtbank Overijssel 12-01-2021, ECLI:NL:RBOVE:2021:148. Zie ook: ECLI:NL:RBOVE:2021:149; ECLI:NL:RBOVE:2021:150; ECLI:NL:RBOVE:2021:151; ECLI:NL:RBOVE:2021:152; ECLI:NL:RBOVE:2021:153&lt;/p&gt;&lt;p&gt;Boete (€ 207.700) wegens meerdere overtredingen van het bij of krachtens de Meststoffenwet bepaalde. De rechtbank stelt de boete vast op € 192.000. Rechtbank Oost-Brabant 15-01-2021, ECLI:NL:RBOBR:2021:101. Zie ook&amp;nbsp;ECLI:NL:RBOBR:2020:2207 &lt;/p&gt;&lt;h4&gt;Mestverwerking&lt;/h4&gt;&lt;p&gt;Bestuurlijke boete, Meststoffenwet, artikel 33a, vijfde lid. Niet voldaan overgenomen mestverwerkingsplicht. Geen waarschuwing of lichter boeteregime of matiging boete. Eiseres is op grond van overtreding van artikel 33a, vijfde lid, van de Meststoffenwet een bestuurlijke boete opgelegd van € 8.481. De minister heeft terecht onder verwijzing naar artikel 33a, vijfde lid, van de Msw erop gewezen dat wanneer eiseres als landbouwer met een vervangende verwerkingsovereenkomst (VVO) een mestverwerkingsplicht heeft overgenomen, zij op haar beurt verplicht is om de dierlijke meststoffen te verwerken met een vervoersbewijs dierlijke meststoffen (VDM) met opmerkingencode 61 en/of  een driepartijenovereenkomst mestverwerking (DPO). Met een DPO wordt bewerkstelligd, zoals ook volgt uit artikel 1, eerste lid, onderdeel ee, onder 1° en 2°, van de Msw, dat (ook) een verwerker wordt gecontracteerd aan wie de dierlijke meststoffen moeten worden geleverd en die zich ertoe verplicht de dierlijke meststoffen daadwerkelijk te verwerken. Dat kan niet met een VVO. Eiseres is niet nagegaan of de door haar met de VVO overgedragen dierlijke meststoffen daadwerkelijk is verwerkt. De rechtbank volgt eiseres daarom niet dat slechts sprake is van een (administratieve) vergissing en dat zij ruimschoots voldoende fosfaat heeft verwerkt. Geen waarschuwing of een lichter boeteregime. Alle (agrarische) ondernemers worden geconfronteerd met deze complexe regelgeving. Er mag worden verlangd dat zij zich verdiepen in deze materie, zich laten bijstaan door een ter zake deskundige, dat zij op de website van de minister kijken of telefonisch contact met de minister opnemen. Geen matiging van de boete. Niet in geschil is dat eiseres behoort tot de groep bedrijven waar de wetgever bij het vaststellen van het tarief van de boete het oog op heeft gehad. Bovendien heeft eiseres niet met stukken inzichtelijk gemaakt dat zij geen economisch voordeel heeft genoten. Rechtbank Oost-Brabant 14-01-2021, ECLI:NL:RBOBR:2021:399&lt;/p&gt;&lt;p&gt;Eiser heeft het bewijs dat hij zijn mestverwerkingsplicht ten aanzien van 702 kilogram fosfaat heeft overgedragen aan een andere landbouwer niet geleverd. Verweerder heeft terecht geconcludeerd dat eiser in 2015 niet aan zijn mestverwerkingsplicht heeft voldaan en dus artikel 33a, eerste lid, van de Msw heeft overtreden. Verweerder was, gelet op de artikelen 51 en 59, bevoegd eiser een bestuurlijke boete op te leggen. Dat eiser geen of minder verwijt treft is niet gebleken. Het beroep is ongegrond verklaard. Rechtbank Limburg 27-11-2020, ECLI:NL:RBLIM:2020:9313&lt;/p&gt;&lt;h2&gt;Fiscaal recht&lt;/h2&gt;&lt;h4&gt;WOZ&lt;/h4&gt;&lt;p&gt;WOZ-waarde van een op grond van de Natuurschoonwet 1928 aangewezen landgoed; de in het hof aanwezige laagstamfruitbomen ten onrechte niet in de berekening van het percentage houtopstand meegenomen; rechtbank voorziet zelf in de zaak door waarde te bepalen op € 296.000,- respectievelijk € 304.000,-. Rechtbank Overijssel 02-02-2021, ECLI:NL:RBOVE:2021:423&lt;/p&gt;&lt;h2&gt;Diversen&lt;/h2&gt;&lt;h4&gt;Jacobskruiskruid&lt;/h4&gt;&lt;p&gt;Eindarrest in langslepende aansprakelijkheidszaak over ziekte en sterfte bij runderen na het eten van Jacobskruiskruid. In dit arrest gaat het om de precieze omvang van de schade, waaronder de expertisekosten en kosten van buitengerechtelijke rechtsbijstand. Hof Arnhem-Leeuwarden 02-02-2021, ECLI:NL:GHARL:2021:998&lt;/p&gt;</content><legacyfootnotes/><footnotes><footnote/></footnotes><auteurs/><published>2021-03-05 13:05:43</published><modified>2021-03-08 09:57:54</modified><editiondate>2021-03-05</editiondate><htmlpath>https://denhollander.info/artikel/16564</htmlpath></article>
</articles></edition>
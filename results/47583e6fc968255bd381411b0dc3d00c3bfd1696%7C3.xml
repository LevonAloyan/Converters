<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1992</searchword><id>6601</id><udhid>UDH:TvAR/6601</udhid><titel>'JA. J.M. de Rooij / Burgemeester en Wethouders van Diessen' (TvAR 1992/4552)</titel><searchwords><searchword>TvAR 6/1992</searchword><searchword>TvAR 1992/4552</searchword><searchword>UDH:TvAR/6601</searchword></searchwords><attachments><attachment><name>1992_nr 6_Rechtspraak_4552.pdf</name><extention>pdf</extention><url>https://denhollander.info/download/6374/ci</url></attachment></attachments><inleiding>Hinderwet, art. 6a en 13&#13;
&#13;
Gedeeltelijke weigering van de vergunning;&#13;
lange tijd gedogen; uitleg hardheidsclausule&#13;
brochure Veehouderij &amp; Hinderwet.</inleiding><content>Afd. geschillen van bestuur, 14 december&#13;
1990&#13;
(Mr. F. Stuurop, mr. H.C.G.L. Polak)&#13;
Uitspraak in het geschil tussen:&#13;
JA. J.M. de Rooij te Diessen (appellant)&#13;
en&#13;
Burgemeester en Wethouders van Diessen&#13;
(verweerders)&#13;
Overzicht van het geschil&#13;
Bij beschikking van 5 december 1989 hebben&#13;
de verweerders aan appellant:&#13;
I. een nieuwe, de gehele inrichting omvat&#13;
tende, vergunning onder voorschriften als be&#13;
doeld in art. 6a van de Hinderwet verleend ten&#13;
behoeve van een mestvarkenbedrijf voor de&#13;
stallen nrs. 1 en 2 voor in totaal 384 mestvarkens&#13;
en het gedeelte van stal nr. 3 dat als&#13;
veldschuur wordt gebruikt op het perceel&#13;
Tongerloseweg 2, kadastraal bekend gemeen&#13;
te Diessen, sectie C, nummer 4352;&#13;
II. evenvermelde vergunning geweigerd&#13;
voor wat betreft het gedeelte van stal nr. 3 dat&#13;
voor huisvesting van mestvarkens en/of op&#13;
vang van zieke mestvarkens/afleveringshok&#13;
wordt gebruikt.&#13;
De beschikking van verweerders van 5 december&#13;
1989 is aan deze uitspraak gehecht.&#13;
Tegen deze beschikking heeft appellant beroep&#13;
ingesteld bij de Afdeling voor de geschillen&#13;
van bestuur van de Raad van State.&#13;
Het beroepschrift en aanvullend beroepschrift&#13;
zijn aan deze uitspraak gehecht.&#13;
Desgevraagd hebben verweerders een beroepschrift&#13;
ingediend.&#13;
Desgevraagd heeft de Adviseur Beroepen&#13;
Milieubeheer een ambtsbericht ingediend.&#13;
Nader is ingekomen een memorie van appellant.&#13;
Het geschil is op 7 december 1990 behandeld&#13;
in een openbare vergadering van een Enkelvoudige&#13;
Kamer van de Afdeling voor de&#13;
geschillen van bestuur van de Raad van State,&#13;
waarin drs. H.P.W. Havens, in tegenwoordigheid&#13;
van appellant, het woord heeft gevoerd.&#13;
Verweerders hebben zich doen vertegenwoordigen&#13;
door R.J.G.M. Reinders.&#13;
In rechte&#13;
Bij de bestreden beschikking hebben verweerders&#13;
aan appellant een nieuwe, de gehele inrichting&#13;
omvattende, vergunning onder&#13;
voorschriften als bedoeld in art. 6a van de&#13;
Hinderwet verleend ten behoeve van een&#13;
mestvarkenbedrijf bestaande uit de stallen&#13;
nummers 1 en 2 voor in totaal 384 mestvarkens&#13;
en een veldschuur op het perceel Tongerloseweg&#13;
2 te Diessen.&#13;
Verweerders hebben evenvermelde vergunning&#13;
geweigerd voor wat betreft de gevraagde&#13;
uitbreiding met 136 mestvarkens, die in de tot mestvarkensstal om te bouwen veldschuur&#13;
zouden worden gehouden.&#13;
De inrichting is gesitueerd in het buitengebied&#13;
van de gemeente Diessen, op een afstand&#13;
van circa 250 meter van de bebouwde kom. In&#13;
de directe omgeving van de inrichting bevinden&#13;
zich andere agrarische bedrijven en enkele&#13;
burgerwoningen.&#13;
Appellant kan zich met evenvermelde weigering&#13;
niet verenigen. Appellant is van mening&#13;
dat verweerders ten onrechte geen&#13;
terughoudende toepassing aan de brochure&#13;
Veehouderij en Hinderwet hebben gegeven.&#13;
Hij stelt in dit verband dat sinds augustus&#13;
1971 in de veldschuur mestvarkens worden&#13;
gehouden.&#13;
Appellant is van mening dat verweerders,&#13;
nu er sprake is van een reeds lang bestaande&#13;
door hen gedogen situatie, in redelijkheid niet&#13;
tot het weigeren van de gevraagde vergunning&#13;
met betrekking tot het houden van varkens in&#13;
de veldschuur hebben kunnen komen.&#13;
Voorts bestrijdt appellant dat er sprake zou&#13;
zijn van een toename van stankhinder.&#13;
Ten slotte merkt appellant op dat verweerders&#13;
geen consistent beleid voeren, nu zij in&#13;
andere, vergelijkbare situaties wel vergunning&#13;
hebben verleend.&#13;
De Afdeling overweegt het volgende.&#13;
Ingevolge art. 13 van de Hinderwet kan de&#13;
vergunning slechts in het belang van het voorkomen&#13;
of beperken van gevaar, schade of hinder&#13;
buiten de inrichting worden geweigerd.&#13;
Ingevolge art. 17, eerste lid, van de Hinderwet&#13;
worden aan de vergunning de voorschriften&#13;
verbonden, die nodig zijn in het&#13;
belang van het voorkomen of beperken van&#13;
gevaar, schade of hinder buiten de inrichting.&#13;
Voor de onderwerpelijke inrichting is bij&#13;
beschikking van 27 juni 1972 een oprichtingsvergunning&#13;
ingevolge de Hinderwet verleend.&#13;
Op grond van deze vergunning en de daarbij&#13;
behorende tekeningen mogen in de inrichting&#13;
in de stallen nummers 1 en 2 mestvarkens&#13;
worden gehouden.&#13;
Stal nummer 3, de veldschuur, is blijkens&#13;
deze vergunning bedoeld voor het opslaan&#13;
van materiaal en goederen.&#13;
Bij kennisgeving als bedoeld in art. 2,&#13;
tweede lid, van de Hinderwet juncto art. la&#13;
van het Hinderbesluit van 17 april 1987 heeft&#13;
vergunninghouder een wijziging van de inrichting&#13;
van stal nummer 2 en een uitbreiding&#13;
van de mestopslag kenbaar gemaakt.&#13;
In de hinderwetvergunning van 27 juni&#13;
1972 is aangegeven dat in de inrichting ten&#13;
hoogste een aantal mestvarkens mag worden&#13;
gehouden dat overeenkomt met de grootte van&#13;
de daartoe bestemde besloten ruimten. Blijkens&#13;
de overwegingen van de bestreden beschikking&#13;
stellen verweerders zich op het&#13;
standpunt dat in de inrichting, gemeten naar&#13;
het vloeroppervlak van de stallen nummers 1&#13;
en 2, maximaal 384 mestvarkens aanwezig&#13;
mogen zijn.&#13;
Deze berekening komt de Afdeling, gelet&#13;
op de verleende oprichtingsvergunning ingevolge&#13;
de Hinderwet en de daaropvolgende&#13;
melding, niet onjuist voor.&#13;
Verweerders hebben voorts overwogen dat&#13;
uitbreiding van de inrichting met 136 mestvarkens,&#13;
zoals door appellant gevraagd, een&#13;
overschrijding van de afstandsnormen van de&#13;
brochure Veehouderij en Hinderwet betekent&#13;
en dientengevolge onaanvaardbare stankhinder&#13;
bij de meest nabijgelegen burgerwoning&#13;
zal veroorzaken.&#13;
Verweerders zijn van oordeel dat deze hinder&#13;
door het stellen van voorschriften niet kan&#13;
worden voorkomen of in voldoende mate kan&#13;
worden beperkt, zodat de gevraagde uitbreiding&#13;
moet worden geweigerd.&#13;
Gelet op de situering van de inrichting is&#13;
de Afdeling van oordeel, dat de omgeving van&#13;
de inrichting in casu moet worden gerangschikt&#13;
in categorie III als bedoeld in de brochure&#13;
Veehouderij en Hinderwet.&#13;
Volgens deze brochure dient de afstand&#13;
tussen een inrichting als de onderwerpelijke&#13;
en de dichtstbijzijnde woning minstens 85&#13;
meter te bedragen.&#13;
De afstand tot de dichtstbijzijnde woning&#13;
van derden bedraagt in casu slechts 38 meter.&#13;
Gezien deze geringe afstand is naar het&#13;
oordeel van de Afdeling van de gevraagde uitbreiding&#13;
ernstige stankhinder voor de omwonenden&#13;
te duchten.&#13;
Deze stankhinder kan door het stellen van&#13;
voorschriften niet worden voorkomen dan wel&#13;
in voldoende mate worden beperkt.&#13;
De Afdeling tekent voorts aan dat de brochure&#13;
Veehouderij en Hinderwet in bepaalde&#13;
gevallen toestaat, dat rekening wordt gehouden&#13;
met het feit dat sprake is van een reeds lang bestaande&#13;
inrichting, die niet aanmerkelijk is uitgebreid,&#13;
doch zulks kan er naar het oordeel van&#13;
de Afdeling niet toe leiden dat een in milieuhygiënisch&#13;
opzicht onaanvaardbare situatie ontstaat,&#13;
geheel daargelaten of in casu sprake is&#13;
van het reeds gedurende langere tijd houden&#13;
van meer dan 384 mestvarkens in de inrichting,&#13;
zoals door appellant is aangevoerd. Tenslotte hebben verweerders aangaande&#13;
de stelling van appellant, dat zij met betrekking&#13;
tot het verlenen van hinderwetvergunningen&#13;
een inconsistent beleid voeren, naar het&#13;
oordeel van de Afdeling terecht overwogen&#13;
dat in de door appellant genoemde gevallen&#13;
geen sprake is van vergelijkbare situaties.&#13;
Gelet op het vorenoverwogene en op de&#13;
art. 13 en 17 van de Hinderwet, in onderlinge&#13;
samenhang bezien, komt de Afdeling tot de&#13;
conclusie dat verweerders terecht de gevraagde&#13;
uitbreiding met 136 mestvarkens hebben&#13;
geweigerd.&#13;
Beslissing&#13;
De Afdeling voor de geschillen van bestuur&#13;
van de Raad van State;&#13;
Gezien de Tijdelijke wet Kroongeschillen,&#13;
de Wet op de Raad van State, de Hinderwet&#13;
en de algemene bepalingen milieuhygiëne;&#13;
Recht doende in naam der Koningin:&#13;
verwerpt het beroep.</content><legacyfootnotes/><footnotes><footnote/></footnotes><auteurs>Mr. F. Stuurop, mr. H.C.G.L. Polak</auteurs><published>1992-06-01 00:00:00</published><modified>1990-09-10 00:00:00</modified><editiondate>1992-06-01</editiondate><htmlpath>https://denhollander.info/artikel/6601</htmlpath></article>
</articles></edition>
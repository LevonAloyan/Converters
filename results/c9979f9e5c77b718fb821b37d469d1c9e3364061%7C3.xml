<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1990</searchword><id>7113</id><udhid>UDH:TvAR/7113</udhid><titel>'1. Jacobus Josephus van Oorschot 2. Gerardus Johannes Josephus van Oorschot / Adriaan Willem Vos' (TvAR 1990/4360)</titel><searchwords><searchword>TvAR 6/1990</searchword><searchword>TvAR 1990/4360</searchword><searchword>UDH:TvAR/7113</searchword></searchwords><attachments><attachment><name>1990_nr 6_Rechtspraak_4360.pdf</name><extention>pdf</extention><url>https://denhollander.info/download/6721/ci</url></attachment></attachments><inleiding>Pachtwet, art. 49&#13;
De enkele omstandigheid, dat de voorgestelde&#13;
pachter naast het landbouwbedrijf&#13;
van zijn vader een niet-landbouwkundig&#13;
bedrijf voert, betekent niet dat hij onvoldoende&#13;
waarborgen volgens art. 49 Pw&#13;
biedt.&#13;
Maar hij heeft vrijwel geen opleiding gevolgd&#13;
en in de akkerbouw heeft hij geen of&#13;
weinig ervaring. Deskundige begeleiding&#13;
van de conservenfabriek maakt dat gebrek&#13;
niet goed. Niet voldoende waarborgen. </inleiding><content>Pachtkamer Gerechtshof te Arnhem, arrest&#13;
van 19 februari 1990&#13;
(Mr. Maris, mr. Kok, mr. Wijn, mr. ing.&#13;
Jansens van Gellicum en Wentink)&#13;
In de zaak van:&#13;
1. Jacobus Josephus van Oorschot, wonen&#13;
de te Made, gemeente Made en Drimmelen,&#13;
en&#13;
2. Gerardus Johannes Josephus van Oor&#13;
schot, wonende te Drimmelen, gemeente&#13;
Made en Drimmelen, appellanten, procu&#13;
reur: mr. J.M.J. Huver,&#13;
tegen&#13;
Adriaan Willem Vos, wonende te Zeist,&#13;
geïntimeerde, procureur: mr. B. Peek.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
het tussen partijen door de pachtkamer&#13;
van het kantongerecht te Breda gewezen&#13;
vonnis van 16 maart 1989, dat in fotocopie&#13;
aan dit arrest is gehecht;&#13;
Overwegende:&#13;
Appellanten - Van Oorschot sr en Van&#13;
Oorschot jr - zijn bij exploit van 13 april&#13;
1989 in hoger beroep gekomen van voormeld&#13;
vonnis, met gelijktijdige dagvaarding&#13;
van geïntimeerde - Vos - voor dit hof.&#13;
Bij memorie van grieven zijn na te melden&#13;
grieven aangevoerd en is geconcludeerd,&#13;
dat vonnis te vernietigen en, opnieuw&#13;
rechtdoende, bij arrest G.J.J. van Oorschot voornoemd in de plaats te stellen&#13;
van zijn vader, J.J. van Oorschot voornoemd,&#13;
als pachter van het perceel, kadastraal&#13;
bekend gemeente Made en Drimmelen,&#13;
sectie T, nr. 145, groot 9.07.20 ha,&#13;
met veroordeling van geïntimeerde in de&#13;
kosten van deze procedure in beide instanties.&#13;
Bij memorie van antwoord is verweer gevoerd&#13;
met conclusie tot bekrachtiging van&#13;
het vonnis waarvan beroep en veroordeling&#13;
van appellanten in de proceskosten.&#13;
De zaak is vervolgens bepleit, voor Van&#13;
Oorschot door mr. L.J. den Hollander, advocaat&#13;
te Middelharnis, en voor Vos door&#13;
mr. P.S.A. Overwater, advocaat te Strijen.&#13;
Daarna hebben partijen de stukken -&#13;
waaronder de pleitnotities van de advocaten&#13;
- aan het hof overgelegd voor het wijzen&#13;
van arrest.&#13;
De grief&#13;
De grief luidt als volgt:&#13;
Grief I&#13;
Ten onrechte heeft de pachtkamer op&#13;
grond van de daaraan voorafgaande overwegingen&#13;
de vordering van de vader afgewezen&#13;
en de zoon in zijn vordering nietontvankelijk&#13;
verklaard en hen veroordeeld&#13;
in de kosten, in plaats van deze vordering&#13;
toe te wijzen, met veroordeling van Vos in&#13;
de kosten.&#13;
A. Ten onrechte is de pachtkamer van&#13;
oordeel dat de uitoefening van het slopersbedrijf&#13;
meer dan de volle aandacht van de&#13;
zoon verlangt.&#13;
B. Ten onrechte heeft de pachtkamer&#13;
overwogen dat is komen vast te staan dat de&#13;
zoon slechts een éénjarige opleiding aan de&#13;
landbouwschool heeft genoten, terwijl niet&#13;
is gebleken dat hij een adequate opleiding&#13;
c.q. ervaring heeft in de grove tuinbouw.&#13;
C. Ten onrechte heeft de pachtkamer&#13;
overwogen dat van dit laatste onvoldoende&#13;
gebleken is uit de door de zoon gegeven&#13;
antwoorden op de vragen van de raadsman&#13;
van gedaagde en dat deskundigheid op het&#13;
gebied van de grove tuinbouw voor een behoorlijke&#13;
bedrijfsvoering van essentieel belang&#13;
is.&#13;
D. Ten onrechte is de pachtkamer tot de&#13;
conclusie gekomen dat de zoon onvoldoende&#13;
waarborgen biedt voor een behoorlijke&#13;
bedrijfsvoering.&#13;
De ontvankelijkheid van het hoger beroep&#13;
Aangezien de vordering tot indeplaatsstelling&#13;
als bedoeld in artikel 49 Pachtwet bij&#13;
uitsluiting toekomt aan de pachter, in deze&#13;
van Oorschot sr, is bij het vonnis waarvan&#13;
beroep Van Oorschot jr terecht niet-ontvankelijk&#13;
verklaard in zijn vordering.&#13;
De vaststaande feiten&#13;
Het hof gaat van de volgende feiten uit:&#13;
1. Van Oorschot sr heeft in pacht van&#13;
Vos het perceel bouwland, gelegen te Made&#13;
en kadastraal bekend in de gemeente Made&#13;
en Drimmelen, sectie T, nr. 145, groot&#13;
9.07.20 ha.&#13;
2. Van Oorschot sr heeft op 25 septem&#13;
ber 1988 de leeftijd van 65 jaar bereikt.&#13;
3. Zijn bedrijf bestaat uit 3.17 ha eigen&#13;
land met woonhuis en bedrijfsgebouwen,&#13;
4.25 ha grasland, voor de wettelijke duur&#13;
gepacht van Domeinen, benevens de grond&#13;
in geschil.&#13;
4. De voorgestelde pachter, Van Oor&#13;
schot jr, geboren op 13 december 1957 en&#13;
opgegroeid op de ouderlijke hoeve, heeft&#13;
gedurende één jaar de Lagere Landbouw&#13;
school bezocht.&#13;
Deze school is na dat jaar bij gebrek aan&#13;
leerlingen opgeheven. Vervolgens heeft hij&#13;
aan de LTS de cursus machinebankwerker&#13;
gevolgd. Voorts heeft hij een spuitcursus&#13;
gevolgd.&#13;
Hij heeft een betrekking bij een sloopbedrijf&#13;
aangenomen. Nadat dat bedrijf drie&#13;
jaar later werd gestaakt, sloot hij in 1982&#13;
met zijn vader een maatschap tot exploitatie&#13;
van diens landbouwbedrijf. De winst&#13;
werd gelijkelijk tussen vader en zoon verdeeld.&#13;
Hij betrok de boerderij, zijn ouders&#13;
verhuisden naar een woonhuis in Made.&#13;
Daarnaast is hij voor eigen rekening sloopwerk&#13;
gaan verrichten. Blijkens overgelegde&#13;
en niet weersproken financiële rapporten&#13;
heeft de winst van de sloperij in 1985 ruim&#13;
ƒ 54 700,- bedragen en in 1986 ƒ 48 500,-.&#13;
De winst van het in maatschap gevoerde&#13;
landbouwbedrijf heeft in 1986 plusminus&#13;
ƒ 31 000,- en in 1987 rond ƒ 72 000,- bedragen.&#13;
5. De grond in geschil is 400 a 500 meter&#13;
van de boerderij verwijderd en bestaat ge&#13;
deeltelijk uit klei (ongeveer 30% afslibbaar)&#13;
en voor de rest uit zand. Er worden&#13;
dit jaar sperziebonen en tuinbonen op conract geteeld en voorts suikerbieten en&#13;
aardappelen. In het begin van 1988 is de&#13;
melkveestapel opgeruimd en is het melkquotum&#13;
van - naar schatting van Van&#13;
Oorschot - 133.000 kg verkocht. De&#13;
maatschap is dat jaar ontbonden. Van&#13;
Oorschot jr voert thans het bedrijf met de&#13;
hulp van senior.&#13;
De landbouwinventaris omvat o.m. twee&#13;
trekkers, twee cultivators, twee ploegen en&#13;
een regeninstallatie. Het zaaien, oogsten en&#13;
spuiten wordt in loon werk gedaan, de rest&#13;
doet Van Oorschot jr zelf.&#13;
6. Hij heeft zich bereid verklaard, de verplichtingen&#13;
uit het pachtcontract jegens de&#13;
verpachter na te komen, indien hij in de&#13;
plaats zou worden gesteld.&#13;
Behandeling van het geschil in hoger beroep&#13;
1. Vos heeft bij pleidooi betoogd, dat de&#13;
enkele omstandigheid, dat Van Oorschot&#13;
jr, door naast een ± 16 ha groot akkerbouwbedrijf&#13;
ook een niet-landbouwkundig&#13;
bedrijf te voeren, zou ophouden boer te&#13;
zijn en in ieder geval niet voldoende waarborgen&#13;
voor een behoorlijke bedrijfsvoering&#13;
zou bieden, zodat naar billijkheid de&#13;
vordering tot indeplaatsstelling terecht is&#13;
afgewezen.&#13;
Dienaangaande wordt overwogen, dat&#13;
volgens constante jurisprudentie voor pacht&#13;
niet vereist is, dat de pachter het gepachte&#13;
in een bedrijf gebruikt. Bovendien brengt&#13;
de recente ontwikkeling in de akkerbouw in&#13;
Nederland mede, dat de opbrengsten per&#13;
hectare van een groot aantal produkten onder&#13;
druk staan, zodat een groeiend aantal&#13;
boeren met kleine bedrijven aanvullende&#13;
inkomsten zoekt. Dat Van Oorschot jr, ervan&#13;
uitgaande dat hij als pachter in de&#13;
plaats zou worden gesteld, voornemens is,&#13;
zijn sloopbedrijf aan te houden, pleit op&#13;
zichzelf niet tegen zijn landbouwkundige&#13;
kwaliteiten en leidt niet - en zeker niet&#13;
zonder meer - tot de slotsom dat hij niet&#13;
voldoende waarborgen voor behoorlijke&#13;
bedrijfsvoering biedt.&#13;
2. Het staat vast, dat de voorgestelde&#13;
pachter slechts een zeer geringe landbouwkundige&#13;
opleiding heeft gevolgd.&#13;
Hij heeft praktische ervaring opgedaan&#13;
in het bedrijf van zijn vader, met wie hij&#13;
van 1982 tot 1988 in maatschap heeft samengewerkt.&#13;
Dat bedrijf was echter in&#13;
hoofdzaak gericht op de melkveehouderij&#13;
en junior heeft zich volgens zijn verklaring&#13;
ter zitting met het melken bezig gehouden.&#13;
Na de opruiming van de veestapel en de&#13;
overdracht van het melkquotum in 1988&#13;
beoefent Van Oorschot de akkerbouw.&#13;
Daarin heeft de voorgestelde pachter geen&#13;
of slechts weinig ervaring.&#13;
Ter zitting heeft hij nog aangevoerd, dat&#13;
hij voor de teelten, die hij op contract uitvoert,&#13;
deskundige begeleiding van de conservenfabriek&#13;
ontvangt, van het zaaien af&#13;
tot en met de oogst; daardoor behoeft gebrek&#13;
aan ervaring niet een ernstig nadeel te&#13;
zijn.&#13;
Zulks neemt echter niet weg, dat het gebrek&#13;
aan ervaring zich wel doet gevoelen&#13;
bij de grondbewerking die ook bij de contractteelt&#13;
nodig is, benevens bij de teelt van&#13;
maïs, granen, bieten en aardappelen, die&#13;
voor eigen rekening worden verbouwd. Op&#13;
de exploitatie van grond voor de grove&#13;
tuinbouw gerichte opleiding en ervaring&#13;
ontbreken zelfs geheel.&#13;
De omstandigheid, dat junior blijkens de&#13;
overgelegde jaarstukken een goede ondernemer&#13;
is, maakt het gebrek aan theoretische&#13;
achtergrond en praktische ervaring&#13;
niet goed. Dat hij opgegroeid is op de boerderij&#13;
van zijn ouders en dat hij daarin heeft&#13;
meegewerkt is daartoe evenmin voldoende.&#13;
Onder deze omstandigheden is het hof&#13;
van oordeel, dat de voorgestelde pachter&#13;
niet voldoende waarborgen biedt voor een&#13;
behoorlijk gebruik van het gepachte.&#13;
Slotsom&#13;
Voorzover de grief is gericht tegen de nietontvankelijkheid&#13;
van de voorgestelde pachter,&#13;
faalt deze.&#13;
Ook voor het overige is de grief niet gegrond;&#13;
het vonnis waarvan beroep moet&#13;
worden bekrachtigd.&#13;
Van Oorschot zal de aan de zijde van&#13;
Vos gevallen kosten in het hoger beroep&#13;
moeten dragen.&#13;
Rechtdoende in hoger beroep:&#13;
Bekrachtigt het vonnis waarvan beroep.&#13;
Veroordeelt Van Oorschot in de kosten&#13;
van het hoger beroep, gevallen aan de zijde&#13;
van Vos en tot deze uitspraak begroot op&#13;
/ 3900,- (drieduizend en negenhonderd&#13;
gulden). </content><legacyfootnotes/><footnotes><footnote/></footnotes><auteurs>Mr. Maris, mr. Kok, mr. Wijn, mr. ing.&#13;
Jansens van Gellicum en Wentink</auteurs><published>1990-06-01 00:00:00</published><modified>1990-06-01 00:00:00</modified><editiondate>1990-06-01</editiondate><htmlpath>https://denhollander.info/artikel/7113</htmlpath></article>
</articles></edition>
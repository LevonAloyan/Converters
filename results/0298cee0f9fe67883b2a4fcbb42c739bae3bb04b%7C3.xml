<edition><articles><article><jaar>2001</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2001</searchword><id>4699</id><udhid>UDH:TvAR/4699</udhid><titel>directeur RVV / A. en B. (TvAR 2001/5058)</titel><searchwords><searchword>TvAR 5/2001</searchword><searchword>TvAR 2001/5058</searchword><searchword>UDH:TvAR/4699</searchword></searchwords><attachments><attachment><name>2001_nr 5_Rechtspraak_5058.pdf</name><extention>pdf</extention><url>https://denhollander.info/download/4641/ci</url></attachment></attachments><inleiding>[Richtlijn (EEG) nr. 85/511 art. 2, 4, 5;&#13;
Gezondheids- en welzijnswet voor dieren&#13;
art. 15, 21, 22, 111; Besluit verdachte dieren&#13;
art. 2, 3]&#13;
&#13;
Ruiming aangezegd van de evenhoevige&#13;
dieren op verzoekers bedrijf vanwege&#13;
ligging in omgeving van een bedrijf dat&#13;
contacten heeft gehad met een mkz-besmet&#13;
bedrijf (in Sprang-Capelle). Dieren op&#13;
bedrijven van verzoekers terecht als&#13;
verdacht aangemerkt. Preventieve ruiming&#13;
van bedrijven binnen een kilometer rond&#13;
besmet bedrijf niet kennelijk onredelijk of&#13;
anderszins onrechtmatig beleid. Voor aanmerken&#13;
van bedrijf als primair (besmet)&#13;
bedrijf moet in beginsel sprake zijn van&#13;
daadwerkelijk vastgestelde besmetting, hetzij&#13;
aan de hand van laboratoriumonderzoek,&#13;
hetzij op basis van voldoende sterke andere&#13;
aanwijzingen die worden vastgesteld aan&#13;
de hand van te verifiëren objectieve gegevens.&#13;
Richtlijn biedt meest aangewezen uitgangspunt&#13;
voor beantwoorden van vraag&#13;
wat voldoende sterke aanwijzingen zijn.&#13;
Bevestiging van klinische symptomen van&#13;
mkz op primaire bedrijf aanwezig. Geen&#13;
grond schorsing te handhaven.</inleiding><content>PROCES-VERBAAL VAN DE&#13;
MONDELINGE UITSPRAAK IN DE&#13;
ZAKEN VAN:&#13;
de directeur van de Rijksdienst voor de keuring&#13;
van Vee en Vlees,&#13;
verzoeker, oorspronkelijk weerder (hierna: de&#13;
Directeur),&#13;
gemachtigden:&#13;
mr. G. de Goede, mr. H.C.M. Borman-Nijman,&#13;
drs. F.H. Pluimers en drs. S.N. Wiessenhaan,&#13;
tegen&#13;
A. en B. te Sprang-Capelle,&#13;
verweerders, oorspronkelijk verzoekers (hierna:&#13;
verzoekers),&#13;
gemachtigde:&#13;
mr. V.P. Loosjes, te Werkendam.&#13;
De gemachtigden van verweerders hebben als&#13;
informant meegebracht prof. dr. W. de Vries,&#13;
algemeen directeur van het Instituut voor&#13;
Dierhouderij en Diergezondheid te Lelystad.&#13;
1 De president opent de zitting en&#13;
neemt kennis van het navolgende&#13;
geschil&#13;
De Directeur heeft de president verzocht om&#13;
onmiddellijke opheffing van de op dinsdagochtend&#13;
27 maart 2001 uitgesproken schorsing&#13;
van de besluiten van de Directeur van de&#13;
Rijksdienst voor keuring van Vee en Vlees tot&#13;
ruiming van de bedrijven van verzoekers te&#13;
Sprang-Capelle.&#13;
[…]&#13;
3 Het standpunt van de Directeur&#13;
De Richtlijn 85/511/EEG geeft geen limitatief&#13;
stelsel van maatregelen, met betrekking tot&#13;
het handelen in een situatie als de onderhavige.&#13;
Ter toelichting van dit standpunt verwijst de&#13;
Directeur naar de Beschikking van de Europese&#13;
Commissie van 21 maart 2001 (2001/223/&#13;
EG) onder punt 5, de Ontwerpbeschikking&#13;
van 23 maart 2001, onder punt 4, alsmede naar&#13;
artikel 10, eerste lid, tweede volzin, van Richtlijn&#13;
90/425/EEG. Voorts wordt er dienaangaande&#13;
op gewezen dat de Richtlijn 85/511/&#13;
EEG een experimenteel karakter draagt.&#13;
Het enkele feit dat het primaire bedrijf in&#13;
Sprang-Capelle (genaamd C.) dieren heeft&#13;
ontvangen van dezelfde zending als het be-&#13;
smette bedrijf in Oene, is naar de mening van&#13;
de Directeur voldoende grond voor het preventief&#13;
ruimen van bedrijven die in de onmiddellijke&#13;
nabijheid van dit bedrijf zijn gelegen.&#13;
Daartoe wordt verwezen naar een verklaring&#13;
van dr. Bianchi, deskundige bij het ID te&#13;
Lelystad. Deze geeft daarin aan dat het vanuit&#13;
veterinair oogpunt aannemelijk is dat ook op&#13;
de andere twee afleveradressen van de Mayenne-&#13;
zending, Beesd en Sprang-Capelle, MKZbesmette&#13;
dieren zijn afgeleverd. Uit veterinair&#13;
oogpunt is daarom niet alleen de ruiming&#13;
geboden van de twee bedrijven in Beesd en&#13;
Sprang-Capelle die de dieren hebben ontvangen,&#13;
maar ook de ruiming van de direct&#13;
omliggende bedrijven zodat een herhaling van&#13;
de situatie wordt voorkomen. Voorts verklaart&#13;
dr. Bianchi dat het uit veterinair technisch&#13;
oogpunt noodzakelijk is dat, ook zonder&#13;
dat de klinische verschijnselen optreden,&#13;
wordt overgegaan tot preventieve ruiming van&#13;
bedrijven die zijn gelegen rondom een hoog&#13;
verdacht bedrijf dat dieren heeft ontvangen&#13;
via Mayenne.&#13;
Uit de thans overgelegde stukken, aldus de&#13;
Directeur, blijkt verder dat door de bevoegde&#13;
veterinaire autoriteiten (in casu de Directeur)&#13;
klinische verschijnselen zijn vastgesteld. Het&#13;
betreft een verklaring van de keuringsarts&#13;
dr. V. Reichert van 27 maart 2001, inhoudende&#13;
dat hij op 21 maart jl. in het bijzijn van derden,&#13;
waaronder de praktiserend dierenarts,&#13;
klinische verschijnselen op het bedrijf van C.&#13;
te Sprang-Capelle heeft vastgesteld. Voorts&#13;
zijn een bloedtaplijst en het monsterbegeleidings-&#13;
formulier d.d. 21 maart 2001 overgelegd.&#13;
Op dit laatste formulier zijn de klinische&#13;
verschijnselen van mond- en klauwzeer die&#13;
zijn geconstateerd preciezer aangegeven, namelijk&#13;
“blaren gehemelte (pallatum), enkele&#13;
tonglaesies, hyperaemie tussenklauw, enkele&#13;
blaren neus &gt;20% 40° CT”.&#13;
De Directeur heeft gehandeld binnen het&#13;
kader dat is aangegeven door de Richtlijn. In&#13;
het onderhavige geval is sprake van een&#13;
besmet dier als bedoeld in artikel 2, onder c&#13;
van de Richtlijn, aangezien de klinische symptomen&#13;
werden vastgesteld die op mond- en&#13;
klauwzeer kunnen duiden.&#13;
Drs. Pluimers geeft aan dat het in geval van&#13;
een uitbraak van mond- en klauwzeer absoluut&#13;
noodzakelijk is om zo snel mogelijk tot&#13;
preventieve ruiming van vee op bedrijven in&#13;
de onmiddellijke omgeving van het besmette&#13;
bedrijf over te gaan. Dit dient reeds te&#13;
geschieden als op een bedrijf slechts de klinische&#13;
ziektebeelden van mond- en klauwzeer&#13;
worden vastgesteld. Als gewacht zou worden&#13;
tot de definitieve uitslag van de laboratoriumproeven,&#13;
is het vaak te laat om de verspreiding&#13;
tegen te gaan.&#13;
Als de preventieve ruiming van de getroffen&#13;
bedrijven niet snel genoeg kan plaatsvinden&#13;
wordt overgegaan tot noodvaccinaties. Na&#13;
vier dagen begint de vaccinatie te werken, terwijl&#13;
tien dagen na de vaccinatie de ingeënte&#13;
dieren volledig tegen het mond- en klauwzeervirus&#13;
zijn beschermd. Vaccinatie kan&#13;
slechts een middel zijn om de preventieve&#13;
ruimingen op een geordende manier te laten&#13;
verlopen. Indien wordt gevaccineerd zonder&#13;
het oogmerk vervolgens tot ruiming over te&#13;
gaan, verliest het betrokken gebied waar is&#13;
gevaccineerd zijn status en mag van daaruit&#13;
gedurende minimaal 1 jaar niet worden geëxporteerd.&#13;
Aangezien het overgrote deel van&#13;
het Nederlandse vee bestemd is voor de export,&#13;
betekent dit feitelijk het doodvonnis van&#13;
de Nederlandse veehouderij.&#13;
De Europese Commissie verwacht van Nederland&#13;
dat in een gebied met hoge veedichtheid&#13;
– waarvan rond Sprang-Capelle sprake is –&#13;
altijd wordt overgegaan tot preventieve&#13;
ruiming in een straal van 1 km rond een&#13;
besmettingshaard. Dit is niet in de Richtlijn&#13;
opgenomen, maar zal in een nieuwe beschikking&#13;
van de Commissie alsnog worden opgenomen.&#13;
Bevestiging van dit standpunt van de&#13;
Europese Commissie kan worden gevonden&#13;
in het gegeven dat Nederland, als gevolg van&#13;
het feit dat in 1997 enige tijd is gestopt met&#13;
het uitvoeren van preventieve ruimingen van&#13;
met varkenspest besmette bedrijven, is gekort&#13;
op de financiële steun vanuit Brussel ter&#13;
leniging van de uit deze varkenspestepidemie&#13;
voortgevloeide financiële schade.&#13;
Prof. De Vries verklaart dat de in het overgelegde&#13;
monsterbegeleidingsformulier, gedateerd&#13;
21 maart 2001 en ondertekend door dr.&#13;
V. Reichert, beschreven verschijnselen typisch&#13;
zijn voor mond- en klauwzeer.&#13;
De Directeur concludeert dat er derhalve&#13;
ruimschoots voldoende aanleiding bestaat tot&#13;
het preventief ruimen van de bedrijven van&#13;
verzoekers.&#13;
[…]&#13;
5 De beoordeling&#13;
5.1 Ingevolge artikel 21 van de Wet kan de&#13;
aangewezen ambtenaar in spoedeisende gevallen&#13;
overgaan tot het nemen van maatregelen&#13;
tot bestrijding van een besmettelijke dierziekte,&#13;
zoals mond- en klauwzeer. Ingevolge artikel&#13;
22, eerste lid, aanhef en onder f., kunnen&#13;
die maatregelen zijn het doden van zieke en&#13;
verdachte dieren.&#13;
Volgens artikel 15, vierde lid, van de Wet&#13;
wordt bij algemene maatregel van bestuur&#13;
bepaald wanneer dieren als verdachte dieren&#13;
moeten worden aangemerkt.&#13;
Dit is gebeurd bij het Besluit. In het Besluit is&#13;
in artikel 2 (onder c) bepaald dat dieren als&#13;
verdachte dieren worden aangemerkt onder&#13;
meer indien de ambtenaar, die daartoe door de&#13;
minister van Landbouw, Natuurbeheer en&#13;
Visserij (hierna: de minister) is aangewezen,&#13;
redenen heeft om aan te nemen dat de dieren&#13;
in de gelegenheid zijn geweest om te worden&#13;
besmet, en de diersoort voor de desbetreffende&#13;
besmettelijke veeziekte vatbaar is. De&#13;
Directeur is zo’n aangewezen ambtenaar.&#13;
In de geschorste besluiten is als reden van verdenking&#13;
genoemd dat in de omgeving van de&#13;
bedrijven van verzoekers een bedrijf (hierna:&#13;
het primaire bedrijf) is gelegen dat directe&#13;
en/of indirecte contacten heeft gehad met een&#13;
mkz-besmet bedrijf.&#13;
Voor het oordeel dat de evenhoevige dieren&#13;
op de bedrijven van verzoekers in strijd met&#13;
de Wet of het Besluit als verdachte dieren zijn&#13;
aangemerkt is, gelet op de zeer ruim geformuleerde&#13;
bevoegdheden in de hiervoor onder&#13;
rubriek 2 genoemde wettelijke bepalingen,&#13;
geen plaats.&#13;
5.2 De vraag die nog voorligt is of de Directeur&#13;
op goede grond heeft kunnen besluiten&#13;
dat deze verdachte dieren (onverwijld) gedood&#13;
moeten worden.&#13;
Gelet op hetgeen partijen in het onderhavige&#13;
geding thans naar voren hebben gebracht zal&#13;
de president allereerst de overwegingen die hem&#13;
hebben geleid tot schorsing nader uiteenzetten.&#13;
5.2.1 Het beleid van de minister is ter zitting&#13;
op 26 en 27 maart jl. toegelicht.&#13;
Zo spoedig mogelijk na het vaststellen van een&#13;
mkz-uitbraak wordt een getroffen bedrijf geruimd.&#13;
Voorts wordt overgegaan tot preventieve&#13;
ruiming van alle bedrijven die binnen een straal&#13;
van een kilometer liggen rondom dat door&#13;
besmetting getroffen bedrijf (hierna: primaire&#13;
bedrijf). Dit alles om een verdere verspreiding&#13;
zo snel en effectief mogelijk te voorkomen.&#13;
Voor het oordeel dat dit beleid kennelijk&#13;
onredelijk is of anderszins onrechtmatig ziet&#13;
de president voorshands geen plaats. Bij de&#13;
bespreking, hierna, van de argumenten van&#13;
verzoekers zal daarop nog worden ingegaan.&#13;
Er zijn echter, zoals uit het voorgaande volgt,&#13;
zeer ingrijpende gevolgen van de aanwijzing&#13;
van een bedrijf als primair bedrijf: rondom dat&#13;
bedrijf gaat, gelet op het beleid van de minister,&#13;
immers preventieve ruiming plaatsvinden.&#13;
Naar voorlopig oordeel van de president moet&#13;
dan ook voor het aanmerken van een bedrijf&#13;
als primair bedrijf in beginsel sprake zijn van&#13;
daadwerkelijk vastgestelde besmetting, in de&#13;
zin van de Richtlijn, bij een of meer dieren op&#13;
zo’n bedrijf. Indien zulks nog niet aan de&#13;
hand van laboratorium-onderzoek is vastgesteld,&#13;
kan er grond zijn om, op basis van&#13;
andere aanwijzingen dat het primaire bedrijf&#13;
daadwerkelijk door het virus is getroffen,&#13;
toch de beslissing te nemen dat een bedrijf de&#13;
status van primair bedrijf krijgt en daaraan&#13;
– conform het beleid van de minister – de&#13;
ingrijpende gevolgen te verbinden voor de&#13;
bedrijven die daarom heen gelegen zijn.&#13;
Die aanwijzingen moeten voldoende sterk&#13;
zijn en aan de hand van te verifiëren objectieve&#13;
gegevens vastgesteld worden. De belangen&#13;
van derden, meer in het bijzonder de betrokken&#13;
veehouders in de straal van een kilometer&#13;
rond het primaire bedrijf, brengen mee dat&#13;
door met name verslaglegging nagegaan kan&#13;
worden, voorzover de omstandigheden dat&#13;
toelaten, welke aanwijzingen in aanmerking&#13;
zijn genomen.&#13;
Voor deze veehouders is dit laatste van belang,&#13;
omdat het beleid van de minister betekent dat&#13;
ook de dieren op hun bedrijven op basis van&#13;
diezelfde aanwijzingen als verdachte dieren&#13;
die moeten worden gedood (zullen) worden&#13;
aangemerkt.&#13;
5.2.2 Uit zijn uitspraak van vanochtend volgt&#13;
dat de president de in de bestreden besluiten&#13;
genoemde aanwijzing, die is gelegen in het&#13;
verband van de verdachte dieren op het primaire&#13;
bedrijf en de zending dieren die heeft&#13;
verbleven op een rustplaats in Mayenne,&#13;
onvoldoende sterk acht om als grondslag te&#13;
dienen voor de ruimingsbesluiten jegens verzoekers.&#13;
De in de Richtlijn 85/511/EEG neergelegde&#13;
criteria voor het nemen van maatregelen als&#13;
hier in geding bieden, zoals de president heeft&#13;
overwogen hedenochtend, het in eerste instantie&#13;
meest aangewezen uitgangspunt voor&#13;
de beantwoording van de vraag wat dan wél&#13;
voldoende sterke aanwijzingen zijn om tot&#13;
een beslissing als waarvan schorsing was verzocht&#13;
te komen.&#13;
Zonder een bevestiging, via verifieerbare&#13;
gegevens, van de klinische symptomen die op&#13;
het primaire bedrijf ten aanzien van een of&#13;
meer dieren zijn vastgesteld die op mkz kunnen&#13;
duiden (een criterium genoemd in de&#13;
Richtlijn) was er naar voorlopig oordeel van&#13;
de president onvoldoende basis om het bedrijf&#13;
C. als primair bedrijf aan te merken. Het&#13;
overleggen van een dergelijke bevestiging, als&#13;
bedoeld in artikel 5, van de Richtlijn, zou echter&#13;
in beginsel tot de conclusie leiden dat het&#13;
primaire bedrijf daadwerkelijk besmet is in de&#13;
zin van genoemde EEG-richtlijn. Volgens de&#13;
in de Richtlijn in zo’n geval voorziene maatregelen,&#13;
zou het doden van de dieren van verzoekers&#13;
een maatregel zijn waartoe de Directeur&#13;
ingevolge het in de Richtlijn voorziene&#13;
stelsel bevoegd te achten is. In de uitspraak is&#13;
er in dat verband op gewezen dat met name&#13;
indien de hierbedoelde bevestiging (alsnog)&#13;
kan worden gegeven, de Directeur om opheffing&#13;
van de schorsing kan verzoeken.&#13;
5.3 Door de Directeur is in de namiddag van&#13;
27 maart 2001, onder overlegging van stukken,&#13;
verzocht om onmiddellijke opheffing van&#13;
de uitgesproken schorsing.&#13;
Diezelfde avond heeft de president dat verzoek&#13;
behandeld en daarover mondeling uitspaak&#13;
gedaan.&#13;
De president stelt allereerst vast dat de bevestiging,&#13;
waarop hij doelde in zijn schorsingsuitspraak,&#13;
er nu is.&#13;
In zoverre bestaat er dan ook thans geen&#13;
grond meer om de uitgesproken schorsing te&#13;
handhaven.&#13;
Overgelegd is immers een schriftelijke verklaring&#13;
van heden, 27 maart 2001, van de keuringsarts&#13;
die het bedrijf C. heeft bezocht,&#13;
inhoudende een verslag van zijn bevindingen&#13;
op dat bedrijf op 21 maart. De inhoud van die&#13;
verklaring, in samenhang met hetgeen op de&#13;
overgelegde bloedtaplijst en het monsterbegeleidingsformulier&#13;
is genoteerd en gehoord de&#13;
verklaring ter zitting van prof. de Vries,&#13;
bevestigt naar voorlopig oordeel dat op&#13;
21 maart 2001 op het bedrijf C. zich één of&#13;
meer met mkz besmette dieren, in de zin van&#13;
de Richtlijn, bevonden.&#13;
Dat, naar verzoekers hebben aangevoerd,&#13;
daarmee nog niet onomstotelijk is vastgesteld&#13;
dat er in Sprang-Capelle mkz heerst doet,&#13;
gelet op het hiervoor onder 5.2 overwogene,&#13;
daaraan niet af.&#13;
Gelet op het hiervoor overwogene behoeft de&#13;
stelling van de Directeur, dat hij wel degelijk&#13;
over de bevoegdheden beschikt om verdergaande&#13;
maatregelen te treffen dan in de Richtlijn&#13;
zijn omschreven, in het kader van de&#13;
onderhavige voorzieningsprocedure geen bespreking&#13;
meer.&#13;
5.4 Vervolgens is aan de orde de vraag of de in&#13;
de uitspraak van hedenochtend nog onbesproken&#13;
gelaten argumenten van verzoekers&#13;
nopen tot handhaving van de uitgesproken&#13;
schorsing.&#13;
Dienaangaande overweegt de president het&#13;
volgende.&#13;
5.4.1 Voor het oordeel dat het beleid van de&#13;
minister om in een situatie als thans aan de&#13;
orde over te gaan tot ruiming van dieren,&#13;
waaronder die van verzoekers, binnen een&#13;
straal van 1 kilometer rond het bedrijf C.&#13;
onmiskenbaar onrechtmatig is, zodat de voorgenomen&#13;
maatregelen moeten worden geschorst,&#13;
ziet de president voorshands geen&#13;
plaats.&#13;
Daarbij moet in aanmerking worden genomen&#13;
dat het begrip ‘verdacht’ in artikel 2, onder c,&#13;
van het Besluit een ruime betekenis heeft, terwijl&#13;
voorts het nemen van de maatregel, voorzien&#13;
in artikel 22, eerste lid, onder f, van de&#13;
Wet (het doden van verdachte dieren) niet aan&#13;
nadere wettelijke normering is onderworpen.&#13;
Het is niet de taak van de rechter om zelf&#13;
daarover een oordeel te geven. Hij toetst met&#13;
name of het betrokken gezag op feitelijk juiste&#13;
grondslag tot zijn oordeel is gekomen en&#13;
voorts of gezegd moet worden dat het betrokken&#13;
gezag niet in redelijkheid tot dat oordeel&#13;
heeft kunnen komen.&#13;
De van de kant van het ministerie gegeven uiteenzetting&#13;
over de veterinaire aspecten van de&#13;
zaak en met name de aard van de besmetting&#13;
en daarmee samenhangende nauwelijks te&#13;
overziene risico’s van verspreiding geeft een&#13;
voorshands overtuigend te achten beeld van&#13;
de noodzaak tot ingrijpen. Tot de conclusie&#13;
van de minister dat thans op veterinaire gronden,&#13;
gelet op de achterliggende grote economische&#13;
belangen, rigoureus ingrijpen nodig is,&#13;
kan in redelijkheid worden gekomen.&#13;
5.4.2 Door verzoekers is aangevoerd dat de&#13;
voorgenomen maatregelen in strijd zijn met&#13;
het evenredigheidsbeginsel. Zij hebben daarbij&#13;
met name gewezen op de morele/ethische&#13;
belangen die bij de afweging een rol dienen te&#13;
spelen en in dit geval doorslaggevend dienen&#13;
te zijn voor de schorsing van de besluiten.&#13;
De president overweegt dienaangaande dat de&#13;
aard van de maatregel inderdaad onmiskenbaar&#13;
uiterst rigoureus is. Herstel is niet meer&#13;
mogelijk. Ook schadevergoeding zal in dit&#13;
geval geen volledige compensatie kunnen&#13;
bieden, mede gelet op de door verzoekers&#13;
bedoelde belangen.&#13;
Daartegenover staat het epidemisch karakter&#13;
van de ziekte. De Directeur heeft zich daarbij&#13;
op het standpunt gesteld dat een afweging van&#13;
de betrokken belangen, met name het belang&#13;
van de sector, alsmede van de overige belangen&#13;
die worden gediend bij een uiterste&#13;
poging de ziekte de kop in te drukken, de&#13;
doorslag moet geven tegenover het belang van&#13;
de individuele veehouder en andere belangen&#13;
en dat minder ingrijpende maatregelen in de&#13;
huidige situatie onvoldoende effect zouden&#13;
sorteren.&#13;
Dit geldt volgens de Directeur met name voor&#13;
bedrijven die zoals dat van verzoekers, gelegen&#13;
zijn op betrekkelijk geringe afstand van&#13;
een bedrijf waarop de ziekte werd geconstateerd.&#13;
Zoals al gezegd, komt de president alleen een&#13;
marginale toetsing toe. Die toetsing kan niet&#13;
– bij de huidige stand van zaken met betrekking&#13;
tot de mond- en klauwzeer epidemie –&#13;
tot het oordeel leiden dat de beslissing van de&#13;
Directeur zozeer kennelijk onredelijk is dat&#13;
een handhaving van de schorsingbesluiten&#13;
geboden is.&#13;
Het vorenstaande brengt de president tot het&#13;
oordeel dat het verzoek van de Directeur tot&#13;
opheffing van de schorsing voor toewijzing in&#13;
aanmerking komt.&#13;
5.5 De door de gemachtigden van de Directeur&#13;
ter zitting gegeven inlichtingen over de&#13;
feitelijke situatie van de preventieve ruimingsactiviteiten&#13;
in Sprang-Capelle, leiden tot het&#13;
oordeel dat de ruimingscapaciteit ter plaatse&#13;
van dien aard is, dat indien de opheffing van&#13;
de schorsing ingaat op 28 maart 2001 om&#13;
12.00 uur, zulks niet tot onderbenutting van&#13;
die capaciteit – en daardoor mogelijk tot&#13;
doorkruising van het ziektebestrijdingsbeleid&#13;
van de Directeur – zal leiden. Onder die&#13;
omstandigheden acht de president het geraden&#13;
de opheffing van de schorsing eerst om 12.00&#13;
uur op 28 maart 2001 te laten ingaan.&#13;
5.6 […]&#13;
5.7 De president doet direct mondeling uitspraak.&#13;
6 Beslissing&#13;
De president heft de schorsing van de besluiten&#13;
voorzien in zijn uitspraak van hedenochtend&#13;
op, met ingang van 28 maart 2001 om&#13;
12.00 uur.&#13;
</content><legacyfootnotes/><footnotes><footnote/></footnotes><auteurs/><published>2001-03-24 00:00:00</published><modified>2001-03-24 00:00:00</modified><editiondate>2001-03-24</editiondate><htmlpath>https://denhollander.info/artikel/4699</htmlpath></article>
</articles></edition>
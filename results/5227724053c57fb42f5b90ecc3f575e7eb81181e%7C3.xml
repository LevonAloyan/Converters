<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1999</searchword><id>4811</id><udhid>UDH:TvAR/4811</udhid><titel>Boschma-Lycklama à Nijeholt / Lycklama à Nijeholt c.s. (TvAR 1999/4979)</titel><searchwords><searchword>TvAR 11/1999</searchword><searchword>TvAR 1999/4979</searchword><searchword>UDH:TvAR/4811</searchword></searchwords><attachments><attachment><name>1999_nr 11_Rechtspraak_4979.pdf</name><extention>pdf</extention><url>https://denhollander.info/download/4753/ci</url></attachment></attachments><inleiding>Pachtwet art. 8, 9, 36, 38 en 39&#13;
BurgerlijkWetboek (oud) art. 819&#13;
Burgerlijk Wetboek art. 3:217&#13;
&#13;
Pachtovereenkomst te laat ter goedkeuring&#13;
ingezonden. In beginsel moet worden aangenomen&#13;
dat een pachtovereenkomst die op een&#13;
bepaalde datum is ingegaan, ook uiterlijk op&#13;
die datum moet zijn aangegaan.&#13;
Bij pachtwijzigingsovereenkomst met de verpachtster&#13;
(vruchtgebruikster) is de overeengekomen&#13;
pachtduur verlengd met 12 jaar,&#13;
hetgeen impliceerde dat daarbij op voorhand&#13;
tweemaal de bevoegdheid tot kennisgeving&#13;
van niet verdere verlenging werd uitgesloten.&#13;
Van toestemming daartoe van de blote eigenaren&#13;
is niet gebleken en zij waren mitsdien aan&#13;
de verpachting niet gebonden voor zover deze&#13;
voor een periode van langer dan 12 jaar was&#13;
geschied. Uit het aangevoerde volgt echter&#13;
niet dat zij op enig moment op voldoende duidelijke&#13;
wijze te kennen hebben gegeven dat&#13;
zij de gewijzigde pachtduur niet tegen zich&#13;
willen doen gelden; voorts hebben zij de nalatenschap&#13;
van hun moeder (vruchtgebruikster)&#13;
zonder voorbehoud of beperking aanvaard en&#13;
zij zijn aan het door haar overeengekomene&#13;
gebonden. Het effect van de te late inzending&#13;
is door een en ander opgeheven.&#13;
Geen aanleiding tot afwijzing van de pachtverlenging&#13;
omdat de bedrijfsvoering niet zou&#13;
zijn geweest zoals een goed pachter betaamt,&#13;
noch omdat sprake zou zijn geweest van&#13;
gegronde klachten inzake het optreden van de&#13;
pachter jegens de verpachter.&#13;
Beslist moet worden naar billijkheid en naar&#13;
die maatstaf weegt het belang van de pachter&#13;
het zwaarst.</inleiding><content>Beschikking in de zaak van:&#13;
Hinke Riekje Boschma-Lycklama à Nijeholt,&#13;
wonende te Wolvega, gemeente Weststellingwerf,&#13;
appellante,&#13;
procureur: mr. P.C. Plochg,&#13;
tegen:&#13;
1. Obe Lycklama à Nijeholt, wonende te Gaast,&#13;
gemeente Wûnseradiel, geïntimeerde,&#13;
procureur: mr. S.M. van der Zwan,&#13;
en:&#13;
2. Tjitsche Dijkstra-Lycklama à Nijeholt, wonende&#13;
te Oosthem, gemeenteWimbritseradiel,&#13;
3. Eelkje Lycklama à Nijeholt, wonende te&#13;
Wormer, gemeente Wormerland,&#13;
4. Antje van der Velde-Lycklama à Nijeholt,&#13;
wonende te Molkwerum, gemeente Nijefurd,&#13;
5. Trijntje Nienke Stapersma-Lycklama à Nijeholt,&#13;
wonende te Bolsward,&#13;
6. Riekje Kok-Lycklama à Nijeholt, wonende&#13;
te Broek op Langedijk, gemeente Langedijk,&#13;
geïntimeerden.&#13;
1 Het geding in eerste aanleg&#13;
1.1 De pachtkamer van het kantongerecht te&#13;
Sneek heeft op 25 juni 1997 tussen partijen&#13;
een beschikking gegeven, waarvan afschrift&#13;
aan partijen is verzonden op 30 juni 1997 en&#13;
waarbij de tussen appellante en geïntimeerden&#13;
als verpachters enerzijds en geïntimeerde sub 1&#13;
als pachter anderzijds bestaande pachtovereenkomst&#13;
met betrekking tot de hoeve, thans&#13;
kadastraal bekend gemeente Gaast, sectie A,&#13;
nrs. 1222 tot en met 1227, 1229, 1230, 1231 en&#13;
1509, totaal groot 15.16.80 ha, is verlengd met&#13;
een periode van zes jaar, eindigende wat de&#13;
landerijen betreft op 5 maart 2004 en wat de&#13;
gebouwen met erf betreft op 12 mei 2004.&#13;
1.2 Voormelde beschikking is gegeven uit&#13;
overweging in hoofdzaak dat geen sprake is&#13;
van een verlenging van rechtswege van de&#13;
pachtovereenkomst, dat de stelling van appellante&#13;
dat de moeder van partijen onbevoegd&#13;
zou hebben verpacht en/of onbevoegd de&#13;
pachtovereenkomst zou hebben verlengd voor&#13;
de te nemen beslissing niet van betekenis is nu&#13;
appellante de (verlenging van de) pachtover-&#13;
eenkomst nimmer in rechte heeft aangetast, dat&#13;
niet is gebleken dat appellante het gepachte&#13;
persoonlijk in gebruik wil nemen voor een tot&#13;
de landbouw betrekkelijk doel, dat appellante&#13;
niet heeft gesteld of aannemelijk gemaakt dat&#13;
de bedrijfsvoering van de pachter niet is&#13;
geweest zoals een goed pachter betaamt en hetgeen&#13;
zij aan de pachter heeft verweten niet is&#13;
aan te merken als gedragingen gedurende de&#13;
afgelopen pachtperiode die aanleiding hebben&#13;
gegeven tot gegronde klachten, dat naar billijkheid&#13;
op het verlengingsverzoek moet worden&#13;
beslist en dat naar die maatstaf het belang van&#13;
de pachter bij verlenging van de pachtovereenkomst&#13;
zwaarder weegt dan dat van appellante&#13;
bij afwijzing van het verlengingsverzoek.&#13;
2 Het geding in hoger beroep&#13;
2.1 Appellante is bij op 30 juli 1997 per faxbericht&#13;
ter griffie van het hof ingekomen&#13;
beroepschrift in hoger beroep gekomen van&#13;
voormelde beschikking, met verzoek die&#13;
beschikking te vernietigen en, opnieuw (lees:&#13;
beschikkende) de pachter alsnog niet-ontvankelijk&#13;
in zijn verlengingsverzoek te verklaren,&#13;
althans dat verzoek af te wijzen, met veroordeling&#13;
van geïntimeerden in de kosten van het&#13;
geding in beide instanties.&#13;
2.2 De pachter heeft bij op 29 augustus 1997&#13;
ter griffie van het hof ingekomen verweerschrift&#13;
verweer gevoerd, met verzoek de beschikking,&#13;
waarvan beroep, zo nodig onder&#13;
verbetering en/of aanvulling van de gronden,&#13;
te bevestigen, met veroordeling van appellante&#13;
in de proceskosten van beide instanties.&#13;
2.3 Op 6 oktober 1997 heeft in raadkamer van&#13;
het hof een mondelinge behandeling van het&#13;
hoger beroep plaats gehad, waarbij aanwezig&#13;
waren namens appellante haar echtgenoot A.&#13;
Boschma, vergezeld van zijn dochter en bijgestaan&#13;
door mr drs P.A. de Hoog, advocaat te&#13;
Amsterdam, alsmede pachter in persoon, vergezeld&#13;
van zijn zoon Aiso en zijn dochter Sari&#13;
en bijgestaan door mr A.H.J. Emmen, advocaat&#13;
te Soest; tevens was aanwezig geïntimeerde&#13;
sub 5 T.N. Stapersma-Lycklama à Nijeholt.&#13;
2.4 Van de zijde van partijen zijn ter zitting&#13;
van het hof inlichtingen verstrekt, waarna de&#13;
raadslieden de wederzijdse standpunten nader&#13;
hebben toegelicht, beiden mede aan de hand&#13;
van pleitaantekeningen.&#13;
3 De grieven&#13;
De grieven luiden:&#13;
I. Ten onrechte overweegt de pachtkamer van&#13;
het kantongerecht dat het feit dat Sara Lycklama&#13;
à Nijeholt onbevoegd heeft verpacht&#13;
niet van betekenis is voor de beslissing ten&#13;
aanzien van de verlenging van de pachtovereenkomst,&#13;
nu appellante de (verlenging van&#13;
de) pachtovereenkomst nimmer in rechte&#13;
heeft aangetast.&#13;
II. Ten onrechte overweegt de pachtkamer&#13;
van het kantongerecht dat niet aannemelijk is&#13;
geworden dat de bedrijfsvoering door Obe&#13;
Lycklama à Nijeholt niet is geweest zoals het&#13;
een goed pachter betaamt en diens optreden&#13;
jegens appellante aanleiding heeft gegeven tot&#13;
gegronde klachten&#13;
III. Ten onrechte overweegt de pachtkamer&#13;
van het kantongerecht dat het belang van&#13;
appellante uitsluitend is gelegen in het pachtvrij&#13;
krijgen van het gepachte.&#13;
IV. Ten onrechte heeft de pachtkamer van het&#13;
kantongerecht het verzoek van Obe Lycklama&#13;
à Nijeholt tot verlenging van de pachtovereenkomst&#13;
toegewezen en appellante in de kosten&#13;
van de procedure in eerste aanleg veroordeeld.&#13;
4 De mondelinge behandeling&#13;
Ter zitting van het hof is – niet of onvoldoende&#13;
weersproken – verklaard (zakelijk weergegeven):&#13;
van de zijde van pachter:&#13;
dat hij 55 jaar is, gehuwd is en vier kinderen&#13;
heeft, te weten drie dochters die niet in de&#13;
landbouw werkzaam zijn en één zoon (Aiso);&#13;
dat hij zelf het diploma van de Lagere Landbouwschool&#13;
bezit en zijn zoon, die thans 28&#13;
jaar is, met goed gevolg de MAVO en de Middelbare&#13;
Landbouwschool heeft doorlopen;&#13;
dat hij zijn landbouwbedrijf sinds mei 1995 in&#13;
maatschap met zijn echtgenote en zoon exploiteert;&#13;
dat dit bedrijf eerst ongeveer 30 ha&#13;
groot was, maar per 1 april 1997 een te It Heidenskip&#13;
(op ongeveer 10 kilometer afstand)&#13;
gelegen boerderij is bijgekocht en thans sprake&#13;
is van een bedrijf van ongeveer 63 ha; dat&#13;
hiervan ongeveer 25 ha eigendom is en de rest&#13;
wordt gepacht; dat zijn zoon in de woning&#13;
van de erbij gekochte boerderij woont; dat&#13;
van het oorspronkelijke bedrijf de grond in&#13;
geschil bij de bedrijfsgebouwen is gelegen en&#13;
de rest van het land op afstanden van ongeveer&#13;
2 tot ongeveer 5 kilometer van die gebouwen&#13;
ligt; dat de bedrijfsgebouwen van de&#13;
hoeve in geschil bestaan uit een aan het woonhuis&#13;
gebouwde stal met plaats voor 17 stuks&#13;
vee en een losstaande Hollandse stal met&#13;
plaats voor 53 stuks vee; dat het melkquotum&#13;
vóór de aankoop van de boerderij te It&#13;
Heidenskip ruim 380.000 kilogram was en&#13;
thans in totaal over ongeveer 750.000 kilogram&#13;
kan worden beschikt; dat het mestquotum&#13;
125 kilogram fosfaat per ha is;&#13;
van de zijde van appellante en de geïntimeerden&#13;
2 t/m 6:&#13;
dat appellante gehuwd is met A. Boschma, die&#13;
57 jaar is en makelaar van beroep; dat de geïntimeerden&#13;
sub 2 t/m 6 respectievelijk 71, 63,&#13;
61, 59 en 69 jaar zijn; dat zij geen van allen in&#13;
de landbouw werkzaam zijn behalve geïntimeerde&#13;
sub 4 die samen met haar man en een&#13;
zoon een landbouwbedrijf van ongeveer 80 ha&#13;
te Molkwierum exploiteert, zulks op ongeveer&#13;
15 kilometer van de hoeve in geschil.&#13;
5 Beoordeling van het geschil in&#13;
hoger beroep&#13;
5.1 De onderhavige pachtovereenkomst is&#13;
aangegaan bij akte van 16 juli 1974, zulks voor&#13;
de duur van twaalf jaar, ingaande wat betreft&#13;
het land op 5 maart 1974 en wat betreft de&#13;
gebouwen en erf op 12 mei 1974; zij is op&#13;
8 juli 1975 ter goedkeuring bij de grondkamer&#13;
voor Friesland ingezonden en op 2 oktober&#13;
1975 door die grondkamer goedgekeurd.&#13;
5.2 In beginsel moet worden aangenomen dat&#13;
een pachtovereenkomst, die op 5 maart 1974&#13;
is ingegaan, ook uiterlijk op die datum moet&#13;
zijn aangegaan. Van feiten of omstandigheden&#13;
dat zulks in dit geval anders zou zijn, is ten&#13;
processe niets gesteld of anderszins gebleken.&#13;
Dit impliceert dat de onderhavige pachtovereenkomst&#13;
niet binnen de in artikel 8, lid 1, der&#13;
Pachtwet genoemde termijn aan de grondkamer&#13;
ter goedkeuring is ingezonden, hetgeen&#13;
op grond van het bepaalde in artikel 9, lid 1,&#13;
van die wet medebrengt dat de overeengekomen&#13;
duur is ingegaan op 5 maart 1976/12 mei&#13;
1976.&#13;
5.3 Bij het vorenstaande komt evenwel dat bij&#13;
pachtwijzigingsovereenkomst van 10 december&#13;
1980 – welke overeenkomst op 17 december&#13;
1980 bij de grondkamer voor Friesland ter&#13;
goedkeuring is ingezonden en op 5 januari&#13;
1981 door die grondkamer is goedgekeurd –&#13;
onder meer is overeengekomen dat de pachtovereenkomst&#13;
in geschil werd verlengd met&#13;
12 jaar, eindigend op 5 maart 1998 wat betreft&#13;
het land en op 12 mei 1998 wat betreft de&#13;
gebouwen met erf. Als verpachtster trad daarbij&#13;
de moeder van partijen, Sara Lycklama à&#13;
Nijeholt-Posthumus, op als mede-eigenares en&#13;
als vruchtgebruikster van het gedeelte waarvan&#13;
zij geen eigenares was. Zij is op 11 mei 1988&#13;
overleden.&#13;
5.4 Voormelde pachtwijzigingsovereenkomst&#13;
impliceert dat de moeder van partijen daarbij&#13;
op voorhand tweemaal de in artikel 36, lid 2,&#13;
van de Pachtwet gegeven bevoegdheid tot&#13;
kennisgeving van niet verdere verlenging uitsloot,&#13;
waarmee in feite een duur van meer dan&#13;
12 jaar werd overeengekomen. Nu van daarvoor&#13;
door de overige eigenaren gegeven toestemming&#13;
niet is gebleken, was zij daartoe,&#13;
gelet op het bepaalde in artikel 819, lid 4, van&#13;
het toen van kracht zijnde Burgerlijk Wetboek,&#13;
niet bevoegd.&#13;
5.5 Laatstgenoemde wetsbepaling bracht mede&#13;
dat de blote eigenaren na afloop van het&#13;
vruchtgebruik niet gebonden zijn aan de&#13;
onbevoegdelijk gesloten verpachting voor&#13;
zover – ingeval sprake is van een hoeve – die&#13;
verpachting is geschied voor een periode van&#13;
langer dan 12 jaar. Thans geldt hetzelfde op&#13;
grond van het bepaalde in artikel 3:217, lid 3,&#13;
van het Burgerlijk Wetboek.&#13;
5.6 Uit het ten processe aangevoerde volgt&#13;
evenwel niet dat in casu de blote eigenaren op&#13;
enig moment op voldoende duidelijke wijze&#13;
hebben te kennen gegeven dat zij de gewijzigde&#13;
pachtduur niet tegen zich willen doen gelden.&#13;
Zij hebben voorts, naar eveneens uit het&#13;
ten processe aangevoerde moet worden afgeleid,&#13;
de nalatenschap van hun moeder zonder&#13;
enig voorbehoud en zonder enige beperking&#13;
aanvaard. Mitsdien zijn zij als haar rechtsopvolgers&#13;
aan het door haar met de pachter&#13;
overeengekomene gebonden.&#13;
5.7 Het vorenstaande brengt mee dat het&#13;
effect van de te late inzending van de pacht-&#13;
overeenkomst van 16 juli 1974 door de pachtwijzigingsovereenkomst&#13;
van 10 december&#13;
1980 is opgeheven en de thans lopende pachtduur&#13;
eindigt op het daarin overeengekomen&#13;
tijdstip van 5 maart 1998/12 mei 1998. De&#13;
pachtopzegging bij aangetekend schrijven van&#13;
28 februari 1997 was derhalve tijdig en hetzelfde&#13;
geldt ten aanzien van het op 28 maart&#13;
1997 door de pachter ingediende pachtverlengingsverzoek.&#13;
Hij is terecht door de pachtkamer&#13;
van het kantongerecht in dat verzoek&#13;
ontvangen.&#13;
5.8 De strekking van artikel 819 Oud Burgerlijk&#13;
Wetboek respectievelijk artikel 3:217 Burgerlijk&#13;
Wetboek is weliswaar dat de vruchtgebruiker&#13;
was en is beperkt in zijn bevoegdheid&#13;
tot verpachten wat betreft de duur van de&#13;
pachtovereenkomst en de voorwaarden waaronder&#13;
deze overeenkomst wordt aangegaan,&#13;
doch – zulks anders dan van de zijde van&#13;
appellante ter zitting van het hof is betoogd –&#13;
niet om beperkingen op te werpen in de&#13;
mogelijkheden tot verlenging van een eenmaal&#13;
gesloten pachtovereenkomst als geregeld in de&#13;
artikelen 36 e.v. van de Pachtwet. Noch de&#13;
onderscheidenlijke wetsteksten of hun totstandkomingsgeschiedenis,&#13;
noch de daarop&#13;
betrekking hebbende jurisprudentie bieden&#13;
grond voor zulk een betoog en het hof kan&#13;
appellante daarin dan ook niet volgen.&#13;
5.9 Grief I kan op grond van een en ander&#13;
geen doel treffen.&#13;
5.10 Appellante voert voorts aan dat de&#13;
bedrijfsvoering van de pachter niet is geweest&#13;
zoals het een goed pachter betaamt en dat&#13;
diens optreden jegens haar in de afgelopen&#13;
pachtperiode aanleiding heeft gegeven tot&#13;
gegronde klachten. In hoger beroep spitst zij&#13;
dat verwijt met name erop toe dat de pachter&#13;
bij schrijven van 23 januari 1991 een voorstel&#13;
heeft gedaan ten aanzien van het te verrichten&#13;
onderhoud (welk voorstel inhield dat de verpachters&#13;
de kosten van het materiaal voor hun&#13;
rekening zouden nemen en dat de pachter de&#13;
arbeid zou verrichten), dat zij dat voorstel&#13;
heeft aanvaard en dat zij later heeft moeten&#13;
bemerken dat de pachter de betreffende&#13;
onderhoudswerkzaamheden in het geheel niet&#13;
heeft uitgevoerd.&#13;
5.11 Ten processe, met name ter gelegenheid&#13;
van de behandeling van het hoger beroep ter&#13;
zitting van het hof, is echter gebleken dat van&#13;
een gave afspraak tussen partijen als door&#13;
appellante bedoeld geen sprake is geweest.&#13;
Niet, althans onvoldoende betwist heeft de&#13;
pachter gesteld dat weliswaar appellante met&#13;
zijn voorstel heeft ingestemd, maar dat zulks&#13;
niet het geval was met (althans een aantal van)&#13;
de andere mede-verpachters. Geen plaats is&#13;
mitsdien voor de conclusie dat de pachter een&#13;
tussen hem en verpachters gemaakte afspraak&#13;
niet is nagekomen.&#13;
5.12 Tussen partijen staat vast dat met betrekking&#13;
tot de hoeve in geschil sprake is van&#13;
(veel) achterstallig onderhoud. In genen dele&#13;
is echter aannemelijk gemaakt dat dit geheel&#13;
of in overwegende mate aan de pachter is te&#13;
wijten. Het ter zake ten processe aangevoerde&#13;
leidt het hof tot de conclusie dat (ook) de verpachters&#13;
de op hen rustende onderhoudsverplichtingen&#13;
niet (genoegzaam) zijn nagekomen.&#13;
Onvoldoende is in elk geval komen vast&#13;
te staan dat ten aanzien van het verrichten van&#13;
het voor zijn rekening komende dagelijkse&#13;
onderhoud de pachter dusdanig in gebreke is&#13;
gebleven dat dit aan verlenging van de pachtovereenkomst&#13;
in de weg zou moeten staan.&#13;
5.13 Voor zover appellante bedoelt haar overige&#13;
aan het adres van de pachter gemaakte verwijten&#13;
ook in hoger beroep te handhaven,&#13;
overweegt het hof dat het verwijten betreft&#13;
die – zo al betrekking hebbend op het optreden&#13;
van de pachter als zodanig – niets te&#13;
maken hebben met zijn bedrijfsvoering; evenmin&#13;
gaat het om gedragingen die aanleiding&#13;
hebben gegeven tot gegronde klachten als&#13;
bedoeld in artikel 39 van de Pachtwet. In feite&#13;
zijn het verwijten die betrekking hebben op&#13;
de bestaande conflicten ter zake van de scheiding&#13;
en deling van de onverdeelde boedel en&#13;
die – de gegrondheid ervan geheel in het midden&#13;
gelaten – te dezen niet relevant zijn.&#13;
5.14 Grief II is op grond van het vorenoverwogene&#13;
ongegrond.&#13;
5.15 Nu geen plaats is voor afwijzing van het&#13;
verlengingsverzoek van de pachter op grond&#13;
van artikel 39 der Pachtwet en in casu voorts&#13;
geen geval aan de orde is als bedoeld in de&#13;
artikelen 38a, 40 of 41 van de Pachtwet, moet&#13;
op grond van artikel 38 van die wet op het&#13;
onderhavige verlengingsverzoek naar billijkheid&#13;
worden beslist.&#13;
5.16 Met betrekking tot haar belang verwijst&#13;
appellante in de toelichting op grief III in feite&#13;
slechts naar hetgeen ten aanzien van de grieven&#13;
I en II door haar is aangevoerd. Het hof&#13;
heeft daaromtrent hiervoor reeds beslist.&#13;
Van enig relevant belang van appellante bij&#13;
afwijzing van de gevraagde pachtverlenging is&#13;
ten processe overigens niets gesteld of anderszins&#13;
gebleken. Haar belang bij het betrekken&#13;
van een pachtvrije hoeve in de verdeling van&#13;
de boedel weegt naar het oordeel van het hof&#13;
minder zwaar dan het belang van de pachter&#13;
bij behoud van het gebruik, ook indien daarbij&#13;
een gang van zaken rond de totstandkoming&#13;
van de pachtovereenkomst als door&#13;
appellante gesteld in aanmerking zou worden&#13;
genomen.&#13;
5.17 Verlies van het gepachte zou voor de&#13;
pachter verlies van het gebruik van een boerderij&#13;
met ruim 15 ha land en mitsdien een&#13;
substantieel nadeel betekenen. Dit geldt ook&#13;
als er rekening mee wordt gehouden dat zijnerzijds&#13;
inmiddels wordt beschikt over twee&#13;
boerderijen met in totaal 63 ha land. Immers,&#13;
de hoeve in geschil maakt daarvan ongeveer&#13;
24% uit. Verlies daarvan tast het maatschappelijk&#13;
bestaan van de pachter ernstig aan, hetgeen&#13;
temeer klemt nu hij dan tevens de door&#13;
hem en zijn gezin bewoonde woning met&#13;
daarbij staande bedrijfsgebouwen zou kwijtraken.&#13;
5.18 Aan het vorenstaande doet niet af de&#13;
eventuele omstandigheid dat bij de scheiding&#13;
en deling van de boedel de hoeve aan de pachter&#13;
zal worden toegedeeld. Immers, in dat&#13;
geval zal – naar appellante ook zelf aangeeft –&#13;
sprake zijn van toedeling tegen de waarde in&#13;
onverpachte staat en het daaruit voor de pachter&#13;
voortvloeiende nadeel onderstreept slechts&#13;
zijn belang bij toewijzing van zijn verlengingsverzoek.&#13;
Bovendien zou hij, in geval van&#13;
afwijzing van het verlengingsverzoek, in afwachting&#13;
van de verdeling van de boedel niet&#13;
zonder meer recht op gebruik van de hoeve&#13;
kunnen doen gelden.&#13;
5.19 Naar billijkheid de belangen van appellante&#13;
en de pachter tegen elkaar afwegend,&#13;
komt het hof tot de conclusie dat het belang&#13;
van de pachter de doorslag moet geven.&#13;
Grief III is tevergeefs opgeworpen.&#13;
5.20 Het hiervoor overwogene leidt het hof&#13;
tot het oordeel dat de onderhavige pachtovereenkomst&#13;
moet worden verlengd, zulks met&#13;
een periode van zes jaar, zijnde niet gebleken&#13;
van bijzondere omstandigheden die aanleiding&#13;
zouden moeten zijn tot een verlenging met&#13;
een kortere termijn.&#13;
Ook grief IV is ongegrond.&#13;
6 Slotsom&#13;
De beschikking, waarvan beroep, moet worden&#13;
bevestigd. Appellante moet als de ook in&#13;
hoger beroep in het ongelijk gestelde partij&#13;
worden veroordeeld in de kosten van dat&#13;
beroep.&#13;
Beslissing&#13;
Het hof, beschikkende in hoger beroep:&#13;
bevestigt de door de pachtkamer van het kantongerecht&#13;
te Sneek tussen partijen gegeven&#13;
beschikking van 25 juni 1997, waarvan&#13;
beroep;&#13;
veroordeelt appellante in de in hoger beroep&#13;
tussen partijen gevallen proceskosten, aan de&#13;
zijde van de pachter tot heden begroot op&#13;
ƒ 440,– voor verschotten en ƒ 2.800,– voor&#13;
salaris van de procureur.</content><legacyfootnotes/><footnotes><footnote/></footnotes><auteurs/><published>1999-11-01 00:00:00</published><modified>1997-10-28 00:00:00</modified><editiondate>1999-11-01</editiondate><htmlpath>https://denhollander.info/artikel/4811</htmlpath></article>
</articles></edition>
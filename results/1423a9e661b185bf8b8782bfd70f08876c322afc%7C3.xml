<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2004</searchword><id>3609</id><udhid>UDH:TvAR/3609</udhid><titel>Salden c.s. / Breukers-Lambrichts c.s. (TvAR 2004/5190)</titel><searchwords><searchword>TvAR 2/2004</searchword><searchword>TvAR 2004/5190</searchword><searchword>UDH:TvAR/3609</searchword></searchwords><attachments><attachment><name>2004_nr 2_Rechtspraak_5190.pdf</name><extention>pdf</extention><url>https://denhollander.info/download/3527/ci</url></attachment></attachments><inleiding>[Pachtwet art. 25; Regeling Superheffing]&#13;
&#13;
Vraag of pachter bij overdracht van door&#13;
hem verkregen ‘SLOM-quotum’ aan derden&#13;
mede melkquotum heeft vervreemd dat was&#13;
verkregen met behulp van grond dat in het&#13;
– hier van belang zijnde – referentiejaar&#13;
1978/1979 van de rechtsvoorgangster van&#13;
de verpachtsters was gepacht. Schriftelijke&#13;
stukken kunnen niet wezenlijk bijdragen tot&#13;
het bewijs hiervan. Ook uit de in eerste&#13;
aanleg afgelegde getuigenverklaringen is&#13;
onvoldoende bewijs te putten dat de rechtsvoorgangster&#13;
van de verpachtsters in het&#13;
referentiejaar – vóór het totstandkomen van&#13;
een schriftelijke pachtovereenkomst in het&#13;
kader van een ruilverkaveling – enig recht&#13;
had op de grond die de pachter thans pacht.&#13;
Dan in beginsel ook geen ruimte voor aanspraken&#13;
verpachtsters in verband met&#13;
bijdrage van deze grond aan de totstandkoming&#13;
van het melkquotum.</inleiding><content>ARREST IN DE ZAAK VAN:&#13;
1. Jan Theodoor Salden,&#13;
2. Joseph Vincentius Maria Elisabeth Salden,&#13;
beiden wonende te Guttecoven, gemeente&#13;
Sittard,&#13;
appellanten in principaal beroep,&#13;
geïntimeerden in incidenteel beroep,&#13;
procureur: mr. J.M. Bosnak,&#13;
tegen&#13;
1. Maria Josephina Hubertina Lambrichts,&#13;
wonende te Munstergeleen, gemeente&#13;
Sittard,&#13;
2. Lucia Jacqueline Martina Sormani-Lambrichts,&#13;
wonende te Nuth,&#13;
geïntimeerden in principaal beroep,&#13;
appellanten in incidenteel beroep,&#13;
procureur: mr. W.D. Huizinga.&#13;
1 De procedure in eerste aanleg&#13;
De pachtkamer van het kantongerecht te Sittard&#13;
heeft op 5 november 1998 en 10 augustus&#13;
2000 vonnissen gewezen tussen appellanten in&#13;
principaal beroep tevens geïntimeerden in&#13;
incidenteel beroep – verder te noemen: Salden&#13;
c.s. – als gedaagden en geïntimeerden in principaal&#13;
beroep, tevens appellanten in incidenteel&#13;
beroep – verder te noemen: Breukers c.s.&#13;
– als eisers. Beide vonnissen zijn in afschrift&#13;
aan dit arrest gehecht. Naar de afschriften&#13;
wordt voor zoveel nodig verwezen.&#13;
2 De procedure in hoger beroep&#13;
2.1 Bij exploot van 28 augustus 2000 zijn Salden&#13;
c.s. van het vonnis van 10 augustus 2000&#13;
in hoger beroep gekomen met dagvaarding&#13;
van Breukers c.s. voor dit hof.&#13;
2.2 Bij memorie van grieven hebben Salden&#13;
c.s. tegen dat vonnis vier grieven aangevoerd&#13;
en toegelicht, bewijs aangeboden, enkele producties&#13;
in het geding gebracht en geconcludeerd&#13;
dat het hof dat vonnis zal vernietigen&#13;
en, opnieuw rechtdoende, alsnog de vorderingen&#13;
van Breukers c.s. zal afwijzen, met veroordeling&#13;
van Breukers c.s. in de kosten van&#13;
de beide instanties, zulks bij arrest, uitvoerbaar&#13;
bij voorraad.&#13;
2.3 Breukers c.s. hebben bij memorie van antwoord&#13;
verweer gevoerd, enige producties&#13;
overgelegd en bewijs aangeboden met conclusie&#13;
dat het hof het beroep van de pachters zal&#13;
verwerpen. Voorts hebben zij onder aanvoering&#13;
van twee grieven tegen het vonnis incidenteel&#13;
beroep ingesteld met conclusie dat het&#13;
hof het incidenteel beroep zal toewijzen. Ten&#13;
slotte hebben zij geconcludeerd dat het hof&#13;
Salden c.s. zal veroordelen in alle kosten van&#13;
de procedure in beide instantiën en voor&#13;
zoveel mogelijk uitvoerbaar bij voorraad.&#13;
2.4 Salden c.s. hebben bij memorie van antwoord&#13;
in incidenteel appèl verweer gevoerd,&#13;
één productie overgelegd en bewijs aangebo-&#13;
den met conclusie dat het hof Breukers c.s. in&#13;
hun incidenteel beroep niet-ontvankelijk zal&#13;
verklaren, althans het door hen gevorderde&#13;
zal afwijzen als zijnde ongegrond en/of onbewezen,&#13;
met veroordeling van Breukers c.s. in&#13;
de proceskosten.&#13;
2.5 Partijen hebben hun zaak ter zitting van het&#13;
hof van 10 december 2001 doen bepleiten, Breukers&#13;
c.s. door mr. L.J.M. Stikkelbroeck, advocaat&#13;
te Meersen en Salden c.s. door mr. P.J.W.M.&#13;
Theunissen, advocaat te Roermond. Beide advocaten&#13;
hebben daarbij pleitnotities overgelegd.&#13;
2.6 Hierna hebben partijen de stukken aan het&#13;
hof overgelegd voor het wijzen van arrest.&#13;
3 De grieven&#13;
De grieven in principaal beroep luiden:&#13;
I Ten onrechte overweegt de pachtkamer van&#13;
het kantongerecht: “... acht de Pachtkamer in&#13;
ruim voldoende mate aannemelijk gemaakt&#13;
dat er tussen de (rechtsvoorgangers van) partijen&#13;
vóór november 1979 een schriftelijke&#13;
pachtovereenkomst van kracht was en dat de&#13;
omvang van het terzake verpachte 1.74.10&#13;
hectare bedroeg.”&#13;
II Ten onrechte overweegt de pachtkamer van&#13;
het kantongerecht: “Nu ook hiertegenover&#13;
alleen de verklaring van J.Th. Salden staat, kan&#13;
de Pachtkamer slechts tot de conclusie geraken&#13;
dat het probandum uit het tussenvonnis&#13;
van 5 november 1998 (punt 4 ad a en b) juridisch&#13;
gezien, bewezen kan worden geacht.”&#13;
III Ten onrechte overweegt de pachtkamer&#13;
van het kantongerecht: “De Pachtkamer gaat&#13;
dan ook uit van de gegevens neergelegd in de&#13;
brief van 19 juni 1990 van het Productschap&#13;
voor Zuivel aan J.Th. Salden, dat wil zeggen&#13;
4% vet en vervolgens van de door eisers&#13;
onderbouwde en door J.Th. Salden in onvoldoende&#13;
mate weersproken marktprijs van&#13;
ƒ 1,20 per % vet in 1992. Er dient aldus door&#13;
gedaagden aan eisers te worden betaald&#13;
[(52.004:19) x 1.74.10 x ƒ 4,80 x 50% =]&#13;
ƒ 11.656,32.”&#13;
IV Ten onrechte veroordeelt de pachtkamer&#13;
van het kantongerecht gedaagden, pachters,&#13;
om aan eisers, Breukers c.s., te betalen een&#13;
bedrag van ƒ 11.656,32, vermeerderd met de&#13;
wettelijke rente vanaf de dag der dagvaarding&#13;
tot de dag der algehele voldoening.&#13;
De grieven in incidenteel beroep luiden:&#13;
A Ten onrechte heeft de pachtkamer van het&#13;
kantongerecht de vordering tot ontbinding&#13;
van de pachtovereenkomst afgewezen.&#13;
B Ten onrechte is de pachtkamer van het kantongerecht&#13;
bij de bepaling van de schadevergoeding&#13;
uitgegaan van een vetpercentage van 4%.&#13;
4 De vaststaande feiten&#13;
4.1. Tussen partijen staat in hoger beroep als&#13;
enerzijds gesteld en anderzijds niet dan wel&#13;
onvoldoende betwist het navolgende vast.&#13;
4.2 Tussen A.H. Lambrichts-Lebens als verpachtster&#13;
en J.T. Salden (appellant in principaal&#13;
beroep sub 1) als pachter is in 1979 een&#13;
schriftelijke pachtovereenkomst tot stand gekomen&#13;
in het kader van een in de ruilverkaveling&#13;
‘Land van Swentibold’ gevestigde pachtverhouding&#13;
ter zake van een perceel los land,&#13;
toentertijd kadastraal bekend gemeente Limbricht,&#13;
sectie D, nr. 263, groot 1.74.10 ha. De&#13;
ingangsdatum van de pacht is daarin bepaald&#13;
op 9 november 1979. Het perceel is thans&#13;
kadastraal bekend als gemeente Sittard, sectie&#13;
D, nr. 309.&#13;
4.3 Breukers c.s. zijn hun moeder Lambrichts-&#13;
Lebens als verpachtster(s) opgevolgd.&#13;
4.4 J.T. Salden heeft tot en met 31 oktober&#13;
1979 de melkveehouderij uitgeoefend. Per&#13;
1 november 1980 heeft hij gebruik gemaakt&#13;
van de zogenaamde ‘SLOM-1’-regeling en&#13;
heeft hij de melkproductie gestaakt. Bij&#13;
beschikking van 4 augustus 1989 heeft hij op&#13;
basis van zijn melkproductie in de periode&#13;
1 november 1978-31 oktober 1979 voor de&#13;
heffingsperiode 1989/1990 een voorlopige&#13;
heffingvrije hoeveelheid melk (melkquotum)&#13;
van 52.432 kg toegekend gekregen. Vervolgens&#13;
is een definitieve toewijzing van 53.004&#13;
kg gerealiseerd. Het quotum is in 1990 en&#13;
1991 volgemolken met behulp van grond en&#13;
gebouwen die van een derde waren gepacht.&#13;
In 1992 heeft J.T. Salden het gehele melkquotum&#13;
aan die derde verkocht en geleverd.&#13;
4.5 Salden c.s. exploiteren een akkerbouw- en&#13;
loonbedrijf. Sedert 1 januari 1990 wordt het&#13;
bedrijf geëxploiteerd in maatschapsverband&#13;
mede met de echtgenote van J.T. Salden. Bij&#13;
beschikking van dit hof van 8 juni 1999 is de&#13;
pachtovereenkomst verlengd met een periode&#13;
van vier jaren (eindigende 8 november 2001),&#13;
onder bepaling dat alleen J.V.M.E. Salden een&#13;
verzoek tot verdere verlenging kon indienen.&#13;
Bij beschikking van dit hof van 30 oktober&#13;
2001 is het verzoek van J.V.M.E. Salden tot&#13;
verdere verlenging van de pachtovereenkomst&#13;
afgewezen, zodat die pachtovereenkomst is&#13;
geëindigd per 8 november 2001.&#13;
5 Beoordeling van het geschil in&#13;
hoger beroep&#13;
5.1 Ter beoordeling ligt in de eerste plaats&#13;
voor de vraag, of J.T. Salden bij de onder 4.4&#13;
bedoelde overdracht van het door hem verkregen&#13;
‘SLOM-quotum’ aan derden mede&#13;
melkquotum heeft vervreemd dat was verkregen&#13;
met behulp van grond dat in het – hier&#13;
van belang zijnde – referentiejaar 1978/1979&#13;
van Lambrichts-Lebens, de rechtsvoorgangster&#13;
van Breukers c.s., was gepacht. Salden c.s.&#13;
hebben gesteld dat J.T. Salden voor de ruilverkaveling&#13;
slechts twee perceeltjes ter gezamenlijke&#13;
grootte van 0.30.30 ha bouwland van&#13;
Lambrichts-Lebens gebruikte. Breukers c.s.&#13;
hebben dit betwist; hun standpunt is dat het&#13;
thans gepachte perceel reeds vóór en in 1979&#13;
door Salden ten behoeve van de melkveehouderij&#13;
werd gebruikt. De pachtkamer van het&#13;
kantongerecht heeft in haar vonnis van 5 november&#13;
1998 Breukers c.s. toegelaten tot het&#13;
leveren van (onder meer) het bewijs, dat er in&#13;
het referentiejaar sprake is geweest van verpachting&#13;
van los land aan de pachter tot de&#13;
door hen gestelde oppervlakte van 1.74.10 ha&#13;
en dat deze grond voor de melkveehouderij is&#13;
gebruikt. Tegen de bewijslastverdeling en&#13;
-opdracht is geen grief gericht, zodat deze in&#13;
hoger beroep als uitgangspunt dienen. Vervolgens&#13;
is de pachtkamer van het kantongerecht&#13;
in haar vonnis van 10 augustus 2000 na&#13;
bewijslevering gekomen tot het oordeel, dat&#13;
het bewijs is geleverd. Tegen dit oordeel zijn&#13;
de grieven I en II in principaal beroep gericht.&#13;
Het hof zal de ingebrachte bewijsmiddelen&#13;
opnieuw bezien.&#13;
5.2 De pachtkamer van het kantongerecht&#13;
heeft haar oordeel mede doen steunen op de&#13;
producties 2a, 2b, 2c en 2d bij de dagvaarding&#13;
en producties VI en IX bij de conclusie van&#13;
repliek. Het hof oordeelt over de betekenis&#13;
van deze producties voor de aan de orde zijnde&#13;
vraag als volgt:&#13;
– Uit productie (2 en) 2a bij dagvaarding (ook&#13;
gevoegd bij de memorie van antwoord/grieven&#13;
als productie 9), een register van verpachte&#13;
gronden, blijkt dat Lambrichts-Lebens ten&#13;
tijde van de pachtregistratie ten behoeve van&#13;
de ruilverkaveling aan J.T. Salden twee percelen&#13;
grond (geregistreerd onder nummers 3586&#13;
en 3587) had verpacht. Niet blijkt echter wat&#13;
de oppervlakte van deze percelen was. Aangezien&#13;
Salden c.s. hebben gesteld dat J.T. Salden&#13;
vóór de ruilverkaveling twee (andere) percelen&#13;
bouwland (groot 0.14.60 ha en 0.15.70 ha)&#13;
van Lambrichts-Lebens pachtte, is productie&#13;
2a ook met hún stellingen verenigbaar. Uit die&#13;
productie blijkt voorts niet dat sprake is&#13;
geweest van een pachtcontract gedagtekend&#13;
29 september 1970; blijkens de productie is de&#13;
pachtovereenkomst op die datum ter registratie&#13;
opgegeven.&#13;
– Uit productie 2b (ook gevoegd bij de&#13;
memorie van antwoord/grieven als productie&#13;
8) blijkt dat volgens het plan van toedeling&#13;
aan Lambrichts-Lebens twee kavels genummerd&#13;
32.126a en 32.126b met gezamenlijke&#13;
oppervlakte van 1.74.10 zouden worden toebedeeld.&#13;
Dit zegt echter niets over de toestand&#13;
vóór de toedeling, welke – naar tussen partijen&#13;
vaststaat – eerst eind 1979 heeft plaatsgevonden.&#13;
– Uit productie 2c (ook gevoegd bij de memorie&#13;
van antwoord/grieven als productie 7)&#13;
blijkt dat J.T. Salden de pachter van de in productie&#13;
2b bedoelde percelen was, doch daaruit&#13;
volgt niet, althans niet voldoende duidelijk,&#13;
dat het stuk doelt op percelen die ook vóór de&#13;
toedeling aan Lambrichts-Lebens toebehoorden.&#13;
– Uit productie 2d blijkt dat er op 1 januari&#13;
1975 van werd uitgegaan, dat Lambrichts-&#13;
Lebens voor een bedrag van ƒ 5.602,– zou&#13;
worden overbedeeld. Deze productie is slechts&#13;
in zoverre relevant, dat daaruit zou kunnen&#13;
volgen dat Lambrichts-Lebens door de ruilverkaveling&#13;
méér grond in eigendom zou krijgen&#13;
dan voordien, hetgeen eerder aansluit bij&#13;
het standpunt van Salden c.s. dan bij dat van&#13;
Breukers c.s.&#13;
– Uit een bijschrijving op productie VI bij&#13;
repliek zou volgen dat door J.T. Salden 1.70 ha&#13;
is bijgepacht in 1979. Daaruit blijkt echter nog&#13;
niet dat dit heeft plaatsgevonden vóór 9 no-&#13;
vember 1979, evenmin als daaruit blijkt dat&#13;
sprake is geweest van een pachtovereenkomst&#13;
met Lambrichts-Lebens.&#13;
– Uit productie IX bij repliek volgt dat men&#13;
in 1974 is begonnen aan het plan van toedeling&#13;
in de ruilverkaveling ‘Land van Swentiblod’,&#13;
maar een duidelijke bijdrage tot het&#13;
bewijs van hetgeen door Breukers c.s. is&#13;
gesteld is daarin niet gelegen.&#13;
Al met al is het hof van oordeel dat de genoemde&#13;
producties niet, althans niet wezenlijk,&#13;
kunnen bijdragen tot het bewijs, dat het&#13;
onder 4.2 bedoelde perceel grond van 1.74.10&#13;
ha vóór 9 november 1979 door J.Th. Salden&#13;
van Lambrichts-Lebens werd gepacht. Het&#13;
feit dat de in het kader van de ruilverkaveling&#13;
opgemaakte pachtovereenkomst betrekking&#13;
had op een nieuw gevestigde pachtverhouding,&#13;
ingegaan op de datum van inschrijving&#13;
van de akte van toedeling in de openbare&#13;
registers en met een duur van zes jaren, levert&#13;
veeleer een aanwijzing van het tegendeel op.&#13;
5.3 Breukers c.s. hebben voorts vijf getuigen&#13;
doen horen. Het hof oordeelt over de bewijskracht&#13;
van hun verklaringen als volgt. De&#13;
verklaringen van de (partij)getuigen M.J.H.&#13;
Breukers-Lambrichts en L.J.M. Sormani&#13;
Lambrichts zijn zeer vaag. Zij hebben niet&#13;
verklaard op welke periode hun verklaring&#13;
betrekking heeft (vóór of na de toedeling&#13;
krachtens de ruilverkaveling) en evenmin iets&#13;
gezegd over de ligging van de grond. Wel hebben&#13;
zij beiden verklaard van hun moeder de&#13;
precieze (Sormani) respectievelijk bijna de&#13;
precieze (Breukers) oppervlakte van 1.74.10 ha&#13;
te hebben vernomen, doch het hof acht het&#13;
weinig aannemelijk dat zij zich een mededeling&#13;
over de oppervlakte van een stuk grond&#13;
zo nauwkeurig zouden herinneren als zij hebben&#13;
verklaard. Daar komt bij, dat de gehoorde&#13;
mededeling zeer wel betrekking kan hebben&#13;
gehad op de situatie na de ruilverkaveling (bijvoorbeeld&#13;
een aankondiging daarvan). Al met&#13;
al kent het hof aan deze verklaringen voor het&#13;
te leveren bewijs weinig betekenis toe. De&#13;
getuige P.J.A. Lambrichts heeft verklaard&#13;
‘destijds’ te hebben gehoord dat er een pachtovereenkomst&#13;
was betreffende de onderhavige&#13;
grond, ‘groot 1.74 en nog wat’ en verklaart&#13;
een daarop betrekking hebbende schriftelijke&#13;
pachtovereenkomst te hebben gezien ‘van&#13;
voor 1979’. De getuige heeft daarop verklaard:&#13;
“Het was iets van 1978-1979”. Breukers c.s.&#13;
hebben echter niet gesteld dat sprake is&#13;
geweest van een schriftelijke overeenkomst&#13;
voor één jaar; hun standpunt impliceert juist&#13;
een overeenkomst van langere duur. De verklaring&#13;
van P.J.A. Lambrichts geeft te weinig&#13;
inzicht in de redenen van wetenschap om te&#13;
kunnen uitsluiten dat hij bijvoorbeeld het in&#13;
het kader van de ruilverkaveling tot stand&#13;
gekomen pachtcontract of een voorstel daartoe&#13;
onder ogen heeft gehad. Ook de verklaring&#13;
van L.P.M. Lambrichts is op de cruciale&#13;
punten vaag en laat de mogelijkheid open dat&#13;
de situatie vóór en die na de ruilverkaveling&#13;
met elkaar zijn verward. Het feit dat hij verklaart&#13;
‘de hele ruilverkavelingsprocedure&#13;
vanaf 1970’ te hebben meegemaakt, de desbetreffende&#13;
papieren grotendeels te hebben&#13;
gezien en ‘uit de papieren van het kadaster’ te&#13;
hebben opgemaakt ‘dat het hier ging om&#13;
1.74.10 hectare’ zou kunnen volgen dat hij op&#13;
het resultaat van de ruilverkaveling doelt. Dat&#13;
J.T. Salden ook vóór 9 november 1979 het&#13;
perceel van 1.74.10 hectare van Lambrichts-&#13;
Lebens in gebruik heeft gehad is in ieder geval&#13;
niet met voldoende duidelijkheid uit de verklaring&#13;
van L.P.M. Lambrichts op te maken.&#13;
De verklaring van J.N. Salden tenslotte gaat&#13;
aan hetzelfde euvel mank: hij heeft verklaard&#13;
dat zijn vader in 1978-1979 het desbetreffende&#13;
stuk grond van circa 1.75.00 hectare wilde&#13;
kopen en te horen kreeg dat J.T. Salden daarvan&#13;
pachter was, maar – nog daargelaten dat&#13;
het niet voor de hand ligt dat men zich na&#13;
ruim twintig jaren dergelijke jaartallen nauwkeurig&#13;
kan herinneren – ook deze verklaring&#13;
sluit niet uit, dat de situatie na de ruilverkaveling&#13;
aan de orde is geweest.&#13;
Alle getuigen hebben verklaard dat zij op de&#13;
grond melkvee hebben gezien en dat zij&#13;
J.T. Salden daar koeien hebben zien melken.&#13;
Ervan uitgaande dat dit zich inderdaad op de&#13;
grond in geschil heeft afgespeeld, is (a) denkbaar&#13;
dat het hier de periode direct na toedeling&#13;
van de grond aan Lambrichts-Lebens&#13;
betreft, toen J.T. Salden zijn melkveebedrijf.&#13;
aan het afbouwen was en (b) eveneens denkbaar&#13;
dat het weliswaar de periode vóór&#13;
9 november 1979 betrof, maar dat de grond&#13;
toen nog niet in eigendom van Lambrichtsagrarisch&#13;
Lebens was, hoewel vaststond dat die grond&#13;
aan haar zou worden toebedeeld krachtens de&#13;
ruilverkaveling en zij daarover met haar kinderen&#13;
heeft gesproken. Het hof wijst in dit&#13;
verband op de getuigenverklaring van J.T. Salden,&#13;
die in tegenverhoor is gehoord. Salden&#13;
heeft verklaard, dat hij wel in het melkjaar&#13;
1978-1979 heeft gemolken op het stuk grond&#13;
van 1.74.10 hectare, doch dat die grond toen&#13;
eigendom was van Muris, Kentjens en Borgholms.&#13;
De verklaring van Salden is in zoverre&#13;
zeer concreet dat daarin de eigenaren bij naam&#13;
worden genoemd. Een gemotiveerde tegenspraak&#13;
van de zijde van Breukers c.s. op dit&#13;
punt is achterwege gebleven. Als zodanige&#13;
tegenspraak kan niet gelden het leggerartikel&#13;
dat als productie 1 bij memorie van antwoord/&#13;
grieven in het geding is gebracht: weliswaar&#13;
staat daarop het onder 4.2 bedoelde&#13;
perceel als eigendom van Lambrichts-Lebens&#13;
vermeld, maar uit de bijschrijvingen kan worden&#13;
afgeleid dat de vermelding op de legger&#13;
pas van na de toedeling krachtens de ruilverkaveling&#13;
dateert. Voor zover Breukers c.s.&#13;
betogen dat alle andere op genoemd leggerartikel&#13;
vermelde percelen – voor zover niet&#13;
verkocht gezamenlijk circa 1.43.60 ha groot –&#13;
waren verpacht aan J.T. Salden, is daarvoor&#13;
geen enkel bewijs geleverd. De bij die percelen&#13;
vermelde plaatselijke benamingen staan&#13;
ook niet in kennelijk verband tot die van het&#13;
perceel van 1.74.10 ha.&#13;
5.4 De pachtkamer van het kantongerecht&#13;
heeft geoordeeld dat vóór de ruilverkaveling&#13;
sprake moet zijn geweest van een schriftelijke&#13;
pachtovereenkomst tussen partijen. Voor zover&#13;
nodig overweegt het hof dat hiervan niet&#13;
noodzakelijkerwijze sprake behoeft te zijn&#13;
geweest. Uit productie 2 bij de inleidende&#13;
dagvaarding volgt immers, dat ook opgave&#13;
kon worden gedaan van een mondelinge&#13;
pachtovereenkomst. De als productie 10 bij&#13;
memorie van antwoord/grieven overgelegde&#13;
brief van de toenmalige secretaris van de ruilverkaveling&#13;
doet hieraan niet af, aangezien die&#13;
brief kennelijk betrekking heeft op pachtverhoudingen&#13;
die op dat moment nog niet waren&#13;
geregistreerd, terwijl ten aanzien daarvan niet&#13;
alleen met een schriftelijke overeenkomst,&#13;
maar ook met een verklaring van de verpachter&#13;
kon worden volstaan.&#13;
5.5 Concluderend acht het hof door Breukers&#13;
c.s. – op wie de bewijslast rust – onvoldoende&#13;
aangetoond dat J.T. Salden de onderhavige&#13;
1.74.10 ha grond vóór 9 november 1979 in&#13;
gebruik heeft gehad krachtens een pachtverhouding&#13;
met Lambrichts-Lebens. Evenmin is&#13;
gebleken dat Lambrichts-Lebens vóór dat&#13;
tijdstip krachtens de ruilverkaveling op deze&#13;
grond enig (voorlopig) recht had verkregen.&#13;
Derhalve dient tot uitgangspunt dat een bijdrage&#13;
van deze grond tot de melkproductie&#13;
van de pachter in het melkjaar 1978-1979 niet&#13;
verband houdt met het feit dat deze verpachtster&#13;
de grond aan de pachter ter beschikking&#13;
heeft gesteld. Dan kan er in beginsel ook geen&#13;
sprake zijn van enige aanspraak van Breukers&#13;
c.s. in verband met de bijdrage die deze grond&#13;
heeft geleverd aan de totstandkoming van het&#13;
melkquotum. Weliswaar is denkbaar dat van&#13;
dit uitgangspunt wordt afgeweken indien&#13;
sprake is van bijzondere omstandigheden die&#13;
het onverkort handhaven daarvan naar maatstaven&#13;
van redelijkheid en billijkheid onaanvaardbaar&#13;
zouden doen zijn, maar dergelijke&#13;
omstandigheden zijn niet gesteld en evenmin&#13;
is daarvan gebleken.&#13;
5.6 Salden c.s. hebben wel erkend dat J.T. Salden&#13;
vóór de ruilverkaveling twee percelen&#13;
land (groot 0.14.60 ha en 0.15.70 ha) van Lambrichts-&#13;
Lebens te hebben gepacht. Zij hebben&#13;
echter onbetwist gesteld dat deze grond steeds&#13;
als bouwland – niet ten behoeve van de melkveehouderij&#13;
– is gebruikt en hebben ter zitting&#13;
van het hof desgevraagd met nadruk betoogd&#13;
dat die grond geen deel uitmaakte van het perceel&#13;
van 1.74.10 ha. Van de zijde van Breukers&#13;
c.s. is ook dit niet weersproken. Breukers c.s.&#13;
hebben hun aanspraak bovendien niet, althans&#13;
niet voldoende duidelijk, (mede) gegrond op&#13;
het gebruik door J.T. Salden van de percelen&#13;
van 0.14.60 ha en 0.15.70 ha ten behoeve van&#13;
de melkveehouderij in het jaar 1978-1979.&#13;
5.7 Gezien het vorenoverwogene moet het er&#13;
voor worden gehouden dat Salden c.s. bij het&#13;
vervreemden van het melkquotum niet heeft&#13;
gehandeld in strijd met enige verplichting&#13;
jegens de (moeder van) Breukers c.s. Salden&#13;
c.s. waren dan ook niet verplicht de opbrengst&#13;
van het melkquotum met de verpachtster(s) te&#13;
delen en zijn dientengevolge ook niet gehouden&#13;
tot schadevergoeding. De grieven I en II&#13;
en daarmee ook IV in principaal beroep zijn&#13;
gegrond en hetgeen overigens in principaal&#13;
beroep is aangevoerd kan onbesproken blijven.&#13;
Wat betreft het incidenteel beroep brengt&#13;
hetgeen ter zake van het principaal beroep is&#13;
overwogen mee dat grief A (waarvan overigens&#13;
zijdens Breukers c.s. ter gelegenheid van&#13;
de pleidooien is aangegeven dat daaraan&#13;
inmiddels het belang is ontvallen) faalt en dat&#13;
grief B geen bespreking meer behoeft.&#13;
5.8 Een en ander mondt uit in de slotsom, dat&#13;
het vonnis van 10 augustus 2000 – voor zover&#13;
in hoger beroep aan de orde gesteld – zal worden&#13;
vernietigd voor zover Salden c.s. daarin&#13;
zijn veroordeeld tot betaling van een bedrag&#13;
van ƒ 11.656,32 met rente, dat de vordering&#13;
van Breukers c.s. op dit punt alsnog zal worden&#13;
afgewezen en voorts dat ook de compensatie&#13;
van proceskosten zal worden vernietigd&#13;
en Breukers c.s. in de kosten van het geding&#13;
zullen worden veroordeeld. Tevens zullen zij&#13;
worden veroordeeld in de kosten van het&#13;
principaal en incidenteel hoger beroep. De&#13;
door Salden c.s. gevorderde uitvoerbaarverklaring&#13;
bij voorraad van de proceskostenveroordelingen&#13;
kan achterwege blijven, nu het&#13;
hof in hoogste instantie rechtspreekt.&#13;
6 De beslissing&#13;
Het hof, rechtdoende in principaal en incidenteel&#13;
hoger beroep,&#13;
vernietigt het tussen partijen gewezen vonnis&#13;
van de pachtkamer van het kantongerecht te&#13;
Sittard van 10 augustus 2000 voor zover daarin&#13;
Salden c.s. zijn veroordeeld tot betaling aan&#13;
Breukers c.s. van een bedrag van ƒ 11.656,32&#13;
met rente alsmede voor zover daarin de proceskosten&#13;
zijn gecompenseerd in dier voege&#13;
dat iedere partij haar eigen kosten draagt en,&#13;
in zoverre opnieuw rechtdoende:&#13;
wijst de vordering van Breukers c.s. tot betaling&#13;
door Salden c.s. aan Breukers c.s. van een&#13;
geldbedrag met rente wegens vervreemding&#13;
van melkquotum alsnog af;&#13;
veroordeelt Breukers c.s. in de kosten van het&#13;
geding in eerste aanleg, aan de zijde van&#13;
Salden c.s. begroot op € 238,23;&#13;
bekrachtigt genoemd vonnis, voor zover aan&#13;
het oordeel van het hof onderworpen, voor&#13;
het overige;&#13;
veroordeelt Breukers c.s. in de kosten van het&#13;
hoger beroep, aan de zijde van Salden c.s. tot&#13;
op heden begroot op € 1.849,15 voor het&#13;
principaal beroep en op € 816,80 voor het&#13;
incidenteel beroep.</content><legacyfootnotes/><footnotes><footnote/></footnotes><auteurs/><published>2004-02-01 00:00:00</published><modified>2004-02-01 00:00:00</modified><editiondate>2004-02-01</editiondate><htmlpath>https://denhollander.info/artikel/3609</htmlpath></article>
</articles></edition>
<edition><articles><article><jaar>1987</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/1987</searchword><id>6339</id><udhid>UDH:TvAR/6339</udhid><titel>Mestproblematiek en ruimtelijke ordening</titel><searchwords><searchword>TvAR 9/1987</searchword><searchword>UDH:TvAR/6339</searchword></searchwords><attachments><attachment><name>1987_nr 9_Artikel_Klundert_Veelenturf.pdf</name><extention>pdf</extention><url>https://denhollander.info/download/6121/ci</url></attachment></attachments><inleiding>De milieuproblemen die worden veroorzaakt door de mestoverschotten in Nederland&#13;
beïnvloeden veel vormen van ruimtegebruik in het landelijk gebied. Deze beïnvloeding&#13;
kan zover gaan dat bepaalde ruimtegebruiksfuncties niet of slecht gehandhaafd&#13;
kunnen blijven. Daarmee is de mestoverschottenproblematiek behalve een milieuprobleem&#13;
ook een probleem voor de ruimtelijke ordening geworden.&#13;
In dit artikel wordt ingegaan op de 'ruimtelijke visie op intensieve veehouderij in&#13;
zone C', die binnenkort door de Rijksplanologische Dienst zal worden gepubliceerd&#13;
(Van de Klundert &amp; Veelenturf, 1987). Er wordt aangegeven waar - in aanvulling&#13;
op de algemene mestregelgeving - de ruimtelijke ordening een taak heeft voor de&#13;
realisering van de gebiedsgedifferentieerde doelstellingen zoals die in bij voorbeeld&#13;
het Structuurschema Natuur- en Landschapsbehoud zijn geformuleerd.&#13;
1. MESTPROBLEMATIEK: EEN RUIMTELIJK PROBLEEM&#13;
De mestproblematiek in Nederland is in hoofdzaak veroorzaakt door de enorme&#13;
groei van de intensieve veehouderij en in mindere mate de rundveehouderij. De problemen&#13;
concentreren zich in de centrale, oostelijke en zuidelijke zandgebieden. Voor&#13;
deze gebieden is door de regering het ruimtelijke rijksbeleid neergelegd in de Nota&#13;
Landelijke Gebieden (NLG) in de vorm van een zonering. Bovengenoemde gebieden&#13;
behoren voornamelijk tot zone C. Voor deze zone is het ruimtelijke beleid gericht&#13;
op het verweven van landbouw, natuur en andere functies in kleinere ruimtelijke&#13;
eenheden. In de later verschenen 'groene' structuurschema's over Natuur- en Landschapsbehoud&#13;
(SNLB), Openluchtrecreatie (SOR) en Landinrichting (SLI) is dit beleid&#13;
nader uitgewerkt.&#13;
De groei van de intensieve veehouderij in zone C heeft geleid tot vier hoofdproblemen:&#13;
- vermesting van het milieu;&#13;
- verzuring van het milieu;&#13;
- stankhinder;&#13;
- landschapsaantasting.&#13;
Het gaat daarbij in hoofdzaak om een beperkt aantal actoren (fosfaat, nitraat,&#13;
ammoniak, bebouwing) die echter op een groot aantal functies een negatieve invloed&#13;
hebben (figuur 1). </inleiding><content>In het kader van de voorbereiding van de 4e Nota voor de ruimtelijke ordening is&#13;
door de Rijksplanologische Dienst een analyse gemaakt van de effecten van de&#13;
intensieve veehouderij op de overige functies in zone C (Van de Klundert &amp; Veelenturf,&#13;
1987).&#13;
Uit de analyse komt naar voren dat de negatieve effecten van de vier genoemde&#13;
actoren een sterke ruimtelijke differentiatie vertonen. Negatieve effecten van de actoren&#13;
worden verondersteld als er fosfaatdoorslag naar het grondwater dreigt, de nitraatbelasting&#13;
van het grondwater zo hoog is dat uittredend grondwater in beken de&#13;
ecologische normen overschrijdt of dat waterwinningen worden bedreigd, de ammoniakdepositie&#13;
meer dan twee maal zo hoog is als de (voorlopige) depositiedoelstelling of&#13;
de bebouwing in de vorm van stallen voor intensieve veehouderij gemiddeld meer dan&#13;
50 vierkante meter per hectare inneemt.&#13;
Gebieden waar ten aanzien van drie actoren de norm wordt overschreden worden als&#13;
'zwaar belast' gekenmerkt. Daarbij is van belang in welke gebieden het rijk ruimtelijke&#13;
prioriteiten heeft gelegd voor de bescherming van natuur, landschap en recreatie.&#13;
Confrontatie van deze doelstellingen met de ruimtelijke spreiding van de belasting van&#13;
gebieden maakt duidelijk dat er vanuit de nationale ruimtelijke optiek vier typen&#13;
gebieden te onderscheiden zijn (figuur 2):&#13;
a. herstructureringsgebieden; dit zijn zwaar belaste gebieden met weinig of&#13;
geen functies van nationale betekenis volgens het SOR en SNLB. In deze gebieden is&#13;
de milieuhygiënische belasting zo hoog en het landschap zo aangetast dat vormen van&#13;
herinrichting noodzakelijk zijn.&#13;
b. aanpassingsgebieden; dit zijn zwaar belaste gebieden met tevens veel functies&#13;
van nationale betekenis volgens het SOR en SNLB. Deze gebieden hebben ruimtelijk&#13;
bezien de hoogste prioriteit voor het terugdringen van de.milieubelasting omdat hier&#13;
de ecologische, landschappelijke en recreatieve waarden het hoogst zijn.&#13;
c. consolideringsgebieden; dit zijn relatief weinig belaste gebieden met functies&#13;
van nationale betekenis volgens het SOR en SNLB. In deze gebieden is lokaal een&#13;
reductie van de belasting gewenst en moet worden voorkomen dat de belasting toe&#13;
neemt.&#13;
d. overige gebieden; dit zijn relatief weinig belaste gebieden met weinig of&#13;
geen functies van nationale betekenis volgens het SOR en SNLB. In deze gebieden&#13;
kan worden volstaan met een consoliderend beleid.&#13;
De bovengenoemde ruimtelijke visie is opgesteld om enerzijds recht te doen aan de&#13;
doelstellingen ten aanzien van de 'groene' structuurschema's maar anderzijds ook&#13;
om de bedrijfstak intensieve veehouderij een ontwikkelingsperspectief te bieden voor&#13;
de langere termijn zonder dat daarbij negatieve effecten op andere functies optreden.&#13;
Hierbij is uitgegaan van de algemene maatregelen voor de aanpak van de&#13;
mestproblematiek zoals neergelegd in de Meststoffenwet en de Wet op de bodembescherming.&#13;
2. EVALUATIE HUIDIGE MESTREGELGEVING&#13;
De afgelopen twee jaar is een groot aantal maatregelen genomen om de negatieve effecten van de ontwikkeling van de (intensieve) veehouderij tegen te gaan. Het betreft&#13;
regels met betrekking tot vestiging, uitbreiding en verplaatsing van bedrijven&#13;
(zie Brussaard in dit nummer).&#13;
Daarnaast zijn er regels gesteld - gefaseerd in de tijd - voor het gebruik van&#13;
dierlijke meststoffen (zie Kleys - Wijnnobel in dit nummer). Ten slotte is in de&#13;
Meststoffenwet de organisatie voor de registratie, de afzet, het transport en de&#13;
opslag van mestoverschotten geregeld (zie Heida in dit nummer).&#13;
Met deze maatregelen worden de mestproblemen voor een deel aangepakt en kunnen&#13;
rond 2000 reële oplossingen worden bereikt. Bezien vanuit bovengenoemde probleemanalyse&#13;
kunnen echter de volgende belangrijke kanttekeningen worden geplaatst:&#13;
- In het 'Besluit gebruik dierlijke meststoffen' (Ministerie van Landbouw en Vis&#13;
serij en Ministerie van VROM, 1987) is een gefaseerde normstelling opgenomen&#13;
voor toediening van fosfaat aan de bodem. Voor de eerste fase (1987-1991) is spreiding&#13;
van de mestoverschotten de enige oplossing. Voor de lange termijn zal een meer&#13;
structurele oplossing noodzakelijk zijn. Het is namelijk zo dat bij het hanteren van&#13;
de eindnorm (onttrekking = mestgift) op dit moment vrijwel geheel Nederland (op&#13;
slechts enkele gemeenten na) met overschotten te maken heeft uitgaande van de&#13;
mestproduktie in 1983.&#13;
Hieruit kan de conclusie worden getrokken dat de verplaatsing van de intensieve&#13;
veehouderij uit de concentratiegebieden en grootschalige mesttransporten in wezen&#13;
slechts korte-termijnoplossingen zijn. Overigens zal de mestgift op bepaalde plaatsen&#13;
wat lager kunnen worden door de produktiebeperkende maatregelen in de melkveehouderij.&#13;
Hier staat echter tegenover dat de mestproduktie in de intensieve veehouderij&#13;
sinds 1983 nog behoorlijk is gegroeid. Spreiding is tevens ongewenst omdat:&#13;
- het ingaat tegen het stand-still beginsel;&#13;
- extra belasting van gebieden van nationale betekenis buiten de concentratiegebieden&#13;
ongewenst is;&#13;
- het gevaar van desinvesteringen in grootschalige transportcapaciteit en in&#13;
frastructuur reëel is;&#13;
Voor een lange termijnoplossing van de mestproblematiek heeft concentratie van de&#13;
bedrijven en geconcentreerde mestverwerking dan ook de voorkeur, met name in de&#13;
huidige concentratie - gebieden van intensieve veehouderij (herstructureringsgebieden&#13;
in figuur 2).&#13;
- In de huidige regelgeving is de aandacht voor de nitraatproblematiek beperkt&#13;
en slechts indirect geregeld. Bij hantering van de eindnorm zal de belasting van de&#13;
natuur in beken en beekdalen nog veel te hoog zijn (Vissers e.a., 1985). Ook de&#13;
drinkwatervoorziening kampt met toenemende nitraatproblemen. Door diverse in&#13;
stanties (VTCB, 1985; VEWIN, 1986) is dan ook gepleit voor het snel instellen van&#13;
een nitraatnorm. Gezien de wetenschappelijke en technische problemen is een spoedige&#13;
uitbreiding van de algemene regelgeving met een nitraatnorm niet te verwachten.&#13;
In het kader van de regeling grondwaterbeschermingsgebieden (1 januari 1989&#13;
operationeel) kunnen wel regels gesteld worden ten aanzien van de nitraatbelasting.&#13;
Vooralsnog moet echter rekening worden gehouden met een voortschrijdende nitraatbelasting en zal nitraatzuivering tijdelijk noodzakelijk worden voor een aantal&#13;
situaties (IMP-Milieubeheer, 1986-1990, blz. 46).&#13;
- Verlaging van het fosfaatgehalte in het veevoer kan een belangrijke bijdrage&#13;
leveren aan de reductie (tot 30%) van de mestproblematiek (Wijnands, 1986). Dit&#13;
betekent dat gemakkelijker aan de fosfaatnorm kan worden voldaan maar de situatie&#13;
milieuhygiënisch gezien kan verslechteren omdat er verhoudingsgewijs nog méér&#13;
nitraat, kalium en zware metalen kunnen worden toegediend. Overmatige belasting&#13;
van het milieu door kalium lijkt overigens ook ernstige effecten te kunnen hebben&#13;
waar nog weinig aandacht aan is besteed.&#13;
- Voor de fosfaatverzadigde gronden kan met onmiddellijke ingang de eindnorm&#13;
worden gehanteerd om fosfaatdoorslag te voorkomen (art. 9 en 10, Besluit gebruik&#13;
dierlijke meststoffen). Het is echter de vraag of deze regeling doeltreffend zal (kunnen)&#13;
worden uitgevoerd. De kosten voor onderzoek, de technische problemen bij het&#13;
aanwijzen van fosfaatverzadigde gronden en de problemen bij controle en handhaving&#13;
maken een slagvaardige uitvoering van de regeling verre van eenvoudig. Er blijven&#13;
derhalve reële risico's bestaan dat lokaal toch fosfaat doorslaat.&#13;
- De emissies van ammoniak worden nauwelijks aangepakt via de huidige regelgeving.&#13;
De fosfaatnormstelling en de Hinderwetrichtlijn ammoniak en veehouderij&#13;
(Ministerie van Landbouw en Visserij &amp; Ministerie van VROM, 1986) kunnen&#13;
slechts de toename van ammoniakemissies voorkomen. Mestinjectie kan wellicht leiden&#13;
tot ammoniakreductie maar verhoogt de nitraatbelasting van het grondwater.&#13;
- De (voorlopige) waarden voor het basiskwaliteitsniveau in het jaar 2000 ten&#13;
aanzien van de belasting met ammoniak en andere verzurende stoffen liggen op zo' n&#13;
hoog niveau dat daarmee de problemen voor bossen en natuurgebieden niet zijn op&#13;
gelost. Hoewel het al moeilijk zal zijn het basiskwaliteitsniveau te halen zal dus nog&#13;
aanvullend beleid nodig zijn. Te meer omdat inmiddels is gebleken dat de laatste,&#13;
niet-vermeste beken te gronde lijken te gaan door het vrijkomen van aluminium onder&#13;
invloed van de verzuring. Hogere organismen worden daardoor vergiftigd.&#13;
- Vanuit de milieubeweging is naar voren gebracht dat de huidige regelgeving&#13;
met betrekking tot uitbreiding en nieuwvestiging (Meststoffenwet, art. 14) en ontwerp-&#13;
regelgeving voor verplaatsing (voorontwerp-Verplaatsingsbesluit) de nodige&#13;
gaten vertoont (Logemann 1987; Stichting Natuur en Milieu, 1987). Verwacht wordt&#13;
dat de intensieve veehouderij, met name in Noord-Nederland, zich zal kunnen uit&#13;
breiden. Dit is ruimtelijk bezien ongewenst met name voor de consolidatiegebieden&#13;
uit figuur 2.&#13;
3. AANVULLEND BELEID GEWENST&#13;
Uit de vorige paragraaf is naar voren gekomen dat de huidige mestregelgeving onvoldoende&#13;
is voor de aanpak van de mestproblematiek in de vier typen probleemgebieden.&#13;
Vanuit de ruimtelijke doelstellingen, zoals die zijn geformuleerd in de&#13;
NLG en de 'groene' structuurschema's, is een ruimtelijke gedifferentieerde&#13;
normstelling en prioriteitsstelling gewenst. Vanwege uitvoeringstechnische bezwaren&#13;
en uit overwegingen van gelijke behandeling voor indentieke bedrijven is afgezien van een regionaal gedifferentieerde normstelling in het 'Besluit gebruik dierlijke&#13;
meststoffen'. Wel is de mogelijkheid open gehouden om - in gevallen waar een verdergaande&#13;
bescherming is gewenst - aanvullende maatregelen te nemen (Ministerie&#13;
van Landbouw en Visserij &amp; Ministerie van VROM, 1987; Nota van Toelichting.).&#13;
Deze mogelijkheden voor aanvullend beleid zijn in de 'ruimtelijke visie op intensieve&#13;
veehouderij' uitgewerkt op basis van de uitgangspunten zoals weergegeven in&#13;
figuur 3. Voor de vier typen gebieden betekent dit het volgende:&#13;
3.1 Herstructureringsgebieden&#13;
Deze gebieden hebben de hoogste milieubelastingen en kennen de hoogste concentraties&#13;
aan intensieve veehouderijbedrijven en mestoverschotten. Vanuit de ruimtelijke&#13;
visie is het gewenst om de problemen geconcentreerd in deze gebieden om te&#13;
lossen. Op korte termijn zouden in deze gebieden met name specifieke terreinen ingericht&#13;
moeten worden voor grootschalige mestopslagen en mestverwerkingsinstallaties.&#13;
Bij landinrichtingsprojecten zouden de perspectieven voor intensieve veehouderij&#13;
en andere intensieve teelten geoptimaliseerd kunnen worden door de inrichting&#13;
van toekomstige ontwikkelingszones. Ook zouden de mogelijkheden voor overschakeling&#13;
op andere vormen van niet-grondgebonden produktie gestimuleerd moeten&#13;
worden. Indien op langere termijn er technische oplossingen voor de mestverwerking&#13;
zijn gerealiseerd dienen er in de herstructureringsgebieden mogelijkheden gecreëerd&#13;
te worden voor concentratie en bedrijfsvergroting om zo de voordelen van&#13;
agribusinesscomplexen volledig te benutten. Gezien de blijvend hoge intensiteit van&#13;
de agrarische bedrijfsvoering zal de bescherming van de natuur beperkt blijven tot&#13;
het instellen van bufferzones voor de grotere natuurgebieden, vooral ten behoeve&#13;
van de vermindering van de ammoniak-immissie, door de inzet van de WRO (natuurrandzones)&#13;
en de Hinderwet (ecologie-richtlijn). Gezien de slechte vitaliteit van&#13;
vele bossen in de herstructureringsgebieden zal kap van grote oppervlakten bos moeten&#13;
plaatsvinden en zullen nieuwe robuuste groenstructuren, met goede startbemesting&#13;
en met meer resistente soorten, aangelegd moeten worden. Deze groenstructuren&#13;
kunnen tevens een belangrijke rol spelen bij de landschappelijke herstructurering&#13;
van deze gebieden in het kader van landinrichtingsplannen en/of landschapsbeleidsplannen&#13;
(provincies, gemeenten).&#13;
3.2. Aanpassingsgebieden&#13;
Op grond van de aanwezige functies zouden de aanpassingsgebieden het eerst in aanmerking&#13;
moeten komen voor een verlaging van de milieubelasting. Vestiging en uitbreiding&#13;
van intensieve veehouderijen zou in deze gebieden verboden moeten worden&#13;
(WRO). Waar mogelijk moet in de meest kwetsbare gebieden, nu en op termijn,&#13;
sanering plaatsvinden (uitstervingsbeleid; gebiedsgerichte inzet van sectorinstrumentarium&#13;
zoals bodem- en grondwaterbeschermingsgebieden, Relatienota, Hinderwet&#13;
etc). Grootschalige mestverwerkings- en opslagvoorzieningen zouden, voor zover ze niet in de herstructureringsgebieden kunnen worden gerealiseerd, binnen deze gebieden&#13;
zo veel mogelijk op industrieterreinen moeten worden gevestigd. De omzetting&#13;
van grasland in maïsland dient in landschappelijk kwetsbare gebieden verboden te&#13;
worden (bestemmingsplan).&#13;
Voor de bescherming van natuur en landschap heeft de gebiedsgerichte inzet van&#13;
diverse instrumenten in de aanpassingsgebieden prioriteit. Dit geldt met name voor&#13;
beken en beekdalen (relatienota; bodembeschermingsgebieden; WRO), bufferzones&#13;
langs natuurterreinen (Hinderwet; WRO) en een gebiedsgerichte verlaging van de&#13;
ammoniak-emissies (provinciale saneringsprogramma's; luchtfilters). Ook hebben&#13;
de aanpassingsgebieden prioriteit bij de opsporing van fosfaatverzadigde gronden&#13;
en de aanwijzing van grondwaterbeschermingsgebieden (opname in streek- en&#13;
bestemmingsplannen).&#13;
De oorspronkelijk kleinschalige landschapsstructuur zou versterkt kunnen worden&#13;
door bosbeplanting (landschapsbeleids- en structuurplannen; bosplannen).&#13;
Op lange termijn zouden de mogelijkheden die ontstaan voor extensivering/&#13;
grondonttrekking als gevolg van EG-maatregelen met name in de aanpassingsgebieden&#13;
benut moeten worden voor grondgebonden landbouw, extensivering in&#13;
beekdalen (Relatienota; geconcentreerde inzet van bodembeschermingsgebieden),&#13;
ontwikkelen van kleinschalige nieuwe bossen en natuurontwikkeling. Mede hierdoor&#13;
zal de recreatieve aantrekkelijkheid in de aanpassingsgebieden worden verhoogd.&#13;
3.3. Consolidatiegebieden&#13;
In de consolidatiegebieden is de milieubelasting nog relatief laag. Het accent in&#13;
maatregelen zou hier sterk moeten liggen op preventie ten behoeve van de aanwezige&#13;
landschappelijke, recreatieve en natuurwetenschappelijke waarden. Om die reden&#13;
zou uitbreiding en/of nieuwvestiging van niet-grondgebonden landbouw in principe&#13;
voorkomen moeten worden (WRO). Ook zou de omzetting van grasland naar maïsland&#13;
in beekdalen tegengegaan moeten worden (WRO) en is vestiging van grootschalige&#13;
mestopslag- of mestverwerkingsvoorzieningen niet gewenst. De kwaliteiten van&#13;
natuur en landschap dienen geconsolideerd te worden en waar mogelijk ontwikkeld&#13;
te worden conform de maatregelen in de aanpassingsgebieden. Met name zijn van&#13;
belang de consolidering van waardevolle beken en beekdalen (relatienota; bodembeschermingsgebieden;&#13;
WRO), het met prioriteit opsporen van fosfaatverzadigde&#13;
gronden (art. 9 en 10 Besluit gebruik dierlijke meststoffen), het instellen van bufferzones&#13;
rond natuurgebieden (WRO, Natuurbeschermingswet, Relatienota, Hinderwet)&#13;
en het opstellen van gebiedsgerichte programma's voor de bestrijding van ammoniakemissies.&#13;
3.4. Overige gebieden&#13;
In deze gebieden is de milieubelasting relatief laag en buiten de zandgronden zijn&#13;
de gebieden vaak minder gevoelig. Hoewel er geen kwetsbare waarden van nationale betekenis voorkomen verdient het de voorkeur om de milieubelasting door intensieve&#13;
veehouderijen laag te houden omdat lokaal wel waarden voorkomen en bovendien&#13;
schone gebieden zoveel mogelijk schoon moeten blijven (stand-still principe;&#13;
behoud van ruimtelijke diversiteit).&#13;
De grondgebonden landbouw kan hier worden gestimuleerd waarbij ook enige&#13;
ruimte geboden moet worden voor niet-grondgebonden landbouw (sturen via&#13;
WRO). Het bieden van nadere ontwikkelingsmogelijkheden voor de landbouw is&#13;
hier, zoals in de herstructureringsgebieden, gewenst (landinrichting). De vestiging&#13;
van grootschalige mestopslag- en mestverwerkingsvoorzieningen moet 'soepel' mogelijk&#13;
zijn in deze gebieden (bijvoorbeeld akkerbouwgebieden). Landschappelijke&#13;
inpassing is daarbij wel gewenst (WRO; Hinderwet).&#13;
Voor de bescherming van natuur, bossen en landschappelijke waarden zijn alleen&#13;
lokaal maatregelen gewenst zoals die onder de consolidatiegebieden zijn genoemd.&#13;
Bovengenoemde beleidsvoorstellen voor de vier gebiedstypen moeten vanzelfsprekend&#13;
nog nader worden uitgewerkt op provinciaal en gemeentelijk niveau. Daartoe&#13;
is in opdracht van de RPD onderzoek verricht naar de mogelijkheden voor de inzet&#13;
van het ruimtelijk instrumentarium (Ronken, 1986). Op dit moment wordt een onderzoek&#13;
verricht naar de mogelijkheden van regulering van de intensieve veehouderij&#13;
in bestemmingsplannen, uitgaande van de nieuwe WRO/BRO.&#13;
4. CONCLUSIE&#13;
De mestproblematiek stelt ook de ruimtelijke ordening voor problemen. De ontwikkeling&#13;
van de intensieve veehouderij heeft de verweving van functies in zone C onder&#13;
druk gezet. De recente mestregelgeving lost dit probleem slechts ten dele op. In de&#13;
'ruimtelijke visie op intensieve veehouderij in zone C' wordt bepleit om de ontwikkeling&#13;
van de intensieve veehouderij te concentreren in de huidige concentratiegebieden;&#13;
verweving van functies zal met name buiten de concentratiegebieden gerealiseerd&#13;
moeten worden. Daarvoor is aanvullend beleid noodzakelijk. De ruimtelijke&#13;
ordening (rijk, provincie en gemeenten) heeft daarbij als taak door actieve sturing&#13;
van sector- en facetinstrumentarium een gebiedsgedifferentieerde aanpak van de&#13;
mestproblematiek te realiseren.&#13;
LITERATUUR&#13;
- A.F. van de Klundert en P.W.M. Veelenturf (1987), Ruimtelijke visie op inten&#13;
sieve veehouderij in zone C. Studierapport Rijksplanologische Dienst (in druk).&#13;
- D. Logemann (1987), Naar een vestigingswet voor de intensieve veehouderij.&#13;
Utrecht: Stichting Natuur en Milieu.&#13;
- Ministerie van Landbouw en Visserij en Ministerie van VROM (1986), Ammoni&#13;
ak en veehouderij; Richtlijn in het kader van de Hinderwet.&#13;
- Ministerie van Landbouw en Visserij en Ministerie van VROM (1987), Besluit ge&#13;
bruik dierlijke meststoffen. - Ministerie van VROM, Ministerie van Landbouw en Visserij en Ministerie van&#13;
Verkeer en Waterstaat (1985), Indicatief Meerjarenprogramma Milieubeheer&#13;
1986-1990, blz. 46. Tweede Kamer, vergaderjaar 1985-1986, 19 204, nrs. 1-2.&#13;
- W.L.H. Ronken (1986), De rol van de ruimtelijke ordening ten aanzien van de&#13;
intensieve veehouderijproblematiek. Nijmegen: Stichting Milieubeleid en Ekologie.&#13;
- Stichting Natuur en Milieu (1987), Brief aan de Minister van Landbouw en Visserij&#13;
d.d. 14 april 1987, inzake de toename van mestproduktie als gevolg van intensieve&#13;
veehouderij.&#13;
- Vereniging van Waterwinexploitanten (1986), Brief aan de Minister van Volks&#13;
huisvesting, Ruimtelijke Ordening en Milieubeheer d.d. 12 februari 1986.&#13;
- H. J.S.M. Vissers, N.H.S.M. de Wit en W. Bleuten (1985), Ruimtelijke effecten&#13;
van bemesting via ondiep grondwater. Rijksuniversiteit Utrecht, Vakgroep Fysische&#13;
Geografie.&#13;
- Voorlopige Technische Commissie Bodembescherming (1985), Advies besluit gebruik&#13;
dierlijke meststoffen. Leidschendam: VTCB.&#13;
- J.H.M. Wijnands (1986), Minder fosfaat in varkens- en pluimveemest: economische&#13;
perspectieven. Samenvatting van een voordracht gehouden op de&#13;
CLO - Studiedagen over veevoedingsvraagstukken en aanverwante problemen op&#13;
25 en 26 februari 1986 te Utrecht. Figuur 3. Uitgangspunten voor de 'ruimtelijke visie op intensieve veehouderij&#13;
in zone C'&#13;
Uitgangspun ten Uitwerkingen&#13;
- ruimtelijke differentiatie zo&#13;
groot mogelijk houden&#13;
- aandacht voor de samenhang&#13;
tussen belasting en functies&#13;
van gebieden&#13;
- aandacht voor lange termijn&#13;
- aandacht voor sociaal-economische&#13;
en ruimtelijke ontwikkelingsperspectieven&#13;
problematiek geconcentreerd&#13;
houden&#13;
schone gebieden schoon houden&#13;
problemen in samenhang oplossen&#13;
onderscheid in concentratiegebieden&#13;
en niet-concentratiegebieden&#13;
doorwerking van structuurschema's&#13;
bij prioriteitstelling van&#13;
probleemoplossing en preventie&#13;
nationaal mestoverschot moet&#13;
minder worden oppervlakte aan&#13;
risicogebied fosfaatdoorslag klein&#13;
houden nadruk op centrale&#13;
mestverwerking in&#13;
concentratiegebieden&#13;
ruimtelijke condities scheppen&#13;
voor nieuwe ontwikkelingen in&#13;
concentratiegebieden actief&#13;
verwevingsbeleid voeren buiten de&#13;
concentratiegebieden</content><legacyfootnotes/><footnotes><footnote/></footnotes><auteurs>Drs A.F. van de Klundert &#13;
Drs P. W.M. Veelenturf</auteurs><published>1987-09-01 00:00:00</published><modified>1987-09-01 00:00:00</modified><editiondate>1987-09-01</editiondate><htmlpath>https://denhollander.info/artikel/6339</htmlpath></article>
</articles></edition>
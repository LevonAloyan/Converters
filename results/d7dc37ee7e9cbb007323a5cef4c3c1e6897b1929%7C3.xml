<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1996</searchword><id>4977</id><udhid>UDH:TvAR/4977</udhid><titel>Van Hoeken / De Fockert (TvAR 1996/4843)</titel><searchwords><searchword>TvAR 11/1996</searchword><searchword>TvAR 1996/4843</searchword><searchword>UDH:TvAR/4977</searchword></searchwords><attachments><attachment><name>1996_nr 11_Rechtspraak_4843.pdf</name><extention>pdf</extention><url>https://denhollander.info/download/4918/ci</url></attachment></attachments><inleiding>Pachtwet, art. 11, 12, 25; Beschikking superheffing 1993, art. 23&#13;
&#13;
Verpachter kan in zijn vordering tot schrifte-lijke vastlegging van pachtovereenkomsten, die al op schrift blijken te zijn gesteld, niet worden ontvangen. Het pachtcontract van 1967, gesloten voor de duur van eenjaar, is blijkbaar slechts goedgekeurd bij stempelbe-schikking van de grondkamer. Een motivering van haar goedkeuring van de korte pachtduur ontbreekt. Het algemene goedkeuringsstempel heeft geen enkel rechtsgevolg met betrekking tot die korte duur zodat de pacht voor de wettelijke duur van zes jaren is komen te gelden. Niet is gebleken dat deze pachtovereenkomst nadien feitelijk is geëindigd en later mondeling opnieuw is aangegaan. Ambtshalve vaststelling dat verpachter in zijn vordering tot schriftelijke vastlegging van deze pachtovereenkomst evenmin kan worden ontvangen. Nu het pachtcontract binnenkort zal eindigen, bestaat er op de voet van artikel 25, lid 1, van de Pachtwet, grond de vordering van verpachter tot overlegging door pachter van opgaven, die betrekking hebben op zijn melkquotum, toe te wijzen. Pachter heeft het desbetreffende perceel in gebruik voor de veehouderij.</inleiding><content>Arrest in de zaak van:&#13;
Petrus Johannes van Hoeken, wonende te Al-phen a/d Rijn, appellant, procureur: mr. B. Peek.&#13;
tegen&#13;
Cornelis de Fockert, wonende te Herwijnen, gemeente Lingewaal, geïntimeerde, procu-reur: mr. J.M.J. Huver.&#13;
Het geding in eerste aanleg De pachtkamer van het kantongerecht te Go-rinchem heeft op 25 juli 1994 tussen appellant als eiser en geïntimeerde als gedaagde een vonnis gewezen, dat in fotokopie aan dit arrest is gehecht en naar de inhoud waarvan wordt verwezen.&#13;
Het geding in hoger beroep Appellant - hierna ook te noemen: verpachter - is bij exploit van 24 augustus 1994, met gelijktijdige dagvaarding van geïntimeerde -hierna ook te noemen: pachter - voor dit hof, in hoger beroep gekomen van voormeld von-nis, waarbij op vordering van verpachter schriftelijk werd vastgelegd een met pachter voor de duur van zes jaren gesloten pachto-vereenkomst met betrekking tot een perceel land, groot 2 ha, en een perceel land, groot 4,5 ha, gelegen te Herwijnen, kadastraal bekend gemeente Herwijnen, sectie U, nummer 364, ingaande 1 november 1964 tegen een pacht-prijs van f 2496 per jaar en het meer of anders gevorderde werd afgewezen, met compensatie van de proceskosten.&#13;
Bij memorie van grieven heeft verpachter twee grieven tegen het vonnis, waarvan be-roep, aangevoerd, met conclusie dat het hof dat vonnis zal vernietigen, en, opnieuw recht-doende, de oorspronkelijke vorderingen van verpachter alsnog zal toewijzen door te bepa-len dat:&#13;
de pachtovereenkomst met betrekking tot de 4,5 ha grond gelegen tussen de zomerkade en de kleiput, kadastraal bekend gemeente Herwijnen sectie U, nummer 364, gedeelte-lijk, zal ingaan op 1 november 1969;&#13;
de pachtovereenkomst met betrekking tot het perceel van 2 ha tussen de zomerkade en de rivier, kadastraal bekend gemeente Herwij-&#13;
nen, sectie U nummer 364, gedeeltelijk, zal ingaan op 1 november 1971;&#13;
pachter verplicht zal zijn om binnen 10 werkdagen nadat het in dezen te wijzen arrest aan pachter zal zijn betekend dusdanige stuk-ken te overleggen dat verpachter daaruit kan afleiden hoeveel melkquotum mede op zijn grond rust en te bepalen dat pachter een dwangsom van f 100 (zegge: honderd gulden) verschuldigd zal zijn voor elke dag of gedeel-te van een dag dat hij na genoemd tijdstip in-gebreke blijft, een en ander met veroordeling van pachter in de kosten van beide instanties.&#13;
Bij akte heeft verpachter onder overleg-ging van een produktie zijn eis op een onder-geschikt onderdeel gewijzigd.&#13;
Bij nadere akte heeft verpachter een pro-duktie overgelegd.&#13;
Partijen hebben de zaak doen bepleiten, verpachter door mr. W.M.P.M. Weerdesteijn, advocaat te Rotterdam en pachter door mr. G. Janssen, advocaat te Nijmegen.&#13;
Tenslotte hebben partijen de stukken, waaronder pleitnotities, doen overleggen voor het wijzen van arrest.&#13;
De grieven&#13;
De door de verpachter aangevoerde grieven&#13;
tegen het vonnis, waarvan beroep, luiden als&#13;
volgt:&#13;
Grief I&#13;
Ten onrechte heeft de pachtkamer van het kantongerecht te Gorinchem de pachtovereen-komst met betrekking tot een perceel land, groot circa 2 ha, en een perceel land, groot circa 4,5 ha, gelegen te Herwijnen, respectie-velijk tussen de rivier- en de zomerkade en de zomerkade en de gegraven kleiput, beide ka-dastraal bekend gemeente Herwijnen, sectie U, nummer 364, laten ingaan op 1 november 1994.&#13;
Grief II&#13;
Ten onrechte heeft de pachtkamer van het kantongerecht te Gorinchem bepaald dat pachter aan verpachter geen inzage behoeft te geven in de quotumgegevens.&#13;
De vaststaande feiten&#13;
Als enerzijds mede aan de hand van beschei-den gesteld en anderzijds erkend dan wel niet of onvoldoende weersproken, staat ten pro-cesse het navolgende vast:&#13;
- Tussen appellant als verpachter en geïn-timeerde als pachter is op 21 april 1967 een die dag ingaande schriftelijke pachtovereen-&#13;
komst gesloten voor de duur van een jaar, ein-digende 1 december 1967 en tegen een jaar-lijkse pachtprijs van f 600. De pachtovereen-komst is bij stempelbeschikking van de Grondkamer voor Gelderland d.d. 8 juni 1967 goedgekeurd. Het betreft hier een gedeelte van (in feite) 4,5 ha van het perceel, thans ka-dastraal bekend gemeente Herwijnen, sectie U, nummer 364.&#13;
- Tussen appellant als verpachter en geïn- timeerde als pachter is een pachtovereen komst tot stand gekomen volgens een akte als bedoeld in art. 24 van de Ruilverkavelings- wet 1954, opgemaakt op 5 oktober 1972 in 'de Ruilverkaveling Tielerwaard-West', in gaande 1 november 1971, voor de duur van zes jaren en tegen een pachtprijs van f 320 per jaar, betreffende een gedeelte, groot 2 ha, van het perceel, kadastraal bekend gemeente Her wijnen, sectie U, nummer 364.&#13;
- Deze laatste pachtovereenkomst zal we gens opzegging daarvan door de verpachter eindigen op 1 november 1995.&#13;
- Als vergoeding voor het gebruik van de beide perceelsgedeelten, in totaal groot 6,5 ha, wordt door pachter thans f 2496 per jaar aan verpachter betaald.&#13;
- Pachter heeft het perceel U 364 in ge bruik voor de veehouderij.&#13;
De beoordeling van het geschil in hoger be-roep&#13;
1. De op 1 november 1971 ingegane pachto-vereenkomst voor de duur van zes jaren en betreffende het gedeelte, groot 2 ha, van per-ceel U 364, is blijkens de eerst bij memorie van grieven overgelegde akte al op schrift ge-steld.&#13;
Ambtshalve stelt het hof vast dat verpach-ter in zijn vordering op de voet van artikel 11 van de Pachtwet tot schriftelijke vastlegging van die pachtovereenkomst, niet kan worden ontvangen.&#13;
2. Het eerst bij memorie van grieven over-gelegde pachtcontract van 21 april 1967, ge-sloten voor de duur van een jaar betreffende het gedeelte, groot 4,5 ha, van perceel U 364, is blijkbaar slechts goedgekeurd bij stempel-beschikking van de Grondkamer voor Gelder-land. Een motivering van haar goedkeuring van de korte pachtduur ontbreekt. Het alge-mene goedkeuringsstempel heeft geen enkel rechtsgevolg met betrekking tot die korte duur. De goedkeuring voldoet niet aan artikel 12, leden 3 en 4 van de Pachtwet, zodat de&#13;
pacht voor de wettelijke duur van zes jaren is komen te gelden.&#13;
Op geen enkele wijze is gebleken dat deze pachtovereenkomst na 1 december 1967 op een bepaalde wijze feitelijk is geëindigd en la-ter mondeling opnieuw is aangegaan. Dit blijkt ook niet uit de door verpachter overge-legde stukken betreffende inscharing. De pachter heeft betwist dat hij in 1968 tot in-scharing van vee op het weiland ter grootte van 4 1/2 ha is overgegaan, zoals verpachter heeft gesteld. Schaarovereenkomsten of beta-lingsbewijzen terzake heeft verpachter niet overgelegd. Ten aanzien van dit perceelsge-deelte is dus sprake van een pachtcontract, ge-dateerd 17 april 1967, dat is ingegaan op die dag. Het algemeen bewijsaanbod van ver-pachter wordt als te vaag gepasseerd. Hieraan doet niet af dat partijen, blijkens het eerst bij akte in hoger beroep overgelegde contract, op 30 december 1991 een door de grondkamer voor Gelderland op 20 april 1995 goedge-keurde pachtbeëindigingsovereenkomst met betrekking tot dit perceelsgedeelte, groot ± 4 1/2 ha, hebben gesloten, waarbij 'de monde-linge pacht' werd beëindigd voor of op 25 de-cember 1993.&#13;
Partijen hebben zich de betekenis van het pachtcontract van 21 april 1967 toen blijkbaar niet gerealiseerd. Wel moet worden aangeno-men dat zij de bestaande pachtverhouding met betrekking tot het perceelsgedeelte hebben willen beëindigen.&#13;
Gelet op de onderhavige vordering is thans niet aan de orde de vraag of partijen de beëin-digingsovereenkomst hebben uitgevoerd. Ambtshalve stelt het hof vast dat verpachter in zijn vordering tot schriftelijke vastlegging van deze pachtovereenkomst evenmin kan worden ontvangen.&#13;
3. Nu in ieder geval de pachtovereen-komst, opgemaakt volgens de akte van 5 ok-tober 1972 met betrekking tot het perceelsge-deelte, groot 2 ha, op 1 november 1995 zal eindigen, bestaat er op de voet van art. 25, lid 1, van de Pachtwet grond de vordering van verpachter tot overlegging door pachter van opgaven, die betrekking hebben op zijn melkquotum, toe te wijzen. Pachter heeft ove-rigens - zij het eerst bij gelegenheid van de pleidooien - verklaard bereid te zijn deze ge-gevens aan verpachter te verstrekken.&#13;
Slotsom&#13;
4. Grief I kan geen doel treffen, de grief II&#13;
treft wel doel. Het vonnis van de pachtkamer&#13;
Pacht&#13;
van het kantongerecht kan niet in stand blij-ven wegens de eerst in hoger beroep overge-legde pachtakten en de eerst na het vonnis gedane pachtopzegging ten aanzien van het perceelsgedeelte ter grootte van 2 ha. Ver-pachter moet in zijn vorderingen tot schrifte-lijke vastlegging van zijn pachtverhouding met pachter alsnog ambtshalve niet-ontvanke-lijk worden verklaard. Zijn vordering tot overlegging door pachter van melkquotumop-gaven behoort alsnog te worden toegewezen op de wijze als hieronder is aangegeven. Nu partijen over en weer in het ongelijk worden gesteld, zullen de kosten van beide instanties worden gecompenseerd.&#13;
Beslissing&#13;
Het hof, rechtdoende in hoger beroep:&#13;
vernietigt het vonnis van de pachtkamer van het kantongerecht te Gorinchem d.d. 25 juli 1994, waarvan beroep,&#13;
en opnieuw rechtdoende,&#13;
verklaart appellant niet-ontvankelijk in zijn vordering tot schriftelijke vastlegging van de tussen partijen bestaande pachtverhouding;&#13;
veroordeelt geïntimeerde om binnen vier weken na dit arrest aan appellant dusdanige stukken over te leggen, dat deze daaruit kan afleiden hoeveel melkquotum met de pacht-grond in geschil samenhangt, te weten in ie-der geval het overzicht dat het Produktschap voor Zuivel (Centrale Organisatie Superhef-fing) op verzoek van degene te wiens naam heffingvrije hoeveelheden zijn gesteld als laatstelijk bedoeld in de Beschikking super-heffing 1993, in welk overzicht de heffing-vrije hoeveelheden (melkquota) worden opgegeven die sedert de invoering van de eer-ste superheffingregeling ten name van de ver-zoeker zijn geregistreerd, met inbegrip van alle wijzigingen vanaf het begin tot heden, met bepaling van een dwangsom van f 100 per dag dat geïntimeerde in gebreke mocht zijn aan deze veroordeling te voldoen;&#13;
compenseert de kosten van beide instanties aldus dat ieder van partijen de hare zal dra-gen.</content><legacyfootnotes/><footnotes><footnote/></footnotes><auteurs/><published>1996-11-01 00:00:00</published><modified>1995-10-24 00:00:00</modified><editiondate>1996-11-01</editiondate><htmlpath>https://denhollander.info/artikel/4977</htmlpath></article>
</articles></edition>
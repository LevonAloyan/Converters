<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1991</searchword><id>6833</id><udhid>UDH:TvAR/6833</udhid><titel>'mevrouw N.W.M. Kösters-Sporre / Burgemeester en Wethouders van Axel' (TvAR 1991/4477)</titel><searchwords><searchword>TvAR 4/1991</searchword><searchword>TvAR 1991/4477</searchword><searchword>UDH:TvAR/6833</searchword></searchwords><attachments><attachment><name>1991_nr 4_Rechtspraak_4476.pdf</name><extention>pdf</extention><url>https://denhollander.info/download/6552/ci</url></attachment></attachments><inleiding>Hinderwet, art. 28a, Wet op de&#13;
Raad van State, jo. art. 107&#13;
Dwangsom ter naleving van een voorlopige&#13;
voorziening te voorbarig, omdat nog niet van&#13;
een overtreding is gebleken; vrees voor wetsovertreding&#13;
kan geen rechtsgrond vormen.</inleiding><content>Vz. Afdeling geschillen van bestuur, 14 juni&#13;
1988&#13;
(dr. Veringa)&#13;
Beschikking van de Voorzitter van de Afdeling&#13;
voor de geschillen van bestuur van de&#13;
Raad van State op het verzoek om toepassing&#13;
van art. 107 van de Wet op de Raad van State&#13;
in het geschil tussen:&#13;
mevrouw N.W.M. Kösters-Sporre te Axel,&#13;
verzoekster&#13;
en&#13;
Burgemeester en Wethouders van Axel, verweerders.&#13;
Verweerders hebben bij beschikking van&#13;
22 maart 1988, kenmerk 1269/DS bepaald,&#13;
dat door verzoekster een dwangsom wordt&#13;
verbeurd ad ƒ 500,- voor elke dag, dat in&#13;
strijd met de bij beschikking van de Voorzitter&#13;
van de Afdeling voor de geschillen van&#13;
bestuur van lójuni 1987,No.G05.87.0353S,&#13;
getroffen voorlopige voorziening in het&#13;
manegebedrijf aan het adres Magrette la te&#13;
Axel een activiteit, niet zijnde een paardesport-&#13;
activiteit, plaatsvindt. De beschikking&#13;
van verweerders is aan deze uitspraak gehecht.&#13;
Tegen deze beschikking heeft verzoekster&#13;
bij schrijven van 22 april 1988 beroep ingesteld.&#13;
Het beroepschrift is aan deze uitspraak&#13;
gehecht.&#13;
Daarnaast heeft verzoekster bij schrijven&#13;
van gelijke datum verzocht de beschikking&#13;
van verweerders van 22 maart 1988 te schorsen&#13;
dan wel een zodanige voorlopige voorziening&#13;
te treffen, dat onevenredig nadeel&#13;
wordt voorkomen. Het verzoekschrift is aan&#13;
deze uitspraak gehecht.&#13;
Ter zitting van 9 juni 1988 is verzoekster,&#13;
bijgestaan door mevrouw mr. E.M. A. van der&#13;
Riet en P.H. Kosters, gehoord.&#13;
Verweerders hebben zich doen vertegenwoordigen&#13;
door mevrouw D.E. Schuit.&#13;
Namens omwonenden zijn T.W.J.A. van&#13;
der Heul en P.P. de Clippelaer, alsmede mevrouw&#13;
J. Stokhof-van Veen en F.H. Stokhof&#13;
verschenen.&#13;
In rechte:&#13;
Het voorliggende verzoek is ingediend op&#13;
grond van artikel 60a van de Wet op de Raad&#13;
van State, doch op 1 januari 1988 is in werking&#13;
getreden de Tijdelijke wet Kroongeschillen.&#13;
Ingevolge de art. 1 en 7 van laatstgenoemde&#13;
wet is de Afdeling voor de geschillen&#13;
van bestuur belast met de beslissing op het&#13;
beroep ten gronde. In verband hiermede en&#13;
gelet op art. 4 van de Tijdelijke wet Kroongeschillen&#13;
dient behandeling in het kader van&#13;
de onderwerpelijke procedure overeenkomstig&#13;
de art. 107 en volgende van de Wet op de&#13;
Raad van State plaats te vinden.&#13;
Ingevolge art. 107 van de Wet op de Raad&#13;
van State dient te worden nagegaan of de&#13;
uitvoering van het besluit van verweerders&#13;
voor verzoekster een onevenredig nadeel&#13;
met zich zou brengen in verhouding tot het&#13;
door een onmiddellijke uitvoering van bedoeld&#13;
besluit te dienen belang.&#13;
Voor zover deze toetsing meebrengt, dat&#13;
het geschil in de bodemprocedure wordt beoordeeld,&#13;
heeft Ons oordeel daaromtrent een&#13;
voorlopig karakter en is dat niet bindend in&#13;
die procedure.&#13;
Bij de bestreden beschikking hebben verweerders&#13;
met toepassing van artikel 28a van&#13;
de Hinderwet bepaald, dat verzoekster een&#13;
dwangsom verbeurt voor elke dag, dat de bij&#13;
Onze beschikking van 16 juni 1987,&#13;
No. GO5.87.O353S, getroffen voorlopige&#13;
voorziening niet wordt nageleefd. Deze&#13;
voorlopige voorziening is getroffen naar&#13;
aanleiding van het verzoek om toepassing&#13;
van artikel 60a van de Wet op de Raad van&#13;
State met betrekking tot de beschikking van&#13;
verweerders, waarbij verzoekster een vergunning ingevolge de Hinderwet is geweigerd&#13;
voor het uitbreiden of wijzigen van haar&#13;
manegebedrijf.&#13;
De voorlopige voorziening houdt onder&#13;
andere in, dat het verzoekster is toegestaan&#13;
om in haar manegebedrijf maximaal tien&#13;
dagen per jaar activiteiten, niet zijnde&#13;
paardesportactiviteiten, te organiseren.&#13;
Ingevolge art. 28 en art. 28a van de Hinderwet&#13;
dient een bevel tot sluiting te worden&#13;
gegeven dan wel - indien zulks passender is -&#13;
een dwangsom te worden opgelegd onder&#13;
meer wanneer de inrichting niet overeenkomstig&#13;
de verleende vergunning in werking&#13;
is of wanneer een aan de vergunning verbonden"&#13;
voorschrift niet wordt nageleefd.&#13;
Nu de getroffen voorlopige voorziening&#13;
naar haar aard en strekking moet worden&#13;
gelijkgesteld met de verlening van een vergunning&#13;
onder voorschriften, moet het er&#13;
voor worden gehouden, dat toepassing kan&#13;
worden gegeven aan de in de Hinderwet&#13;
opgenomen sanctiebepalingen, indien gebleken&#13;
is, dat de getroffen voorlopige voorziening&#13;
niet wordt nageleefd.&#13;
Verweerders hebben de bestreden beschikking&#13;
tot het opleggen van een dwangsom&#13;
doen steunen op de overweging, dat in 1988&#13;
in het manegebedrijf van verzoekster inmiddels&#13;
gedurende tien dagen niet-paardesportactiviteiten&#13;
zijn gehouden, zodat elke volgende&#13;
dag, dat een niet paardesportactiviteit&#13;
plaatsvindt zal worden gehandeld in strijd&#13;
met de getroffen voorlopige voorziening.&#13;
Uit de beschikkig blijkt niet, dat door&#13;
verzoekster ten tijde van deze beschikking&#13;
daadwerkelijk was gehandeld in strijd met de&#13;
door Ons getroffen voorlopige voorziening.&#13;
Namens verweerders is ter zitting bevestigd,&#13;
dat er ten tijde van de beschikking tot het&#13;
opleggen van een dwangsom geen sprake&#13;
was van het niet naleven van de voorlopige&#13;
voorziening, zodat verweerders kennelijk&#13;
een dwangsom hebben opgelegd om te voorkomen,&#13;
dat verzoekster zich in de toekomst&#13;
niet zou houden aan de getroffen voorlopige&#13;
voorziening.&#13;
In de art. 28 en 28a van de Hinderwet kan&#13;
evenwel geen steun worden gevonden voor&#13;
de stelling, dat toepassing kan worden gegeven&#13;
aan deze sanctiebepalingen, uitsluitend&#13;
om te bewerkstelligen, dat de inrichting ook&#13;
in de toekomst in werking zal worden gehouden&#13;
overeenkomstig de verleende vergunning&#13;
en de daaraan verbonden voorschriften,&#13;
waaraan de voorlopige voorziening kan&#13;
worden gelijkgesteld.&#13;
Derhalve is het aannemelijk, dat de beschikking&#13;
tot het opleggen van een dwangsom,&#13;
die zoals reeds is overwogen uitsluitend&#13;
is ingegeven door de vrees voor het niet&#13;
naleven van de voorlopige voorziening, bij&#13;
de beslissing op het beroep niet in stand zal&#13;
blijven.&#13;
Mitsdien is er ter voorkoming van het in&#13;
artikel 1 van de Wet op de Raad van State&#13;
bedoelde onevenredig nadeel voor verzoekster&#13;
bij de onmiddellijke uitvoering van de&#13;
bestreden beschikking aanleiding om de beschikking&#13;
te schorsen.&#13;
</content><legacyfootnotes/><footnotes><footnote/></footnotes><auteurs>dr. Veringa</auteurs><published>1991-04-01 00:00:00</published><modified>1991-04-01 00:00:00</modified><editiondate>1991-04-01</editiondate><htmlpath>https://denhollander.info/artikel/6833</htmlpath></article>
</articles></edition>
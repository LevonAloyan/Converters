<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1989</searchword><id>7837</id><udhid>UDH:TvAR/7837</udhid><titel>'M.P.C.C. N., / ruilverkaveling 'Oude Graaf''  (TvAR 1989/4253)</titel><searchwords><searchword>TvAR 6/1989</searchword><searchword>TvAR 1989/4253</searchword><searchword>UDH:TvAR/7837</searchword></searchwords><attachments><attachment><name>1989_nr 6_Rechtspraak_4253.doc</name><extention>doc</extention><url>https://denhollander.info/download/16397/ci</url></attachment></attachments><inleiding>4253 Landinrichtingswet, art. 195 en 196&#13;
Het standpunt van reclamante, dat de ka­dastrale grens moet worden aangehouden en dat de begrenzing van een huisperceel niet mag worden aangepast dan na overleg met de betrokken eigenaren, is in overeen­stemming met de randvoorwaarden voor de toedeling en moet als een juist uitgangs­punt worden aanvaard.&#13;
De omstandigheden van het geval geven aanleiding hiervan af te wijken, te meer nu vorenbedoeld overleg heeft plaatsgevonden en in redelijkheid tot overeenstemming be­horen te leiden.&#13;
Bezwaar afgewezen.&#13;
Rechtbank Roermond, 14 juli 1988&#13;
M.P.C.C. N., reclamant tegen het plan van toedeling in de ruilverkaveling 'Oude Graaf';&#13;
</inleiding><content>Het bezwaar van reclamante.&#13;
Dit kan als volgt worden samengevat:&#13;
Reclamante is het niet eens met de grens in het plan van toedeling.&#13;
Zij zou graag zien, dat de noordgrens tussen perceel 08405 en 08412 weer wordt gebracht in de staat zoals deze grens er ten tijde van de aankoop van haar huidige wo­ning lag.&#13;
Indertijd heeft iemand van het kadaster haar en de heer Feijen, zijnde de voormali­ge eigenaar van het perceel van belangheb­benden, deze grens aangewezen.&#13;
Nadien heeft de heer Caris wijzigingen aan deze grens aangebracht.&#13;
Zoals het kadaster de grens thans in het kader van de ruilverkaveling heeft opgeme­ten is niet juist.&#13;
Reclamante is van mening dat de grens tegen haar wil en zonder overleg niet zo maar gewijzigd kan worden.&#13;
Zij doet een beroep op verjaring. De grens van het perceel zoals zij dit gekocht heeft loopt al meer dan 30 jaar zo. Er is een kaart van 1933 waar duidelijk op staat hoe de grens loopt. De bijbouw is na 1933 aan­gebouwd.&#13;
Zij is het er niet mee eens dat zij een deel van de achtertuin kwijtraakt.&#13;
Het standpunt van de bij het bezwaar be­trokken belanghebbende J.M.G. Caris. Dit kan als volgt worden samengevat:&#13;
Hij gaat akkoord met het plan van toe­deling, en wenst dat dit gehandhaafd wordt.&#13;
Hij heeft inmiddels aan de hand van de met rood aangegeven grens een nieuwe grensafscheiding geplaatst waarbij door hem beplanting en verankeringen in de grond zijn aangebracht.&#13;
Het standpunt van de Centrale Landinrich­tingscommissie en de Landinrichtingscom­missie&#13;
De Landinrichtingscommissie heeft zich aangesloten bij het standpunt van de Cen­trale Landinrichtingscommissie.&#13;
Dit kan als volgt worden samengevat:&#13;
In verband met de ruilverkaveling heeft het kadaster aan de hand van de bij het ka­daster bekend zijnde gegevens van veld­werk uit de jaren 1933 en 1982 de grens tus­sen perceel 08412 en 08405 zo goed moge­lijk gereconstrueerd.&#13;
Aangezien de aldus gevonden grens door het pand van reclamante liep en bovendien niet recht liep is in het plan van toedeling de grens buiten het pand van reclamante getrokken en bovendien recht gemaakt.&#13;
Tijdens het terreinbezoek onder leiding van de rechter-commissaris op 27 mei j.1. is genoegzaam gebleken dat de olietank van reclamante geheel ten zuiden van de toede-lingsgrens ligt in reclamante's grond. De tank speelt in de discussie verder geen rol. Tijdens het terreinbezoek is verder geble­ken dat reclamante op haar grond nog ten zuiden van de toedelingsgrens een houten schutting heeft staan. Meer naar het oosten staat tussen de kadastrale en toedelings­grens een betonnen schutting van recla­mante. Ten slotte hebben belanghebbenden ten noorden van de toedelingsgrens een ste­vig gefundeerde afrastering gebouwd. In­williging van reclamante's bezwaar houdt in dat de grens weer door haar pand gaat lopen, dat reclamante een gedeelte van de betonnen schutting moet afbreken en dat belanghebbende eveneens hun afrastering voor een belangrijk deel moeten amoveren. Met deze gevolgen is geen enkel redelijk doel gediend. Praktisch genomen is grens in het plan van toedeling de juiste grens. Reclamante heeft geen redelijk belang bij handhaving van de kadastrale grens. De commissie verzoekt het bezwaar af te wij­zen.&#13;
Het oordeel van de rechtbank Reclamante wenst de oude grens, zoals die uit de kadastrale gegevens blijkt te handha­ven.&#13;
Het standpunt van reclamante dat de ka­dastrale grens moet worden aangehouden en dat de begrenzing van een huisperceel niet mag worden aangepast dan na overleg met de betrokken eigenaren is in overeen­stemming met de randvoorwaarden voor de toedeling, en moet als een juist uitgangs­punt worden aanvaard.&#13;
De rechtbank vindt echter in de omstan­digheden van dit geval toch aanleiding om van voormeld uitgangspunt af te wijken, te meer nu gebleken is dat vorenbedoeld over­leg heeft plaatsgevonden en in redelijkheid tot overeenstemming had behoren te lei­den.&#13;
De rechtbank overweegt daartoe het vol­gende.&#13;
Handhaving van de kadastrale grens zou met zich meebrengen dat de grens met ka­vel 08412 de bijbouw op het perceel van re­clamante met 15 cm zou doorsnijden, het­geen met het oog op de rechtszekerheid en het voorkomen van conflicten in de toe­komst als een ongewenste toestand moet worden aangemerkt.&#13;
Reclamante heeft ter zitting van 14 juni 1988 weliswaar met een beroep op een kaart van 1933 bestreden dat de grens door haar gebouw zou lopen, maar daar moet aan voorbijgegaan worden omdat recla­mante daarmee zonder nadere motivering terugkomt op een eerder ingenomen stand­punt dat de dakgoot over de grens stak en partijen het er overigens over eens zijn dat de betreffende bijbouw na 1933 is ge­bouwd. Voorts zou het aanhouden van de kadastrale grens betekenen dat aan de zijde van belanghebbende een verankerde schut­ting moet worden weggehaald en aan de zijde van reclamante een gedeelte van een betonnen schutting, hetgeen voor beide partijen onevenredig grote kosten en onge­rief met zich mee zou brengen.&#13;
Daar komt nog bij dat reclamante de&#13;
rechtbank niet heeft overtuigd dat zij door handhaving van de grens als in het plan van toedeling, mede in aanmerking nemend de geringe oppervlakte die daarmee is ge­moeid in redelijke en zwaarwegende belan­gen wordt geschaad.&#13;
Uit het bovenstaande volgt dat het plan van toedeling gehandhaafd moet worden.&#13;
De kosten van het geding&#13;
In de omstandigheden van het geding vindt&#13;
de rechtbank termen om de kosten geheel&#13;
te compenseren zo dat iedere partij de hare&#13;
draagt.&#13;
Beslissing: De rechtbank: Wijst het bezwaar af.</content><legacyfootnotes/><footnotes><footnote/></footnotes><auteurs/><published>1989-06-01 00:00:00</published><modified>1989-06-01 00:00:00</modified><editiondate>1989-06-01</editiondate><htmlpath>https://denhollander.info/artikel/7837</htmlpath></article>
</articles></edition>
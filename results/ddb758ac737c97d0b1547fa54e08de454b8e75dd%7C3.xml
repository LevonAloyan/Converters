<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1990</searchword><id>7122</id><udhid>UDH:TvAR/7122</udhid><titel>'Theodoor Marius Anthonius Lam / Jacobus Albertus Derksen' (TvAR 1990/4369)</titel><searchwords><searchword>TvAR 7/1990</searchword><searchword>TvAR 1990/4369</searchword><searchword>UDH:TvAR/7122</searchword></searchwords><attachments><attachment><name>1990_nr 7_Rechtspraak_4369.pdf</name><extention>pdf</extention><url>https://denhollander.info/download/6730/ci</url></attachment></attachments><inleiding>Pachtwet, art. 1, lid 1, sub d,&#13;
art. 1378 BW&#13;
De bewoordingen van het pachtcontract&#13;
zijn volstrekt duidelijk: geïntimeerde en&#13;
een derde zijn medepachters van appellant.&#13;
Hiervan mag niet door uitlegging worden&#13;
afgeweken.&#13;
Dat de medepachter zich niet meer daadwerkelijk&#13;
met de exploitatie van het land in&#13;
geschil heeft bemoeid, betekent niet dat hij&#13;
bij een voortzetting van de pacht ook met&#13;
hem zelf geen enkel belang meer zou hebben.&#13;
Van een dergelijk belang moet behoudens&#13;
bijzondere omstandigheden worden&#13;
uitgegaan. </inleiding><content>Pachtkamer gerechtshof te Arnhem, arrest&#13;
d.d. 2 oktober 1989&#13;
(Mr. Mar is, mr. Spoor, mr. Kok, mr. ing.&#13;
Jansens van Gellicum en Wentink)&#13;
In de zaak van:&#13;
Theodoor Marius Anthonius Lam, wonende&#13;
te Ressen, gemeente Bemmel, appellant,&#13;
procureur: mr. A.G.W. Leysen;&#13;
tegen&#13;
Jacobus Albertus Derksen, wonende te&#13;
Bemmel, geïntimeerde, procureur: mr.&#13;
J.P.C.M. Bonnier;&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
de door de pachtkamer van het kantongerecht&#13;
te Nijmegen op 11 juli 1988 en&#13;
10 oktober 1988 tussen appellant als gedaagde&#13;
en geïntimeerde als eiser gewezen&#13;
vonnissen, die in fotocopie aan dit arrest&#13;
zijn gehecht;&#13;
Overweegt:&#13;
Appellant is bij exploit van 10 november&#13;
1988 in hoger beroep gekomen van het&#13;
eindvonnis van 10 oktober 1988, met gelijktijdige&#13;
dagvaarding van geïntimeerde&#13;
voor dit hof. Bij memorie van grieven heeft&#13;
appellant onder aanvoering van grieven geconcludeerd,&#13;
dat het hof de vonnissen van&#13;
11 juli en 10 oktober 1988 zal vernietigen&#13;
en, opnieuw rechtdoende, geïntimeerde in&#13;
zijn oorspronkelijke vordering niet-ontvankelijk&#13;
zal verklaren, althans hem deze&#13;
zal ontzeggen. Appellants eerste grief is gericht&#13;
tegen een beslissing in het tussenvonnis&#13;
van 11 juli 1988, waarop het eindvonnis&#13;
van 10 oktober 1988 voortbouwt. Daarmee&#13;
moet zijn hoger beroep geacht worden&#13;
eveneens te zijn gericht tegen vermeld tussenvonnis.&#13;
Geïntimeerde heeft bij memorie van antwoord&#13;
verweer gevoerd met conclusie dat&#13;
het hof appellant in zijn vordering in hoger&#13;
beroep neergelegd in grief 2 niet-ontvankelijk&#13;
zal verklaren en voorts appellant zijn&#13;
vordering in hoger beroep neergelegd in&#13;
grief 1 zal ontzeggen als zijnde ongegrond&#13;
en/of onbewezen een en ander met veroordeling&#13;
van appellant in de proceskosten.&#13;
Vervolgens heeft appellant nog akte verzocht.&#13;
Tenslotte hebben partijen de stukken&#13;
doen overleggen voor het wijzen van arrest.&#13;
De grieven:&#13;
De door appellant aangevoerde grieven&#13;
luiden als volgt.&#13;
Grief 1&#13;
Ten onrechte heeft de pachtkamer van&#13;
het kantongerecht J.A. Derksen ontvankelijk&#13;
geacht in zijn vordering;&#13;
Grief 2&#13;
Lam is van mening, dat de pachtkamer&#13;
van het kantongerecht ten onrechte heeft&#13;
geoordeeld, dat Lam zowel met de heren&#13;
A.J. en J.A. Derksen in privé als ook met&#13;
de Gebrs. Derksen B.V. een pachtovereenkomst&#13;
had gesloten.&#13;
De vaststaande feiten:&#13;
Het in het geding gebrachte pachtcontract&#13;
van 4 november 1975 heeft voor zover hier&#13;
van belang, de navolgende inhoud: 'De&#13;
ondergetekende: Theodoor Marius&#13;
Anthonius Lam, landbouwer en veehouder,&#13;
wonende te Ewijk, de Steeg 12, verpachter,&#13;
verklaart bij deze te verpachten&#13;
aan: Jacobus Albertus- en Albertus Johannes&#13;
Derksen, tuinders wonende te Bemmel,&#13;
ook handelende onder de naam&#13;
'Gebrs. Derksen B.V., gevestigd te Bemmel,&#13;
pachters/pachter die door mede-ondertekening&#13;
in pacht verklaren/verklaart&#13;
aan te nemen een perceel tuindersgrond gelegen&#13;
onder Ressen nabij de Ressenstraat,&#13;
uitmakende ter plaatse kennelijk aangeduide&#13;
gedeelten ter grootte van ongeveer 88&#13;
aren van de kadastrale percelen gemeente&#13;
Ressen sectie A nummers 99 en 101 de&#13;
pachters volkomen bekend, die verklaren&#13;
hiervan geen verdere beschrijving nodig te&#13;
hebben'.&#13;
Appellant heeft de besloten vennootschap&#13;
'Gebrs. Derksen B.V.' te kennen gegeven&#13;
dat hij verlenging van de pachtovereenkomst&#13;
met deze per 1 mei 1986 niet&#13;
wenst.&#13;
De beoordeling van de grieven: 1. Naar&#13;
het oordeel van het hof zijn de bewoordingen&#13;
van het door geïntimeerde en&#13;
A. J. Derksen naast appellant ondertekende&#13;
pachtcontract in zoverre volstrekt duidelijk,&#13;
dat in ieder geval geïntimeerde en A. J.&#13;
Derksen als pachters van appellant moeten&#13;
worden aangemerkt. Nu de bewoordingen&#13;
van het pachtcontract op dit punt duidelijk&#13;
zijn, mag daarvan niet door uitlegging worden&#13;
afgeweken, zoals appellant dit voorstaat.&#13;
De pachtkamer van het kantongerecht&#13;
heeft in het eindvonnis van 10 oktober&#13;
1988 geoordeeld, dat de pachtovereenkomst&#13;
ook met de besloten vennootschap&#13;
als pachtster is gesloten maar tegen dit&#13;
laatste oordeel is het hoger beroep niet gericht.&#13;
De grief 2 is ongegrond.&#13;
2. Dat A. J. Derksen op 1 januari 1978 is&#13;
afgetreden als directeur van de besloten&#13;
vennootschap en zich nadien niet meer&#13;
daadwerkelijk met de exploitatie van het&#13;
land in geschil heeft bemoeid, betekent&#13;
vanzelfsprekend nog niet dat hij bij een&#13;
voortzetting van de pacht ook met hem zelf&#13;
geen enkel belang meer zou hebben. Van&#13;
een dergelijk belang van een medepachter&#13;
moet, behoudens ten deze niet gebleken&#13;
bijzondere omstandigheden, worden uitgegaan.&#13;
Daarom kan niet gezegd worden dat&#13;
geïntimeerde er geen belang bij heeft er&#13;
voor te zorgen dat ook het belang van zijn&#13;
medepachter A. J. Derksen in de gevraagde&#13;
verklaring voor recht tot uitdrukking&#13;
wordt gebracht. De grief 1 is eveneens&#13;
ongegrond.&#13;
Slotsom:&#13;
3. De beide vonnissen waarvan beroep&#13;
moeten worden bekrachtigd. Appellant zal&#13;
als de in het ongelijk gestelde partij de&#13;
kosten van het hoger beroep hebben te dragen.&#13;
Rechtdoende in hoger beroep:&#13;
Bekrachtigt de vonnissen van de pachtkamer&#13;
van het kantongerecht te Nijmegen&#13;
d.d. 11 juli 1988 en 10 oktober 1988, waarvan&#13;
beroep.&#13;
Veroordeelt appellant in de kosten van&#13;
het hoger beroep, aan de zijde van geïntimeerde&#13;
tot heden begroot op ƒ 1 500,- (een&#13;
duizend en vijf honderd gulden), te voldoen&#13;
op postrekeningnummer 935462 ten name&#13;
van de griffier van de gerechten te Arnhem. </content><legacyfootnotes/><footnotes><footnote/></footnotes><auteurs>Mr. Mar is, mr. Spoor, mr. Kok, mr. ing.&#13;
Jansens van Gellicum en Wentink</auteurs><published>1990-07-01 00:00:00</published><modified>1990-07-01 00:00:00</modified><editiondate>1990-07-01</editiondate><htmlpath>https://denhollander.info/artikel/7122</htmlpath></article>
</articles></edition>
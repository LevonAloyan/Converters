<edition><articles><article><jaar>2021</jaar><naam>Tijdschrift voor Agrarisch Recht</naam><uitgave>11</uitgave><aflevering>10</aflevering><searchword>TvAR 11/2021</searchword><id>16980</id><udhid>UDH:TvAR/16980</udhid><titel>Pacht - Centrale Grondkamer , 29 april 2021, ï»¿GP 11.821/GP 11.822, (11.821/GP 11.822) (TvAR 2021/8074)</titel><searchwords><searchword>TvAR 11/2021</searchword><searchword>TvAR 2021/8074</searchword><searchword>UDH:TvAR/16980</searchword></searchwords><attachments><attachment><name>21943.pdf</name><extention>pdf</extention><url>https://denhollander.info/download/21943/ci</url></attachment></attachments><inleiding/><content>&lt;p class="rechters"&gt;(mrs. mrs. H.L. Wattel, L.R. van Harinxma thoe Slooten en K. Mans en de deskundige leden ir. W.G. Nijlant en ir. J.H. Jurrius)&lt;/p&gt;&#13;
&lt;p class="annotator"&gt;Met noot J.M.M. Menu&lt;/p&gt;&#13;
&lt;h3&gt;GP 11.821 en GP 11.822 Goedkeuring reguliere pachtovereenkomst met kortere duur. Ontvankelijkheid hoger beroep.&lt;/h3&gt;&#13;
&lt;p&gt;[Burgerlijk Wetboek, art. 7:322 lid 2, art. 7:325 leden 3 en 4; Uitvoeringswet grondkamers, art. 39]&lt;/p&gt;&#13;
&lt;p&gt;Verpachtster verzoekt goedkeuring van twee pachtovereenkomsten (m.b.t. tuinland met glasopstanden) met een kortere duur dan de wettelijke duur. In hoger beroep is aan de orde of verpachtster ontvankelijk is in dat verzoek en of die kortere duur moet worden goedgekeurd. De Centrale Grondkamer oordeelt dat verpachtster het verzoek mocht indienen en ontvankelijk is in dat verzoek. De Centrale Grondkamer keurt de kortere duur van de pachtovereenkomsten van drie jaar goed.&lt;/p&gt;&#13;
&lt;p&gt;Beschikking&lt;/p&gt;&#13;
&lt;p&gt;in de zaken van:&lt;/p&gt;&#13;
&lt;p&gt;[pachter],&lt;/p&gt;&#13;
&lt;p&gt;wonende te [adres], [postcode] [woonplaats], gemeente [gemeente],&lt;/p&gt;&#13;
&lt;p&gt;hierna te noemen: pachter,&lt;/p&gt;&#13;
&lt;p&gt;gemachtigde: mr. J.P.G. Bouwman te Naaldwijk,&lt;/p&gt;&#13;
&lt;p&gt;tegen&lt;/p&gt;&#13;
&lt;p&gt;de besloten vennootschap met beperkte aansprakelijkheid&lt;/p&gt;&#13;
&lt;p&gt;Exploitatie en Handelmaatschappij Sand-Ambacht B.V.,&lt;/p&gt;&#13;
&lt;p&gt;gevestigd te Monsterseweg 27, 2691 JA &amp;rsquo;s-Gravenzande, gemeente Westland,&lt;/p&gt;&#13;
&lt;p&gt;hierna te noemen: verpachtster, gemachtigde: mr. W.M. Bijloo te Middelharnis&lt;/p&gt;&#13;
&lt;p&gt;en&lt;/p&gt;&#13;
&lt;p&gt;als belanghebbende:&lt;/p&gt;&#13;
&lt;p&gt;[belanghebbende],&lt;/p&gt;&#13;
&lt;p&gt;wonende te [woonplaats], gemeente [gemeente],&lt;/p&gt;&#13;
&lt;p&gt;hierna te noemen: opvolgend verpachter,&lt;/p&gt;&#13;
&lt;p&gt;gemachtigde: mr. W.M. Bijloo te Middelharnis.&lt;/p&gt;&#13;
&lt;h3&gt;1. Het geding in eerste aanleg&lt;/h3&gt;&#13;
&lt;p&gt;in de zaak GP 11.821&lt;/p&gt;&#13;
&lt;p&gt;1.1 Bij de grondkamer Zuidwest is op 12 september 2019 binnengekomen het verzoek van verpachtster om de pachtovereenkomst van partijen met een kortere duur dan de wettelijke duur, namelijk met een duur van drie jaar, goed te keuren en om die duur te laten ingaan op 1 januari 2016. Bij die pachtovereenkomst heeft verpachtster aan pachter verpacht een kavel tuinland, kadastraal bekend gemeente [gemeente in de provincie Zuid-Holland], sectie [..], nummer [..] gedeeltelijk, plaatselijk bekend te [plaats], [adres], inclusief de hierop gestichte onroerende zaken zoals een bedrijfsruimte/ketelhuis, totaal circa 5.568 m2 glasopstanden inclusief verwarmingsinstallatie, een en ander zoals omschreven op de aan de overeenkomst gehechte lijst. De pachtovereenkomst is aangegaan voor de periode van drie jaar, beginnend op 1 januari 2016 en eindigend op 31 december 2018, en de pachtprijs bedraagt voor de jaren 2016, 2017 en 2018 in totaal &amp;euro; 43.798,44.&lt;/p&gt;&#13;
&lt;p&gt;1.2 De grondkamer Zuidwest (hierna: de grondkamer) heeft bij beschikking van 5 juni 2020 met verzoeknummer 492147: - de overeenkomst op drie punten gewijzigd en de gewijzigde overeenkomst goedgekeurd;&lt;/p&gt;&#13;
&lt;p&gt;- de gevraagde goedkeuring als bedoeld in artikel 7:325 lid 4 van het Burgerlijk Wetboek (hierna: BW) verleend;&lt;/p&gt;&#13;
&lt;p&gt;- bepaald dat door pachter bij de pachtkamer van de bevoegde rechtbank, sector kanton, verlenging van de pachtovereenkomst kan worden gevorderd uiterlijk zes maanden v&amp;oacute;&amp;oacute;r het einde van de overeenkomst en&lt;/p&gt;&#13;
&lt;p&gt;- het verzoek als bedoeld in artikel 7:322 lid 2 BW (om de overeenkomst in te laten gaan op 1 januari 2016) afgewezen.&lt;/p&gt;&#13;
&lt;p&gt;1.3 Een afschrift van die beschikking is aan partijen verzonden en is in fotokopie aan deze beschikking gehecht. Naar de beschikking van de grondkamer wordt verwezen voor de procesgang in eerste aanleg en de aan de beschikking ten grondslag gelegde motivering.&lt;/p&gt;&#13;
&lt;p&gt;in de zaak GP 11.822&lt;/p&gt;&#13;
&lt;p&gt;1.4 Bij de grondkamer Zuidwest is op 12 september 2019 binnengekomen het verzoek van verpachtster om de pachtovereenkomst van partijen met een kortere duur dan de wettelijke duur, namelijk met een duur van drie jaar, goed te keuren en om die duur te laten ingaan op 1 januari 2016. Bij die pachtovereenkomst heeft verpachtster aan pachter verpacht een kavel tuinland, kadastraal bekend gemeente [gemeente in de provincie Zuid-Holland], sectie [..], nummer [..] gedeeltelijk, plaatselijk bekend te [plaats], [adres], inclusief de hierop gestichte onroerende zaken zoals een bedrijfsruimte, totaal circa 3.855 m2 glasopstanden, een en ander zoals omschreven op de aan de overeenkomst gehechte lijst. De pachtovereenkomst is aangegaan voor de periode van drie jaar, beginnend op 1 januari 2016 en eindigend op 31 december 2018, en de pachtprijs bedraagt voor de jaren 2016, 2017 en 2018 in totaal &amp;euro; 30.325,20.&lt;/p&gt;&#13;
&lt;p&gt;1.5 De grondkamer Zuidwest (hierna: de grondkamer) heeft bij beschikking van 5 juni 2020 met verzoeknummer 492148 beslist zoals hiervoor bij 1.2 is vermeld.&lt;/p&gt;&#13;
&lt;p&gt;1.6 Een afschrift van die beschikking is aan partijen verzonden op 12 juni 2020 en is in fotokopie aan deze beschikking gehecht. Naar de beschikking van de grondkamer wordt verwezen voor de procesgang in eerste aanleg en de aan de beschikking ten grondslag gelegde motivering.&lt;/p&gt;&#13;
&lt;h3&gt;2. Het geding in hoger beroep&lt;/h3&gt;&#13;
&lt;p&gt;in beide zaken&lt;/p&gt;&#13;
&lt;p&gt;2.1 Pachter is met twee beroepschriften die de Centrale Grondkamer op 9 juli 2020 heeft ontvangen in beroep gegaan tegen de beschikkingen van de grondkamer. Pachter heeft de Centrale Grondkamer verzocht, kort gezegd, die beschikkingen gedeeltelijk te vernietigen en een beslissing te nemen die erop neerkomt dat de pachtovereenkomsten een reguliere duur hebben van twaalf jaar (met ingang van 1 januari 2020), dan wel een beslissing te nemen die zoveel als mogelijk daarbij aansluit.&lt;/p&gt;&#13;
&lt;p&gt;2.2 Verpachtster heeft hiertegen een verweerschrift in beide zaken ingediend dat de Centrale Grondkamer op 27 augustus 2020 heeft ontvangen. Verpachtster heeft de Centrale Grondkamer verzocht pachter niet-ontvankelijk te verklaren in zijn beroep, althans zijn beroep af te wijzen, met veroordeling van pachter in de kosten van het beroep.&lt;/p&gt;&#13;
&lt;p&gt;2.3 Pachter heeft bij brief van 25 februari 2021 een schriftelijke verklaring van hem ingezonden.&lt;/p&gt;&#13;
&lt;p&gt;2.4 De mondelinge behandeling heeft plaatsgevonden op 11 maart 2021. Aanwezig waren: - pachter en zijn gemachtigde; - [A] namens verpachtster en de gemachtigde van verpachtster; - [B] en - de opvolgend verpachter.&lt;/p&gt;&#13;
&lt;p&gt;Zij hebben de standpunten van partijen toegelicht, de gemachtigden aan de hand van pleitnotities. Pachter heeft bezwaar gemaakt tegen het in de procedure brengen van de producties bij de pleitnotitie van de gemachtigde van verpachtster. Daarop heeft de Centrale Grondkamer beslist dat die producties te laat zijn overgelegd en daarom niet tot de stukken van de procedure behoren.&lt;/p&gt;&#13;
&lt;h3&gt;3. Beoordeling van het geschil in hoger beroep&lt;/h3&gt;&#13;
&lt;p&gt;in beide zaken&lt;/p&gt;&#13;
&lt;p&gt;de kern van de beslissing&lt;/p&gt;&#13;
&lt;p&gt;3.1 Verpachtster heeft verzocht om goedkeuring van twee pachtovereenkomsten met een kortere duur dan de wettelijke duur. In hoger beroep is aan de orde of verpachtster ontvankelijk is in dat verzoek en of die kortere duur moet worden goedgekeurd. De Centrale Grondkamer oordeelt dat verpachtster het verzoek mocht indienen en ontvankelijk is in dat verzoek. De Centrale Grondkamer keurt de kortere duur van de pachtovereenkomsten van drie jaar goed. De beslissing van de grondkamer blijft in stand. De Centrale Grondkamer zal deze beslissing hierna uitleggen. Daarbij worden eerst procedurele opmerkingen over de ontvankelijkheid gemaakt (onder 3.2 - 3.4). Daarna wordt ingegaan op de duur van de pachtovereenkomst (onder 3.5 - 3.10) en op overige onderwerpen (onder 3.11 en verder).&lt;/p&gt;&#13;
&lt;p&gt;ontvankelijkheid&lt;/p&gt;&#13;
&lt;p&gt;3.2 De eerste vraag die voorligt is of pachter kan worden ontvangen in zijn beroep. De Centrale Grondkamer constateert dat pachter op tijd in beroep is gekomen. In de zaak GP 11.821 merkt de Centrale Grondkamer daarover nog het volgende op. Uit de stukken die de Centrale Grondkamer van partijen en (op grond van artikel 39 van de Uitvoeringswet grondkamers) van de grondkamer heeft ontvangen, blijkt niet wanneer de beschikking met verzoeknummer 492147 naar pachter is verzonden. De beschikking die naar pachter is verzonden vermeldt dat ook niet. De Centrale Grondkamer moet er daarom van uitgaan dat de (in artikel 39 van de Uitvoeringswet grondkamers genoemde) beroepstermijn voor pachter nog niet is gaan lopen. Pachter heeft dan ook op tijd beroep ingesteld.&lt;/p&gt;&#13;
&lt;p&gt;3.3 Vervolgens ligt de vraag voor of verpachtster kon worden ontvangen in haar verzoek om goedkeuring van de pachtovereenkomsten. In dat kader zijn twee ontwikkelingen door pachter naar voren gebracht: het pachtobject is geen eigendom meer van verpachtster en de duur van de pachtovereenkomsten (die in het verzoek van verpachtster staat) was al verstreken toen dat verzoek werd ingediend. Pachter stelt zich daarom op het standpunt dat verpachtster niet-ontvankelijk is in haar verzoek om goedkeuring van de pachtovereenkomsten. Dat betekent, kort gezegd, dat verpachtster volgens pachter het verzoek niet mocht indienen. Dat standpunt is ongegrond vanwege het volgende. Anders dan pachter en met de grondkamer is de Centrale Grondkamer van oordeel dat het feit dat het pachtobject (in 2020) door verpachtster aan de opvolgend verpachter is overgedragen niet met zich brengt dat verpachtster niet-ontvankelijk is in dat verzoek. Beoordeeld moet worden of de schriftelijke pachtovereenkomsten waarin verpachtster als partij is genoemd, moeten worden goedgekeurd en verpachtster heeft belang bij dat oordeel.&lt;/p&gt;&#13;
&lt;p&gt;Het klopt dat verpachtster het verzoek om goedkeuring heeft ingediend nadat de in de pachtovereenkomst genoemde duur van de overeenkomst van drie jaar (beginnend op 1 januari 2016 en eindigend op 31 december 2018) was afgelopen. Anders dan pachter meent, is ook die omstandigheid geen reden om verpachtster niet-ontvankelijk te verklaren in haar verzoek. Het wettelijk systeem voorziet in regels over de gevolgen van het niet (tijdig) ter goedkeuring inzenden van een pachtovereenkomst, ook in een geval zoals hier aan de hand, en die regels worden in deze procedure toegepast. Van rechtsongelijkheid of rechtsonzekerheid is, anders dan door pachter bepleit, geen sprake.&lt;/p&gt;&#13;
&lt;p&gt;3.4 Tenslotte is aan de orde wat de positie is van de opvolgend verpachter in dit geding. De Centrale Grondkamer merkt op dat de opvolgend verpachter zich als belanghebbende in de procedure aan de zijde van verpachtster heeft mogen voegen. De opvolgend verpachter heeft geen voor de beslissing van de zaken relevante andere standpunten dan die van verpachtster ingebracht. De deelname van de opvolgend verpachter aan de procedure bij de Centrale Grondkamer leidt dan ook niet tot een andere beslissing dan zou zijn gegeven als de opvolgend verpachter niet had deelgenomen aan de procedure.&lt;/p&gt;&#13;
&lt;p&gt;duur van de pachtovereenkomsten&lt;/p&gt;&#13;
&lt;p&gt;3.5 De (reguliere) pachtovereenkomsten van partijen zijn aangegaan voor de duur van drie jaar en bevatten een bepaalde einddatum (31 december 2018). Die duur van drie jaar is een kortere duur dan de wettelijke duur genoemd in artikel 7:325 lid 1 BW. Die kortere duur van drie jaar behoeft op grond van artikel 7:325 lid 3 BW de goedkeuring van de grondkamer en in hoger beroep van de Centrale Grondkamer. Op grond van artikel 7:325 lid 4 BW kan alleen goedkeuring aan de kortere duur verleend worden op grond van de bijzondere omstandigheden van het geval en indien de algemene belangen van de landbouw daardoor niet worden geschaad. Daarvoor zijn de omstandigheden ten tijde van het ingaan van de overeengekomen kortere duur (1 januari 2016) bepalend.&lt;/p&gt;&#13;
&lt;p&gt;3.6 Uit de stukken die de Centrale Grondkamer van partijen heeft ontvangen en uit wat partijen tijdens de mondelinge behandeling bij de Centrale Grondkamer hebben verklaard, leidt de Centrale Grondkamer het volgende af. Verpachtster heeft in 2008 het gepachte pachtvrij gemaakt en daarvoor aan pachter een vergoeding betaald. Nadien heeft verpachtster het gepachte nog een paar keer voor korte duur verpacht aan een derde en aan pachter, waarna de hier aan de orde zijnde pachtovereenkomst is gesloten.&lt;/p&gt;&#13;
&lt;p&gt;In beide pachtovereenkomsten van partijen, gedateerd op 16 december 2015, staat:&lt;/p&gt;&#13;
&lt;p&gt;&lt;span class="italic"&gt;&amp;ldquo;1.1 Deze overeenkomst is aangegaan voor de periode van drie jaar, beginnend op 1 januari 2016 en eindigend op 31 december 2018. 1.2 Partijen stemmen in met voornoemde maximale periode in verband met toekomstige reconstructie. 1.3 Deze overeenkomst kan door ondergetekende (b) &lt;/span&gt;(toevoeging Centrale Grondkamer: bedoeld is pachter) &lt;span class="italic"&gt;worden verlengd indien de reconstructie zoals verwoord in artikel 1.2 nog niet zal plaatsvinden (&amp;hellip;)&amp;rdquo;. &lt;/span&gt;&lt;/p&gt;&#13;
&lt;p&gt;3.7 Verpachtster stelt dat zij ten tijde van het aangaan van de pachtovereenkomsten en ook op 1 januari 2016 plannen had om het gepachte samen te voegen met haar andere eigendommen in de buurt van het gepachte, om vervolgens te komen tot een reconstructie van het gebied. Zij wilde van het gebied, een &amp;ldquo;versnipperd&amp;rdquo; gebied met deels oude kassen, een modern groot kassencomplex maken. Verpachtster was op 1 januari 2016 al in gesprek met anderen over de herontwikkeling van dat gebied en heeft in dat verband in 2016 ook een intentieovereenkomst gesloten met de maatschap van opvolgend verpachter om samen de reconstructie te realiseren. Genoemde maatschap exploiteert een groot tuinbouwbedrijf in het te reconstrueren gebied. Het reconstructieplan was een plan van lange adem, aldus verpachtster.&lt;/p&gt;&#13;
&lt;p&gt;3.8 Pachter heeft daartegenover aangevoerd dat verpachtster of haar makelaar nooit met hem heeft gesproken over (de vermelding in de pachtovereenkomsten van toekomstige) reconstructie. Volgens zijn (bij 2.3 genoemde) verklaring was het pachter vanaf het eerste pachtcontract duidelijk dat verpachtster het verpachte nimmer zou gaan reconstrueren, omdat de aandeelhouders van verpachtster aan groente- en fruithandel deden, en is tegen hem altijd alleen maar gesproken over het samenvoegen en verkopen van verpachte grond. Pachter heeft daarmee onvoldoende weersproken dat verpachtster op 1 januari 2016 het gepachte wilde gaan gebruiken voor reconstructie. Het samenvoegen en doorverkopen van gepachte grond is immers ook aan te merken als een vorm van reconstructie. Uit de door pachter gegeven toelichting tijdens de mondelinge behandeling bleek overigens veeleer dat hij pas in een laat stadium te horen kreeg hoe de reconstructie precies zou worden vormgegeven (vooral: met welke partij verpachtster daarvoor in zee wilde gaan) dan dat hij helemaal niet geweten heeft dat er door verpachtster op een reconstructie werd aangekoerst.&lt;/p&gt;&#13;
&lt;p&gt;3.9 Pachter heeft nog gesteld dat hij heeft gedwaald over artikel 1.2 van de pachtovereenkomsten en dat dit artikel daarom moet worden vernietigd. Ook heeft hij een beroep gedaan op artikel 6:248 leden 1 en 2 BW. Daarmee wil pachter, kort gezegd, bereiken dat verpachtster op dat artikel 1.2 geen beroep kan doen. Of pachter inderdaad op die rechtsgronden geen beroep op dat artikel 1.2 kan doen, is een vraag die zo nodig moet worden beslist door de bevoegde rechter. Wat pachter ter onderbouwing van een en ander heeft aangevoerd staat in ieder geval niet aan goedkeuring van de pachtovereenkomsten in de weg.&lt;/p&gt;&#13;
&lt;p&gt;3.10 De plannen van verpachtster om het gebied, waarin het gepachte ligt, te reconstrueren zijn bijzondere omstandigheden zoals bedoeld in artikel 7:325 lid 4 BW. De algemene belangen van de landbouw worden niet geschaad door de gevraagde goedkeuring voor de kortere duur van drie jaar.&lt;/p&gt;&#13;
&lt;p&gt;Gelet op een en ander behoort goedkeuring aan de kortere duur te worden verleend.&lt;/p&gt;&#13;
&lt;p&gt;overig&lt;/p&gt;&#13;
&lt;p&gt;3.11 De grondkamer heeft in haar beschikking verwezen naar de beschikking van de Centrale Grondkamer in de zaak met dossiernummer GP 11.805 tussen verpachtster en een andere pachter. Volgens pachter wekt de grondkamer, door die verwijzing niet toe te lichten, de schijn dat zij de daarin aan de orde zijnde kwestie heeft betrokken in de bestreden beschikking, terwijl die kwestie los staat van de kwestie die hier aan de orde is. De Centrale Grondkamer constateert dat de grondkamer met die verwijzing kennelijk heeft beoogd te wijzen op het toetsingskader. Bij beoordeling van dat bezwaar van pachter tegen de beschikking van de grondkamer bestaat verder geen belang, omdat de Centrale Grondkamer nu zelf aan de hand van de van belang zijnde omstandigheden heeft beslist.&lt;/p&gt;&#13;
&lt;p&gt;3.12 Voor een proceskostenveroordeling bestaat in een procedure als deze geen rechtsgrond.&lt;/p&gt;&#13;
&lt;p&gt;3.13 Meer hoeft de Centrale Grondkamer niet te beoordelen.&lt;/p&gt;&#13;
&lt;p&gt;3.14 Gelet op wat hiervoor staat, blijven de beschikkingen van de grondkamer in stand. De Centrale Grondkamer zal die beschikkingen daarom bevestigen.&lt;/p&gt;&#13;
&lt;h3&gt;Beslissing&lt;/h3&gt;&#13;
&lt;p&gt;De Centrale Grondkamer, beschikkende in hoger beroep:&lt;/p&gt;&#13;
&lt;p&gt;in de zaak GP 11.821&lt;/p&gt;&#13;
&lt;p&gt;bevestigt de beschikking, waarvan beroep (met verzoeknummer 492147);&lt;/p&gt;&#13;
&lt;p&gt;in de zaak GP 11.822&lt;/p&gt;&#13;
&lt;p&gt;bevestigt de beschikking, waarvan beroep (met verzoeknummer 492148).&lt;/p&gt;&#13;
&lt;h3&gt;Noot&lt;/h3&gt;&#13;
&lt;p&gt;Verkorte pachtduur in de zin van art. 325 leden 3 en 4 BW; gevoegde zaken&lt;/p&gt;&#13;
&lt;p&gt;Evenals in de hiervoor besproken beschikking van 15 april 2021 staat ook in de onderhavige beschikking een pachtcontract met een verkorte duur in de zin van art. 7:325 leden 3 en 4 BW centraal. Meer specifiek was aan de orde dat partijen twee afzonderlijke pachtcontracten met elkaar hadden gesloten voor de verkorte duur van drie jaar. Beide contracten hadden betrekking op de verpachting van landbouwgrond met daarop gevestigd glazen kassen, bedrijfsruimten, installaties en verdere toebehoren. Ook in deze zaak gold dat een geliberaliseerd pachtcontract in de zin van art. 7:397 BW partijen geen soelaas kon bieden, omdat de pachtobjecten niet uitsluitend los land betroffen. De verpachtster diende twee afzonderlijke goedkeuringsverzoeken in bij de grondkamer. Daarop volgden twee beschikkingen van de grondkamer, waartegen de pachter twee beroepschriften bij de Centrale Grondkamer indiende. Deze beroepschriften werden gevoegd behandeld door de Centrale Grondkamer met handhaving van twee afzonderlijke dossiernummers. Daarna volgden twee afzonderlijke beslissingen van de Centrale Grondkamer opgetekend in &amp;eacute;&amp;eacute;n beschikking.&lt;/p&gt;&#13;
&lt;p&gt;Ontvankelijkheid hoger beroep; verzuim vermelding verzenddatum&lt;/p&gt;&#13;
&lt;p&gt;De grondkamer had haar beschikkingen gewezen op 5 juni 2020, maar verzond deze op 12 juni 2020 naar partijen. Bij de ene beschikking stond de verzenddatum 12 juni 2020 vermeld. Bij de andere beschikking stond geen verzenddatum vermeld. De pachter diende twee afzonderlijke beroepschriften in, die op 9 juli 2020 door de Centrale Grondkamer werden ontvangen.&lt;/p&gt;&#13;
&lt;p&gt;De Centrale Grondkamer oordeelt dat het ene beroep zonder meer tijdig, want binnen &amp;eacute;&amp;eacute;n maand na de verzenddatum 12 juni 2020, is ingesteld. Ten aanzien van het andere beroep merkt de Centrale Grondkamer op dat het onvermeld laten door de grondkamer van de verzenddatum tot gevolg heeft dat de beroepstermijn tegen deze beschikking &amp;uuml;berhaupt niet is gaan lopen en dat de pachter daardoor zonder meer tijdig hoger beroep heeft ingesteld. De Centrale Grondkamer verwijst daarbij naar art. 39 Uitvoeringswet grondkamers. Die verwijzing betreft een kennelijke vergissing of verschrijving, want het is niet art. 39 maar art. 36 lid 1 Uitvoeringswet grondkamers dat bepaalt dat binnen &amp;eacute;&amp;eacute;n maand na verzending van de beschikking beroep moet worden ingesteld.&lt;/p&gt;&#13;
&lt;p&gt;Ontvankelijkheid goedkeuringsverzoek; rechtsopvolging en verstreken pachtduur&lt;/p&gt;&#13;
&lt;p&gt;In hoger beroep voerde de pachter aan dat de verpachtster niet-ontvankelijk moest worden verklaard in de door haar ingediende goedkeuringsverzoeken. In de eerste plaats omdat beide pachtcontracten waren aangegaan voor de periode van 1 januari 2016 tot en met 31 december 2018, terwijl de goedkeurings-verzoeken pas ruimschoots na het verstrijken van deze contractduur, te weten op 12 september 2019 bij de grondkamer, waren ingediend. In de tweede plaats omdat de verpachtster, die de goedkeuring had verzocht, de eigendom van het pachtobject in de loop van 2020 aan een ander had overgedragen. Deze opvolgende verpachter had zich in hoger beroep als belanghebbende aan de zijde van de oorspronkelijke verpachtster gevoegd. Volgens de pachter had de oorspronkelijke verpachtster daarom geen recht en belang meer bij een goedkeuring van de pachtcontracten.&lt;/p&gt;&#13;
&lt;p&gt;De Centrale Grondkamer oordeelt dat de oorspronkelijke verpachtster nog steeds ontvankelijk is in haar goedkeuringsverzoeken, omdat de goedkeuring is gevraagd voor twee pachtcontracten waarbij de oorspronkelijke verpachtster als contractspartij wordt genoemd terwijl zij ook belang heeft bij het verkrijgen van de goedkeuring. De Centrale Grondkamer overweegt dat niet met zoveel woorden, maar doelt in dit verband kennelijk op het feit dat artikel 7:322 lid 1 BW aan het ontbreken van een goedkeuring van de grondkamer het rechtsgevolg verbindt dat de pachtovereenkomst tussen partijen voor onbepaalde tijd geldt en niet kan worden opgezegd. Dat rechtsgevolg raakt de belangen van zowel de oorspronkelijke verpachtster als de opvolgende verpachter.&lt;/p&gt;&#13;
&lt;p&gt;Het feit dat de overeengekomen pachtperiode van 1 januari 2016 tot en met 31 december 2018 ten tijde van de indiening van de goedkeuringsverzoeken in 2019 was verstreken, kan naar het oordeel van de Centrale Grondkamer evenmin leiden tot niet-ontvankelijkheid, omdat het wettelijk systeem voorziet in de rechtsgevolgen van het niet-tijdig ter goedkeuring inzenden van de pachtcontracten.&lt;/p&gt;&#13;
&lt;p&gt;Rechtsgevolgen van de niet-tijdige inzending van de pachtcontracten&lt;/p&gt;&#13;
&lt;p&gt;De Centrale Grondkamer benoemt in haar beschikking niet welke rechtsgevolgen het wettelijke systeem in het onderhavige geval verbindt aan het feit dat de pachtcontracten niet tijdig ter goedkeuring naar de grondkamer zijn gezonden. Conform het wettelijke systeem van de taakverdeling tussen de grondkamers en pachtkamers is het ook niet aan de Centrale Grondkamer om die rechtsgevolgen te benoemen. De pachtkamer van de rechtbank en in hoger beroep de pachtkamer van het gerechtshof Arnhem-Leeuwarden zijn op grond van art. 1019j Rv bevoegd om daarover te oordelen. Ingevolge art. 7:325 lid 4 BW is de taak van de grondkamer en Centrale Grondkamer beperkt tot de toets of partijen op grond van de bijzondere omstandigheden van het geval gerechtigd waren om in afwijking van de wet een driejarig pachtcontract te sluiten, alsmede of de algemene belangen van de landbouw daardoor niet werden geschaad.&lt;/p&gt;&#13;
&lt;p&gt;De Centrale Grondkamer oordeelt in haar beschikking dat partijen in de gegeven omstandigheden, die aan orde waren ten tijde van het aangaan van de pachtcontracten op 1 januari 2016, gerechtigd waren om een verkorte pachtduur van drie jaar af spreken en dat de algemene belangen van de landbouw daardoor niet werden geschaad. Wat de Centrale Grondkamer daarbij - vanuit de wettelijke beperking van haar toetsingstaak - onvermeld laat, is dat uit de artikelen 7:321 en 7:322 BW volgt dat de afgesproken pachtduur van drie jaar rechtens pas is ingegaan op 1 januari 2020. Art. 7:321 lid 1 BW bepaalt namelijk dat partijen verplicht zijn om het pachtcontract binnen twee maanden nadat het is aangegaan aan de grondkamer ter goedkeuring in te zenden. Art. 7:322 lid 1 BW bepaalt dat, indien de grondkamer het pachtcontract goedkeurt, de overeengekomen contractduur pas ingaat bij de aanvang van het pachtjaar dat volgt op het pachtjaar waarin het pachtcontract ter goedkeuring is ingezonden. In casu zijn de goedkeuringsverzoeken pas in september 2019 bij de grondkamer ingediend, derhalve ruimschoots na het verstrijken van de wettelijke termijn van twee maanden. Aldus heeft rechtens te gelden dat de pachtduur pas op 1 januari 2020 is aangevangen, waardoor het driejarige pachtcontract pas op 31 december 2022 eindigt.&lt;/p&gt;&#13;
&lt;p&gt;Art. 7:322 lid 2 BW: verzoek tot het eerder laten ingaan van de pachtduur&lt;/p&gt;&#13;
&lt;p&gt;De Centrale Grondkamer beschrijft in haar beschikking in het kort het procesverloop van het geding in eerste aanleg. Daaruit blijkt dat de verpachtster in eerste aanleg terdege heeft onderkend dat zij haar goedkeuringsverzoeken te laat indiende en dat art. 7:322 lid 1 BW daaraan het rechtsgevolg zou verbinden dat de pachtcontracten pas op 1 januari 2020 (in plaats van 1 januari 2016) zouden aanvangen en pas op 31 december 2022 (in plaats van 31 december 2018) zouden eindigen. Om die reden heeft de verpachtster in eerste aanleg de grondkamer niet alleen verzocht de pachtcontracten goed te keuren, maar tevens te bepalen dat de wettelijke pachtduur reeds op 1 januari 2016 is ingegaan. De verpachtster beriep zich daarbij op art. 7:322 lid 2 BW dat bepaalt dat de grondkamer bevoegd is op verzoek van een partij in bijzondere gevallen bij de verzochte goedkeuring te bepalen dat de wettelijke pachtduur eerder ingaat dan voorzien in art. 7:322 lid 1 BW. Uit de rechtspraak blijkt dat de grondkamers en Centrale Grondkamer niet snel geneigd zijn om aan te nemen dat sprake is van een bijzonder geval dat een afwijking van de wettelijke ingangsdatum in de zin van art. 7:322 lid 1 BW rechtvaardigt. In Centrale Grondkamer 7 september 2017, GP 11.770, TvAR 2018/5931 werd overwogen dat bij een &amp;ldquo;bijzonder geval&amp;rdquo; gedacht moet worden aan apparaatsfouten van de grondkamer of externe omstandigheden waardoor de voorgeschreven indieningstermijn van twee maanden met een korte periode is overschreden. Het feit dat het wettelijke aanvangstijdstip in de zin van art. 7:321 lid 1 BW wellicht geen recht doet aan de bedoeling van partijen, levert in de visie van de Centrale Grondkamer geen &amp;ldquo;bijzonder geval&amp;rdquo; in de zin van art. 7:321 lid 2 BW op. Uit Centrale Grondkamer 9 mei 2017, TvAR 2018/5911 blijkt evenzeer dat de Centrale Grondkamer geen ruim toepassingsgebied van art. 7:322 lid 2 BW voor ogen heeft.&lt;/p&gt;&#13;
&lt;p&gt;In de onderhavige zaak wees de grondkamer in eerste aanleg het verzoek van de verpachtster, om de pachtcontracten in afwijking van de wet per 1 januari 2016 te doen ingaan, af. De argumenten voor deze afwijzing kunnen niet uit de beschikking van de Centrale Grondkamer herleid worden. In beroep bij de Centrale Grondkamer kwam deze deelkwestie verder ook niet meer aan de orde. De verpachtster berustte namelijk in de afwijzing van de grondkamer en ook de pachter richtte tegen de afwijzing geen grieven. Omdat de Centrale Grondkamer, op gelijke wijze als de Pachtkamer van het gerechtshof Arnhem-Leeuwarden in de praktijk het zogenaamde &amp;ldquo;grievenstelsel&amp;rdquo; toepast, inhoudende dat de beoordeling in hoger beroep naar uitgangspunt beperkt blijft tot de bezwaren/grieven van partijen, stond in hoger beroep vast dat de pachtcontracten op grond van de wet niet eerder dan 1 januari 2020 waren aangevangen, te weten bij aanvang van het pachtjaar dat volgde op het pachtjaar (2019) waarin de contracten ter goedkeuring naar de grondkamer waren gezonden.&lt;/p&gt;&#13;
&lt;p&gt;De toegestane korte pachtduur van drie jaar&lt;/p&gt;&#13;
&lt;p&gt;In hoger beroep stond wel nog ter discussie of de tussen partijen overeenge-komen verkorte pachtduur van drie jaar was toegestaan. In eerste aanleg had de grondkamer, met inachtneming van art. 7:325 lid 4 BW, geoordeeld dat de overeengekomen pachtduur van drie jaar toegestaan was op grond van de bijzondere omstandigheden van het geval, alsmede omdat de algemene belangen van de landbouw daardoor niet werden geschaad. In hoger beroep voerde de pachter aan dat de beschikkingen van de grondkamer moesten worden vernietigd en dat de goedgekeurde pachtduur van drie jaar alsnog moest worden geconverteerd in een reguliere pachtduur van twaalf jaar. Volgens de pachter bestond het pachtobject uit kassen, gebouwen en grond die een complex vormden dat gekwalificeerd moest worden als een hoeve in de zin van art. 7:313 lid 1 BW, waardoor de reguliere pachtduur conform art. 7:325 lid 1 BW geen zes jaar maar twaalf jaar bedroeg. Ik breng in dit verband in herinnering dat in de zaak, die ten grondslag lag aan de hierboven geannoteerde beschikking van de Centrale Grondkamer van 12 april 2021, door de grondkamer in eerste aanleg was aangenomen dat een soortgelijk complex van kassen en gebouwen niet als een hoeve kon worden aangemerkt, waardoor de reguliere pachtduur geen twaalf maar zes jaar bedroeg.&lt;/p&gt;&#13;
&lt;p&gt;In de onderhavige zaak oordeelt de Centrale Grondkamer dat er wel degelijk sprake is van bijzondere omstandigheden die een verkorte pachtduur van drie jaar rechtvaardigen. Zij kent daarbij gewicht toe aan het feit dat in het verleden tussen partijen een pachtovereenkomst had bestaan die in 2008 was ontbonden, waarbij de verpachtster aan de pachter een pachtontbindingsvergoeding had betaald. In de daaropvolgende jaren had de verpachtster het pachtobject nog een paar keer voor korte duur aan derden en de pachter verpacht. In 2016 kwamen de verpachtster en pachter een nieuw driejarig pachtcontract overeen. Deze verkorte duur was ingegeven door het voornemen van de verpachtster om het pachtobject na verloop van drie jaar te gaan samenvoegen met haar andere eigendommen, teneinde het samengevoegde geheel samen met de opvolgende verpachter, aan wie zij het pachtobject in 2020 heeft verkocht en geleverd, te gaan reconstrueren. Dienovereenkomstig stond in de pachtcontracten letterlijk vermeld dat de verkorte pachtduur van drie jaar was overeengekomen &amp;ldquo;in verband met toekomstige reconstructie&amp;rdquo;. Tijdens de mondelinge behandeling bij de Centrale Grondkamer bleek dat de pachter ten tijde van de contractsluiting weliswaar niet op de hoogte was van de precieze details van de reconstructie maar wel van de reconstructieplannen als zodanig. De Centrale Grondkamer acht een en ander voldoende om de verkorte pachtduur van drie jaar te kunnen rechtvaardigen.&lt;/p&gt;&#13;
&lt;p&gt;Beroep op dwaling en de beperkende werking van de redelijkheid en billijkheid; wettelijke taakverdeling tussen de grondkamer en pachtkamer&lt;/p&gt;&#13;
&lt;p&gt;Tot slot gaat de Centrale Grondkamer in haar beschikking nog in op het beroep van de pachter op dwaling (art. 6:228 BW) en de beperkende werking van de redelijkheid en billijkheid (art. 6:248 BW) Volgens de pachter moest het contractuele beding, waarin was bepaald dat partijen de korte duur van drie jaar waren overeengekomen in verband met de door de verpachtster beoogde reconstructie, op grond van dwaling aan zijn zijde worden vernietigd, althans kon de verpachtster naar maatstaven van redelijkheid en billijkheid geen beroep doen op dat beding. De Centrale Grondkamer oordeelt, volkomen terecht, dat zij niet bevoegd is om hierover een rechterlijk oordeel te vellen. Uit de wettelijke taakverdeling tussen de grondkamers en pachtkamers volgt namelijk dat de pachtkamers rechtspreken in alle in art. 1019j Rv genoemde categorie&amp;euml;n van zaken, waaronder begrepen de zaken betreffende de totstandkoming, uitvoering, wijziging, be&amp;euml;indiging en vernietiging van pachtovereenkomsten. Daarmee hoort een beroep op dwaling en de redelijkheid en billijkheid uitsluitend thuis in een procedure bij de pachtkamer en niet bij de grondkamer. In situaties als de onderhavige kan en mag de grondkamer naar uitgangspunt alleen toetsen of de overeengekomen verkorte duur van het pachtcontract voldoet aan de criteria van art. 7:325 lid 4 BW. Als partijen op grond van een wilsgebrek of de redelijkheid en billijkheid een vernietiging, be&amp;euml;indiging of wijziging van het pachtcontract willen bewerkstelligen zullen zij een procedure bij de pachtkamer van de rechtbank moeten starten. In sommige gevallen, waarin een juridische voorvraag aan de orde is, ligt dat anders en is de scheidslijn van de taakverdeling tussen de pachtkamer en grondkamer minder duidelijk. Als sprake is van een juridische voorvraag, waarvan de beantwoording tot de wettelijke competentie van de pachtkamer behoort maar die wel van invloed kan zijn op de uitkomst van het verzoekschrift dat bij de grondkamer is ingediend, moet de grondkamer haar beslissing op het verzoekschrift soms opschorten in afwachting van een oordeel van de pachtkamer daaromtrent. In andere gevallen moet de grondkamer een voorlopig oordeel vellen over de juridische voorvraag en die verdisconteren in haar beslissing op het verzoekschrift. Zo&amp;rsquo;n situatie deed zich voor in de hierna te bespreken beschikking van de Centrale Grondkamer van 22 april 2021. In de onderhavige zaak&lt;/p&gt;&#13;
&lt;p&gt;Tot slot&lt;/p&gt;&#13;
&lt;p&gt;Tenzij de pachter nog een (vervolg-)procedure bij de pachtkamer van de rechtbank start, strekkende tot een vernietiging en/of wijziging van de door de grondkamer en Centrale Grondkamer goedgekeurde pachtcontracten, is de uitkomst van de onderhavige procedure dat de pachtcontracten op 31 december 2022 zullen eindigen, waarna de pachter de pachtobjecten zal moeten ontruimen en verlaten.&lt;/p&gt;&#13;
&lt;p&gt;J.M.M. Menu&lt;/p&gt;</content><legacyfootnotes/><footnotes><footnote/></footnotes><auteurs>J.M.M. Menu</auteurs><published>2021-11-24 10:21:24</published><modified>2021-12-06 15:00:45</modified><editiondate>2021-11-24</editiondate><htmlpath>https://denhollander.info/artikel/16980</htmlpath></article>
</articles></edition>
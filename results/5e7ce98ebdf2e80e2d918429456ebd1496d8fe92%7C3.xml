<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2000</searchword><id>5678</id><udhid>UDH:TvAR/5678</udhid><titel>De Regeling Beëindiging Veehouderijtakken</titel><searchwords><searchword>TvAR 12/2000</searchword><searchword>UDH:TvAR/5678</searchword></searchwords><attachments><attachment><name>2000_nr 12_Artikel_Engels.pdf</name><extention>pdf</extention><url>https://denhollander.info/download/5610/ci</url></attachment></attachments><inleiding>De Regeling Beëindiging Veehouderijtakken1 (RBV) is op 19 maart 2000 in werking&#13;
getreden. De regeling is bedoeld om gedurende langere tijd te kunnen werken, maar&#13;
kan in de tijd flexibel worden ingezet. Daarbij is het mogelijk de regeling of een&#13;
gedeelte daarvan gedurende bepaalde perioden open te stellen, waarbij de subsidiebedragen&#13;
en subsidieplafonds per periode kunnen worden vastgesteld. Voor een deel&#13;
van de regeling (sloopsubsidie) kunnen afzonderlijk subsidies en subsidieplafonds per&#13;
gebied worden vastgesteld. De eerste tranche (openstellingsperiode) liep van 22 maart&#13;
t/m 20 april 2000, maar werd later verlengd t/m 19 mei 2000.</inleiding><content>Schema 1: Opbouw van de subsidie&#13;
Verplichte overdracht gronden aan BBL Alleen concentratiegebieden&#13;
(betreft grond)&#13;
Melding gronden aan DLG&#13;
Sloopvergoeding ƒ 50 / m2 Alleen concentratiegebieden&#13;
(betreft gebouwen)&#13;
Vergoeding gecorrigeerde vervangingswaarde: 40%&#13;
Mestproductierechten Heel Nederland&#13;
(betreft rechten)&#13;
Varkensrechten&#13;
Het bovenstaande overzicht moet van beneden naar boven worden gelezen. De basis&#13;
bestaat uit een subsidie voor varkens- en/of mestproductierechten. De subsidie kan&#13;
alleen worden aangevraagd voor de beëindiging van een of meerdere gehele veehouderijtakken&#13;
van het desbetreffende bedrijf. Een bedrijf is daarbij gelijkgesteld met een&#13;
‘mestnummer’. De aanvrager is degene op wiens naam het varkensrecht of het nietgebonden&#13;
mestproductierecht bij Bureau Heffingen is geregistreerd. Een verpachter&#13;
kan derhalve geen aanvraag doen voor deze regeling.&#13;
Er kan slechts voor een beperkt aantal diersoorten of -categorieën worden meegedaan.&#13;
Het gaat om varkens, kippen en rundvee voor witvlees- en roodvleesproductie.2 De regeling verstaat onder een veehouderijtak: de productie van dierlijke meststoffen&#13;
afkomstig van hetzij alle varkens, hetzij alle kippen, hetzij alle rundvee. Hierna worden&#13;
de verschillende onderdelen van de subsidieregeling besproken.&#13;
1. De opkoopregeling voor rechten&#13;
De eerste laag bestaat uit een subsidieregeling voor de opkoop van varkensrechten en&#13;
niet-gebonden mestproductierechten. Deze regeling is van toepassing voor geheel&#13;
Nederland.&#13;
Voorwaarden voor subsidieverlening voor productierechten&#13;
(beëindigingssubsidie)&#13;
Om te kunnen deelnemen aan deze algemene subsidieregeling, moet worden voldaan&#13;
aan een aantal voorwaarden. De belangrijkste daarvan zijn:&#13;
1. Beëindiging van de productie van dierlijke meststoffen van de desbetreffende veehouderijtak.&#13;
2. Bij deelname met een varkenshouderijtak dienen alle varkensrechten te vervallen,&#13;
dus ook de grondgebonden varkensrechten.&#13;
3. Bij deelname met een kippen- en/of rundveehouderijtak worden de niet-gebonden&#13;
mestproductierechten doorgehaald, zowel het deel dat daadwerkelijk in 1998 is&#13;
geproduceerd als het deel dat in dat jaar niet is geproduceerd (latent in 1998); vanaf&#13;
1 januari 2001 wordt uitgegaan van 1999.&#13;
4. Intrekking van de milieuvergunning (indien aanwezig) van de te beëindigen veehouderijtak&#13;
overeenkomstig artikel 8.26 van de Wet milieubeheer.&#13;
5. Gedurende tien jaren mag de desbetreffende veehouderijtak op de desbetreffende&#13;
locatie niet meer door de aanvrager (al dan niet met derden) of door derden worden&#13;
uitgeoefend.&#13;
Daarnaast is er nog een aantal omstandigheden die de subsidieverlening kunnen uitsluiten&#13;
of de hoogte van de subsidie kunnen verminderen:&#13;
– Na de indiening van de aanvraag worden varkensrechten overgedragen of mestproductierechten&#13;
verplaatst naar een ander bedrijf.&#13;
– Aan de aanvrager is een subsidie verleend op grond van de Beëindigingsregeling&#13;
varkensbedrijven in de EHS (Bevar)3 of op grond van de Opkoopregeling varkensrechten4,&#13;
of aan de aanvrager is uit anderen hoofde een subsidie verleend terzake&#13;
van de beëindiging van de varkenshouderij op het desbetreffende bedrijf.&#13;
– Na de aanvraag, maar vóór de doorhaling van de mestproductierechten of het vervallen&#13;
van de varkensrechten, wordt het bedrijf overgedragen aan een derde.&#13;
Wat betekenen nu al deze voorwaarden?&#13;
Het gedurende ten minste tien jaar stoppen van de desbetreffende veehouderijtak&#13;
lijkt een logische voorwaarde. Het niet meer uitoefenen van de desbetreffende veehouderijtak is gebonden aan de bedrijfslocatie (voorwaarde 5). Dit houdt onder andere&#13;
in dat ook een nieuwe (potentiële) exploitant op die plek de desbetreffende veehouderijtak&#13;
niet meer kan uitoefenen, ook niet als hij daarvoor weer rechten zou willen verwerven.&#13;
Wel mag de subsidieontvanger na beëindiging van de veehouderijtak op een&#13;
andere locatie wederom met de afgestoten veehouderijtak starten. Overigens is het&#13;
belang van deze termijn vooral gelegen in de (hierna te behandelen) sloopregeling.&#13;
Men wil hiermee vooral tegengaan dat de met subsidie gesloopte stallen ter plekke&#13;
worden vervangen door nieuwe. In de periode van tien jaar heeft de gemeente de&#13;
mogelijkheid om zodanige planologische voorzieningen te treffen dat de effectiviteit&#13;
van de verleende subsidie ook na die periode kan worden verzekerd. Omdat ook de&#13;
milieuvergunning voor de desbetreffende veehouderijtak wordt ingetrokken, zal het&#13;
ook niet steeds gemakkelijk zijn om een dergelijke vergunning weer te verkrijgen,&#13;
met name niet in de meest kwetsbare gebieden.&#13;
Bij deelname met een varkenshouderijtak vervallen alle varkensrechten, dus ook de&#13;
grondgebonden varkensrechten. Voor grondgebonden varkensrechten wordt echter&#13;
geen subsidie ontvangen. Bij deelname met een kippen- en/of rundveehouderijtak&#13;
worden de niet-gebonden mestproductierechten van de desbetreffende tak doorgehaald,&#13;
zowel het gedeelte dat in 1998 is benut als het gedeelte dat in dat jaar niet is&#13;
benut. Dit onderscheid is van belang omdat in beginsel alleen subsidie wordt verleend&#13;
voor het in 1998 benutte gedeelte en dan nog alleen voorzover deze benutting niet&#13;
heeft plaatsgevonden op basis van niet-gebonden mestproductierechten.&#13;
Verplichtingen van de aanvrager&#13;
Om de subsidie te ontvangen, moet nog aan een aantal eisen worden voldaan:&#13;
1. bij beëindiging van de varkenstak een kennisgeving doen aan Bureau Heffingen&#13;
van het vervallen van het varkensrecht;&#13;
2. bij beëindiging van de kippentak of de rundveetak Bureau Heffingen verzoeken&#13;
om de desbetreffende niet-gebonden mestproductierechten door te halen;&#13;
3. instemmen met het vervallen van het pluimveerecht (voor kippen) indien het desbetreffende&#13;
wetsvoorstel tot wijziging van de Meststoffenwet in werking zal treden;&#13;
4. een ondertekende verklaring naar de directeur LASER zenden, waarin de aanvrager&#13;
aangeeft met welke diersoort(en) hij het bedrijf (eventueel) voortzet en dat&#13;
hij gedurende tien jaren op de desbetreffende locatie de beëindigde veehouderijtak(&#13;
ken) niet meer zal uitoefenen, ook niet met of door derden.&#13;
De algemene subsidie voor de rechten (beëindigingssubsidie)&#13;
Welk bedrag kan men nu ontvangen voor de rechten die men kwijtraakt? Het maakt&#13;
daarbij verschil of het gaat om varkensrechten of mestproductierechten (voor kippen&#13;
of de aangewezen rundveecategorieën).&#13;
Voor varkens is de rekensom vrij simpel. Het betreft een subsidiebedrag per nietgrondgebonden&#13;
varkenseenheid. De subsidie kan dus eenvoudig worden berekend&#13;
door het aantal niet-grondgebonden varkenseenheden te vermenigvuldigen met het&#13;
betrokken bedrag. Voor de eerste openstellingperiode (inclusief verlenging) van 22 maart t/m 19 mei 2000 bedroeg het bedrag per varkenseenheid ƒ 270.5 Schematisch ziet dit&#13;
er als volgt uit:&#13;
A = niet-gebonden varkensrecht&#13;
B = grondgebonden varkensrecht&#13;
Voor A wordt een vergoeding ontvangen, voor B niet, ongeacht de werkelijke productie&#13;
in 1998.&#13;
Voor kippen en de aangewezen categorieën rundvee moet bovendien rekening worden&#13;
gehouden met de latente (niet-benutte) ruimte in 1998. Er wordt in de eerste&#13;
tranche ƒ 36,50 per kg fosfaat betaald,6 voorzover niet-grondgebonden en voorzover&#13;
benut in 1998. Er wordt daarbij als het ware van uitgegaan dat in de eerste plaats&#13;
geproduceerd wordt op basis van grondgebonden mestproductierechten. Schematisch&#13;
levert dit het volgende beeld op:&#13;
A = niet gebonden mestproductierecht&#13;
B = grondgebonden mestproductierecht&#13;
P1 en P2 = daadwerkelijke totale productie in 1998&#13;
NP = niet geproduceerd (latent) in 1998&#13;
Voor het grondgebonden deel B (is tevens P1) wordt geen vergoeding betaald. Voor&#13;
het gedeelte van A ter grootte van NP wordt eveneens geen vergoeding betaald.&#13;
Alleen voor het gedeelte van A ter grootte van P2 wordt een vergoeding betaald. Als&#13;
P1 en P2 tezamen kleiner zijn dan B, dan kan geen vergoeding voor de mestproductierechten&#13;
worden ontvangen. Indien aanvragen mogelijk worden na 31 december 2000,&#13;
wordt uitgegaan van 1999 in plaats van 1998.&#13;
Op de aldus berekende subsidiebedragen kunnen enkele correcties worden toegepast.&#13;
Voor kippen en de aangewezen categorieën rundvee wordt in de eerste plaats in mindering&#13;
gebracht het aantal verplaatste of overgegane mestproductierechten à ƒ 36,50&#13;
(in de eerste tranche) in de periode van 10 september 1999 tot het tijdstip van aanvraag&#13;
tot subsidieverlening.&#13;
Voor kippen en de aangewezen categorieën rundvee wordt tevens in mindering&#13;
gebracht het aantal hectaren, waarmee de oppervlakte tot het bedrijf behorende landbouwgrond&#13;
is verkleind in de periode van 9 september 1999 tot het tijdstip van aanvraag&#13;
tot subsidieverlening. Dit aantal verkleinde hectaren wordt vermenigvuldigd met 125 kg fosfaat per ha en wordt vervolgens (in de eerste tranche) à ƒ 36,50 in mindering&#13;
gebracht op het subsidiebedrag. Na de aanvraag tot subsidieverlening kan de&#13;
tot het bedrijf behorende oppervlakte landbouwgrond worden verkleind zonder dat&#13;
dit tot gevolg heeft dat de subsidie wordt verminderd.&#13;
Verder kunnen correcties worden toegepast indien in verband met de toepassing&#13;
van de paragrafen 3, 4 en 5 en artikel 23 van het Besluit hardheidsgevallen herstructurering&#13;
varkenshouderij aan een aantal voorwaarden7 van dat besluit niet is voldaan.&#13;
Het komt er in feite op neer dat als de desbetreffende vergunningen op de aanvraagdatum&#13;
niet zijn gerealiseerd, voor de extra (nog voorwaardelijke) aantallen ook geen&#13;
subsidie meer kan worden ontvangen. Volgens het ministerie van LNV is bepalend de&#13;
feitelijke situatie op het moment van de aanvraag, ook al is op die datum de gereedmelding&#13;
nog niet gedaan. Verder wordt geen rekening gehouden met verhoging van&#13;
het varkensrecht/mestproductierecht als gevolg van latere wijzigingen van het Besluit&#13;
hardheidsgevallen.&#13;
Voor varkenshouders worden de eerste twee vermelde correcties niet toegepast,&#13;
omdat er bij varkenshouders geen sprake zou zijn van latente varkensrechten die in&#13;
die periode als anticipatie op deze regeling zouden worden verkocht. Deze latente&#13;
rechten zijn volgens de toelichting immers vervallen bij de inwerkingtreding van de&#13;
Wet herstructurering varkenshouderij (Whv).&#13;
Van belang is voorts dat onderscheid moet worden gemaakt tussen het beëindigen&#13;
van een bedrijfstak en het vervallen en/of doorhalen van varkensrechten resp. mestproductierechten.&#13;
De RBV vereist dat de betrokken veehouderijtak wordt beëindigd.&#13;
Bij beëindiging van een veehouderijtak worden alle in 1998 latente (niet gebruikte)&#13;
niet-gebonden mestproductierechten (ook van veehouderijtakken die niet worden&#13;
beëindigd) doorgehaald. Een en ander vloeit voort uit artikel 28 jo. artikel 7 onderdeel&#13;
c van de regeling.&#13;
Ten slotte is van belang dat een aanvraag mede moet worden ondertekend door de&#13;
hypotheekhouder(s) die een melding hebben gedaan op grond van artikel 5 lid 1 van&#13;
de Regeling leges en blokkade Wet herstructurering varkenshouderij8 en/of artikel 3&#13;
lid 1 van de Regeling blokkade verplaatsing mestproductie.9 Voor pachtverhoudingen&#13;
is geen soortgelijke bepaling opgenomen. Dit wordt als een privaatrechtelijke aangelegenheid&#13;
tussen pachter en verpachter beschouwd.10&#13;
2. De sloopregeling voor bedrijfsgebouwen&#13;
De tweede laag bestaat uit een subsidieregeling voor de afbraak van gebouwen,&#13;
bestemd voor de uitoefening van de veehouderijtakken die worden beëindigd. De&#13;
regeling is van toepassing in de concentratiegebieden Oost en Zuid, waarbij wordt verwezen naar Bijlage B van de Whv. Een belangrijke rol is daarin weggelegd voor de&#13;
betrokken provincies, waarin de zogenaamde reconstructiegebieden zijn gelegen.11&#13;
Van hen wordt verwacht dat zij deze subsidie voorfinancieren. De subsidie wordt&#13;
weliswaar door de minister (LASER) verstrekt, maar LASER zal dit bij de afzonderlijke&#13;
provincies declareren. Per provincie is daarvoor een subsidieplafond ingesteld.12&#13;
In beginsel kan de regeling worden ingezet voor afbraak van gebouwen in de volgende&#13;
situaties:&#13;
1. gebouwen, bestemd voor de uitoefening van veehouderijtakken die worden beëindigd&#13;
met behulp van subsidie voor rechten, zoals eerder in dit artikel besproken&#13;
(artikel 9 lid 1). Het is mogelijk om voor twee takken beëindigingssubsidie aan te&#13;
vragen en voor slechts één tak de afbraaksubsidie;&#13;
2. (leegstaande) gebouwen die op en na 19 maart 2000 niet meer voor de uitoefening&#13;
van de veehouderij werden resp. zijn gebruikt (artikel 9 lid 2 onder a);&#13;
3. gebouwen die vrijkomen als gevolg van samenvoeging van veehouderijactiviteiten&#13;
op één locatie van bedrijven die in de situatie waarin de subsidie wordt aangevraagd&#13;
nog op meerdere locaties zijn gevestigd (artikel 9 lid 2 onder b);&#13;
4. gebouwen die vrijkomen als gevolg van beëindiging van een varkens- of pluimveehouderij&#13;
en die niet in aanmerking komen voor een beëindigingsvergoeding,&#13;
omdat de te beëindigen veehouderijtak wordt geëxploiteerd op basis van grondgebonden&#13;
rechten.&#13;
In de periode van de eerste tranche is uitsluitend voor de eerste regeling een aanvraagperiode&#13;
opengesteld. Met de overige onderdelen is derhalve nog geen ervaring opgedaan.&#13;
Recht op subsidie&#13;
Om in aanmerking te komen voor de sloopsubsidie, moet aan een aantal voorwaarden&#13;
worden voldaan. Hier zullen thans slechts worden besproken de voorwaarden&#13;
van de eerste regeling (artikel 9 lid 1), omdat alleen dit onderdeel van de regeling tot&#13;
nu toe is opengesteld.&#13;
1. De aanvrager moet recht hebben op RBV-subsidie in verband met opkoop van&#13;
rechten en derhalve de desbetreffende veehouderijtak(ken) beëindigen (artikel 9&#13;
lid 1).&#13;
2. De betrokken bedrijfstak mag op het moment van aanvraag nog niet zijn beëindigd&#13;
(artikel 9 lid 1).&#13;
3. De gebouwen moeten (hoofdzakelijk) liggen binnen concentratiegebied Oost&#13;
en/of Zuid (artikel 10).&#13;
4. Afbraak van alle gebouwen, inclusief putten, funderingen e.d., bestemd voor de&#13;
uitoefening van de desbetreffende bedrijfstak, afvoer van puin en sloopafval van&#13;
het perceel en egalisatie van het perceel. Als uitzondering hierop hoeven gebouwen&#13;
niet te worden afgebroken als de aanvrager een verklaring van het gemeentebestuur&#13;
kan overleggen dat afbraak niet zal worden toegestaan (artikel 12 onder a). Hiervoor&#13;
wordt dan geen sloopsubsidie gegeven. 5. Overdracht aan BBL van alle tot het bedrijf behorende oppervlakte landbouwgrond,&#13;
met uitzondering van een erfperceel van maximaal één hectare, voorzover&#13;
de grond ligt in een reservaatsgebied, een natuurontwikkelingsproject of natuurgebied&#13;
(artikel 12 onder b). Als de grond is gepacht van Staatsbosbeheer of van een&#13;
particuliere natuurbeschermingsorganisatie, moet de pacht worden beëindigd. In&#13;
plaats van deze voorwaarden kan de veehouder bij de aanvraag aangeven dat hij&#13;
vóór de aanvraag tot vaststelling van de sloopsubsidie een aanvraag zal indienen&#13;
voor een beheerssubsidie.13 Wordt die aanvraag niet binnen die periode ingediend&#13;
of uiteindelijk onherroepelijk afgewezen, dan moet alsnog aan de voorwaarden&#13;
worden voldaan (artikel 12a).&#13;
6. Melding ten behoeve van BBL van de tot het bedrijf behorende oppervlakte landbouwgrond,&#13;
voorzover eigendom van aanvrager en de grond is gelegen in een&#13;
aankoopgebied of ruilgebied (artikel 12 onder c).&#13;
7. Op het erfperceel of op (een deel van) de tot het bedrijf behorende oppervlakte&#13;
landbouwgrond mag woningbouw niet zijn toegelaten14 (artikel 13 lid 1 onder a).&#13;
8. Na 17 maart 2000 mag de oppervlakte landbouwgrond, voorzover gelegen in een&#13;
reservaatsgebied, natuurontwikkelingsproject of een natuurgebied niet zijn verkleind,&#13;
tenzij dit het gevolg is van eigendomsoverdracht aan BBL, Staatsbosbeheer&#13;
of een particuliere natuurbeschermingsorganisatie (artikel 13 lid 1 onder b).&#13;
9. Het grondoppervlak van de te slopen bedrijfsgebouwen moet tenminste 200 m2&#13;
bedragen (artikel 13 lid 1 onder c).&#13;
10. Provinciale Staten moeten binnen de periode waarin de subsidie kan worden aangevraagd,&#13;
een (begrotings)besluit hebben genomen voor de financiering van de&#13;
subsidies. Als dit niet gebeurt, geldt een subsidieplafond van nul gulden (artikel 22&#13;
jo. artikel 11). Binnen dit plafond moet nog ruimte bestaan voor de desbetreffende&#13;
aanvraag.&#13;
Het is de vraag of een bedrijf dat beschikt over zowel grondgebonden als niet-gebonden&#13;
mestproductierechten, maar niet méér heeft geproduceerd dan het grondgebonden&#13;
mestproductierecht, kan deelnemen aan de sloopregeling. Naar mijn mening is&#13;
dat niet het geval, omdat er in dat geval geen recht bestaat op beëindigingssubsidie&#13;
(artikel 5 jo. artikel 14 lid 2). Artikel 9 lid 1 geeft echter aan dat de (sloopsubsidie)&#13;
wordt verstrekt ‘naast’ de subsidie bedoeld in artikel 5.&#13;
Verder verdient aandacht dat, indien de aanvrager pachter is van de betrokken stallen,&#13;
hij (privaatrechtelijk) afspraken zal moeten maken over de sloop van de gebouwen&#13;
en de vergoeding daarvoor. In verband daarmee moet een verklaring van het&#13;
Kadaster en een kaart met de ligging van de stallen worden meegezonden. Volgens het&#13;
ministerie van LNV kan sloopsubsidie slechts worden aangevraagd als de aanvrager&#13;
bij zijn aanvraag kan aantonen dat hij met de eigenaar hieromtrent overeenstemming&#13;
heeft bereikt. Ruimte voor ruimte&#13;
De ‘ruimte voor ruimte’-benadering maakt financiering van de sloopvoorziening&#13;
mogelijk. Binnen dit kader is voorzien in maximaal 6500 extra woningen15 voor vergoeding&#13;
van de sloop van stallen, zowel gekoppeld aan de beëindiging (6000 woningen)&#13;
als los van beëindiging (500 woningen). Provincies en gemeenten zijn primair&#13;
verantwoordelijk voor realisering van de ruimtelijke kwaliteit. Als bestuurlijke afspraak&#13;
geldt dat de provincies, na overleg met de gemeenten, bepalen waar nieuwe&#13;
woningen worden gebouwd. Dit kan op de kavel zelf (daar waar stallen zijn gesloopt)&#13;
of elders (aansluitend bij bestaande gebouwen).&#13;
De provincies zullen de nieuw te bouwen woningen zo veel mogelijk laten aansluiten&#13;
bij bestaande bebouwing (kernen, bebouwingslinten, clusters). Daarnaast is nieuwbouw&#13;
op de kavel mogelijk, waarbij waardevolle gebieden moeten worden ontzien,&#13;
conform het provinciale en ruimtelijke beleid.&#13;
Kern van de ‘ruimte voor ruimte’-benadering is dat uit de opbrengst van de uitgifte&#13;
van extra bouwkavels aanvullende middelen kunnen worden gegenereerd ten&#13;
behoeve van de sloop van stallen. Hiermee moet dan tegelijkertijd een kwaliteitsimpuls&#13;
aan het platteland zijn gegeven.&#13;
Bij de inschattingen is uitgegaan van een bepaalde verdeling van ‘bouwen op de&#13;
eigen kavel’ en ‘elders bouwen’. Door meer bouwen elders wordt het door de provincie&#13;
voor te financieren bedrag groter. Het bedrag per provincie zal echter wel binnen&#13;
de grenzen van het begrotingsbesluit moeten plaatsvinden.&#13;
Uitgangspunten van de sloopregeling voor gebouwen&#13;
Uitgangspunt voor de sloopregeling in de eerste tranche was een keuzemogelijkheid&#13;
voor de veehouder om in aanmerking te komen voor een extra woning, te bouwen op&#13;
een eigen kavel binnen de ‘ruimte voor ruimte’-benadering, of voor subsidie. Hierbij&#13;
wordt als maximum gehanteerd dat 20% van de oppervlakte van de gesloopte stallen&#13;
voor woningbouw kan worden gebruikt. Dit percentage kan per gemeente of provincie&#13;
verschillen.&#13;
Achterliggende gedachte hierbij is dat als de veehouder op van oorsprong agrarische&#13;
grond zelf een woning kan realiseren of als bouwperceel kan vervreemden, hij in&#13;
voldoende mate in staat is op eigen kracht compensatie te vinden voor de kosten van&#13;
sloop van de stallen en voor het kapitaalverlies. Dit is, gelet op de doelstelling van de&#13;
sloopregeling, een wat merkwaardige gedachte. Doel van de sloopregeling is immers&#13;
het tegengaan van verloedering en terugdringing van de verstening van het buitengebied.&#13;
Een bouwperceel op het erfperceel garandeert echter nog niet dat de oude&#13;
bedrijfsgebouwen worden afgebroken, zeker als die bouwmogelijkheid reeds bestaat&#13;
op het moment van aanvraag. Bij een bouwmogelijkheid op een elders gelegen perceel&#13;
van tot het bedrijf behorende cultuurgrond geldt dit in versterkte mate. Het gegeven&#13;
dat bouwen op een eigen perceel geld kan opleveren, betekent nog niet dat de agrariër&#13;
dit geld ook weer zal uitgeven voor sloop van stallen zonder verdere vergoeding. Uiteraard zal een en ander gedeeltelijk ook afhangen van de gemeente. Met name is&#13;
van belang of en onder welke voorwaarden de gemeenten willen meewerken aan&#13;
bouw op een eigen kavel en of dit ruimtelijk wel mogelijk is. Hierover is bij veel&#13;
gemeenten nog niet veel duidelijkheid en niet uitgesloten is dat die er ook niet meer&#13;
tijdig zal komen. In veel gevallen zal het gemeentelijke en zelfs provinciale ruimtelijke&#13;
beleid moeten worden aangepast.&#13;
Gelet op de doelstelling van de regeling is het op zijn minst merkwaardig dat als&#13;
een ondernemer ergens op een eigen perceel toch al een woning zou mogen bouwen&#13;
of volgens een al geldend bestemmingsplan al woningbouw is toegelaten, hij niet&#13;
meer voor een sloopsubsidie voor zijn stallen in aanmerking kan komen. Dit is in&#13;
feite strijdig met het doel van de regeling; immers, de bebouwde oppervlakte zal daardoor&#13;
extra toenemen. Deelnemen aan de regeling zal voor hem vrijwel nooit interessant&#13;
kunnen zijn.&#13;
De keuze voor bouwen op eigen grond of aanvraag voor subsidie moest aanvankelijk&#13;
(vóór wijziging van de regeling) al direct bij de aanvraag worden gemaakt. In&#13;
beginsel kon een sloopsubsidie slechts worden aangevraagd in combinatie met een&#13;
beëindigingssubsidie (artikel 17 lid 2).&#13;
De mogelijkheid bestond dat de subsidie voor sloop echter geen doorgang kon&#13;
vinden, bijvoorbeeld als gevolg van het weigeren van de sloopvergunning of doordat&#13;
het subsidieplafond van de betrokken provincie was bereikt. Artikel 23 voorziet daarom&#13;
in de mogelijkheid voor de veehouder om binnen 14 dagen na de beschikking tot&#13;
subsidieverlening te verzoeken tot intrekking van de beschikking tot subsidieverlening.&#13;
De beschikking tot verlening van subsidie voor de rechten wordt dan ingetrokken.&#13;
Ook was het mogelijk dat ondanks aangevraagde en verkregen subsidie voor&#13;
bedrijfsgebouwen naderhand alsnog op een eigen perceel (erfperceel of andere tot het&#13;
bedrijf behorende oppervlakte landbouwgrond) woningbouw zou worden toegelaten.&#13;
Als dit aan de orde is binnen vijf jaar na de beschikking tot subsidieverlening of&#13;
-vaststelling (uitsluitend voor artikel 9), wordt de beschikking alsnog ingetrokken,&#13;
tenzij:&#13;
1. de grond in het kader van de RBV in eigendom is of zal worden overgedragen; of&#13;
2. de veehouder aannemelijk kan maken dat:&#13;
– hij en de wederpartij niet op de hoogte waren of konden zijn van het feit dat een&#13;
dergelijk bestemmingsplan of besluit werd of zou worden voorbereid;&#13;
– de voorwaarden waaronder de vervreemding heeft plaatsgevonden zodanig zijn&#13;
dat daarbij geen rol heeft gespeeld dat het gemeentebestuur nadien zou kunnen&#13;
besluiten een dergelijk bestemmingsplan of besluit te gaan voorbereiden en&#13;
nemen.&#13;
Om redenen van uitvoerbaarheid en rechtszekerheid blijft de terugvorderingstermijn&#13;
beperkt tot vijf jaar. De regeling komt erg verkrampt over en is onnodig en wellicht&#13;
onwenselijk, gelet op de doelstelling. Zeker bij woningbouw op een niet-erfperceel&#13;
gaat de regeling zijn doel volstrekt voorbij.&#13;
Een ander punt lag nog veel moeilijker. Waar werd geopteerd voor een extra&#13;
woning op eigen grond, blijkt dit niet overal mogelijk, laat staan dat daarover tijdig&#13;
voldoende zekerheid bestaat. De regeling bood weliswaar de mogelijkheid om zowel&#13;
de beëindigings- als de sloopsubsidie aan te vragen. De veehouder moest dan maar voor lief nemen dat als hij naderhand alsnog in staat werd gesteld om een woning te&#13;
bouwen op een eigen kavel, de sloopsubsidie moest worden terugbetaald (artikel 32).&#13;
Als het bouwen op de eigen kavel niet zou worden toegestaan, mocht hij de sloopsubsidie&#13;
weliswaar behouden, maar doordat de subsidie inmiddels was verleend was&#13;
de doorhaling van zijn varkens- en mestproductierechten onomkeerbaar. Binnen de&#13;
termijnen van artikel 27 moet bovendien naast de verplichtingen verbonden aan de&#13;
beëindigingssubsidie, ook voldaan worden aan de verplichtingen die verbonden zijn&#13;
aan de sloopsubsidie, zoals daadwerkelijke sloop van de gebouwen en overdracht van&#13;
binnen de begrensde EHS gelegen landbouwgronden.&#13;
Door middel van de wijziging van 19 april 200016 is daarvoor de volgende oplossing&#13;
gevonden. De aanvrager van een beëindigingssubsidie kan op grond van artikel 17&#13;
lid 3 bij de aanvraag aangeven dat hij in beginsel opteert voor bouwen van een&#13;
woning op de eigen kavel. Gedurende negen maanden heeft hij vervolgens de tijd om&#13;
toestemming voor het bouwen op de kavel te krijgen. Krijgt hij deze toestemming&#13;
niet of niet definitief, dan kan hij er binnen die negen maanden alsnog voor kiezen&#13;
om zijn aanvraag aan te vullen met een aanvraag voor sloopsubsidie. In de tussentijd&#13;
wordt de aanvraag voor beëindigingssubsidie aangehouden. Door die aanhouding is&#13;
de veehouder in staat om zijn aanvraag voor beëindigingssubsidie in te trekken als het&#13;
niet mogelijk blijkt om op de eigen kavel te bouwen of daarvoor voldoende zekerheid&#13;
te krijgen. Voordeel hiervan is dat de aanvrager zijn plaats in de volgorde van binnenkomst&#13;
van de aanvragen behoudt voor een beëindigingssubsidie.&#13;
Een andere mogelijkheid biedt artikel 9 lid 3. Deze voorziening biedt de mogelijkheid&#13;
voor veehouders die een of meer veehouderijtakken beëindigen en daarvoor uitsluitend&#13;
de beëindigingssubsidie van de regeling aanvragen en verleend krijgen, om&#13;
op een later tijdstip alsnog een subsidie aan te vragen voor de sloop van de bedrijfsgebouwen&#13;
die zij voor de beëindigde veehouderijtak gebruikten. Veehouders die&#13;
ervoor kiezen om in eerste instantie op een eigen kavel een extra woning te bouwen&#13;
in ruil voor de sloop van bedrijfsgebouwen en in elk geval wel willen deelnemen aan&#13;
de beëindigingsregeling, kunnen van dit artikel gebruik maken. Bij artikel 17 lid 3 zal&#13;
het vaak gaan om veehouders die juist niet van de beëindigingsregeling gebruik willen&#13;
maken als zij niet op de eigen kavel een woning mogen bouwen. Bij artikel 9 lid 3 kan&#13;
de veehouder niet meer terugkomen op zijn deelname aan de opkoopcomponent van&#13;
de regeling. Door gebruik te maken van artikel 9 lid 3 en de sloopaanvraag afzonderlijk&#13;
in te dienen, heeft de deelnemer het voordeel dat hij zijn verplichtingen van de&#13;
sloopsubsidie kan uitstellen tot het moment dat hij duidelijkheid heeft dat voor hem&#13;
de mogelijkheid tot het bouwen van een woning op de eigen kavel definitief niet&#13;
openstaat.&#13;
Nadeel van artikel 9 lid 3 is echter dat de beëindiger afhankelijk is van de ruimte&#13;
binnen een te zijner tijd in te stellen subsidieplafond voor het indienen van aanvragen&#13;
ingevolge dit artikellid en van de ontvangstvolgorde die hij dan inneemt ten opzichte&#13;
van andere aanvragers. Dit nadeel heeft hij niet als hij reeds nu aanvraagt voor beide&#13;
regelingen. Dan heeft hij zekerheid over de te ontvangen subsidie indien te zijner tijd&#13;
blijkt dat hij definitief níet mag bouwen op de eigen kavel, en betaalt hij terug als hij&#13;
wél mag bouwen op de eigen kavel. Door deze voorzieningen blijft het uitgangspunt van de regeling dat een sloopsubsidie&#13;
(behalve de gevallen van artikel 9 lid 2, die nog niet zijn opengesteld) alleen&#13;
mogelijk is in combinatie met de beëindigingssubsidie. Bij artikel 9 lid 3 is het echter&#13;
mogelijk de aanvraag voor een sloopsubsidie later in te dienen.&#13;
Degenen die te zijner tijd een aanvraag op grond van artikel 9 lid 3 willen indienen,&#13;
komen hiervoor alleen in aanmerking als definitief is komen vast te staan dat zij niet&#13;
op de eigen kavel zullen mogen bouwen. Bij een aanvraag op grond van artikel 9 lid 3&#13;
moeten dan ook bewijsstukken worden gevoegd dat bouwen op de eigen kavel niet&#13;
mogelijk is. Als bewijsstukken worden genoemd een onherroepelijke weigering van&#13;
een bouwvergunning of een onherroepelijke rechterlijke uitspraak, waardoor een eerder&#13;
verleende bouwvergunning alsnog moet worden geweigerd of een eerdere weigering&#13;
van een bouwvergunning in stand is gebleven. Ook kan de veehouder besluiten&#13;
om af te zien van nog openstaande rechtsmiddelen. De veehouder zal dan bij de aanvraag&#13;
voor sloopsubsidie een schriftelijke verklaring moeten overleggen dat hij van de&#13;
openstaande rechtsmiddelen geen gebruik zal maken.&#13;
De tekst van deze regeling is erg ruim. Letterlijk zouden de gevraagde bewijsstukken&#13;
betrekking moeten hebben op alle typen woningen en voor iedere plek op alle&#13;
percelen. Voorshands lijkt me aannemelijk dat één bouwplan dat niet kan doorgaan,&#13;
voldoende is.&#13;
Schema 2: Mogelijkheden aanvragen&#13;
&#13;
DE REGELING BEËINDIGING VEEHOUDERIJTAKKEN&#13;
beëindigingssubsidie (art. 5)&#13;
geen sloop&#13;
A&#13;
alleen beëindigingssubsidie&#13;
bouwen op eigen kavel?&#13;
B&#13;
(art. 13)&#13;
sloop&#13;
C&#13;
(art. 9)&#13;
bouwmogelijkheid&#13;
binnen vijf jaar?&#13;
C +&#13;
art. 9.1&#13;
A +&#13;
art. 9.3&#13;
(A) +&#13;
art. 17.3&#13;
A + evt.&#13;
art. 9.2a&#13;
wachten op&#13;
openstelling&#13;
art. 9.2a&#13;
9 mnd.&#13;
optie voor&#13;
(A) + C&#13;
indien geen bouwmogelijkheid&#13;
en binnen vijf jaar toch&#13;
bouwmogelijkheid&#13;
optie voor&#13;
A + C&#13;
ja, terugbetalen&#13;
+ rente&#13;
(art. 32)&#13;
nee&#13;
De sloopvergoeding bestaat uit twee onderdelen17 (eerste tranche):&#13;
– een bedrag van ƒ 50 per m2 grondoppervlakte van de te slopen gebouwen als tegemoetkoming&#13;
in de kosten van de sloop van gebouwen en afvoer van sloopafval; op&#13;
verzoek van de subsidieontvanger kan de minister hiervan op grond van artikel 31&#13;
ten minste 80% als voorschot verlenen;&#13;
– een percentage van de gecorrigeerde vervangingswaarde als tegemoetkoming in de&#13;
waarde van het gebouw; in de eerste tranche bedroeg dit percentage 40.&#13;
Volgens de toelichting zal het percentage van de gecorrigeerde vervangingswaarde in&#13;
volgende tranches nooit hoger zijn dan 40%. De gecorrigeerde vervangingswaarde&#13;
wordt in beginsel vastgesteld overeenkomstig de Wet waardering onroerende zaken.&#13;
Wel wordt bij de taxatie uitgegaan van een afschrijving tot een restwaarde van 25% in&#13;
plaats van tot nihil. Als gevolg daarvan zal de vergoeding in elk geval niet minder&#13;
bedragen dan 10% van de gecorrigeerde vervangingswaarde. In het kader van de RBV&#13;
is een uitvoerige taxatie-instructie vastgesteld. Daarin zijn onder meer de volgende&#13;
afschrijvingstermijnen opgenomen: veertig jaar voor het rompgebouw, twintig jaar&#13;
voor de inrichting en tien jaar voor de inventaris. Verder kan nog een correctie worden&#13;
toegepast voor functionele veroudering. De ondergrond wordt in de waardebepaling&#13;
niet meegenomen; deze blijft eigendom van de aanvrager. Er wordt geen rekening&#13;
gehouden met de waardeverandering van het overblijvende onroerend goed. De kosten&#13;
van de taxatie zijn voor de veehouder.&#13;
Intrekken van de aanvraag&#13;
Een aanvraag voor subsidie kan na verlening niet meer worden ingetrokken. Als die&#13;
beschikking is ontvangen, worden altijd de productierechten na verloop van een&#13;
bepaalde termijn doorgehaald.&#13;
Bij een aanvraag voor alleen de beëindigingssubsidie valt de beschikking op een&#13;
gegeven moment in de brievenbus. Vooraf wordt geen bericht van LASER ontvangen&#13;
over de hoogte van de subsidie, omdat men deze zelf kan berekenen.&#13;
Als tevens ook een aanvraag voor sloop van gebouwen is ingediend, dan ontvangt&#13;
de aanvrager na taxatie een taxatieoverzicht van LASER. De beschikking tot subsidieverlening&#13;
wordt niet eerder dan veertien dagen na verzending van het taxatieoverzicht&#13;
aan de aanvrager toegezonden. De aanvrager kan na ontvangst van het taxatieoverzicht,&#13;
maar vóór de beschikking tot verlening van subsidie zijn aanvraag nog geheel&#13;
of gedeeltelijk (alleen sloop) intrekken als het resultaat van de taxatie tegenvalt.&#13;
Ook kan de aanvrager een beschikking tot subsidieverlening ontvangen voor de&#13;
beëindigingsregeling met de mogelijkheid zijn aanvraag voor de beëindigingssubsidie&#13;
binnen veertien dagen in te trekken. Dit kan zich voordoen als de subsidie voor&#13;
beëindiging kan worden verleend, maar de subsidie voor de sloop van de bedrijfsgebouwen&#13;
niet, omdat het provinciale subsidieplafond is overschreden (artikel 23).&#13;
Bij tegenvallende taxaties is het dus in het algemeen mogelijk om de aanvraag&#13;
(inclusief beëindigingssubsidie) nog in te trekken. Een uitzondering is echter artikel 9&#13;
lid 3. Nadat de beschikking tot subsidieverlening voor de rechten is verleend, kan de aanvraag niet meer worden ingetrokken. Vervallen en doorgehaalde rechten kunnen&#13;
niet meer ‘herleven’. Bij artikel 9 lid 3 kan altijd later nog een aanvraag worden ingediend&#13;
en, als dat al eerder is gebeurd, zal lang niet altijd op 1 januari 2002 definitieve&#13;
duidelijkheid bestaan terzake van de gewenste woningbouw. Op uiterlijk die datum&#13;
moeten echter de rechten worden doorgehaald.&#13;
3. De overdracht van landbouwgronden aan BBL&#13;
De verplichting tot overdracht van gronden aan BBL in reservaatsgebieden, natuurontwikkelingsprojecten&#13;
of natuurgebieden, is door middel van artikel 12 gekoppeld&#13;
aan de sloopregeling voor gebouwen. Deze gebieden moeten op het moment van&#13;
aanvraag begrensd zijn; anders geldt geen verplichting tot overdracht. De gronden&#13;
moeten in eigendom worden overgedragen aan BBL. Als de grond is gepacht van&#13;
Staatsbosbeheer of van een particuliere natuurbeschermingsorganisatie, moet de pacht&#13;
worden beëindigd. Slechts een erfperceel van maximaal één hectare mag worden&#13;
behouden. Er geldt één uitzondering van de verplichting tot overdracht c.q. pachtbeëindiging&#13;
voor degenen die de natuurontwikkeling zelf willen realiseren door deelname&#13;
aan het Programma Beheer (artikel 12a). De aanvrager moet dan bij de aanvraag&#13;
tot subsidieverlening aangeven dat hij voor de aanvraag tot vaststelling van de sloopsubsidie&#13;
een aanvraag zal indienen voor beheerssubsidie op grond van de Subsidieregeling&#13;
agrarisch natuurbeheer18 of de Subsidieregeling natuurbeheer 2000.19 Is een&#13;
aanvrage niet binnen een dergelijke termijn ingediend of wordt die afgewezen, dan&#13;
moet alsnog (binnen drie maanden na de definitieve weigering) worden overgegaan&#13;
tot overdracht aan BBL. Zelfs kan de beschikking tot vaststelling van sloopsubsidie&#13;
weer worden ingetrokken indien men zich niet houdt aan de voorwaarden die aan de&#13;
beheersubsidie zijn verbonden en de beschikking tot verlening of vaststelling van die&#13;
subsidie wordt ingetrokken (artikel 32a).&#13;
Verder moet de subsidieaanvrager een opgave doen aan BBL van de tot het bedrijf&#13;
behorende oppervlakte landbouwgrond die in een aankoop- of ruilgebied is gelegen.&#13;
BBL kan, indien gewenst, deze grond verwerven als de aanvrager deze wil vervreemden.&#13;
Voor deze gronden geldt derhalve geen verplichting tot overdracht aan BBL.&#13;
De prijs die BBL betaalt voor de te verwerven gronden, wordt bepaald door een in&#13;
opdracht van BBL uitgevoerde taxatie. De aanvrager van de subsidie moet deze taxatie&#13;
echter betalen. De grond wordt op de ‘gebruikelijke’ wijze getaxeerd. Bij die taxatie&#13;
wordt in voorkomende gevallen echter geen rekening gehouden met beheersovereenkomsten20,&#13;
een beheerssubsidie21, een landschapssubsidie22 of met het feit dat de grond&#13;
is gelegen in een reservaatsgebied, natuurontwikkelingsproject of natuurgebied. Wanneer&#13;
de taxatie tegenvalt, kan de subsidieaanvraag worden ingetrokken. 4. Verplichtingen van de subsidieontvanger&#13;
Deelnemers aan de RBV moeten uiteraard hun bedrijfstak beëindigen. Indien de varkenshouderijtak&#13;
wordt beëindigd, moeten de varkens uiterlijk twaalf maanden nadat&#13;
de subsidie is verleend, maar in elk geval vóór 31 december 2001, van het bedrijf zijn&#13;
afgevoerd. Bureau Heffingen registreert de kennisgeving van het vervallen van het&#13;
varkensrecht en haalt het deel van het niet-gebonden mestproductierecht door,&#13;
onmiddellijk nadat de subsidie is vastgesteld maar uiterlijk twaalf maanden nadat de&#13;
subsidie is verleend.&#13;
Indien de kippen- of rundveehouderijtak wordt beëindigd, moeten de dieren&#13;
behorende tot de desbetreffende tak uiterlijk vijftien maanden nadat de subsidie is&#13;
verleend, maar in elk geval vóór 31 december 2001 zijn afgevoerd. Bureau Heffingen&#13;
haalt het niet-gebonden mestproductierecht van de te beëindigen veehouderijtak(ken)&#13;
door, onmiddellijk nadat de subsidie is vastgesteld of uiterlijk vijftien maanden nadat&#13;
de subsidie is verleend.&#13;
In twee situaties vangen de termijnen op een later tijdstip aan:&#13;
1. De subsidieregeling behoeft goedkeuring van de Commissie van de Europese&#13;
Gemeenschappen. Daarvan wordt mededeling gedaan in de Staatscourant. Mocht&#13;
dit zich op een laat tijdstip voordoen, dan schuiven de hierboven vermelde termijnen&#13;
van twaalf resp. vijftien maanden op en gaan in op het moment van publicatie&#13;
in de Staatscourant. Overigens is die goedkeuring op 26 juli 2000 verleend en&#13;
gepubliceerd in de Staatscourant van 24 augustus 2000.23&#13;
2. Als naast de beëindigingssubsidie ook een sloopsubsidie wordt verleend onder&#13;
voorwaarde van een begrotingsbesluit van Provinciale Staten. Ook hier vangen de&#13;
termijnen pas aan op de datum waarop van dat besluit mededeling wordt gedaan in&#13;
de Staatscourant, tenminste als dit op een later tijdstip zou zijn dat de publicatie&#13;
van de verklaring van de Europese Gemeenschappen. Deze begrotingsbesluiten&#13;
zijn door de diverse Provinciale Staten genomen en gepubliceerd in de Staatscourant&#13;
van 19 juni 2000.24&#13;
Beschikkingen tot subsidieverlening van na 24 augustus 2000 kunnen derhalve zonder&#13;
deze twee voorbehouden worden verleend.&#13;
De varkensrechten vervallen in ieder geval uiterlijk op 1 januari 2002. Uiterlijk op die&#13;
datum worden ook de desbetreffende niet-gebonden mestproductierechten doorgehaald.&#13;
Dit om zeker te stellen dat zo veel mogelijk een niet-plaatsbaar mestoverschot&#13;
in 2002 wordt voorkomen. Theoretisch had dit problemen kunnen opleveren als de&#13;
provinciale besluiten en de Europese goedkeuring niet tijdig zouden zijn verleend.&#13;
Het lijkt me niet dat veehouders bereid zouden zijn de mestproductie te staken als er&#13;
geen zicht is op financiering van de rechten uit hun aanvraag tot beëindiging en sloop.&#13;
Nadat de termijnen waarop de desbetreffende dieren moeten zijn afgevoerd, zijn&#13;
ingegaan, mogen geen dieren meer van de te beëindigen bedrijfstak op het bedrijf worden aangevoerd (artikel 26). De termijnen vangen aan op het moment van subsidieverlening,&#13;
maar niet eerder dan 24 augustus 2000.&#13;
Uiterlijk veertien maanden (voor varkens) of zeventien maanden (voor kippen en&#13;
rundvee) nadat de subsidie is verleend, moet de productie van dierlijke meststoffen&#13;
worden beëindigd en de milieuvergunning overeenkomstig artikel 8.26 Wet milieubeheer&#13;
zijn ingetrokken (artikel 27 lid 1 jo. artikel 7 onderdeel a). Binnen die termijnen&#13;
moet ook de aanvraag tot subsidievaststelling worden ingediend. Het is dus zaak&#13;
tijdig een aanvraag te doen voor het intrekken van de milieuvergunning om aan beide&#13;
verplichtingen te kunnen voldoen. Ook deze termijnen vangen eventueel aan op de&#13;
datum dat de laatste van de twee hiervoor vermelde mededelingen in de Staatscourant&#13;
is geplaatst. Bij de aanvraag tot subsidievaststelling moeten bewijsstukken worden&#13;
overlegd, zoals een afschrift van de beschikking dat de milieuvergunning is ingetrokken,&#13;
bescheiden waaruit blijkt dat de betrokken gebouwen zijn afgebroken, gewaarmerkt&#13;
afschrift van eventuele overdracht van gronden aan BBL, afschrift van de overeenkomst&#13;
tot beëindiging van de pachtverhouding en eventueel een afschrift van de&#13;
aanvraag voor een beheerssubsidie of van de beslissing op die aanvraag.&#13;
5. Resultaten van de eerste tranche25&#13;
De hierna gegeven resultaten hebben betrekking op het aanbod door de veehouders.&#13;
Zeker is dat aantal, hoeveelheid of percentage uiteindelijk anders zal liggen, omdat er&#13;
veehouders zullen zijn die hun aanvraag intrekken.&#13;
In de eerste tranche zijn ruim 3500 aanvragen binnengekomen. Van de aanvragers&#13;
is ongeveer 60% ouder dan 50 jaar. In de leeftijdsgroep tussen 40 en 50 jaar zitten ca.&#13;
22% van de aanvragers en de overige 18% is jonger dan 40 jaar.&#13;
De (ca. 3500) aanvragen hebben betrekking op een aanbod van ca. 7,44 miljoen kg&#13;
fosfaat. Dit is circa 35% van de landelijke doelstelling (21,5 miljoen kg). Van het aangeboden&#13;
fosfaat is 60% afkomstig uit de varkenshouderij, 36% uit de pluimveehouderij&#13;
en 4%uit de rundveehouderij. Van het totale aanbod aan fosfaat is 55% afkomstig uit&#13;
reconstructiegebied Zuid, 30% uit reconstructiegebied Oost en 15% uit de rest van&#13;
Nederland.&#13;
In de reconstructiegebieden is door 63% van de aanvragers ook een aanvraag voor&#13;
sloopsubsidie ingediend. Dit heeft betrekking op een te slopen staloppervlakte van ca.&#13;
210 hectare. Van deze voor sloop aangeboden staloppervlakte ligt 73% in reconstructiegebied&#13;
Zuid en 27% in reconstructiegebied Oost. Het percentage aanvragers dat&#13;
een sloopsubsidie heeft aangevraagd ligt in Zuid hoger (80%) dan in Oost (50%). Eén&#13;
woning komt overeen met circa 1000 m2 te slopen staloppervlak. Als alles wat is aangevraagd&#13;
ook daadwerkelijk wordt gesloopt (ca. 210 hectare), komt dit overeen met&#13;
ongeveer 2100 woningen.&#13;
De bedrijven die zich hebben aangemeld voor sloopsubsidie, hebben in totaal ca.&#13;
260 hectare in de EHS (reservaat-, natuur-, of natuurontwikkelingsgebieden) liggen.&#13;
Moet dit resultaat nu als goed of slecht worden beoordeeld, gelet op de uiteindelijke&#13;
doelstelling? Het aanbod van de eerste tranche staat momenteel vast. Het resultaat kan nog wel lager worden door intrekkingen, maar niet meer hoger. Gelet op de totale&#13;
doelstelling van 21,5 miljoen kg fosfaat en het gegeven dat latere tranches geen hogere&#13;
subsidies meer zullen opleveren, lijkt het moeilijk te worden om de doelstelling te&#13;
bereiken. De vraag is natuurlijk waarom niet meer is aangeboden. In de praktijk worden&#13;
daarvoor wel redenen opgegeven. In grove lijnen zijn die te categoriseren in drie&#13;
groepen, namelijk te lage vergoedingen (zeker vergeleken met de eerdere Bevar26), te&#13;
veel onzekerheden tijdens de aanvraagperiode en te veel uitsluitingen (vooral aanvankelijk,&#13;
na de wijzigingen werd het wel beter).&#13;
Bij het beoordelen van de hoogte van de vergoedingen moet in ogenschouw worden&#13;
genomen dat in 1999 de Bevar openstond. Het aantal aanvragen was enkele malen&#13;
groter dan waarvoor het budget toereikend was. Hoewel beide regelingen niet volledig&#13;
vergelijkbaar zijn, wil ik toch enkele van de belangrijkste verschillen naast elkaar&#13;
zetten (zie schema 3).&#13;
Schema 3: Hoogte vergoedingen RBV vergeleken met Bevar&#13;
RBV Bevar&#13;
Prijs per kg fosfaat ƒ 36,50 ca. ƒ 77 à ƒ 103*&#13;
Vergoeding grondgebonden rechten nee ja&#13;
Sloopvergoeding per m2 ƒ 50 ƒ 80&#13;
Vergoeding vervangingswaarde 40% 100%&#13;
* afhankelijk van gebied en wel/niet zeugenrecht&#13;
De teleurstelling van vele veehouders (met name varkenshouders) kan men zich voorstellen.&#13;
Veel veehouders willen toch ten minste hun schulden kunnen aflossen en zo&#13;
mogelijk ook weer over een eigen woning kunnen beschikken.&#13;
Vooral binnen de aanvraagperiode deden zich nog veel onzekerheden voor. Vragen&#13;
over wezenlijke zaken konden niet of slechts vaag worden beantwoord. Voorbeelden&#13;
hiervan zijn de toegezegde pré-IOAZ (inmiddels na de aanvraagperiode in werking&#13;
getreden als Iozv27). Uiteraard kon niet worden aangegeven wanneer deze in werking&#13;
zou treden en of men in aanmerking zou komen. Ook op het fiscale vlak bleven vele&#13;
vragen open die niet met voldoende zekerheid konden worden beantwoord, zoals&#13;
vragen over de nog te verruimen vervangingsreserve en de fiscale afrekening, terwijl&#13;
inmiddels wel duidelijk was dat de ondergrond van de te slopen gebouwen een belaste&#13;
bestemmingswijzigingswinst zou gaan opleveren. Ook de gemeenten konden onvoldoende&#13;
informatie verstrekken omtrent toekomstige mogelijkheden om een woning&#13;
te bouwen op een eigen kavel. Daarvoor moest immers in vele gevallen het bestemmingsplan&#13;
worden gewijzigd en wellicht zelfs het streekplan. Ook de uitleg van de&#13;
regeling was vooral in het begin op vele punten allesbehalve duidelijk.&#13;
Vooral aanvankelijk was er duidelijk sprake van overkill, waardoor er vele uitsluitingen&#13;
waren. Het feit dat een forse wijziging van de regeling noodzakelijk was, geeft dit ook wel aan. Er bleven echter ook op dit punt voldoende redenen om niet deel te&#13;
nemen. Als voorbeelden kunnen worden genoemd het jaar 1998, waarvoor geen alternatief&#13;
kon worden gekozen, ongewenste sloop (bijvoorbeeld langgeveltype-boerderij),&#13;
reeds woningbouw mogelijk op een bepaald perceel, de aftrek (niet-uitbetaling)&#13;
van grondgebonden en latente rechten (ook van andere diersoorten), meerdere locaties&#13;
onder één mestnummer en de registratie bij Bureau Heffingen (onjuist of niet bijgewerkt).&#13;
Toch zitten in de regeling ook zeker goede elementen. Wat aanspreekt is de geïntegreerde&#13;
aanpak van milieu (mest, milieu, ammoniak, asbest), ruimtelijke en landschappelijke&#13;
problemen, economische en sociale elementen. Kenmerken van al deze&#13;
elementen zijn aanwezig in de regeling, maar zullen niet door iedereen even hoog&#13;
worden gewaardeerd. Met name de laatste twee elementen scoren in deze regeling&#13;
niet sterk.</content><legacyfootnotes>1. Regeling Beëindiging Veehouderijtakken (Stcrt. 17 maart 2000, 55), gewijzigd bij de regelingen van&#13;
19 april 2000 (Stcrt. 79) en 20 april 2000 (Stcrt. 80).&#13;
2. Zie bijlage A bij de Meststoffenwet: varkens, kippen en van rundvee de categorieën met de nummers&#13;
110, 111, 112 (vleeskalveren voor witvlees), 120 (weide- en zoogkoeien), 121, 122, 123 (vleesstieren), 124&#13;
en 125 (overig vleesvee).&#13;
3. Stcrt. 22 december 1998, 245.&#13;
4. Vgl. noot 3.&#13;
5. Subsidieplafonds voor beëindigingssubsidie en sloopsubsidie veehouderijtakken (Stcrt. 17 maart 2000, 55).&#13;
6. Vgl. noot 5.&#13;
7. Het betreft voor de bepaling van de omvang van het varkensrecht (paragrafen 3, 4 en 5) de voorwaarden,&#13;
genoemd in artikel 9 leden 1 en 2 onder b, c, d en e van het Besluit hardheidsgevallen (Stb. 1998,&#13;
417 en 368 en Stb. 2000, 233) en voor de omvang van de niet-gebonden mestproductierechten (artikel 23)&#13;
de voorwaarden genoemd in artikel 23 van dat besluit.&#13;
8. Stcrt. 28 juli 1998, 140.&#13;
9. Stcrt. 27 december 1993, 249.&#13;
10. Zie hiervoor een eerder artikel ‘Mestproductierechten en pacht’ van mijn hand in Agr.r. 1996, p. 108 e.v.&#13;
11. Het betreft de provincies Overijssel, Gelderland, Utrecht, Noord Brabant en Limburg.&#13;
12. Het betreft voor Overijssel ƒ 18 mln., voor Gelderland ƒ 30 mln., voor Utrecht ƒ 4 mln., voor Noord-&#13;
Brabant ƒ 87 mln. en voor Limburg ƒ 30 mln. (zie Stcrt. 19 juni 2000, 115).&#13;
13. Het moet gaan om een beheerssubsidie op grond van artikel 1 lid 1 onderdeel t van de Subsidieregeling&#13;
agrarisch natuurbeheer of artikel 1 lid 1 onderdeel l van de Subsidieregeling natuurbeheer 2000.&#13;
14. Verwezen wordt naar het vigerend bestemmingsplan als bedoeld in artikel 10 WRO en een besluit&#13;
krachtens artikel 19 WRO.&#13;
15. De verdeling over de provincies is als volgt: Noord Brabant 3000, Limburg 900, Gelderland 1500, Overijssel&#13;
900 en Utrecht 200.&#13;
16. Wijziging Regeling Beëindiging Veehouderijtakken (Stcrt. 19 april 2000, 79).&#13;
17. Subsidieplafonds voor beëindigingssubsidie en sloopsubsidie veehouderijtakken (Stcrt. 17 maart 2000, 115).&#13;
18. Subsidieregeling agrarisch natuurbeheer (Stcrt. 30 december 1999, nr. 252, laatstelijk gewijzigd Stcrt.&#13;
31 maart 2000, 65).&#13;
19. Subsidieregeling natuurbeheer 2000 (Stcrt. 30 december 1999, nr. 252, laatstelijk gewijzigd Stcrt.&#13;
31 maart 2000, 65).&#13;
20. Op grond van artikel 18 lid 1 van de Regeling beheersovereenkomsten en natuurontwikkeling.&#13;
21. Op grond van artikel 21 lid 1 van de Subsidieregeling agrarisch natuurbeheer.&#13;
22. Op grond van artikel 60 van de Subsidieregeling agrarisch natuurbeheer.&#13;
23. Goedkeuring Regeling Beëindiging Veehouderijtakken (Stcrt. 24 augustus 2000, 163).&#13;
24. Subsidieplafonds voor beëindigingssubsidie en sloopsubsidie veehouderijtakken (Stcrt. 17 maart 2000,&#13;
55) en Begrotingsbesluiten Provinciale Staten m.b.t. Regeling Beëindiging Veehouderijtakken (Stcrt.&#13;
19 juni 2000, 115).&#13;
25. TK 1999-2000, 24 445, nr. 52.&#13;
26. Beëindigingsregeling varkensbedrijven in de EHS (Stcrt. 22 december 1998, 245).&#13;
27. Regeling Inkomensvoorziening voor oudere gewezen zelfstandigen in de veehouderij (Stcrt. 31 mei 2000,&#13;
105).&#13;
</legacyfootnotes><footnotes><footnote/></footnotes><auteurs>mr. ing. W.B.M. Engels</auteurs><published>2000-12-01 00:00:00</published><modified>1999-05-11 00:00:00</modified><editiondate>2000-12-01</editiondate><htmlpath>https://denhollander.info/artikel/5678</htmlpath></article>
</articles></edition>
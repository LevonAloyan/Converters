<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2008</searchword><id>7262</id><udhid>UDH:TvAR/7262</udhid><titel>'Cornelis Westdorp / de publiekrechtelijke rechtspersoon Staatsbosbeheer' (TvAR 2008/5441)</titel><searchwords><searchword>TvAR 6/2008</searchword><searchword>TvAR 2008/5441</searchword><searchword>UDH:TvAR/7262</searchword></searchwords><attachments><attachment><name>TvAR-6-2008 Rechtspraak3.pdf</name><extention>pdf</extention><url>https://denhollander.info/download/6837/ci</url></attachment></attachments><inleiding>Pachtkamer Hof Arnhem, 14 november 2006, rolnummer:&#13;
2005/1179 P&#13;
(Westdorp / Staatsbosbeheer)&#13;
(mrs. Valk, Van Osch en Kok en de raden mr. ing. Jansens&#13;
van Gellicum en ir. Duenk)&#13;
Ontbinding. Afgebroken onderhandelingen.&#13;
Schuldeisersverzuim. Opschorting.&#13;
[Pw, art. 55; BW, art. 6:52, 6:59 en 6:265]&#13;
Pachter schort betaling pachtprijs op, onder andere vanwege&#13;
het afbreken van onderhandelingen over allerlei&#13;
rechtsrelaties tussen partijen door de wederpartij. Onvoldoende&#13;
samenhang: opschorting onterecht. Ontbinding&#13;
van pachtovereenkomst en veroordeling tot betaling van&#13;
achterstallige pachtprijs.</inleiding><content>Arrest in de zaak van:&#13;
Cornelis Westdorp, wonende te De Cocksdorp, gemeente&#13;
Texel, appellant,&#13;
procureur: mr. P.M. Wilmink,&#13;
tegen:&#13;
de publiekrechtelijke rechtspersoon Staatsbosbeheer, gevestigd&#13;
te Driebergen-Rijsenburg,&#13;
geïntimeerde,&#13;
procureur: mr. J.M. Bosnak.&#13;
1. Het geding in eerste aanleg&#13;
Voor de procedure in eerste aanleg wordt verwezen naar de&#13;
inhoud van het vonnis van 13 oktober 2005, dat de pachtkamer&#13;
van de rechtbank te Alkmaar, sector kanton, locatie&#13;
Den Helder, tussen appellant (hierna te noemen: Westdorp)&#13;
als gedaagde en geïntimeerde (hierna te noemen: Staatsbosbeheer)&#13;
als eiser heeft gewezen. Van genoemd vonnis is een&#13;
fotokopie aan dit arrest gehecht.&#13;
2. Het geding in hoger beroep&#13;
2.1. Bij exploot van 11 november 2005 heeft Westdorp&#13;
aangezegd van genoemd vonnis in hoger beroep te&#13;
komen, met dagvaarding van Staatsbosbeheer voor dit&#13;
hof, heeft hij één grief tegen dat vonnis aangevoerd en&#13;
toegelicht, heeft hij bewijs aanboden, heeft hij een&#13;
aantal producties in het geding gebracht, en heeft hij geconcludeerd dat het hof het bestreden vonnis zal&#13;
vernietigen, en opnieuw recht doende bij arrest voor&#13;
zoveel mogelijk uitvoerbaar bij voorraad Staatsbosbeheer&#13;
alsnog in zijn vorderingen niet-ontvankelijk zal&#13;
verklaren althans deze aan hem als ongegrond zal ontzeggen,&#13;
met veroordeling van Staatsbosbeheer in de&#13;
kosten van beide instanties.&#13;
2.2. Ter rolle heeft Westdorp overeenkomstig de appeldagvaarding&#13;
van grieven gediend.&#13;
2.3. Bij memorie van antwoord heeft Staatsbosbeheer de&#13;
grieven bestreden, heeft hij bewijs aangeboden en een&#13;
aantal nieuwe producties in het geding gebracht, en&#13;
heeft hij geconcludeerd dat het hof het appel van&#13;
Westdorp zal verwerpen en het bestreden vonnis, voor&#13;
zoveel nodig onder aanvulling en/of verbetering van&#13;
gronden, zal bekrachtigen, met veroordeling van&#13;
Westdorp in de kosten van dit appel en met verklaring&#13;
dat deze proceskostenveroordeling uitvoerbaar bij&#13;
voorraad zal zijn, zulks met de bepaling dat over die&#13;
proceskostenveroordeling de wettelijke rente verschuldigd&#13;
zal zijn met ingang van veertien dagen na de&#13;
datum van het te dezen te wijzen arrest.&#13;
2.4. Daarna hebben partijen, eerst Westdorp en vervolgens&#13;
Staatsbosbeheer, bij akte het debat voortgezet en daarbij&#13;
nieuwe producties in het geding gebracht.&#13;
2.5. Ter zitting van 25 september 2006 hebben partijen de&#13;
zaak doen bepleiten,Westdorp door mr. M.L.M.&#13;
Frantzen, advocaat te Ouderkerk aan de Amstel, en&#13;
Staatsbosbeheer door mr. F. Sepmeijer, advocaat te&#13;
Den Haag; beiden hebben daarbij pleitnotities in het&#13;
geding gebracht. Ter zitting is aan beide partijen akte&#13;
verleend van het overleggen van nieuwe producties.&#13;
2.6. Vervolgens hebben partijen de stukken voor het wijzen&#13;
van arrest aan het hof overgelegd.&#13;
3. De vaststaande feiten&#13;
3.1. Op grond van hetgeen is gesteld en niet of onvoldoende&#13;
is weersproken dan wel blijkt uit de onbetwiste&#13;
inhoud van de overgelegde bescheiden, staat in&#13;
hoger beroep het navolgende vast.&#13;
3.2. Bij schriftelijke pachtovereenkomst van 6 maart 1987&#13;
heeft de rechtsvoorganger van Staatsbosbeheer met ingang&#13;
van 15 november 1986 aan G.J. Witte (hierna:&#13;
Witte) verpacht de hoeve Zeldenrust, in de pachtovereenkomst&#13;
aangeduid als de hoeve Hollandseweg,&#13;
kadastraal bekend gemeente Texel sectie A nrs. 4440&#13;
en 3984, ter grootte van in totaal 41.11.00 ha. De&#13;
overeenkomst is door de grondkamer voor Noord-&#13;
Holland op 31 maart 1987 goedgekeurd.&#13;
3.3. Bij schriftelijke pachtwijzigingsovereenkomst van 26&#13;
april 1991 is Westdorp met ingang van 15 november&#13;
1990 als pachter in de plaats gesteld van Witte. De&#13;
overeenkomst is door de grondkamer voor Noord-&#13;
Holland op 21 mei 1991 goedgekeurd.&#13;
3.4. Staatsbosbeheer heeft de eigendom verworven van&#13;
onder meer de hoeve Zeldenrust.&#13;
3.5. Tussen partijen bestaan diverse andere rechtsrelaties.&#13;
Tussen partijen is in 1999 en 2000 onderhandeld&#13;
over een zogenaamde totaaloplossing. In dat verband&#13;
hadden partijen op het oog dat de pachtovereenkomst&#13;
met betrekking tot de hoeve Zeldenrust zou worden&#13;
beëindigd en dat de hoeve (deels met terugwerkende&#13;
kracht) door Staatsbosbeheer aan Westdorp in erfpacht&#13;
zou worden uitgegeven. Ook na 2000 hebben&#13;
partijen verschillende malen met elkaar contact gehad&#13;
over de mogelijkheid om alsnog een totaaloplossing te&#13;
bereiken.&#13;
4. Beoordeling van het geschil in hoger beroep&#13;
4.1. Staatsbosbeheer heeft in dit geding gevorderd, kort samengevat,&#13;
ontbinding van de pachtovereenkomst met&#13;
betrekking tot de hoeve Zeldenrust, ontruiming van&#13;
die hoeve door Westdorp, betaling van achterstallige&#13;
pachtpenningen ad in totaal € 104.698,-, een gebruiksvergoeding&#13;
ad € 1.163,31 per maand voor het&#13;
voortgezet gebruik door Westdorp en een vergoeding&#13;
van € 2.915,99 voor buitengerechtelijke kosten.&#13;
Westdorp heeft in eerste aanleg geen verweer gevoerd.&#13;
Bij het bestreden vonnis heeft de pachtkamer in eerste&#13;
aanleg de vorderingen toegewezen met kleine modulaties&#13;
wat betreft de ingangsdatum van de ontbinding,&#13;
de ontruimingstermijn en de ingangsdatum van de&#13;
wettelijke rente. In hoger beroep voert Westdorp alsnog&#13;
verweer.&#13;
4.2. Westdorp heeft de berekening door Staatsbosbeheer&#13;
van onbetaalde pacht, door Staatsbosbeheer geactualiseerd&#13;
met productie 63 bij de memorie van antwoord,&#13;
niet gemotiveerd betwist.&#13;
4.3. Het hof stelt voorop dat het tweede lid van art. 55&#13;
Pachtwet de vrijheid van de pachtrechter om een vordering&#13;
tot ontbinding af te wijzen op de grond dat de&#13;
tekortkoming de ontbinding rechtvaardigt, beperkt in&#13;
die zin dat het de pachtrechter verplicht om de pachtovereenkomst&#13;
te ontbinden indien de pachter op het&#13;
moment van de uitspraak in gebreke is de pachtprijs&#13;
te voldoen, behoudens de bevoegdheid van de rechter&#13;
om de pachter op diens verzoek een betrekkelijk korte&#13;
termijn te gunnen om alsnog aan zijn verplichtingen&#13;
te voldoen.&#13;
4.4. Terecht betoogt Westdorp dan ook niet dat de tekortkoming&#13;
de ontbinding niet rechtvaardigt. Ook heeft&#13;
hij niet gevraagd om een betrekkelijk korte termijn in&#13;
de zojuist bedoelde zin. Wel heeft Westdorp zich erop&#13;
beroepen dat Staatsbosbeheer in schuldeisersverzuim&#13;
zou zijn komen te verkeren, in verband met een aan&#13;
Westdorp toekomend opschortingsrecht. De gronden&#13;
die Westdorp voor opschorting bezigt zijn zakelijk de&#13;
volgende:&#13;
a. Staatsbosbeheer aanvaardt, in strijd met hetgeen&#13;
door partijen is overeengekomen, gronden die thans&#13;
aan het Bureau Beheer Landbouwgronden (hierna:&#13;
BBL) toebehoren, niet in eigendom om deze vervolgens&#13;
aan Westdorp in erfpacht te geven.&#13;
b. Staatsbosbeheer heeft gronden die van Westdorp&#13;
zijn ontpacht niet gebruikt voor natuurontwikkeling,&#13;
maar heeft in plaats daarvan die gronden overgedragen&#13;
aan de exploitant van een golfbaan, ten behoeve&#13;
van de uitbreiding van die golfbaan.&#13;
c. Staatsbosbeheer heeft jegens Westdorp gehandeld&#13;
in strijd met de redelijkheid en billijkheid door te weigeren verder te onderhandelen over de onder 3.5&#13;
bedoelde totaaloplossing, waarbij ook de algemene&#13;
beginselen van behoorlijk bestuur zich doen gelden&#13;
omdat Staatsbosbeheer een publiekrechtelijke rechtspersoon&#13;
is.&#13;
4.5. Met betrekking tot de thans aan BBL toebehorende&#13;
gronden overweegt het hof als volgt. Staatsbosbeheer&#13;
heeft onder meer aangevoerd dat eerst herinrichting&#13;
van de gronden moet plaatsvinden en dat Westdorp&#13;
de gronden op dit moment onrechtmatig in gebruik&#13;
heeft, waardoor die herinrichting onmogelijk is.&#13;
Westdorp heeft niet betwist dat hij de gronden onrechtmatig&#13;
in gebruik heeft. Dat herinrichting door&#13;
SBB en/of BBL zou plaatsvinden, en dus niet door&#13;
Westdorp zelf, is met zoveel woorden opgenomen op&#13;
de derde pagina van de brief van Staatsbosbeheer van&#13;
18 juli 2000 (productie 2 bij de inleidende dagvaarding),&#13;
met de inhoud van welke brief Westdorp ook&#13;
volgens zijn eigen stellingen akkoord was. Tegen deze&#13;
achtergrond kan Westdorp Staatsbosbeheer niet verwijten&#13;
dat de bedoelde gronden niet aan hem in erfpacht&#13;
zijn uitgegeven. Van een opschortingsrecht kan&#13;
in zoverre dan ook geen sprake zijn.&#13;
4.6. Ten overvloede overweegt het hof dat – los van het&#13;
voorgaande – ook onvoldoende samenhang bestaat&#13;
tussen de aanspraak van Westdorp op Staatsbosbeheer&#13;
ter zake van de bedoelde gronden en de op hem rustende&#13;
verbintenis tot betaling van de pachtpenningen&#13;
met betrekking tot de hoeve Zeldenrust, om opschorting&#13;
te kunnen rechtvaardigen.&#13;
4.7. De kwestie van de golfbaan is reeds daarom niet van&#13;
belang, omdat de strekking van het standpunt Westdorp&#13;
klaarblijkelijk niet is dat hij verlangt dat Staatsbosbeheer&#13;
alsnog zijn beweerdelijke verplichtingen behoorlijk&#13;
nakomt en dat hij in dat geval zijnerzijds de&#13;
achterstallige pachtpenningen zal voldoen, zodat van&#13;
opschorting geen sprake kan zijn. Het hof verwijst in&#13;
dit verband naar het arrest van de Hoge Raad van 5&#13;
december 1997, NJ 1998, 169, inzake Kloth/Stripac.&#13;
4.8. Ten overvloede overweegt het hof nader als volgt.&#13;
Westdorp suggereert dat hij een hogere ontpachtingsvergoeding&#13;
zou hebben ontvangen, indien de uiteindelijke&#13;
bestemming van de ontpachte gronden hem&#13;
destijds bekend was geweest. Deze suggestie is niet&#13;
begrijpelijk. Art. 52 Pachtwet relateert de hoogte van&#13;
de aan de pachter verschuldigde schadeloosstelling&#13;
aan ‘de tijd, welke de pachter bij niet ontbinding ingevolge&#13;
de pachtovereenkomst nog op het gepachte&#13;
had kunnen blijven’. In vergelijkbare zin luidt art. 48&#13;
Pachtwet. Dat bekendheid met een andere bestemming&#13;
van de ontpachte gronden tot een hogere schadeloosstelling&#13;
zou hebben geleid, valt dan ook niet in&#13;
te zien. Daarnaast geldt dat ook onvoldoende samenhang&#13;
bestaat tussen de kwestie van de ontpachte gronden&#13;
en de verbintenis tot betaling van de pachtpenningen&#13;
met betrekking tot de hoeve Zeldenrust.&#13;
4.9. De onder 3.5 bedoelde totaaloplossing had mede betrekking&#13;
op de hoeve Zeldenrust en in dat verband&#13;
was ook sprake van een betalingsregeling met betrekking&#13;
tot de destijds bestaande betalingsachterstand.&#13;
Gelet daarop kan niet worden gezegd dat ook met betrekking&#13;
tot de kwestie van de totaaloplossing onvoldoende&#13;
samenhang bestaat met de verbintenis tot betaling&#13;
van de pachtpenningen met betrekking tot de&#13;
hoeve Zeldenrust.&#13;
4.10. Naar het hof begrijpt staat Westdorp niet op het&#13;
standpunt dat de onderhandelingen in 1999 en 2000&#13;
tot overeenstemming hebben geleid, maar verwijt hij&#13;
Staatsbosbeheer dat deze geweigerd heeft met hem te&#13;
contracteren. Het komt er derhalve op neer dat Westdorp&#13;
Staatsbosbeheer verwijt dat deze de onderhandelingen&#13;
heeft afgebroken.&#13;
4.11. In dit verband is van belang dat volgens het arrest van&#13;
de Hoge Raad van 12 augustus 2005, NJ 2005, 467,&#13;
inzake CBB/JPO, als – strenge en tot terughoudendheid&#13;
nopende – maatstaf voor de beoordeling van de&#13;
schadevergoedingsplicht bij afgebroken onderhandelingen&#13;
heeft te gelden dat ieder van de onderhandelende&#13;
partijen – die verplicht zijn hun gedrag mede&#13;
door elkaars gerechtvaardigde belangen te laten bepalen&#13;
– vrij is de onderhandelingen af te breken, tenzij&#13;
dit op grond van het gerechtvaardigd vertrouwen van&#13;
de wederpartij in het totstandkomen van de overeenkomst&#13;
of in verband met de andere omstandigheden&#13;
van het geval onaanvaardbaar zou zijn. Daarbij dient&#13;
rekening te worden gehouden met de mate waarin en&#13;
de wijze waarop de partij die de onderhandelingen afbreekt&#13;
tot het ontstaan van dat vertrouwen heeft bijgedragen&#13;
en met de gerechtvaardigde belangen van&#13;
deze partij. Hierbij kan ook van belang zijn of zich in&#13;
de loop van de onderhandelingen onvoorziene omstandigheden&#13;
hebben voorgedaan, terwijl, in het geval&#13;
onderhandelingen ondanks gewijzigde omstandigheden&#13;
over een lange tijd worden voortgezet, wat betreft&#13;
dit vertrouwen doorslaggevend is hoe daaromtrent ten&#13;
slotte op het moment van afbreken van de onderhandelingen&#13;
moet worden geoordeeld tegen de achtergrond&#13;
van het gehele verloop van de onderhandelingen.&#13;
De enkele omstandigheid dat Staatsbosbeheer&#13;
een publiekrechtelijke rechtspersoon is, zodat Staatsbosbeheer&#13;
ook in zijn privaatrechtelijk handelen de algemene&#13;
beginselen van behoorlijk bestuur in acht&#13;
heeft te nemen, brengt niet mee dat in het onderhavige&#13;
geval een wezenlijk andere maatstaf zou gelden.&#13;
4.12. Het debat van partijen met betrekking tot het afbreken&#13;
van de onderhandelingen – of, volgens het standpunt&#13;
van Staatsbosbeheer, het tekortschieten van&#13;
Westdorp in de nakoming van een inmiddels totstandgekomen&#13;
overeenkomst, welk tekortschieten&#13;
voor Staatsbosbeheer aanleiding is geweest om die&#13;
overeenkomst bij brief van 1 juli 2004 te ontbinden –&#13;
spitst zich toe op de door Staatsbosbeheer op papier&#13;
gestelde totaalregeling van oktober 2000. Westdorp&#13;
spreekt in dat verband van een eenzijdig dictaat dat&#13;
onvoldoende rekening houdt met zijn belangen; de&#13;
ondertekening van bedoeld stuk heeft hij geweigerd.&#13;
4.13. Bij memorie van grieven (p. 4-5) stelt Westdorp dat&#13;
er discrepanties op niet-ondergeschikte punten bestaan&#13;
tussen de brieven van 15 augustus en 19 oktober&#13;
2000. In dat verband wijst Westdorp op verschillen in hetgeen in beide brieven is vermeld omtrent&#13;
achterstallig onderhoud en waterschapslasten. Daarop&#13;
heeft Staatsbosbeheer bij memorie van antwoord&#13;
overgelegd de correspondentie die tussen 15 augustus&#13;
en 19 oktober 2000 door partijen is gevoerd. Uit de&#13;
brief van mr. E.P.Westenbrink van DAS Rechtsbijstand&#13;
namens Westdorp van 10 oktober 2000 (productie&#13;
60 bij memorie van antwoord) blijkt dat toen&#13;
nog met betrekking tot één punt discussie bestond.&#13;
Staatsbosbeheer heeft vervolgens bij faxbericht van 12&#13;
oktober 2000 (productie 62 bij memorie van antwoord)&#13;
een voorstel gedaan dat van de zijde van&#13;
Westdorp bij faxbericht van 13 oktober 2000 is aanvaard&#13;
(productie 3 bij de inleidende dagvaarding). De&#13;
stelling van Westdorp dat de brief van 19 oktober&#13;
2000, die de verschillende elementen van de totaalregeling&#13;
opsomt, geen goede weergave is van hetgeen&#13;
tussen partijen eerder was besproken, is door hem in&#13;
het licht van bedoelde correspondentie onvoldoende&#13;
gemotiveerd. Dat Staatsbosbeheer vast heeft gehouden&#13;
aan de inhoud van de brief van 19 oktober 2000&#13;
en geweigerd heeft met Westdorp te onderhandelen&#13;
over nieuwe door hem gestelde voorwaarden, is gelet&#13;
op het voorgaande alleszins begrijpelijk.&#13;
4.14. Uit de overgelegde correspondentie volgt verder&#13;
onder meer dat Westdorp enige tijd geweigerd heeft&#13;
met het districtshoofd van Staatsbosbeheer op Texel,&#13;
Van Groeningen, te overleggen.&#13;
4.15. Gelet op het voorgaande en uitgaande van de onder&#13;
4.11 bedoelde maatstaf kan niet worden gezegd dat&#13;
het aan Staatsbosbeheer niet vrijstond om de onderhandelingen&#13;
met Westdorp af te breken toen bleek&#13;
dat Westdorp bleef bij zijn weigering om de brief van&#13;
19 oktober 2000 te ondertekenen. Hetgeen Westdorp&#13;
aan zijn verweer ten grondslag heeft gelegd, is derhalve&#13;
ondeugdelijk.&#13;
4.16. De omstandigheid dat Westdorp bij brief van 25 juli&#13;
2006 (overgelegd ter gelegenheid van het pleidooi) –&#13;
na de voltooiing van het schriftelijke debat in de onderhavige&#13;
procedure – heeft laten weten te hebben besloten&#13;
‘de overeenkomst van oktober 2000 ongewijzigd&#13;
te accepteren en te ondertekenen’, maakt het&#13;
voorgaande niet anders. Uitgaande van de eigen zienswijze&#13;
van Westdorp dat eerder geen overeenkomst tot&#13;
stand was gekomen, geldt dat het in de brief van 19&#13;
oktober 2000 neergelegd aanbod van Staatsbosbeheer&#13;
op 25 juli 2006 reeds lang was vervallen. Ten overvloede&#13;
overweegt het hof dat hetzelfde het geval is indien&#13;
wordt uitgegaan van de zienswijze van Staatsbosbeheer&#13;
dat in oktober 2000 wel een overeenkomst tot&#13;
stand is gekomen. Die overeenkomst is door Staatsbosbeheer&#13;
bij brief van 1 juli 2004 ontbonden en zij&#13;
heeft in verband met de bestendige weigering van&#13;
Westdorp om aan de overeenkomst gevolg te geven,&#13;
deze ook kunnen ontbinden. Op 25 juli 2006 was&#13;
geen aanbod van Staatsbosbeheer van kracht om op&#13;
de in oktober 2000 overeengekomen voorwaarden&#13;
opnieuw een overeenkomst aan te gaan.&#13;
4.17. Gelet op hetgeen hiervoor is overwogen, faalt het verweer&#13;
tegen de gevorderde ontbinding van de pachtovereenkomst&#13;
in al haar onderdelen. In zoverre faalt&#13;
derhalve de grief.&#13;
4.18. Tegenover de gevorderde ontruiming heeft Westdorp&#13;
aangevoerd dat de woning van de hoeve Zeldenrust&#13;
met instemming van Staatsbosbeheer aan een derde,&#13;
namelijk Witte, is verhuurd. Staatsbosbeheer heeft&#13;
echter geen ontruiming door Witte gevorderd, maar&#13;
slechts ontruiming door Westdorp. Voor zover Westdorp&#13;
heeft kunnen menen dat Witte is begrepen in de&#13;
woorden ‘al die… zich daarin van de zijde vanWestdorp&#13;
mag bevinden’, zoals die woorden in het petitum&#13;
van de inleidende dagvaarding en in het dictum&#13;
van het bestreden vonnis voorkomen, heeft Staatsbosbeheer&#13;
in hoger beroep voldoende verhelderd dat&#13;
Witte daarin níét is begrepen. Ook het verweer tegen&#13;
de gevorderde ontruiming faalt derhalve en ook in zoverre&#13;
faalt de grief.&#13;
4.19. Wat betreft de gevorderde betaling van de achterstallige&#13;
pachtpenningen heeftWestdorp zich in de eerste&#13;
plaats beroepen op de gehoudenheid van Staatsbosbeheer&#13;
om naar maatstaven van redelijkheid en billijkheid&#13;
te trachten om tot volledige overeenstemming&#13;
met hem te komen. Dit verweer is ondeugdelijk op&#13;
grond van hetgeen hiervoor onder 4.11 tot en met&#13;
4.16 is overwogen.&#13;
4.20. Westdorp heeft zich in de tweede plaats op het standpunt&#13;
gesteld dat Staatsbosbeheer zijn recht op invordering&#13;
van de achterstallige pachtpenningen heeft verwerkt&#13;
door het in opdracht van Staatsbosbeheer door&#13;
DLV in november 1999 opgestelde bindend advies&#13;
ter zake van onder andere de pachtprijs en de totaaloplossing&#13;
van oktober 2000. Naar ook uit de eigen&#13;
stellingen van Westdorp volgt, is bedoeld advies van&#13;
DLV opgesteld in het kader van de onderhandelingen&#13;
over de totaaloplossing. Nu die totaaloplossing door&#13;
eigen toedoen van Westdorp van de baan is – het hof&#13;
verwijst andermaal naar hetgeen onder 4.11 tot en&#13;
met 4.16 is overwogen – is daarmee aan bedoeld advies&#13;
het belang ontvallen. Daar komt nog bij dat bedoeld&#13;
bindend advies betrekking had op andere percelen&#13;
dan die het voorwerp zijn van de pachtovereenkomst&#13;
met betrekking tot de hoeve Zeldenrust.&#13;
4.21. Westdorp heeft in de derde plaats zich erop beroepen&#13;
dat de vordering met betrekking tot achterstallige&#13;
pachtpenningen onvoldoende zou zijn bewezen, onderbouwd&#13;
en/of gespecificeerd. Bij memorie van antwoord&#13;
heeft Staatsbosbeheer een specificatie van de&#13;
verschuldigde pachtpenningen overgelegd (productie&#13;
63 bij memorie van antwoord), waarvan Westdorp de&#13;
feitelijke juistheid niet meer heeft betwist, zodat ook&#13;
in zoverre het verweer van Westdorp faalt.&#13;
4.22. Westdorp heeft zich ten slotte beroepen op verjaring&#13;
over de periode tot en met 1 juli 1999, zijnde vijf&#13;
jaren voorafgaand aan de brief van Staatsbosbeheer&#13;
van 1 juli 2004, waarbij Westdorp tot betaling is aangemaand.&#13;
Hiertegenover voert Staatsbosbeheer aan&#13;
dat de pachtpenningen over de bedoelde periode eerst&#13;
opeisbaar waren toen begin 2005 definitief duidelijk&#13;
was dat de totaaloplossing geen reële optie meer was.&#13;
Het standpunt van Staatsbosbeheer moet worden verworpen. De opeisbaarheid van de pachtpenningen&#13;
werd niet opgeschort door de onderhandelingen over&#13;
een totaaloplossing. Het vorderingsrecht wat betreft&#13;
de over de periode tot en met 1 juli 1999 verschuldigd&#13;
geworden pachtpenningen is verjaard. In zoverre&#13;
slaagt de grief.&#13;
4.23. Volgens de onbetwiste stellingen van Staatsbosbeheer&#13;
bedraagt de pachtprijs thans in totaal € 13.959,75 (is&#13;
ƒ 30.763,24) per jaar, verschuldigd in twee termijnen,&#13;
waarvan de eerste vervalt op 1 mei en de tweede op 1&#13;
november. Uitgaande van de hiervoor bedoelde specificatie&#13;
is in de periode tot en met 1 juli 1999 een bedrag&#13;
van € 20.939,63 verschuldigd geworden en is&#13;
vanaf 1 juli 1999 tot 1 juni 2005 – de vordering van&#13;
Staatsbosbeheer ziet volgens de inleidende dagvaarding&#13;
op de periode tot 1 juni 2005 – een bedrag verschuldigd&#13;
geworden van in totaal € 83,758,50. Voor&#13;
zover het de bedoeling is geweest van Staatsbosbeheer&#13;
om met de overlegging van meerbedoelde specificatie&#13;
haar vordering te vermeerderen met het bedrag van de&#13;
tweede termijn van 2005, is die eisvermeerdering niet&#13;
op de door wet voorgeschreven wijze gedaan en was&#13;
die vermeerdering voor Westdorp ook onvoldoende&#13;
kenbaar. Uit een en ander volgt dat de vordering met&#13;
betrekking tot de achterstallige pachtpenningen tot&#13;
het genoemde bedrag van € 83.758,50 toewijsbaar is,&#13;
te vermeerderen met de wettelijke rente over een bedrag&#13;
van € 69.798,75 vanaf 20 juli 2004 en over een&#13;
bedrag van € 13.959,75 vanaf 11 juli 2005.&#13;
4.24. Wat betreft de gevorderde buitengerechtelijke kosten&#13;
heeft Westdorp zich op het standpunt gesteld dat&#13;
door Staatsbosbeheer in het geheel geen buitengerechtelijke&#13;
kosten zijn gemaakt, omdat de door de advocaat&#13;
van Staatsbosbeheer verrichte werkzaamheden&#13;
geen verband hielden met incasseren van een vordering&#13;
buiten rechte maar direct verband hielden met de&#13;
tegen Westdorp te starten civiele procedures, dan wel&#13;
uitsluitend een sommatie betroffen. Dit verweer treft&#13;
geen doel. Weliswaar is het op zichzelf juist dat een&#13;
groot deel van de door Staatsbosbeheer voorafgaande&#13;
aan de inleidende dagvaarding gemaakte kosten in&#13;
feite zullen hebben gediend ter instructie van de zaak&#13;
– dat geldt met name voor (het merendeel van) de&#13;
kosten voor het bestuderen van stukken en van recht&#13;
– maar uit de stukken volgt dat ook aanzienlijke kosten&#13;
zijn gemaakt voor het voeren van correspondentie&#13;
met in ieder geval mede Westdorp en diens advocaat,&#13;
onder meer in verband met pogingen in juli 2004 om&#13;
alsnog tot een minnelijke regeling te komen. Het bedrag&#13;
van de buitengerechtelijke kosten die niet ter instructie&#13;
van de zaak hebben gediend, is schattenderwijs&#13;
te stellen op een bedrag van € 1.785,- inclusief&#13;
omzetbelasting. In zoverre slaagt de grief derhalve gedeeltelijk.&#13;
4.25. Tegen de overige onderdelen van het bestreden vonnis,&#13;
waaronder de toewijzing van een gebruiksvergoeding&#13;
voor de periode van het voortgezet gebruik, formuleertWestdorp&#13;
geen gemotiveerde bezwaren.&#13;
4.26. De slotsom is dat het bestreden vonnis behoort te&#13;
worden vernietigd voor zover bij dat vonnis Westdorp&#13;
is veroordeeld om aan Staatsbosbeheer te betalen een&#13;
bedrag van € 107.613,99 wegens achterstallige&#13;
pachtsommen en buitengerechtelijke incassokosten,&#13;
vermeerderd met wettelijke rente, en dat in plaats&#13;
daarvan Westdorp behoort te worden veroordeeld tot&#13;
betaling van in totaal € 85.543,50, te vermeerderen&#13;
met de wettelijke rente over een bedrag van&#13;
€ 69.798,75 vanaf 20 juli 2004 en over een bedrag&#13;
van € 13.959,75 vanaf 11 juli 2005, een en ander&#13;
met bekrachtiging van het bestreden vonnis voor het&#13;
overige. Het hof zal Westdorp, als de overwegend in&#13;
het ongelijk gestelde partij, veroordelen in de kosten&#13;
van het hoger beroep.&#13;
4.27. Voor de door Staatsbosbeheer gevraagde uitvoerbaarbijvoorraadverklaring&#13;
van de proceskostenveroordeling&#13;
bestaat geen grond gelet op art. 134 Pachtwet.&#13;
De gevorderde wettelijke rente over het bedrag van de&#13;
te liquideren proceskosten met ingang van veertien&#13;
dagen na de datum van dit arrest, waartegen door&#13;
Westdorp geen verweer is gevoerd, is wel toewijsbaar.&#13;
5. Beslissing&#13;
Het hof, recht doende in hoger beroep:&#13;
vernietigt het vonnis van de pachtkamer van de rechtbank&#13;
te Alkmaar, sector kanton, locatie Den Helder, van 13 oktober&#13;
2005 voor zover bij dat vonnis Westdorp is veroordeeld&#13;
om aan Staatsbosbeheer te betalen een bedrag van&#13;
€ 107.613,99 wegens achterstallige pachtsommen en buitengerechtelijke&#13;
incassokosten, vermeerderd met wettelijke&#13;
rente, en doet in zoverre opnieuw recht;&#13;
veroordeelt Westdorp om tegen behoorlijk bewijs van kwijting&#13;
aan Staatsbosbeheer te betalen een bedrag van&#13;
€ 85.543,50, te vermeerderen met de wettelijke rente over&#13;
€ 69.798,75 vanaf 20 juli 2004 en over € 13.959,75 vanaf&#13;
11 juli 2005 tot de dag van voldoening;&#13;
bekrachtigt genoemd vonnis voor het overige;&#13;
veroordeelt Westdorp in de kosten van het hoger beroep,&#13;
tot aan deze uitspraak aan de zijde van Staatsbosbeheer begroot&#13;
op € 5.708,50 voor salaris procureur en op € 244,-&#13;
voor griffierecht, te vermeerderen met de wettelijke rente&#13;
over deze bedragen, te rekenen vanaf veertien dagen na&#13;
heden tot de dag van voldoening.</content><legacyfootnotes/><footnotes><footnote/></footnotes><auteurs>mrs. Valk, Van Osch en Kok en de raden mr. ing. Jansens&#13;
van Gellicum en ir. Duenk</auteurs><published>2008-06-01 00:00:00</published><modified>2017-06-16 16:17:51</modified><editiondate>2008-06-01</editiondate><htmlpath>https://denhollander.info/artikel/7262</htmlpath></article>
</articles></edition>
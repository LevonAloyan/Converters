<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2002</searchword><id>5593</id><udhid>UDH:TvAR/5593</udhid><titel>Kwekersrecht in een Communautair perspectief</titel><searchwords><searchword>TvAR 9/2002</searchword><searchword>UDH:TvAR/5593</searchword></searchwords><attachments><attachment><name>2002_nr 9_Artikel_Kiewiet.pdf</name><extention>pdf</extention><url>https://denhollander.info/download/5525/ci</url></attachment></attachments><inleiding>Inleiding&#13;
Sinds medio 1995 is een systeem van communautair kwekersrecht operationeel dat&#13;
het mogelijk maakt nieuwe plantenrassen kwekersrechtelijk te beschermen op het&#13;
niveau van de Europese Unie. Op basis van één aanvraag kan een kwekersrecht worden&#13;
verkregen dat geldig is in alle EU Lidstaten. De eerste communautaire kwekersrechten&#13;
werden door het Communautair Bureau voor Plantenrassen, bekend onder&#13;
het acroniem CPVO, in september 1996 verleend. Inmiddels (situatie op 7 juni 2002)&#13;
zijn er 14.986 aanvragen voor Communautair kwekersrecht geregistreerd en 9.248&#13;
rechten verleend, waarvan er nog 7.425 van kracht zijn. Er bevinden zich derhalve in&#13;
de orde van 5000 aanvragen in de pijplijn.&#13;
Wanneer deze cijfers vergeleken worden met de statistieken betreffende de nationale&#13;
systemen van de EU Lidstaten, dan kan niet anders worden geconcludeerd dan dat&#13;
het Communautaire systeem als alternatief voor nationale bescherming in een duidelijke&#13;
behoefte voorziet. Zoals blijkt uit de recentelijk door WIPO gepubliceerde&#13;
Industrial Property Statistics 2000, was het aantal aanvragen voor Communautair&#13;
kwekersrecht, ruim 2000, in het jaar 2000 ongeveer gelijk aan de som van alle binnen&#13;
de Gemeenschap geregistreerde aanvragen voor nationaal kwekersrecht. Dit illustreert&#13;
dat de markt voor veel nieuwe plantenrassen niet door landsgrenzen wordt bepaald.</inleiding><content>Het Communautair systeem en het UPOV-Verdrag&#13;
Het Communautaire systeem neergelegd in de Verordening van de Raad (EG)&#13;
2100/94 (de basisverordening) en daarop gebaseerde uitvoeringsverordeningen is&#13;
voor wat betreft het materiële recht gebaseerd op het UPOV-Verdrag versie 1991.&#13;
Op een aantal onderdelen volgt het materieelrechtelijke deel van de basisverordening&#13;
niet de letterlijke tekst van de desbetreffende bepalingen van het UPOVVerdrag.&#13;
In het kader van deze inleiding wil ik nader ingaan op twee belangrijke,&#13;
tekstueel van de UPOV-bepalingen afwijkende, voorschriften van de basisverordening.&#13;
De goede verstaander zal het niet zijn ontgaan dat ik niet heb gezegd dat het&#13;
hier om inhoudelijk van de UPOV-bepalingen afwijkende voorschriften gaat. Het is&#13;
mijn overtuiging dat de Communautaire wetgever niet heeft beoogd op onderdelen&#13;
met de strekking van het UPOV-Verdrag strijdige voorschriften in het leven te&#13;
roepen. Ik baseer deze overtuiging in de eerste plaats op het relevante onderdeel van de preambule van de basisverordening: “…overwegende dat deze verordening&#13;
rekening houdt met de bestaande internationale verdragen zoals het Internationaal&#13;
Verdrag tot bescherming van kweekproducten (UPOV-Verdrag)…”.&#13;
Voorts moge de bedoeling van de communautaire wetgever blijken uit het aan de&#13;
UPOV Council gerichte verzoek van de Europese Commissie d.d. 1 april 1997 om&#13;
een advies inzake “the conformity of Community Legislation on Community plant&#13;
variety rights with the provisions of the 1991 Act of the UPOV Convention”. Dit&#13;
verzoek is naar mag worden aangenomen gedaan in de overtuiging dat die conformiteit&#13;
bestaat. Hoe dit ook zij, de UPOV Council heeft in zijn vergadering van 29 april&#13;
1997 besloten een positief advies uit te brengen inzake de conformiteit van de&#13;
Gemeenschapswetgeving inzake kwekersrecht met het UPOV-Verdrag. Een en ander&#13;
gebeurde op basis van een analyse van deze wetgeving uitgevoerd door het bureau&#13;
van UPOV.&#13;
Aangezien de Communautaire wetgever conformiteit met het UPOV-Verdrag voor&#13;
ogen stond, moeten de tekstuele afwijkingen van dit verdrag die in de basisverordening&#13;
voorkomen naar mijn mening worden geduid als pogingen de in het geding zijnde&#13;
UPOV-bepalingen te verduidelijken. Nadere beschouwing van de twee eerder&#13;
gereleveerde afwijkende onderdelen van de basisverordening zal moeten uitwijzen in&#13;
hoeverre de Communautaire wetgever daarin, voor wat die bepalingen betreft, is&#13;
geslaagd.&#13;
Artikel 10 van de basisverordening (nieuwheid)&#13;
Het eerste lid van dit artikel – voor de vergelijkbaarheid met de tekst van desbetreffende&#13;
bepaling van het UPOV-Verdrag heb ik de Engelse versie weergegeven –&#13;
luidt, voor zover hier van belang, als volgt:&#13;
1. A variety shall be deemed to be new if, at the date of application determined pursuant&#13;
to Article 51, variety constituents or harvested material of the variety have not been&#13;
sold or otherwise disposed of to others, by or with the consent of the breeder…, for&#13;
purposes of exploitation of the variety ….&#13;
Deze tekst is inhoudelijk gelijk aan die van het eerste lid van artikel 6 van het UPOVVerdrag,&#13;
zij het dat in de UPOV-tekst in plaats van “variety constituants (componenten)&#13;
or harvested material” wordt gesproken van “propagating or harvested material”.&#13;
Gelet op de in artikel 5, lid 3, van de basisverordening opgenomen definitie van&#13;
variety constituants, “entire plants or plants as far as such parts are capable of producing&#13;
a entire plants” omvat dit het begrip “propagating material”.&#13;
Waar het UPOV-Verdrag het voor zover het betreft de hoofdregel inzake nieuwheid&#13;
laat bij hetgeen is verwoord in het eerste lid van artikel 6, bevat de eerste volzin van&#13;
het tweede lid van artikel 10 van de basisverordening een uitzondering op of nadere&#13;
uitwerking van, ik kom hier later op terug, de in het eerste lid gegeven hoofdregel. “The disposal of variety constituents to an official body for statutory purposes, or to&#13;
others on the basis of a contractual or other legal relationship solely for production,&#13;
reproduction, multiplication, conditioning or storage, shall not be deemed to be a disposal&#13;
to others within the meaning of paragraph 1, provided that the breeder preserves&#13;
the exclusive right of disposal of these and other variety constituents, and no further&#13;
disposal is made.”&#13;
Kort gezegd houdt deze bepaling in dat het afstaan van componenten aan een officiële&#13;
instantie of aan anderen met het oog op ondermeer vermeerdering niet als (de nieuwheid&#13;
schadende) afstand in de zin van het eerste lid wordt beschouwd, indien de&#13;
kweker het uitsluitende beschikkingsrecht over deze en andere componenten van het&#13;
ras in kwestie behoudt.&#13;
Op deze bepaling maakt de tweede volzin van artikel 10, lid 21 weer een uitzondering:&#13;
deze vorm van disposal (waarbij de kweker het beschikkingsrecht behoudt)&#13;
wordt wel als disposal in de zin van lid 1 en dus als nieuwheid schadend beschouwd,&#13;
indien de variety constituants herhaaldelijk worden gebruikt bij de voortbrenging van&#13;
hybriden en er afstand van componenten of oogstmateriaal van die hybriden plaats&#13;
vindt. Met andere woorden: indien een kweker ouderlijnen “afstaat” aan een derde,&#13;
zonder het eigendomsrecht daarvan uit handen te geven, voor de productie van&#13;
hybriden en uitgangs- of oogstmateriaal van die hybriden wordt verkocht, dan&#13;
schaadt dit afstaan van materiaal van de hybride de nieuwheid van de ouderlijnen.&#13;
Vindt de productie van hybriden binnen de eigen onderneming van de kweker plaats&#13;
dan is het afstaan van materiaal van de hybride niet nieuwheid schadend voor de&#13;
gebruikte ouderlijnen.&#13;
De vraag die rijst is of het bepaalde bij artikel 10, lid 2, basisverordening in overeenstemming&#13;
is met de strekking van hetgeen bij artikel 6 van het UPOV-Verdrag inzake&#13;
nieuwheid is bepaald. Deze vraag kan alleen maar bevestigend worden beantwoord,&#13;
indien de regeling van het tweede lid van artikel 10 als een nadere uitwerking van het&#13;
eerste lid (lees artikel 6, eerste lid, UPOV-Verdrag) en niet als uitzondering daarop&#13;
moet worden aangemerkt. Voor zo’n uitzondering geeft het UPOV-Verdrag immers&#13;
geen basis.&#13;
Voor wat betreft de bepaling van de eerste volzin meen ik dat inderdaad van een met&#13;
de strekking van het UPOV-Verdrag in overeenstemming zijnde verduidelijking sprake&#13;
is. Het afstaan van componenten (propagating material) van een beschermd ras in de&#13;
daarin vermelde gevallen, zonder dat de kweker de uiteindelijke beschikkingsbevoegdheid&#13;
verliest, kan m.i. niet als nieuwheidschadende afstand “for purposes of&#13;
exploitation of the variety” worden aangemerkt.&#13;
De tweede volzin van meergenoemd artikellid, dat zoals gezegd een verbinding legt&#13;
tussen de verhandeling van componenten van hybriden en de nieuwheid van de&#13;
ouderlijnen van die hybriden, levert meer problemen op. Met betrekking tot de nieuwheid van ouderlijnen bestaan er twee lijnrecht tegenover&#13;
elkaar staande interpretaties van het betreffende onderdeel van het UPOV-Verdrag.&#13;
1. Het afstaan van componenten van hybriden is irrelevant voor de nieuwheid van de&#13;
ouderlijnen.&#13;
2. Het afstaan van componenten van hybriden is nieuwheidschadend voor de&#13;
gebruikte ouderlijnen.&#13;
Welke interpretatie is de juiste?&#13;
De eerste interpretatie wordt onder meer aangehangen door ASSINSEL. In een in&#13;
mei 2000 aangenomen Position Paper wordt onder meer het volgende overwogen:&#13;
“Some offices are arguing that … the seed of the hybrid variety represents the&#13;
“harvested material of the parental lines”.&#13;
Assinsel considers that interpretation as not correct:&#13;
Obviously it is not valid for the male parent.&#13;
It is not valid either for the line used as the female parent of the hybrid as, if we plant&#13;
the product harvested on the female parental line, the progeny will not be the female&#13;
parental line itself. That means that the interpretation considering that the hybrid&#13;
variety represents the harvested material of the parental line is not consistent with the&#13;
UPOV definition of a variety, considered as a unit with regard to its suitability to be&#13;
propagated unchanged.&#13;
Of course parental lines have to fulfil the normal novelty criteria as do other&#13;
varieties….”&#13;
Naar mijn mening is de door Assinsel gegeven interpretatie uitgaande van een puur&#13;
tekstuele benadering van de relevante UPOV-tekst (art. 6, lid 1) de juiste. Vanuit&#13;
biologisch standpunt valt het immers moeilijk vol te houden dat het zaad van een&#13;
hybride, harvested material is van de gebruikte vrouwelijke ouderlijn laat staan van&#13;
de vaderlijn.&#13;
Het staat echter wel vast, dat een deel van de deelnemers aan de Diplomatieke&#13;
Conferentie van maart 1991, die wellicht een ander biologieboek hadden bestudeerd,&#13;
een ander oordeel was toegedaan.&#13;
In paragraaf 372.2 van de records van deze conferentie treffen we het volgende&#13;
statement van de USA vertegenwoordiger aan in reactie op een Duits voorstel2 om&#13;
artikel 6 van het ontwerp verdrag te amenderen.&#13;
“In his delegation’s opinion, if an inbred was being kept secret and only the harvested&#13;
material from that inbred was made available in the form of a hybrid, then it would&#13;
seem rather unfair that after a number of years of exploitation, when there was a danger&#13;
that that inbred may become known, the breeder should…. obtain a further 20 or&#13;
more years of protection” Bestudering van de records leert dat de door de USA naar voren gebrachte opvatting&#13;
dat een hybride oogstmateriaal van de inteeltlijn is, niet door andere delegaties werd&#13;
bestreden. Aangenomen moet dan ook worden dat tenminste een deel der aanwezige&#13;
delegaties die opvatting deelden en zich daarop baserend met de inhoud van de uiteindelijke&#13;
tekst van artikel 6, eerste lid, akkoord zijn gegaan.&#13;
Steun voor deze aanname is te vinden in het verloop van de discussies over dit&#13;
onderwerp die zich in een tweetal vergaderingen van the Legal and Administrative&#13;
Committee van UPOV (forty-first session, April 2000 en forty-third session, April&#13;
2001) hebben afgespeeld. De voorzitter van de vergadering bereikte, volgens het verslag&#13;
van de april 2000 vergadering, de volgende conclusie:&#13;
“The chairman concluded that, as expressed by several Member States, the basic view&#13;
on the issue seemed to be that the novelty of the inbred lines was lost by the exploitation&#13;
of the hybrid variety. He also noted, however, that note should be taken of the&#13;
different positions expressed in the session.”&#13;
Op verzoek van Assinsel werd de discussie een jaar later heropend. Deze organisatie&#13;
bepleitte daar met vuur de eigen, hiervoor vermelde, interpretatie. Deze interpretatie&#13;
werd gesteund door het CPVO en Japan. Frankrijk en de USA deelden deze interpretatie&#13;
echter niet. De Franse afgevaardigde gaf als haar mening te kennen dat het de&#13;
bedoeling van de Diplomatieke Conferentie was geweest, dat exploitatie van een&#13;
hybride de nieuwheid van de ouders zou schaden. Zij constateerde echter dat de&#13;
conferentie er kennelijk niet in was geslaagd die bedoeling in de verdragstekst tot&#13;
uitdrukking te brengen.&#13;
De conclusie van de vergadering was dat beide interpretaties mogelijk waren.&#13;
De tweede interpretatie heeft haar neerslag gekregen in de nationale wetgeving van&#13;
een aantal UPOV lid-staten, zoals Duitsland en het Verenigd Koninkrijk.3&#13;
De Communautaire wetgeving neergelegd in de tweede volzin van artikel 10, lid 2,&#13;
van de basisverordening houdt het midden tussen de beide interpretaties: het afstaan&#13;
van componenten van hybriden is slechts dan nieuwheidschadend voor de ouderlijnen&#13;
in kwestie, indien ook fysieke afstand van de ouderlijnen zelf is gedaan. Misschien&#13;
ligt ook hier de waarheid in het midden. Het is mij niet bekend of de door de&#13;
Gemeenschapswetgever gekozen oplossing navolging heeft gekregen. Artikel 13, lid 6, van de basisverordening (in wezen afgeleide rassen)&#13;
De introductie van het begrip “in wezen afgeleide rassen” (naar hun Engelse aanduiding,&#13;
essentially derived varieties, hierna te noemen: edv’s) en het daaraan gekoppelde&#13;
begrip, afhankelijk kwekersrecht, in het UPOV-Verdrag 1991 wordt als één van de&#13;
belangrijkste nieuwe elementen, zoniet het belangrijkste, ter versterking van het kwekersrecht&#13;
beschouwd.4&#13;
Het leerstuk van het afhankelijk kwekersrecht houdt in dat de toestemming van de&#13;
houder van een kwekersrecht op een “oorspronkelijk ras” is vereist voor het verrichten&#13;
van de handelingen waartoe normaliter de kwekersrechthouder bevoegd is, met&#13;
betrekking tot een in wezen van dat oorspronkelijke ras afgeleid ras. Deze regel gaat&#13;
ook op, daarover bestaat nog wel eens een misverstand, indien het afgeleide ras niet&#13;
zelf kwekersrechtelijk is beschermd. De consequentie van de regeling is dat voor de&#13;
commerciële exploitatie van een edv overeenstemming moet zien te worden bereikt&#13;
met de houder van het kwekersrecht op het ras waarvan het is afgeleid.&#13;
De achtergrond van de uitbreiding van de reikwijdte van het kwekersrecht tot van het&#13;
oorspronkelijke ras in wezen afgeleide rassen, was de onvrede die bestond in kringen&#13;
van kwekers van vegetatief vermeerderde gewassen, vnl. siergewassen, fruitgewassen&#13;
en aardappels, over het feit dat onder het kwekersrecht gebaseerd op de vroegere versies&#13;
van het UPOV-Verdrag derden kwekersrecht konden verkrijgen voor mutanten&#13;
van beschermde rassen, zonder dat de oorspronkelijke kweker in de vruchten van de&#13;
exploitatie van die mutanten kon delen.5 Een andere verschijnsel dat tot de invoering&#13;
van het afhankelijk kwekersrecht heeft geleid was de ontwikkeling van technieken die&#13;
de weg openden om door middel van genetische manipulatie nieuwe eigenschappen&#13;
aan bestaande rassen toe te voegen. Traditionele kwekers waren bevreesd dat de aldus&#13;
gecreëerde nieuwe rassen zouden worden geëxploiteerd zonder dat de kweker van de&#13;
oorspronkelijke rassen daarvoor financieel zou worden gecompenseerd.&#13;
In artikel 14 (5) sub (b) van de UPOV–1991 conventie is de volgende definitie van&#13;
essentially derived varieties opgenomen:&#13;
“…a variety shall be deemed to be essentially derived from another variety (the initial&#13;
variety) when&#13;
it is predominantly derived from the initial variety, or from a variety that is itself&#13;
predominantly derived from the initial variety, while retaining the expression of the&#13;
essential characteristics that result from the genotype or combination of genotypes of&#13;
the initial variety;&#13;
it is clearly distinguishable from the initial variety and;&#13;
except for the differences which result from the act of derivation, it conforms to the&#13;
initial variety in the expression of the essential characteristics that result from the&#13;
genotype or combination of genotypes of the initial variety.” Zoals de heer Krieno Fikkert, secretaris van de Raad voor het Kwekersrecht, in een&#13;
door PLANTUM, afdeling Sierteeltveredeling belegde bijeenkomst6 terecht heeft&#13;
betoogd, is de tekst van deze bepaling indien naar de letter geïnterpreteerd, innerlijk&#13;
niet geheel consistent. Immers, in paragraaf (i) tweede zinsdeel, wordt, ongeconditioneerd,&#13;
als vereiste voor een edv gesteld dat deze de expressie moet hebben behouden&#13;
van de essentiële karakteristieken van het genotype van het oorspronkelijke ras.&#13;
Onder (iii) wordt hetzelfde vereiste in iets andere bewoordingen herhaald echter&#13;
met de beperking dat dit vereiste niet geldt “for the differences which result from the&#13;
act of derivation”.&#13;
Fikkert heeft betoogd dat gelet op het bepaalde onder (i) een kleurmutant van een&#13;
bloemenras niet als een edv daarvan kan worden aangemerkt, aangezien het de&#13;
expressie van een essentiële eigenschap van het moederras, de bloemkleur, niet heeft&#13;
behouden.&#13;
Gelet op de achtergrond van de introductie van het afhankelijk kwekersrecht ben ik&#13;
van mening dat met een letterlijke interpretatie van genoemd paragraaf (i) geen recht&#13;
wordt gedaan aan de bedoeling van de UPOV 91 Conventie. Na analyse van de&#13;
geschiedenis van de totstandkoming van de UPOV 91 conventie7, in het bijzonder&#13;
indien de het oorspronkelijke voorstel voor paragraaf (i)8 wordt vergeleken met de&#13;
uiteindelijk vastgestelde tekst, lijkt de conclusie gewettigd dat de redactie van paragraaf&#13;
(i) het resultaat is geweest van een niet geheel geslaagde poging om de oorspronkelijk&#13;
voorgestelde, nogal gecompliceerde, tekst, die de “while retaining ...” bijzin&#13;
niet bevatte, te vereenvoudigen. Nergens blijkt immers dat de Diplomatieke Conferentie&#13;
de strekking van de voorgestelde bepaling wenste te wijzigen. De amendering&#13;
van de voorgestelde tekst werd als een “drafting” aangelegenheid behandeld.9&#13;
De Communautaire wetgever heeft in lijn hiermee gehandeld. In lid 6 van artikel&#13;
13 van de basisverordening is een, overigens op de UPOV-definitie gebaseerde,&#13;
definitie van edv opgenomen, waarin het “ while retaining …” element is weggelaten.&#13;
Het resultaat is een tekst die niet de inconsistentie vertoont van de UPOV-definitie.&#13;
Het is jammer dat de Nederlandse wetgever bij de implementatie van het UPOVVerdrag&#13;
het Communautaire voorbeeld niet heeft gevolgd, maar heeft vastgehouden&#13;
aan de letter van het UPOV-Verdrag.&#13;
Of het verschil in definitie feitelijke consequenties heeft in die zin dat onder vigeur&#13;
van de Nederlandse wetgeving een beperkter edv begrip moet worden gehanteerd&#13;
dan in het kader van het Communautaire systeem, moet worden afgewacht. Het laatste&#13;
woord is aan de rechter.10&#13;
Met deze conclusie wil ik mijn inleiding besluiten.</content><legacyfootnotes>1. “However, such disposal of variety constituents shall be deemed to be a disposal in terms of paragraph 1&#13;
if these constituents are repeatedly used in the production of a hybrid variety and if there is disposal of&#13;
variety constituents or harvested material of the hybrid variety.”&#13;
2. Het in geding zijnde Duitse voorstel dat onder meer uitdrukkelijk beoogde (zie paragraaf 340.2 van de&#13;
Records van de Diplomatic Conference) de exploitatie van harvested material niet van invloed op de&#13;
nieuwheid van het ras in kwestie te doen zijn, werd met ruime meerderheid afgestemd.&#13;
3. Paragraphs 4(10) and (11) of Schedule 2 of the UK Plant Varieties Act 1997 provides that:&#13;
“(10) For the purposes of subparagraphs (2) and (3) above, any sale or other disposal of propagating or&#13;
harvested material of a variety for the purposes of exploiting the variety, shall, if the variety is related to&#13;
another variety, be treated as being also a sale or other disposal of propagating or harvested material of&#13;
the other variety for the purposes of exploiting that variety.&#13;
(11) For the purposes of sub-paragraph (10) above, a variety is related to another if its nature is such that&#13;
repeated production of the variety is not possible without repeated use of the other variety.”&#13;
4. Anton Wolff, Prophyta,3/ 2000.&#13;
5. Artikel Huib Ghijsen, 29-10- 1997(bij mijn weten, niet gepubliceerd).&#13;
6. Leiderdorp, 6 maart 2002.&#13;
7. Records of the Diplomatic Conference for the revision of the UPOV Convention, Geneva, 1991.&#13;
8. Zie blz. 30 van voormelde Records.&#13;
9. Zie paragraaf 1096 van voormelde Records.&#13;
10. L.A.M. Dubois, blz. 23 Afstudeerscriptie, Wageningen, augustus 1998.</legacyfootnotes><footnotes><footnote/></footnotes><auteurs>mr. B. Kiewiet</auteurs><published>2002-06-25 00:00:00</published><modified>2002-06-25 00:00:00</modified><editiondate>2002-06-25</editiondate><htmlpath>https://denhollander.info/artikel/5593</htmlpath></article>
</articles></edition>
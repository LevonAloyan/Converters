<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2006</searchword><id>4139</id><udhid>UDH:TvAR/4139</udhid><titel>Kwaliteitsregelingen in het Europese landbouwrecht; preadvies Vereniging voor Agrarisch Recht</titel><searchwords><searchword>TvAR 7/8/2006</searchword><searchword>UDH:TvAR/4139</searchword></searchwords><attachments><attachment><name>2006_nr 78_Artikel_Wal.pdf</name><extention>pdf</extention><url>https://denhollander.info/download/4098/ci</url></attachment></attachments><inleiding>Eigenlijk wekt het verbazing dat de kwaliteit van landbouwproducten in de lijst van&#13;
doelstellingen van het gemeenschappelijk landbouwbeleid (artikel 33 EG) niet wordt&#13;
genoemd. Ook in de andere bepalingen over ‘de landbouw’ (Titel II van Hoofdstuk 2&#13;
van het EG Verdrag) wordt niet gerefereerd aan de kwaliteit van de landbouwproducten.&#13;
Dat heeft de communautaire wetgever en de Europese Commissie er echter&#13;
niet van weerhouden om op een aantal terreinen wel degelijk juridische kaders te&#13;
creëren voor kwaliteit en kwaliteitsproducten, waarbij ik het begrip kwaliteit hierna&#13;
nog zal afbakenen.</inleiding><content>1. Afbakening&#13;
Onderwerp van dit preadvies zijn kwaliteitsregelingen in het Europese landbouwrecht,&#13;
waarbij onder kwaliteit niet wordt verstaan de veiligheid van producten. Het&#13;
gaat om kwaliteit van producten in de zin van (gepretendeerde) eigenschappen op&#13;
basis waarvan door de gebruiker een (meer)waarde wordt toegekend aan producten&#13;
met die eigenschappen ten opzichte van soortgelijke producten die deze (veronderstelde)&#13;
eigenschappen niet hebben. De kwaliteitssystemen waarin voorschriften centraal&#13;
staan met betrekking tot risicobeheersing, voedselveiligheid en implementatie&#13;
van in het bijzonder de ‘General Food Law’1 komen hier niet aan de orde.&#13;
De Europese Commissie maakt een onderscheid tussen (a) verplichte kwaliteitsaspecten&#13;
‘waarover niet te onderhandelen valt’, en (b) ‘aspecten van betrekkelijk belang&#13;
die facultatief zijn’.2 In deze bijdrage wordt ingegaan op die aspecten van ‘betrekkelijk&#13;
belang’ (de verplichte aspecten van kwaliteit komen aan de orde in het preadvies&#13;
‘Ketensystemen in de Agro-Foodsector’ van mevr. prof. mr. A.A. Freriks).&#13;
De veruit belangrijkste bemoeienis van het Europese recht met kwaliteitsregelingen&#13;
in de sector landbouw (niet betreffende productveiligheid) betreft:&#13;
a. de bescherming van geografische en oorsprongsbenamingen van landbouwproducten&#13;
en levensmiddelen (voorheen: Verordening 2081/92).3 De Raad heeft op 20 maart&#13;
2006 een nieuwe verordening vastgesteld die Verordening 2081/92 consolideert,&#13;
wijzigt en integraal vervangt: Verordening 510/2006.4 Hierna wordt uitgegaan van&#13;
de nieuwe verordening.5&#13;
b. de specificiteitscertificering voor landbouwproducten en levensmiddelen (voorheen:&#13;
Verordening 2081/92).6 Ook voor deze verordening die traditionele producten betreft,&#13;
heeft de Raad op 20 maart 2006 een nieuwe tekst vastgesteld, Verordening 509/2006.7&#13;
c. de biologische productiemethode en aanduidingen dienaangaande op landbouwproducten&#13;
en levensmiddelen (Verordening 2092/91).8&#13;
Daarnaast is de kwaliteit van landbouwproducten – in de zin van “het geheel van&#13;
eigenschappen en kenmerken van een product die van invloed zijn op het vermogen&#13;
ervan om aan vastgestelde of stilzwijgende behoeften te voldoen”9 — slechts in enkele&#13;
gevallen onderwerp van de communautaire landbouwordening. Deze Europese regelgeving&#13;
zal hierna kort worden samengevat en besproken.&#13;
2. Geografische benamingen en oorsprongsaanduidingen&#13;
2.1. Juridisch kader&#13;
De bescherming van geografische en oorsprongsbenamingen wordt geacht te behoren&#13;
tot het terrein van de bescherming van intellectuele rechten. De bescherming is (naast&#13;
Verordening 510/2006) ook onderwerp van WIPO-verdragen,10 het TRIPS-verdrag11&#13;
en bilaterale verdragen.12&#13;
Kenmerk van een beschermde oorsprongsbenaming (BOB) en beschermde geografische&#13;
aanduiding (BGA) is de open kring van gerechtigden die de BOB of BGA voor&#13;
hun producten mogen gebruiken in het handelsverkeer: als de in het verkeer gebrachte&#13;
producten voldoen aan de voor de betreffende BOB of BGA gestelde eisen, bestaat&#13;
van rechtswege het recht om de BOB of BGA te voeren voor en op deze producten.&#13;
In zoverre verschilt een BOB of BGA van een individueel merkrecht (waarvan het&#13;
gebruik is voorbehouden aan de merkhouder en degenen die door de merkhouder&#13;
gerechtigd zijn gebruik te maken van het merk) en een collectief merk (waarvan het&#13;
gebruik is voorbehouden aan ‘de leden van de vereniging die merkhouder is’,13 dan&#13;
wel aan degenen die op grond van het reglement daartoe het recht hebben14).&#13;
Een volledige bespreking van het communautaire systeem van geografische- en oorsprongsbenamingen&#13;
zoals dat in 1992 bij Verordening 2081/92 werd vastgesteld door&#13;
de Raad en waarvoor Verordening 510/2006 geldt, gaat het bestek van dit preadvies te&#13;
buiten.15&#13;
Over de bescherming van geografische en oorsprongsbenamingen zijn en worden&#13;
relatief veel juridische procedures gevoerd, waaruit wel blijkt dat het verwerven of&#13;
voorkomen van een door het gemeenschapsrecht beschermde aanduiding van oorsprong&#13;
van groot belang wordt gezien,16 vooral in de landen die van oudsher nationale&#13;
wetgeving kenden op dit terrein.&#13;
Een tweede aanwijzing voor het belang van een registratie op voet van Verordening&#13;
510/2006 is het aantal van 72717 benamingen dat inmiddels een officiële communautaire&#13;
status heeft en is opgenomen in de lijsten van Verordening 1107/9618 en Verordening&#13;
2400/96.19 Het aantal Nederlandse geregistreerde aanduidingen is zeer klein; we&#13;
komen niet verder dan: Noord-Hollandse Edammer, Noord-Hollandse Gouda, Boeren-&#13;
Leidse met sleutels, Opperdoezer Ronde, Westlandse druif en Kanterkaas.20&#13;
Tientallen Franse streken hebben hun ‘volailles’ geregistreerd;21 er lijkt vrijwel geen&#13;
ham- of worstsoort aan registratie ontsnapt, naast de talloze kaassoorten uit even&#13;
zovele aantrekkelijke streken en dorpen en niet te vergeten de vele olijfoliën en even&#13;
zovele olijven die met eveneens geregistreerd bronwater genuttigd kunnen worden.&#13;
Onze vier kaassoorten (waarvan twee met de bijkomende benaming ‘Noord-Hollandse’&#13;
omdat Edammer en Gouda waarschijnlijk niet (meer) voor registratie in aanmerking&#13;
kwamen), één druiven- en één aardappelsoort steken hier wat mager tegen af.&#13;
Dit kan wellicht verklaard worden door de eisen die de Verordening 510/2006 stelt&#13;
voor registratie, het feit dat Nederland geen nationaal stelsel voor registratie en/of&#13;
bescherming van geografische en oorsprongsbenamingen kende vóór Verordening&#13;
2081/92 en doordat de Nederlandse productie in de sector landbouw van oudsher&#13;
niet gericht was op toegevoegde waarde per eenheid product door middel van (gepretendeerde)&#13;
kwaliteitskenmerken maar op het produceren van grote hoeveelheden van&#13;
goederen van (goede) homogene kwaliteit.&#13;
Verordening 510/2006 kent twee categorieën van aanduidingen: oorsprongsbenamingen&#13;
en geografische aanduidingen:&#13;
– een oorsprongsbenaming (Beschermde Oorsprongs Benaming, BOB) is de naam&#13;
van een streek, een plaats of – in uitzonderingsgevallen – een land, die wordt&#13;
gebruikt voor de benaming van een landbouwproduct of levensmiddel dat voldoet&#13;
aan drie voorwaarden (art. 2 lid 1 sub a):&#13;
(i) het product moet afkomstig zijn uit de streek, de plaats of het land waarnaar&#13;
de aanduiding verwijst; en&#13;
(ii) de kwaliteit of kenmerken van het product moeten uitsluitend of hoofdzakelijk&#13;
aan de geografische locatie waarvan het de naam draagt, zijn toe te schrijven&#13;
(daaronder begrepen factoren van natuurlijke en menselijke aard); en&#13;
(iii) de productie, verwerking en bereiding moeten in het betreffende geografische&#13;
gebied plaatsvinden.&#13;
– een geografische aanduiding (Beschermde Geografische Aanduiding, BGA) is&#13;
eveneens de naam van een streek, een plaats of een land die wordt gebruikt voor&#13;
de benaming van een landbouwproduct of levensmiddel, waarbij moet zijn voldaan&#13;
aan de voorwaarde onder (i) en aan de voorwaarde dat een bepaalde hoedanigheid,&#13;
de faam of een ander kenmerk aan de geografische oorsprong kan worden toegeschreven.&#13;
Hier wordt dus niet de eis gesteld dat de ‘fysische’ kenmerken van het&#13;
product geografisch bepaald zijn. De voorwaarde onder (iii) geldt in afgezwakte&#13;
vorm: productie en/of verwerking en/of bereiding moeten in het gebied plaats-&#13;
vinden, maar niet productie en verwerking en bereiding zoals in het geval van een&#13;
BOB.&#13;
Een traditionele – al dan niet geografische – benaming, kan ook als oorsprongsbenaming&#13;
of als geografische aanduiding worden gekwalificeerd, als daarmee een landbouwproduct&#13;
of levensmiddel van oorsprong uit een streek of plaats wordt aangeduid en het&#13;
product voldoet aan de voorwaarden die gelden voor een BOB en BGA.&#13;
Benamingen die soortnamen22 zijn geworden kunnen niet worden geregistreerd. Om&#13;
te bepalen of een benaming een generieke aanduiding is geworden, wordt rekening&#13;
gehouden met alle factoren die relevant kunnen zijn en in het bijzonder (a) de&#13;
bestaande situatie in de lidstaten en in het traditionele verbruiksgebied en (b) de relevante&#13;
nationale of communautaire wetgeving (art. 3, eerste lid Verordening 510/2006).&#13;
Bij het van kracht worden van Verordening 2081/92 kregen de lidstaten tot 26 januari&#13;
199423 de tijd de in hun respectievelijke landen reeds bestaande en aldaar beschermde&#13;
aanduidingen aan te melden voor een communautaire registratie en bescherming. Dit&#13;
leidde tot een groot aantal aanmeldingen.24 Nederland heeft alleen de hierboven al&#13;
genoemde namen aangemeld. Deze bestaande geografische benamingen zijn vervolgens&#13;
geregistreerd en opgenomen in de lijst van Verordening 1107/96.25&#13;
Voor nieuwe aanduidingen geldt een registratieprocedure die wordt vastgesteld door&#13;
artikel 4-7 van Verordening 510/2006. Het voert te ver om deze procedure hier in&#13;
detail weer te geven; ik beperk mij tot enkele kenmerken:&#13;
1. De registratie geschiedt op basis van een productdossier, waarvoor de minimumeisen&#13;
worden aangegeven in art. 4, tweede lid Verordening 510/2006. Uit het productdossier&#13;
zal moeten blijken dat voldaan is aan de eisen van art. 2 van Verordening&#13;
510/2006.&#13;
2. Bij een BOB en BGA hoort een organisatie die belast is met het toezicht op de&#13;
marktdeelnemers, zodanig dat gewaarborgd is dat de onder de betreffende benaming&#13;
op de markt gebrachte producten ook werkelijk beantwoorden aan het productdossier&#13;
(art. 4 tweede lid sub g, jo. art. 11 Verordening 510/2006).26&#13;
3. Registratieaanvragen kunnen alleen worden ingediend bij de lidstaat van herkomst&#13;
(van het product) door een representatieve organisatie (art. 5 Verordening 510/2006).&#13;
De lidstaat moet de eerste beoordeling van de aanvraag doen en daartoe ook voorzien&#13;
in een nationale bezwaarprocedure, de mogelijkheid van derden-belanghebbenden&#13;
om daarin te participeren en publicatie van het productdossier.&#13;
4. Na een nationaal erkenningsbesluit dient de lidstaat de aanvrage bij de Commissie&#13;
in. De procedure bij de Commissie bestaat uit een onderzoek, publicatie van de&#13;
aanvraag en publicatie van de voorgenomen registratie, waartegen bezwaar kan&#13;
worden gemaakt door lidstaten, derde landen en ‘elke rechtstreeks en persoonlijk&#13;
betrokken natuurlijke of rechtspersoon’ (art. 7, eerste en tweede lid Verordening&#13;
510/2006).&#13;
5. Het registratiebesluit van de Commissie wordt gepubliceerd in het Publicatieblad&#13;
van de Europese Unie. Opmerkelijk is de ‘meditation’ die art. 7 vijfde lid Verordening&#13;
510/2006 voorschrijft: als een bezwaarschrift ontvankelijk is, dienen belanghebbende&#13;
partijen ‘op gepaste wijze’ overleg te plegen. Als dat niet tot een akkoord&#13;
leidt, zal de Commissie een besluit nemen rekening houdende ‘met de loyale en&#13;
traditionele gebruiken en met de werkelijke risico’s van verwarring’. Dit is nogal&#13;
cryptisch; het is onduidelijk wat het eigenlijke toetsingskader is en welke de grenzen&#13;
zijn van de bevoegdheid van de Commissie.&#13;
Een aldus geregistreerde benaming mag worden gebruikt door iedere marktdeelnemer&#13;
die landbouwproducten of levensmiddelen in de handel brengt die met het bijbehorende&#13;
productdossier overeenstemmen (art. 8, eerste lid Verordening 510/2006).&#13;
Als de aanduiding wordt gebruikt, worden ook de vermeldingen ‘beschermde oorsprongsbenaming’&#13;
(BOB) of ‘beschermde geografische aanduiding’ (BGA) met de bijbehorende&#13;
communautaire symbolen aangebracht op de etikettering (art. 8 tweede lid&#13;
Verordening 510/2006).&#13;
Naar aanleiding van klachten van de Verenigde Staten en Australië bij de Wereldhandels-&#13;
organisatie (WTO) dat – kort samengevat – het systeem van (toen) Verordening&#13;
2081/92 geen of onvoldoende mogelijkheden bood om geografische en oorsprongsbenamingen&#13;
uit derde landen ook in de Gemeenschap te beschermen, heeft het Orgaan&#13;
voor Geschillenbeslechting van de WTO op 20 april 2005 de ‘Panel Reports on the&#13;
European Communities’ protection of trademarks en geographical indications for agricultural&#13;
products and foodstuffs’ goedgekeurd. De klachten van de Verenigde Staten en&#13;
Australië werden daarin gegrond verklaard. Verordening 510/2006 maakt het derhalve&#13;
thans mogelijk registratieaanvragen met betrekking tot een geografisch gebied in een&#13;
derde land door de aldaar representatieve organisatie of de bevoegde autoriteiten van&#13;
het derde land bij de Commissie in te dienen. De bepalingen in Verordening 2081/92&#13;
op grond waarvan een benaming van een derde land in de Gemeenschap alleen&#13;
bescherming kan genieten op voorwaarde van reciprociteit (zowel ten aanzien van de&#13;
bescherming als de voorwaarden voor een beschermde aanduiding) zijn vervallen.27&#13;
Verordening 510/2006 is alleen van toepassing op (1) de in Bijlage I bij het EG Verdrag&#13;
vermelde voor menselijke voeding bestemde landbouwproducten, (2) de levensmiddelen&#13;
vermeld in bijlage I bij de verordening28 en de landbouwproducten in bijlage&#13;
II bij de verordening,29 maar vormt ten aanzien van deze producten tegelijkertijd&#13;
een exclusief communautair beschermingsregime, met uitsluiting van de mogelijkheid&#13;
van nationale bescherming.&#13;
Verordening 510/2006 vormt een ‘exclusief’ communautair systeem voor registratie in&#13;
BOB en BGA: het is niet mogelijk om naast Verordening 510/2006 op nationaal&#13;
niveau te voorzien in beschermde geografische of oorsprongsaanduidingen,30 anders&#13;
dan de zogenaamde ‘eenvoudige geografische aanduidingen’ waarbij geen verband&#13;
bestaat tussen de kenmerken van het product en de geografische herkomst.31 Anders&#13;
gezegd; benamingen die in aanmerking komen om als BOB of BGA te worden geregistreerd&#13;
in het kader van Verordening 510/2006 maar niet geregistreerd zijn, mogen&#13;
niet nationaal beschermd worden. Voor BOB en BGA waarbij een rechtstreeks verband&#13;
bestaat tussen een productkenmerk en zijn geografische oorsprong is het communautaire&#13;
beschermingsregime in Verordening 510/2006 het enige.&#13;
Afgezien van belangrijke vragen over rechtsbescherming rond de registratie van&#13;
beschermde aanduidingen en allerlei interessante vragen over de bevoegdheid van de&#13;
Gemeenschap om hier regelgevend op te treden, zijn er ten minste twee onderwerpen&#13;
die voor de Nederlandse praktijk belangrijk zijn gebleken:&#13;
– de uitsluiting van een benaming van de bescherming van Verordening 510/2006&#13;
indien deze benaming een generieke aanduiding (soortnaam) is geworden;&#13;
– de conflictregeling tussen beschermde benamingen en bestaande merken.&#13;
2.2. Soortnamen&#13;
Ik heb er al op gewezen dat slechts weinig Nederlandse aanduidingen in aanmerking&#13;
zijn gekomen voor registratie. Deels is dit het geval doordat die aanduidingen soortnamen&#13;
zijn geworden en niet (meer) voldoen aan de eisen om als BOB of BGA te&#13;
worden geregistreerd. Dit geldt voor de Goudse kaas, die in vele landen wordt geproduceerd&#13;
(ook al is de gelijkenis met de echte Goudse er niet of nauwelijks) en wellicht&#13;
ook voor Haagse Hopjes, Limburgse Vlaai, Zaanse Koeken enz.&#13;
Nederland heeft wellicht meer te duchten van het monopoliseren van aanduidingen&#13;
in andere landen. Opvallend is in ieder geval dat Nederland in 1992 tegenstander was&#13;
van Verordening 2081/92 en ook op 20 maart 2006 (weer) de enige lidstaat was die&#13;
tegen Verordening 510/2006 stemde.32&#13;
De vraag of een benaming van een product een generieke betekenis heeft (gekregen)&#13;
is in de eerste plaats een feitelijke kwestie. Dit is uitvoerig aan de orde geweest in de&#13;
Feta-zaak.33 De vraag of een aanduiding een soortnaam is, speelt ook in het conflict tussen&#13;
het Nederlandse biermerk Bavaria en de Duitse geografische aanduiding ‘Bayerisches&#13;
Bier’34 waarover de pers op 21 maart 2006 berichtte. Ten aanzien van deze aanduiding&#13;
overwoog de Raad dat rekening moet worden gehouden met de situatie in de gehele&#13;
Gemeenschap, en voorts: “In dit geval bestaan er weliswaar aanwijzingen dat de termen&#13;
‘bajersk’ en ‘bajer’, vertalingen in het Deens van de term ‘Bayerisches’, langzamerhand&#13;
een synoniem voor de term ‘bier’ en derhalve een soortnaam aan het worden is, maar er&#13;
is niet aangetoond dat de term ‘Bayerisches Bier’ of de vertaling ervan in alle talen van&#13;
de Gemeenschap een soortnaam is”. Op die grond verkreeg ‘Bayerisches Bier’ de BGAstatus.&#13;
In de Feta-zaak nam het Hof aan dat feta een soortnaam was (geworden) in Denemarken,&#13;
maar niet in andere lidstaten, waar de naam feta werd gebruikt met een verwijzing&#13;
naar het land van productie, hetgeen naar het oordeel van het Hof erop duidde dat de&#13;
aanduiding feta in de ogen van de consument (zonder nadere plaatsaanduiding) duidt&#13;
op Griekenland als land van herkomst.35&#13;
Het lijkt me overigens niet verenigbaar met het communautaire karakter van een registratie&#13;
op grond van de Verordening 510/2006 indien uniforme bescherming in de&#13;
gehele Gemeenschap mogelijk zou zijn voor een aanduiding die in één lidstaat een&#13;
soortnaam is geworden. Hier doet zich dan de situatie voor die (in het merkenrecht)&#13;
aan de orde kwam in de zaak Ford/OHIM over het merk Option36: een communautaire&#13;
merkinschrijving kan alleen worden verkregen indien het merk in de gehele&#13;
Gemeenschap onderscheidend vermogen heeft. Een gemeenschapsmerk is een eenheid&#13;
en heeft dezelfde rechtsgevolgen in de gehele Gemeenschap. Om te kunnen worden&#13;
ingeschreven moet het merk derhalve in de gehele Gemeenschap onderscheidend&#13;
vermogen hebben.&#13;
Het lijkt me niet verdedigbaar dat deze communautaire benadering niet zou gelden&#13;
voor geografische en oorsprongsbenamingen. Ook daar geldt dat een discussie over&#13;
de vraag in welke landen een aanduiding een soortnaam is geworden, overbodig zou&#13;
moeten zijn, zodra vaststaat dat dit het geval is in één enkele lidstaat. Een communautaire&#13;
registratie moet dan achterwege blijven. Voorzover ik kan nagaan is dit argument&#13;
(helaas) niet aan het Hof voorgelegd in de Feta-zaak, zodat niet vaststaat dat het&#13;
Hof het uitgangspunt van het Gerecht van Eerste Aanleg in de Option-zaak, zal toepassen&#13;
in het kader van Verordening 510/2006 in geval van een aanduiding die in één&#13;
of twee lidstaten een soortnaam is geworden, maar niet in het land van herkomst.&#13;
Er is natuurlijk wel een verschil tussen het merkenrecht en het regime voor BOB en&#13;
BGA: indien een communautaire merkinschrijving niet mogelijk is omdat het merk&#13;
niet in alle lidstaten voldoet aan de voor een merkinschrijving geldende eisen, bestaat&#13;
nog wel de mogelijkheid van nationale merkinschrijvingen in die landen waar wel aan&#13;
de voorwaarden wordt voldaan. Ingeval een oorsprongs- of geografische aanduiding&#13;
niet kan worden geregistreerd op basis van Verordening 510/2006, is ook een nationale&#13;
registratie als BOB of BGA niet mogelijk. Het is echter de vraag of deze consequentie&#13;
een onderscheid rechtvaardigt tussen de handhaving van de voorwaarden voor communautaire&#13;
registratie in het geval van merken enerzijds en BOB en BGA anderzijds.&#13;
2.3. Merk en aanduiding&#13;
De afbakening tussen merken en geografische en oorsprongsaanduidingen is lange&#13;
tijd onduidelijk geweest, met name voor wat betreft de voorrangsregels tussen merken&#13;
en (in de lidstaten) bestaande aanduidingen die voor 26 januari 1994 bij de Commissie&#13;
moesten worden aangemeld voor registratie via de verkorte procedure van art. 17 van&#13;
Verordening 2081/92 (oud). Verordening 510/2006 biedt daarvoor thans regels in art.&#13;
14: de registratieaanvrage van een merk dat conflicteert met een BOB of BGA wordt&#13;
afgewezen als de aanvrage wordt ingediend na de datum waarop de aanvrage tot registratie&#13;
van de BOB of BGA bij de Commissie is ingediend.37&#13;
De nieuwe bepaling is een voorbeeld van ‘constructive ambiguity’ in het gemeenschapsrecht,&#13;
de tekst luidt:38&#13;
“Met inachtneming van het Gemeenschapsrecht mag een merk (1) dat vóór de datum waarop&#13;
de oorsprongsbenaming of de geografische aanduiding in het land van oorsprong is&#13;
beschermd, (2) of vóór 1 januari 1996 te goeder trouw is gedeponeerd of ingeschreven, (3) of&#13;
waarop, overeenkomstig de betrokken wetgeving, door gebruik te goeder trouw op het&#13;
grondgebied van de Gemeenschap rechten zijn verworven … verder worden gebruikt …”&#13;
In art. 14 van Verordening 2081/92 (vóór de wijziging die Verordening 692/200339&#13;
daarin aanbracht) werd de prioriteit bepaald door het antwoord op de vraag of de&#13;
aanvraag tot registratie van het merk al dan niet werd gedaan vóór de publicatiedatum&#13;
van de aanvrage van een BOB of BGA. Dat was geen sluitende regeling, omdat de&#13;
registratieaanvragen voor de bestaande aanduidingen die voor 26 januari 1994 moesten&#13;
worden gediend en via de verkorte procedure van art. 17 Verordening 2081/92&#13;
(oud) werden afgedaan, niet werden gepubliceerd.&#13;
Art. 14 (zoals gewijzigd door Verordening 692/2003 en van kracht vanaf 25 april&#13;
2003) bepaalde de prioriteit op basis van de datum waarop de aanvraag tot registratie&#13;
van de aanduiding bij de Commissie werd ingediend (zonder onderscheid te maken&#13;
tussen de verkorte procedure van art. 17 Verordening 2081/92 (oud) en de reguliere&#13;
procedure voor nieuwe BOB en BGA).&#13;
Het is bepaald opmerkelijk dat sinds het van kracht worden van Verordening 2081/92&#13;
er al drie verschillende voorrangsregels hebben gegolden waarvan de laatste in Verordening&#13;
510/2006 voor bestaande merken gunstiger kan zijn dan de regeling als neergelegd&#13;
in Verordening 692/2003. In hoeverre kan Verordening 510/2006 een (gunstiger?)&#13;
regeling voor bestaande merken introduceren met terugwerkende kracht? Of&#13;
moet de regeling in thans art. 14 Verordening 510/2006 als een codificatie worden&#13;
beschouwd in reeds bestaande conflictregels?&#13;
2.4. Kwaliteitsgarantie?&#13;
Het is de vraag in welke mate een BOB of BGA garandeert dat er sprake is van een&#13;
bepaalde kwaliteit. Bij een merk heeft de consument de garantie dat het product door&#13;
of met toestemming van de merkhouder in het verkeer is gebracht en dat derhalve de&#13;
oorsprong (en de daarbij behorende kwaliteit) vaststaat (oorsprongsgarantiefunctie&#13;
van het merk). Een BOB of BGA mag gebruikt worden door alle producenten van&#13;
het betreffende product in een welbepaalde regio, zij het dat zij gehouden zijn de&#13;
voorwaarden van het productdossier na te leven, bij gebreke waarvan uiteindelijk de&#13;
registratie van de BOB of BGA gevaar zou kunnen lopen.40 In hoeverre het productdossier&#13;
ook werkelijk leidt tot een kwaliteitsgarantie kan onderwerp van discussie&#13;
zijn: art. 4 Verordening 510/2006 vraagt wat de kwaliteit van het product betreft&#13;
alleen “de beschrijving van het landbouwproduct of het levensmiddel, inclusief, in&#13;
voorkomend geval, de grondstoffen en de belangrijkste fysische, chemische, microbiologische&#13;
of organoleptische kenmerkten …”,41 alsmede “de beschrijving van de&#13;
werkwijze voor het verkrijgen van het product …, en, in voorkomend geval, de&#13;
authentieke en onveranderlijke plaatselijke werkwijzen alsmede elementen betreffende&#13;
de verpakking.”42 In de verschillende bekendmakingen die aan de registratieverordeningen&#13;
voor nieuwe BOB’s en BGA’s voorafgaan wordt meestal dieper op de kwaliteitseisen&#13;
ingegaan dan uit deze bepalingen zou kunnen blijken. Anderzijds zijn er&#13;
registraties van met name vóór 1992 bestaande BOB’s en BGA’s, waarbij vragen&#13;
gesteld kunnen worden over de kwaliteitsgarantie van de oorsprongs- of geografische&#13;
aanduiding. Zo staat vast dat de BGA ‘Bayerisches Bier’ gebruikt mag worden door&#13;
meer dan tientallen brouwerijen voor meer dan evenzovele verschillende soorten bier.&#13;
In dergelijke gevallen schiet de consument weinig op met het gebruik van de BOB of&#13;
BGA op deze producten.&#13;
3. Specificiteitscertificering&#13;
Vanaf 25 augustus 1993 voorzag Verordening 2082/92 in specificiteitscertificering&#13;
voor landbouwproducten en levensmiddelen. Verordening 1848/9343 bevat de toepassingsbepalingen&#13;
voor Verordening 2082/92. Op 20 maart 2006 heeft de Raad tegelijk&#13;
met de Verordening 510/2006 een nieuwe verordening aangenomen inzake “de gega-&#13;
randeerde traditionele specialiteiten voor landbouwproducten en levensmiddelen”&#13;
(Verordening 509/2006) die Verordening 2082/92 vervangt. Verordening 1848/93 is&#13;
van kracht gebleven.&#13;
De nieuwe titel van de Verordening geeft beter aan waarom het gaat: het erkennen als&#13;
gegarandeerde traditionele specialiteit van landbouwproducten en levensmiddelen.&#13;
Het gaat om producten met een bepaalde ‘specialiteit’, d.w.z. producten die zich duidelijk&#13;
onderscheiden van andere soortgelijke producten die tot dezelfde categorie&#13;
behoren (art. 2 lid 2 sub a Verordening 509/2006) en die van oudsher (‘traditioneel’)&#13;
dat specifieke karakter hebben. Aangetoond moet worden dat de benaming van de&#13;
producten gebruikt is op de communautaire markt gedurende een periode waarin&#13;
overdracht van de ene op de andere generatie plaatsvindt; deze periode is die welke in&#13;
het algemeen aan één generatie wordt toegeschreven.44&#13;
Verordening 510/2006 voorziet in de registratie in een register dat door de Commissie&#13;
wordt bijgehouden van producten die een traditioneel karakter hebben dat zij ontlenen&#13;
aan een productie- of verwerkingsmethode, maar niet aan de geografische oorsprong.&#13;
Dat zijn er – tot dusverre – maar weinig: sinds 1993 heeft de Commissie&#13;
slechts 15 producten geregistreerd (er zijn nog 10 aanvragen in behandeling).45&#13;
Ook Verordening 509/2006 is uitsluitend van toepassing op de producten van Bijlage&#13;
I bij het EG-Verdrag en de producten genoemd in Bijlage I bij de verordening.46&#13;
Wellicht de bekendste benamingen geregistreerd op voet van Verordening 2082/92 en&#13;
thans Verordening 509/2006 zijn ‘mozarella’47 en de Belgische ‘kriek’, ‘Lambiek’ en&#13;
‘Gueuze’ bieren.48 Ook hier lijkt Nederland niet of nauwelijks mee te (kunnen) doen.&#13;
Bij de Verordening 509/2006 gaat het om de specificiteit, waardoor een product zich&#13;
duidelijk onderscheidt van soortgelijke producten; het gaat daarbij om de intrinsieke&#13;
kenmerken van een product (fysische, chemische, microbiologische, organoleptische&#13;
kenmerken) en de productie- of verwerkingswijze. De presentatie is niet relevant: het&#13;
presenteren van een product als ‘gebakken op grootmoeder’s wijze’ of ‘de enige echte,&#13;
traditionele …’ zal niet helpen om onder het bereik van de verordening te komen.&#13;
Enigszins verwarrend is wel dat ook een traditioneel product een geografische naam&#13;
kan hebben. De specificiteit mag weliswaar niet berusten op herkomst of geografische&#13;
oorsprong (in dat geval vindt Verordening 510/2006 toepassing), maar een geografische&#13;
naam is toegestaan. Het is derhalve voor de consument niet aanstonds duidelijk&#13;
of hij te maken heeft met een product waarvan kwaliteit of kenmerken bepaald zijn&#13;
door het geografische milieu (BOB of BGA), dan wel een product waarvan slechts de&#13;
faam of een ander kenmerk aan de geografische oorsprong kan worden toegeschreven,&#13;
of een product met een traditionele specificiteit én een geografische naam, zonder&#13;
dat de geografische naam daarmee te maken heeft.&#13;
De procedure tot registratie van een traditionele benaming is — zoals bij Verordening&#13;
510/2006 – gebaseerd op een productdossier; de registratieprocedure lijkt nu in veel&#13;
opzichten op die van Verordening 510/2006. Ook de traditionele producten met een&#13;
communautaire registratie krachtens Verordening 509/2006 mogen een kenmerk voeren&#13;
(logo, geregeld in Verordening 1848/93).&#13;
4. Biologische productiemethoden&#13;
Ik noem hier het stelsel van Verordening 2092/9149 inzake de biologische productiemethoden&#13;
en aanduidingen dienaangaande op landbouwproducten en levensmiddelen,&#13;
omdat de minister van Landbouw, Natuur en Voedselkwaliteit in zijn brief d.d.&#13;
3 februari 2006 aan de Tweede Kamer50 onder het kopje ‘kwaliteit levensmiddelen’&#13;
melding maakt van een voorstel van de Commissie over biologische productiemethoden.&#13;
51 Ik ga op het Commissievoorstel dat nog onderwerp is van besluitvorming verder&#13;
niet in: het is de bedoeling dat Verordening 2092/91 eerst per 1 januari 2009&#13;
wordt vervangen. De Commissie wenst vanaf die datum onderdelen van het ‘actieplan&#13;
biologische landbouw’ (2004) te realiseren en de gedetailleerde Verordening&#13;
2092/91 te vervangen door meer algemene doelstellingen en basisregels.&#13;
Verordening 2092/91 geeft (veelal gedetailleerde) regels voor het aanbrengen op producten&#13;
van aanduidingen die verwijzen naar de biologische productiemethode. In&#13;
wezen gaat het om harmonisatie van etikettering voor producten die voldoen aan de&#13;
voorwaarden van de verordening en op die grond zich mogen aanduiden als een product&#13;
van de ‘biologische landbouw’. In die zin is het een communautair gewaarborgde&#13;
kwaliteitsaanduiding. De controle op de inachtneming van de voorwaarden om de&#13;
aanduiding te mogen voeren is opgedragen aan de lidstaten (art. 8-10 bis Verordening&#13;
2092/91).&#13;
De bijlagen van Verordening 2092/91 regelen in het bijzonder de ‘principes van de&#13;
biologische producten op landbouwgebied voor planten en plantaardige producten,&#13;
dieren en dierlijke producten (runderen, varkens, schapen, geiten, paardachtigen en&#13;
pluimvee), bijenteelt en producten van de bijenteelt’ (bijlage I bij Verordening 20892/91).&#13;
Ook de producten die beantwoorden aan de voorwaarden van Verordening 2092/91&#13;
mogen een communautair logo (‘biologische landbouw’) voeren.&#13;
5. Het secundaire landbouwrecht&#13;
Hoewel het EG Verdrag niet uitdrukkelijk de kwaliteit als element van het communautaire&#13;
landbouwbeleid noemt, komt de kwaliteit van landbouwproducten in marktordeningen&#13;
toch aan de orde, zij het niet in alle landbouwordeningen en evenmin op&#13;
dezelfde wijze.&#13;
In de basisverordening van het hervormde gemeenschappelijk landbouwbeleid (GLB)&#13;
(Verordening (EG) 1782/2003 tot vaststelling van gemeenschappelijke voorschriften&#13;
voor regelingen inzake rechtstreekse steunverlening in het kader van het GLB),52&#13;
wordt verwezen naar “basisnormen op het gebied van milieu, voedselveiligheid, diergezondheid&#13;
en dierenwelzijn en goede landbouw- en milieuconditie”53. Deze verwijzing&#13;
ziet echter vooral op de voedselveiligheid en andere publieke normen die waken&#13;
over de kwaliteit met het oog op een ander belang dan de loutere kwaliteit als commerciële&#13;
of gastronomische meerwaarde zoals hiervoor gedefinieerd.&#13;
In de sector groente en fruit zijn voor allerlei producten kwaliteitsnormen vastgesteld,&#13;
op basis van de bepalingen in de gemeenschappelijke marktordening in deze sector.54&#13;
Verordening 2200/96 bepaalt voor de sector groenten en fruit dat “voor de indeling&#13;
van vers aan de consument te leveren producten in klassen kan worden uitgegaan van&#13;
een stelsel van normen” (art. 2 eerste lid Verordening 2200/96). Degene die deze&#13;
producten waarvoor normen zijn vastgesteld (derhalve: de vers aan de consument te&#13;
leveren producten) te koop aanbiedt en verhandelt, dient zich aan deze normen te&#13;
houden: deze producten mogen alleen worden verhandeld als zij aan de vastgestelde&#13;
normen voldoen (art. 3, eerste lid Verordening 2200/96). Daarop gelden echter nogal&#13;
wat uitzonderingen (of mogelijke uitzonderingen):&#13;
1. in de eerste plaats geldt de regel om de normen te respecteren alleen voor ‘vers aan&#13;
de consument te leveren producten’;&#13;
2. lidstaten kunnen bepalen dat deze regel niet geldt voor telers die hun producten te&#13;
koop aanbieden ‘in de in het productiegebied gelegen groothandelscentra’ (producentenmarkten)&#13;
en voor producten die van groothandelscentra onderweg zijn naar&#13;
pakstations of bewaarinrichtingen in het productiegebied;&#13;
3. binnen het productiegebied gelden de normen niet voor leveringen van telers aan&#13;
pakstations en bewaarinrichtingen en verkeer daartussen.&#13;
Deze communautaire kwaliteitsnormen hebben als oogmerk het handelsverkeer eerlijker&#13;
te doen verlopen, de markt transparanter te maken en producten van ontoereikende&#13;
kwaliteit van de markt te weren. Tegelijkertijd bevorderen de kwaliteitsnormen&#13;
de rentabiliteit van de producten (Verordening 2200/96, considerans, § 3). De normen&#13;
in de sector groente en fruit houden rekening met de normen die de Economische&#13;
Commissie voor Europa van de VN heeft vastgesteld (Verordening 2200/96, considerans,&#13;
§ 4). Kwaliteitsnormen zijn vastgesteld voor allerlei producten (bonen, witlof,&#13;
bloemkool, artisjokken, erwten, tomaten, enz.).&#13;
Verordening (EEG) 234/68 houdende de totstandbrenging van de gemeenschappelijke&#13;
ordening der markten in de sector levende planten en producten van de bloementeelt55&#13;
is een van de weinige voorbeelden van een communautaire landbouwverordening&#13;
waarin een ‘stelsel van kwaliteitsnormen’ (artikel 1 Verordening 234/68) wordt&#13;
genoemd als onderdeel van de landbouwordening. Artikelen 3 e.v. Verordening&#13;
234/68 regelen de vaststelling van normen ten aanzien van kwaliteit, sortering en&#13;
opmaak, alsmede de werkingssfeer van deze normen, die met name betrekking kunnen&#13;
hebben op de indeling in kwaliteitsklassen, op verpakking en presentatie alsmede&#13;
op de aanduiding. Die normen zijn door de Raad ook daadwerkelijk vastgesteld voor&#13;
verse snijbloemen en vers snijgroen56 en andere bloemkwekerijproducten.&#13;
Ook voor bloemkwekerijproducten (zoals voor de sector groenten en fruit) geldt dat&#13;
de producten waarvoor normen zijn vastgesteld “slechts (mogen) worden uitgestald&#13;
met het oog op verkoop, te koop worden aangeboden, verkocht, afgeleverd of op enige&#13;
wijze in de handel worden gebracht indien zij voldoen aan [vastgestelde] normen”&#13;
(art. 3 Verordening 234/68).57&#13;
In het verleden heeft de Commissie de lidstaten soms gemachtigd af te wijken van de&#13;
kwaliteitsnormen voor bloemen en planten bij uitvoer, indien de Europese normen het&#13;
“onmogelijk maken te voldoen aan alle handelseisen van bepaalde derde landen”58.&#13;
De marktordening voor bananen59 wil er ook voor zorgen dat de markt wordt voorzien&#13;
van homogene en toereikende kwaliteit, rekening houdende met de specifieke kenmerken&#13;
en de diverse variëteiten van bananen. Artikel 2 Verordening 404/93 voorziet in de&#13;
mogelijkheid om communautaire kwaliteitsnormen voor bananen (met uitzondering&#13;
van ‘plantains’) vast te stellen, hetgeen ook is gebeurd: Verordening 2257/94.60 Daarbij&#13;
werd de in de Codex Alimentarius61 vastgestelde norm van bananen in acht genomen.&#13;
Ook hier geldt dat de kwaliteitsnormen (zoals in de sector groenten en fruit) gelden&#13;
voor bananen die zijn bestemd om in verse toestand aan de consument te worden&#13;
geleverd (art. 2, tweede lid Verordening 401/93), maar er kunnen ook handelsnormen&#13;
worden vastgesteld voor verwerkte bananen (hetgeen niet is gebeurd).62&#13;
In de communautaire landbouwordening spelen producentengroeperingen een belangrijke&#13;
rol in het streven de landbouwdoelstellingen van het EG Verdrag te realiseren.&#13;
Zij worden opgericht “met het doel de productie en het aanbod van de producenten&#13;
die lid van deze groeperingen zijn, gemeenschappelijk aan de eisen van de markt aan&#13;
te passen”63. De communautaire wetgeving voorziet erin dat producentengroeperingen&#13;
onder meer gemeenschappelijke regels voor de productie vaststellen en toepassen,&#13;
“met name op het stuk van de kwaliteit van de producten of de toepassing van biologische&#13;
productiemethoden” (art 6, eerste lid onder b Verordening 950/97). In dat&#13;
kader kunnen zij bepalen dat de betreffende producten door de aangesloten producten&#13;
worden afgezet volgens de door de producentengroeperingen vastgestelde voorschriften&#13;
(art. 6, eerste lid onder c Verordening 952/97). Een soortgelijke verantwoordelijkheid&#13;
wordt gegeven aan telersverenigingen, bijvoorbeeld in de marktordening in&#13;
de sector groente en fruit (Verordening 2200/96).&#13;
Het Hof van Justitie heeft erkend dat dergelijke producentenorganisaties een regelgevende&#13;
bevoegdheid kunnen hebben, onder meer met betrekking tot kwaliteitscontrole64&#13;
en zij kunnen voorschriften inzake de kwaliteit toepassen die op hun eigen&#13;
marktdoelstellingen zijn afgestemd. In dat geval lopen zij wel aan tegen het mededingingsrecht,&#13;
zoals uiteengezet in het preadvies ‘Privaatrechtelijke kwaliteitsystemen&#13;
bezien vanuit het mededingingsrecht’ van mr. I.W. VerLoren van Themaat.&#13;
6. Conclusie&#13;
Ik ben begonnen met de vaststelling dat kwaliteit niet wordt genoemd in de lijst van&#13;
doelstellingen van het gemeenschappelijk landbouwbeleid, en geëindigd met de korte&#13;
weergave van de kwaliteitsnormen in drie sectoren van dat gemeenschappelijk landbouwbeleid:&#13;
de sectoren groenten en fruit, bloemen en planten (en bloembollen) en&#13;
bananen. In deze drie sectoren zijn wel degelijk echte communautaire kwaliteitsnormen&#13;
geformuleerd, die de nationale autoriteiten in ieder geval op het niveau van&#13;
de aflevering aan de consument dienen te handhaven. Uit het voorbeeld van de bloemkwekerijsector&#13;
lijkt echter te volgen dat de communautaire normen in de praktijk&#13;
wellicht te laag liggen om als kwaliteitsnorm te kunnen gelden voor een ambitieuze&#13;
sector die hoge kwaliteit in het vaandel voert. In ieder geval betreffen die normen niet&#13;
de eigenschappen op basis waarvan consumenten aan producten met die eigenschappen&#13;
een meerwaarde toekennen.&#13;
Het gaat in deze gevallen om regelingen op communautair niveau van de materiële&#13;
kenmerken van landbouwproducten en voedingsmiddelen (die niet de productveiligheid&#13;
betreffen) die de communautaire wetgever van belang acht voor de consument,&#13;
om de genoemde redenen. Toch kan deze normering niet worden beschouwd als een&#13;
kwaliteitsregeling die een instrument aanreikt aan producenten en handelaren om hun&#13;
producten te profileren en aan consumenten om de producten werkelijk te onderscheiden.&#13;
De overige hiervoor genoemde kwaliteitsregelingen betreffen niet of nauwelijks een&#13;
bemoeienis van de communautaire wetgever met de materiële kwaliteitsaspecten van&#13;
landbouwproducten. Het gaat in het geval van de biologische landbouwproducten&#13;
om een harmonisatierichtlijn die het gebruik van de aanduiding ‘biologische landbouw’&#13;
verregaand harmoniseert in het belang van het vrije goederenverkeer (art. 28&#13;
EG): art. 12 van Verordening 2092/91 bepaalt dan ook dat lidstaten het in de handel&#13;
brengen van producten die aan de verordening voldoen niet mogen beperken of&#13;
belemmeren om redenen die verband houden met de productiemethode, de etikettering&#13;
of de presentatie, zij het dat de gedetailleerde bijlagen in belangrijke mate een normerend&#13;
effect zullen hebben. In zoverre is Verordening 2092/91 dan ook primair een&#13;
harmonisatiemaatregel in het belang van de interne markt&#13;
De verordeningen voor BOB en GBA, en voor traditionele specialiteiten bevatten in&#13;
het geheel geen regels die de kwaliteit normeren op communautair niveau. Deze verordeningen&#13;
laten de keuze van aanduidingen en benamingen, alsmede de normering&#13;
van de producten waarvoor deze mogen worden gebruikt, geheel over aan de sector;&#13;
vervolgens is op communautair niveau alleen een regime gecreëerd dat bescherming&#13;
verleent aan de aanduiding of benaming, met uitsluiting van producten die niet aan&#13;
het nationale productdossier voldoen en van producenten die (in het geval van BOB&#13;
en BGA) niet aan de geografische criteria voldoen. Een communautaire kwaliteitsregeling&#13;
kan dit bezwaarlijk worden genoemd&#13;
De verbazing waarmee ik in de eerste zin begon, is in zoverre verdwenen dat de afwezigheid&#13;
van Europese kwaliteitseisen kan worden verklaard: het ontwikkelen en&#13;
handhaven van kwaliteitseisen en kenmerken in de zin zoals hier gedefinieerd, is&#13;
grotendeels een nationale aangelegenheid. Dat lijkt ook een verstandige keuze waar&#13;
het gaat om “aspecten van betrekkelijk belang die facultatief zijn”.</content><legacyfootnotes>* Advocaat, Houthoff Buruma, Brussel.&#13;
1. Verordening 178/2002 (Algemene Levensmiddelenverordening), PbEG L 31 (2002) p. 1, voor het laatst&#13;
gewijzigd door Verordening 575/2006, PbEU L 100 (2006) p. 3.&#13;
2. Website DG Landbouw (‘Kwaliteit in alle opzichten’).&#13;
3. PbEG L 208 (1992) p. 1, voor het laatst gewijzigd door Verordening 806/2003, PbEG L 122 (2003) p. 1.&#13;
4. PbEU L 93 (2006) p. 12.&#13;
5. De specifieke oorsprongregeling voor de wijnsector (Verordening 753/2002, PbEG L 118 (2002) p. 1,&#13;
voor het laatst gewijzigd door Verordening 261/2006, PbEU L 46 (2006) p. 18), gebaseerd op Verordening&#13;
1493/1999 (gemeenschappelijke ordening van de wijnmarkt), PbEG L 179 (1999) p. 1, voor het&#13;
laatst gewijzigd door Verordening 2165/2005, PbEU L 345 (2005) p. 1, komt hier niet aan de orde.&#13;
6. PbEG L 208 (1992) p. 2, voor het laatst gewijzigd door Verordening 806/2003, PbEG L 122 (2003) p. 1.&#13;
7. PbEU L 93 (2006) p. 1.&#13;
8. PbEG L 198 (1991) p. 1, voor het laatst gewijzigd door Verordening 746/2004, PbEU L 122 (2004) p. 10.&#13;
9. Website DG Landbouw, Kwaliteit in alle opzichten.&#13;
10. Zie B.M. Vroom-Cramer, Juridische aspecten van geografische aanduidingen, Deventer, 2002, p. 21 e.v.&#13;
11. Id., p. 33 e.v.&#13;
12. Id., p. 46 e.v.&#13;
13. Art. 64 Verordening 49/94 (gemeenschapsmerk), PbEG L 11 (1994) p. 1, voor het laatst gewijzigd door&#13;
het Protocol Toelating Bulgarije en Roemenië, PbEU L 157 (2005) p. 56.&#13;
14. Art. 21 Benelux Merkenwet.&#13;
15. Zie voor (artikelsgewijs) commentaar o.m. B. Ponet, De bescherming van benamingen van oorsprong,&#13;
geografische aanduidingen en herkomstaanduidingen, Antwerpen, 1998; B.M. Vroom-Cramer, Juridische&#13;
aspecten van geografische aanduidingen, Deventer, 2002; E. De Gryse, De bescherming van geografische&#13;
aanduidingen, 1998; F.K. Beier en R. Knaak, The protection of direct and indirect geographical&#13;
indications of source in Germany and the European Community, IIC (25), 1/1994, p. 1.&#13;
16. De belangrijkste arresten van het Hof van Justitie van de Europese Gemeenschappen voor Verordening&#13;
2081/92 zijn:&#13;
HvJ EG 4 maart 1999, zaak C-87/97, Gorgonzola, Jur. 1999, p. I-1301;&#13;
HvJ EG 16 maart 1999, zaken C-289/96, C-293/96 en C-299/96, Denemarken/Commissie (Feta I), Jur.&#13;
1999, p. I1541;&#13;
HvJ EG 7 november 2000, zaak C-312/98, Warsteiner, Jur. 2000, p. I-9187;&#13;
HvJ EG 6 december 2001, zaak C-269/99, Spreewälder Gurken, Jur. 2001, p. I-9517;&#13;
HvJ EG 25 juni 2002, zaak C-66/00, Bigi/Formaggio Reggiona, Jur. 2002, p. I-5917;&#13;
HvJ EG 20 mei 2003, zaak C-108/01, Proscuitto di Parma, Jur. 2003, p. I-5121;&#13;
HvJ EG 18 november 2003, zaak C-216/01, Budweiser, Jur. 2003, p. I-13617;&#13;
HvJ EG 25 oktober 2005, zaken C-465/02 en C-466/02, Duitsland e.a./Commissie (Feta II), n.n.g.&#13;
De belangrijkste uitspraken van het EG Gerecht van Eerste Aanleg zijn:&#13;
EG GvEA 15 september 1998, T-109/97, Molkerei Grossbraunshain, Jur. 1998, p. II-3533 (bevestigd&#13;
door HvJ EG 26 oktober 2000, zaak C-447/98P, Jur. 2000, p. I-9097) (over ontvankelijkheid van een&#13;
beroep tegen de registratie van een BOB en BGA), en EG GvEA 26 maart 1999, T-114/96, Turron de&#13;
Jijona, Jur. 1999, p. II-913.&#13;
17. Persbericht van de Commissie dd. 20 maart 2006 (IP/06/339).&#13;
18. PbEG L 148 (1996) p. 1, voor het laatst gewijzigd door Verordening 704/2005, PbEU L 118 (2005)&#13;
p. 14. Verordening 1107/96 is de lijst van BOB en BGA die in de lidstaten bestonden en bescherming&#13;
genoten bij het van kracht worden van Verordening 2081/92 en tijdig werden aangemeld voor registratie&#13;
via de versnelde procedure.&#13;
19. PbEG L 327 (1996) p. 11, voor het laatst gewijzigd door Verordening 417/2006, PbEU L 72 (2006) p. 8.&#13;
Verordening 2400/96 bevat de lijst met nieuwe BOB en BGA.&#13;
20. De eerste vier zijn beschermde oorsprongsbenamingen (BOB) (drie keer kaas en een ‘vastkokende aardappel’)&#13;
die zijn geregistreerd als reeds vóór 1992 bestaande beschermde aanduidingen (lijst van Verordening&#13;
1107/96); de twee laatste zijn een BOB, resp. beschermde geografische aanduiding (BGA) op de&#13;
lijst van Verordening 2400/96. De Opperdoezer Ronde kent in ieder geval één liefhebber; zie J.H. Jans,&#13;
De domste boeren hebben de dikste aardappelen…, Ars Aequi 2006, p. 309.&#13;
21. Hier te vertalen met ‘gevogelte’ en niet met ‘kwetterend vrouwvolk’ (Van Dale).&#13;
22. D.w.z. een gangbare naam van een product of levensmiddel.&#13;
23. A-G Jacobs heeft in zijn Conclusie in zaak C-269/99, Spreewälder Gurken, deze termijn berekend&#13;
(§§ 38-39).&#13;
24. De definitieve lijst is gepubliceerd in PbEG C 69 (2002) p. 1. Een groot aantal door Duitsland aangemelde&#13;
benamingen werd afgewezen (Verordening 1285/2001, PbEG L 176 (2001) p. 27).&#13;
25. Zie voetnoot 20.&#13;
26. Voor de Nederlandse kazen is dat de Stichting Centraal Orgaan voor Kwaliteitsaangelegenheden in de&#13;
Zuivel (COKZ); voor de ‘Opperdoezer Ronde’ de Rijksdienst voor de Keuring van Vee en Vlees (inmiddels&#13;
de Voedsel en Waren Autoriteit), hetgeen voor een ‘vastkokende aardappel’ opmerkelijk is.&#13;
27. Artikel 12 t/m 12 ter Verordening 2081/92 komen niet meer terug in Verordening 510/2006.&#13;
28. Bier; dranken op basis van plantenextracten; brood, gebak, suikerwerk, biscuits en andere bakkerswaren;&#13;
natuurlijke gommen en harsen; mosterdpasta; deegwaren.&#13;
29. Hooi; etherische oliën; kurk, cochenille; sierbloemen en -planten; wol; teenwilgen; gezwingeld vlas.&#13;
30. Art. 5, zesde lid Verordening 510/2006; HvJEG 6 maart 2003, zaak C-6/02, Commissie/Frankrijk&#13;
(regionale kenmerken), Jur. 2003, p. I-9187.&#13;
31. HvJEG 7 november 2000, zaak C-312/88, Warsteiner, Jur. 2000, p. I-9187&#13;
32. Deze tegenstem was niet (langer) gebaseerd op principiële bezwaren tegen een communautair beschermingsregime&#13;
voor BOB en BGA, maar kwam voort uit onvrede voor het achterwege blijven van een&#13;
oplossing voor het conflict tussen de Nederlandse bierproducent Bavaria en de BGA ‘Bayerisches Bier’.&#13;
33. HvJEG 16 maart 1999, zaak C-289/96, Denemarken/Commissie, Jur. 1999, p. I-1541; HvJEG 25 oktober&#13;
2005, zaak C-465/02, Duitsland en Denemarken/Commissie, Jur. 2005, n.n.g.; zie ook Verordening&#13;
1829/2002, PbEG L 277 (2002) p. 10; F. Gevers, Feta: death and resurrection of a GI, BMM Bulletin&#13;
4/2005-2006, p. 175.&#13;
34. Verordening 1347/2001, PbEG L 182 (2001) p. 3.&#13;
35. Dat is een merkwaardig argument. Veel waarschijnlijker is het dat de nadere plaatsaanduiding wordt&#13;
toegevoegd om het product te onderscheiden van andere feta, die uit verschillende landen kan komen.&#13;
36. EGGvEA 30 maart 2000, zaak T-91/99, Jur. 2000, p. II-1925.&#13;
37. Kort na deze indiening wordt daarvan melding gemaakt in het Publicatieblad (art. 6 eerste lid Verordening&#13;
510/2006).&#13;
38. Nummering in de tekst is toegevoegd.&#13;
39. PbEG L 99 (2003) p. 1.&#13;
40. Art. 12 Verordening 510/2006.&#13;
41. Art. 4, tweede lid sub b Verordening 510/2006.&#13;
42. Voorzover de verpakking relevant is voor de kwaliteit, de oorsprongsgarantie en de controle (art. 4 lid 2&#13;
sub e Verordening 510/2006).&#13;
43. PbEG L 168 (1993) p. 35, voor het laatst gewijzigd door Verordening 2167/2004 (PbEU L 371 (2004) p. 8).&#13;
44. Ten minste 25 jaar (art. 2, eerste lid sub B Verordening 509/2006).&#13;
45. Stand van zaken per 23 december 2005.&#13;
46. Bier; chocolade en andere bereidingen voor menselijke consumptie die cacao bevatten; suikerwerk,&#13;
brood, gebak, biscuits en andere bakkerswaren; deegwaren, ook indien gekookt of gevuld; samengestelde&#13;
gerechten, bereide kruidensauzen; soep of bouillon; dranken op basis van plantenextracten; consumptieijs&#13;
en sorbets.&#13;
47. Verordening 2527/98, PbEG L 317 (1998) p. 14.&#13;
48. Verordening 2301/97, PbEG L 319 (1997) p. 8 en Verordening 954/98, PbEG L 133 (1998) p. 10.&#13;
49. PbEG L 198 (1991) p. 1, voor het laatst gewijzigd door Verordening 1916/2005, PbEU L 307 (2005) p. 10.&#13;
50. TK 2005-2006, 21 501-32, nr. 153.&#13;
51. Com document 2005/671 (def).&#13;
52. PbEG L 270 (2003) p. 1, voor het laatst gewijzigd door Verordening 319/2006 (PbEU L 58 (2006) p. 32.&#13;
53. Verordening 1782/2003: considerans § 2, art. 3 en 4 en Bijlage III.&#13;
54. Thans: Verordening 2200/96, PbEG L 297 (1996) p. 1, voor het laatst gewijzigd door Verordening&#13;
47/2003, PbEG L 7 (2003) p. 64.&#13;
55. PbEG L 55 (1968) p. 1, voor het laatst gewijzigd door Verordening 806/2003, PbEG L 122 (2003) p. 1.&#13;
56. Verordening (EEG) 316/68, PbEG L 71 (1968) p. 8, voor het laatst gewijzigd door Verordening 309/79,&#13;
PbEG L 42 (1979) p. 4.&#13;
57. Deze normen voor de bloemkwekerijsector spelen in Nederland nauwelijks een rol van betekenis. De&#13;
Nederlandse bloemenveilingen hanteren de normen van de VBN (Vereniging van Bloemenveilingen in&#13;
Nederland) welke normen afwijken van de communautaire normen. Beschikking van de Commissie van&#13;
26 juli 1988 inzake een procedure op grond van artikel 85 (thans 81) van het EEG-Verdrag (IV/31.379 –&#13;
Bloemenveilingen Aalsmeer), PbEG L 262 (1988) p. 27, §§ 74-75; Bekendmaking (art. 19, derde lid Verordening&#13;
17), Bloemenveilingen Aalsmeer II en IV), 32.835 – Cultra, PbEG C 83 (1989) p. 3).&#13;
58. Bijvoorbeeld Verordening 801/71, PbEG L 88 (1971) p. 7.&#13;
59. Verordening (EEG) 404/93, PbEG L 47 (1993) p. 1, voor het laatst gewijzigd door Verordening&#13;
2587/2001, PbEG L 345 (2001) p. 13.&#13;
60. PbEG L 245 (1994) p. 6, voor het laatst gewijzigd door Verordening 228/2006, PbEU L 39 (2006) p. 7.&#13;
61. De Codex Alimentarius is een standaard die wordt vastgesteld door de gelijknamige commissie van de&#13;
FAO/WHO. De Codex Alimentarius Commissie werd tot stand gebracht in 1963 door FAO en WHO&#13;
met het doel voedsel-standaarden en richtlijnen vast te stellen, met als belangrijkste oogmerk de&#13;
bescherming van de volksgezondheid en eerlijke handelspraktijken.&#13;
62. Artikel 2, tweede lid Verordening 404/93.&#13;
63. Art. 5, eerste lid Verordening 952/97 PbEG L 142 (1997) p. 30.&#13;
64. R. Barents, The Agricultural Law of the EC, Kluwer, 1994, p. 207 met verwijzing naar HvJEG 1 oktober&#13;
1974, zaak 14/74, Vieh- und Fleischkontor, Jur. 1974, p. 899, r.o.v. 11.&#13;
</legacyfootnotes><footnotes><footnote/></footnotes><auteurs>mr. G. van der Wal</auteurs><published>2006-07-01 00:00:00</published><modified>2006-07-01 00:00:00</modified><editiondate>2006-07-01</editiondate><htmlpath>https://denhollander.info/artikel/4139</htmlpath></article>
</articles></edition>
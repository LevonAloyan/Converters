<edition><articles><article><jaar>2013</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2013</searchword><id>10814</id><udhid>UDH:TvAR/10814</udhid><titel>Rechtspraak 5743. Ontbinding maat­schap (TvAR 2013/5743)</titel><searchwords><searchword>TvAR 11/2013</searchword><searchword>TvAR 2013/5743</searchword><searchword>UDH:TvAR/10814</searchword></searchwords><attachments><attachment><name>TvAR2013_11_10_5743.pdf</name><extention>pdf</extention><url>https://denhollander.info/download/9252/ci</url></attachment></attachments><inleiding>In het gevaar komen van de continuïteit van de maatschap als gewichtige reden om de maatschap te ontbinden. &#13;
</inleiding><content>De procedure &#13;
De zaak is aanhangig gemaakt bij memorie van eis van 4 februari 2013 van de zijde van A en B. &#13;
Daarna zijn de volgende processtukken gewisseld: &#13;
––een memorie van antwoord in conventie (o.m. hou­dende partiële exceptie van onbevoegdheid) tevens houdende eis in reconventie van de zijde van C, &#13;
––een memorie van antwoord in reconventie van de zijde van A en B, &#13;
––een memorie van repliek in (lees:) conventie, tevens houdende vermeerdering van eis van de zijde van A en B, &#13;
––een memorie van repliek in reconventie, tevens hou­dende vermeerdering van eis van de zijde van C, &#13;
––een memorie van dupliek in conventie van de zijde van C, &#13;
––een memorie van dupliek in reconventie van de zijde van A en B. &#13;
Daarna heeft op 1 juli 2013 te [plaats], een mondelinge be­handeling plaatsgevonden. Verschenen zijn A en B, bijge­staan door mr. ir. De Jongh voornoemd, en C, bijgestaan door mr. Van Eerten voornoemd. De partijen hebben in­lichtingen verstrekt en hun standpunten toegelicht. Van de mondelinge behandeling is aantekening gehouden. &#13;
De zaak is in staat van wijzen gekomen en het vonnis is bepaald op heden. &#13;
De feiten &#13;
2.1. C (68 jaar oud), A (65 jaar oud) en D zijn broers. B (33 jaar oud) is de zoon van A. &#13;
2.2. Tot 1 januari 2008 exploiteerden de broers in maat­schapverband een agrarisch bedrijf bestaande uit een melk­veehouderij en een varkensbedrijf. Per die datum is de maatschap omgevormd tot de op 31 december 2014 eindi­gende commanditaire vennootschap, met C en A als behe­rende vennoten en D als commanditaire vennoot. &#13;
2.3. Tot het vermogen van de C.V. behoren in eigendom de op verschillende locaties gevestigde onroerende zaken, be­staande uit de woningen te [plaats] aan de [locatie 1] en de [locatie 2], de bedrijfsgebouwen aan de [locatie 1], met uitzondering van de vleesvarkensstal die tot het vermogen van C en A behoort, en aan de [locatie 3], de cultuurgron­den aan de [locatie 1], [locatie 3] en de [locatie 4], totaal groot 48.48.05 ha. Tot het vermogen van de C.V. behoren voorts een referentiehoeveelheid melk van circa 903.121 kg (2012) en circa 3.000 varkensrechten (omvang 2012). Tot de passiva van de C.V. behoren de per 1 januari 2008 aanwezige langlopende schulden en verplichtingen en het opgebouwde vermogen van de broers. &#13;
2.4. Op 1 januari 2008 zijn C, A en B voor de dagelijkse exploitatie van het bedrijf van de C.V. een maatschapover­eenkomst aangegaan. De daarvan opgemaakte akte van maatschap vermeldt onder meer dat de maatschap met B mede is overeengekomen met het oog op mogelijke toe­komstige, planmatige en gefaseerde algehele of gedeeltelij­ke bedrijfsoverdracht. &#13;
2.5. De akte van maatschap vermeldt voorts onder meer: &#13;
“INBRENG &#13;
1. Door de vennoten zijn per aanvangsdatum ingebracht hun kennis, arbeid en vlijt, met dien verstande dat de ven­noten A (C) B (A) niet méér arbeid behoeven te verrichten dan naar hun oordeel met het oog op hun gesteldheid ver­antwoord en mogelijk is. &#13;
2. Door de vennoten A en B is per aanvangsdatum tevens ingebracht, voor zover toepasselijk tegen de boekwaarde en met voorbehoud van de alsdan aanwezige stille reserves tot maximaal de bedragen zoals vermeld in de aan deze akte te hechten door partijen voor akkoord te ondertekenen berekeningsstaat: &#13;
a. het gebruik en genot van de navolgende onroerende za­ken: &#13;
de woning met ondergrond en tuin aan de [locatie 1] te [plaats], de woning met ondergrond en tuin aan de [loca­tie 2] te [plaats] , de bedrijfsgebouwen aan de [locatie 3] te [plaats] , alsmede cultuurgronden aan de [locatie 1], de [locatie 2 en 3] en de [locatie 4] te [plaats] , het geheel kadastraal bekend gemeente[plaats] (0.79.10 ha), (7.80.00 ha), (4.48.00 ha), (21.34.70 ha), (4.62.70 ha), (3.10.00 ha), (3.66.40 ha), (0.06.00 ha) en (2.61.15 ha), tezamen groot 48.48.05 ha, echter nog te verminderen met de on­dergrond/tuin van de woning aan de [locatie 3] te [plaats] , welke naar privé is of zal worden overgebracht, één en ander de vennoten voldoende bekend, hiervan geen nadere omschrijving verlangend. Tot de inbreng – in welke vorm dan ook – behoort uitdrukkelijk niet de privéwoning met ondergrond en tuin aan de [locatie 1a] te [plaats] ; &#13;
b. het gebruik en genot van de per 1 januari 2008 aanwe­zige productierechten, bestaande uit een referentiehoeveel­heid melk ter grootte van 796.548 kilogram met 32.818 ki­logram vet, alsmede uit varkensrechten; &#13;
c. de eigendom van de tot het bedrijf behorende roeren­de zaken en (overige) vermogensrechten zoals de veesta­pel, machines, werktuigen, (veld)inventaris, voorraden, het kasgeld en vorderingsrechten zoals banktegoeden, &#13;
3. Door vennoot C (B) is tevens ingebracht zijn loonvorde­ring per 31-12-2007, de vennoten genoegzaam bekend. &#13;
4. De inbreng van de activa is geschied onder de verplich­ting van de maatschap alle in het kader van in die onder­neming ontstane schulden voor haar rekening te nemen en alle verplichtingen, die in het kader van die onderneming zijn ontstaan, na te komen, zulks met uitzondering van de langlopende schulden en –verplichtingen welke samen­hangen met die goederen waarvan blijkens het voorgaande slechts het gebruik en genot is ingebracht. &#13;
5. De vennoten zijn ieder voor de waarde van de netto-in­breng in de boeken der maatschap gecrediteerd. Verdere inbreng door een vennoot kan slechts met goedvinden van de andere vennoten geschieden. &#13;
6. Ten aanzien van de hiervoor in lid 2 vermelde voorbe­houden stille reserves zijn de volgende bepalingen van toe­passing: &#13;
a. de tijdens het bestaan van de maatschap gerealiseerde positieve stille reserves worden door de voorbehouder ge­heel tot zijn bedrijfswinst gerekend en de negatieve stille reserves tot zijn bedrijfsverlies; &#13;
b. bij het einde van de maatschap worden de stille reser­ves gerealiseerd indien en voorzover deze dan nog aanwe­zig zijn. &#13;
7. Indien ingevolge beslissingen van of overleg met fisca­le autoriteiten andere waarden moeten worden gehanteerd dan die welke in de openingsbalans en/of berekening stil­le reserves zijn opgenomen, dan kunnen de vennoten voor de toepassing van dit artikel en artikel 11 die andere waar­den volgen. &#13;
VERDELING WINST OF VERLIES &#13;
Artikel 6 &#13;
1. De jaarlijkse winsten of verliezen worden als volgt ver­deeld: &#13;
a. In onderling overleg kunnen de vennoten aan één of meerdere van hen vooraf een extra vergoeding voor de ge­leverde arbeidsprestaties toekennen. &#13;
b. De alsdan resterende winsten of verliezen worden jaar­lijks in onderling overleg verdeeld en bij gebreke van over­eenstemming daaromtrent conform de verdeling van het voorgaande boekjaar. (..) &#13;
EINDE DER MAATSCHAP &#13;
Artikel 10 &#13;
(..) &#13;
3.a. Indien de maatschap ten aanzien van vennoot A is ge­ëindigd dan heeft vennoot B het recht op overname van het aandeel van vennoot A in de goederen welke de vennoten gezamenlijk toebehoren en van de goederen welke door de betreffende vennoot in gebruik en genot zijn ingebracht of aan de maatschap zijn verpacht. Bij geen gebruikmaking &#13;
van voormeld overnamerecht, komt het overnamerecht toe aan vennoot C. (..) &#13;
VASTSTELLING OVERNAMESOM &#13;
Artikel 11 &#13;
1. wanneer de maatschap ten aanzien van een vennoot ein­digt, wordt naast de balans, die overeenkomstig het be­paalde in artikel 5 volgens de op dat tijdstip bij de maat­schap gebruikelijke richtlijnen wordt opgemaakt, een tweede balans opgemaakt waarop de activa en passiva worden opgevoerd naar hun in lid ² van dit artikel bedoel­de waarde. &#13;
2.De voor de tweede balans te verrichten waarderingen zullen door de vennoten of hun vertegenwoordiger(s) of rechtverkrijgenden in onderling overleg geschieden. &#13;
Als grondslagen voor de waardering gelden, indien van toepassing: &#13;
- de verpachte waarde voor de cultuurgronden, tenzij par­tijen alsdan anders overeenkomen; &#13;
- de vrije agrarische verkeerswaarde voor de bedrijfsge­bouwen met inachtneming van voortgezet eigen gebruik; &#13;
- de waarde in bewoonde staat (welke reeds nu voor alsdan wordt vastgesteld op 65% van de waarde in vrij opleverba­re staat) voor een woonhuis; &#13;
- de waarde in het economisch verkeer voor het vee; &#13;
- de boekwaarde voor de productierechten en toeslagrech­ten; &#13;
- de boekwaarde voor de (overige) roerende zaken en ver­mogensrechten. &#13;
Geen waarde wordt toegekend aan om niet verkregen pro­ductierechten/ toeslagrechten en evenmin aan afgeschre­ven productierechten/toeslagrechten. &#13;
3. De stille reserves ontstaan na aanvangsdatum van de maatschap worden genoten c.q. gedragen als volgt: ven­noot A 1/3 ?, vennoot B 1/3 ?, vennoot C 1/3 ?. Voordat deze verdeling wordt toegepast, zal eerst het bedrag van de door een vennoot voorbehouden stille reserves, voorzover nog aanwezig, aan deze worden toebedeeld. &#13;
4. De waarderingsgrondslagen als bedoeld in lid 2 die­nen eveneens te worden gehanteerd ter vaststelling van de overnamesom van de zaken welke in gebruik en genot zijn ingebracht of aan de maatschap zijn verpacht, indien deze zaken worden overgenomen door de voortzettende vennoot. &#13;
5. De voortzettende vennoot is verplicht aan de gewezen vennoot of diens vertegenwoordiger(s) of rechtverkrijgen­den uit te keren diens kapitaal, volgens de balans opge­maakt overeenkomstig het bepaalde in artikel 5, vermeer­derd of verminderd met zijn aandeel in de positieve of negatieve stille reserves berekend overeenkomstig het be­paalde in de voorgaande leden van dit artikel, alsmede de overnamesom als bedoeld in lid 4. &#13;
ARBITRAGE &#13;
Artikel 15 &#13;
1. Alle geschillen, die tussen de vennoten, hun erfgena­men of rechtverkrijgenden mochten ontstaan naar aanlei­ding van deze overeenkomst of nadere overeenkomsten, die daarvan het gevolg mochten zijn, zullen in hoogste res­sort en met uitsluiting van de gewone rechter, door drie scheidslieden worden beslist, voor zover in het voorgaan­de niet reeds in een andere wijze van geschilbeslechting is voorzien. (..)”. &#13;
2.6. C heeft geen kinderen en is woonachtig in een naast de bedrijfsgebouwen gelegen woning aan de [locatie 1a]. Die woning is hem door de moeder van de broers op 19 juni 2001 geleverd voor een in een geldlening omgezette koopsom van f 185.000,--. Moeder is op 21 februari 2010 overleden. Zij had haar drie zonen tot enig erfgenamen be­noemd. De nalatenschap bestaat onder meer uit de door C schuldig gebleven koopsom van de woning. Verrekening en toedeling van de daarvan aan A en D toekomende be­dragen heeft niet plaatsgevonden. &#13;
2.7. A woont met zijn echtgenote op de hoofdlocatie van het bedrijf aan de [locatie 1]. Zij willen op termijn in het dorp [plaats] gaan wonen. B woont met echtgenote en kin­deren in een op een afstand van circa 600 meter van de [lo­catie 1] gelegen niet tot het bedrijfsvermogen behorende huurwoning. &#13;
2.8. A en B verrichten elk gedurende circa 60 uur per week alle voorkomende werkzaamheden in het bedrijf. C werkte tot voor kort circa 30 uur per week in het bedrijf. De werk­zaamheden bestonden uit het verzorgen van de administra­tie van de rundveehouderij, het ’s-avonds melken van de koeien, het verzorgen van de kalfjes en het schoonmaken van de melkstal. Thans zijn zijn werkzaamheden beperkt tot het voeren van de jonge kalfjes. &#13;
De conclusies van de partijen &#13;
in conventie &#13;
3.1. Het verzoek van A en B strekt er, na wijziging van eis, toe dat de arbitragecommissie: &#13;
I. zal bepalen dat de maatschap tussen C, A en B wordt be­ëindigd ten opzichte van C en wel per 1 juli 2013 of zoveel eerder of later als de arbiter in goede justitie vast zal stel­len; &#13;
II. zal bepalen dat de voortzettende vennoten A en B zul­len zijn en dat A en B het recht hebben de tot het maat­schapvermogen behorende goederen, zaken en rechten over te nemen onder de verplichting aan C te voldoen het­geen hem aan vermogen toekomt, waarbij als waarderings­grondslag voor de over te dragen goederen nog juist lonen­de exploitatie geldt en ter zake van de erfenis van moeder de erfdelen aan A en D worden verrekend per 1 juli 2013, of zoveel eerder of later als de arbiter in goede justitie vast zal stellen; &#13;
III. zal bepalen dat C wordt verplicht om de woning te [plaats] aan de [locatie 1a] tegen een getaxeerde waarde in het economische verkeer over te dragen aan B per 1 juli 2013, of zoveel eerder of later als de arbiter vast zal stel­len, en C zal veroordelen om aan deze overdracht mee te werken binnen twee maanden na het in deze te wijzen ar­bitrale vonnis en bij weigering door C daarvan zal bepa­len dat het arbitraal vonnis in plaats van deze medewerking treedt en kan worden ingeschreven in de openbare regis­ters; &#13;
IV. C zal veroordelen zijn goedkeuring te verlenen aan de uitvoering van een extra arbeidsvergoeding voor gelever­de arbeidsprestaties in de jaarrekeningen 2011 en 2012 van de maatschap; &#13;
V. al het voorgaande onder I. tot en met IV. op verbeur­te van een dwangsom van € 1.000,- per dag, gedeelte van een dag daaronder begrepen, voor iedere dag dat C nalatig blijft aan het in deze te wijzen vonnis te voldoen; &#13;
VI. al datgene zal doen dat de arbiter in goede justitie no­dig acht; &#13;
VII. met veroordeling van C in de kosten van deze proce­dure. &#13;
A en B leggen aan hun vorderingen ten grondslag dat C niet wil meewerken aan de gewenste bedrijfsontwikkeling en de gewenste woonsituatie &#13;
3.2. Daartegen is door C verweer gevoerd met conclu­sie dat de arbitragecommissie zich onbevoegd zal verkla­ren ten aanzien van de vordering sub III. en de andere vor­deringen af zal wijzen met veroordeling van A en B in de kosten van de procedure. &#13;
3.3. Hetgeen de partijen over en weer hebben aangevoerd komt, voor zover dat nodig is, hierna aan de orde. &#13;
in reconventie &#13;
3.4. Het verzoek van C strekt er, na vermeerdering van eis, toe dat de arbitragecommissie: &#13;
I. A en B zal veroordelen tot medewerking aan de (aan­vraag tot) financiering en uitvoering van de minimale aan­passingen aan de varkensstallen op/nabij de locatie [loca­tie 1] te [plaats] , die nodig zijn om deze bedrijfsgebouwen aan de wettelijke dierenhuisvestings- en welzijnseisen te kunnen laten voldoen, zoals nader uitgewerkt in de analy­se en berekening van Rombou d.d. 11 september 2012 ex prod. 1 mva/e en/of zoals nader blijkt uit de brief van de Dienst Regelingen d.d. 15 mei 2013 (prod. 3 mvr ir), zulks op straffe van verbeurte van een dwangsom van € 1.000,-- per persoon per dag; &#13;
II. de maatschap ten aanzien van B en A zal ontbinden we­gens gewichtige redenen per de datum waarop B zijn aan­deel in de bedrijfsvermogen van de maatschap uitbetaald zal hebben gekregen; &#13;
III. de maatschap en de commanditaire vennootschap C.V. ten aanzien van A zal ontbinden wegens gewichtige rede­nen per de datum dat A zijn aandeel in de bedrijfsvermo­gen van de maatschap respectievelijk de commanditaire vennootschap uitbetaald zal hebben gekregen; &#13;
IV. B en A zal veroordelen in de kosten van deze procedu­re. &#13;
C legt aan zijn vorderingen ten grondslag dat A en B wei­geren medewerking te verlenen aan de noodzakelijke in­vesteringen, alsmede dat er, gelet op de opstelling van A en B, gewichtige redenen bestaan voor ontbinding van de maatschap ten aanzien van B en de ontbinding van de com­manditaire vennootschap ten aanzien van A, teneinde hem de mogelijkheid te bieden om zich te oriënteren op ver­koop van de onderneming en de daaraan dienstbare activa aan derden. &#13;
3.5. A en B voeren verweer. Hetgeen de partijen over en weer hebben aangevoerd komt, voor zover dat nodig is, hierna aan de orde. &#13;
De bevoegdheid van de arbitragecommissie &#13;
4.1. De partijen hebben op 10 april 2012 als uitkomst van een door mr. J.C.M. Hermsen, NMI registermediator (ver­der: Hermsen) geleid mediationtraject een vaststellings­overeenkomst gesloten waarin zij in artikel 2 zijn over­eengekomen dat zij een arbitrageprocedure zullen starten waarin een door hen gezamenlijk aangewezen arbiter een bindend advies zal uitbrengen over de toekomst van het bedrijf en in artikel 4 lid 1 onder meer dat zij alle geschil­len die naar aanleiding of in verband met de vaststellings­overeenkomst zullen trachten op te lossen met behulp van mediation. Lid 2 van dat artikel bepaalt dat wanneer het geschil niet door mediation kan worden opgelost het aan de ter zake bevoegde rechter zal worden voorgelegd. &#13;
4.2. Met brief van 17 april 2012 heeft Hermsen aan het In­stituut voor Agrarisch Recht onder meer medegedeeld dat hoewel dat niet expliciet in de vaststellingsovereenkomst is vermeld, met de partijen is besproken dat zij zich con­formeren aan het Arbitragereglement van het Instituut voor Agrarisch Recht. &#13;
4.3. Op de mondelinge behandeling hebben de partijen te kennen gegeven en schriftelijk vastgelegd dat zij arbitra­ge wensen op de voet van het arbitragereglement van 1 september 2001 van de Stichting Instituut voor Agrarisch Recht te Wageningen met mr. H.C.A. Walda als enig arbi­ter. Het scheidsgerecht is daarom bevoegd op de voet van voormeld arbitragereglement en de vaststellingsovereen­komst. &#13;
De beoordeling van het geschil &#13;
in conventie en in reconventie &#13;
5.1. Vanwege de samenhang tussen de vorderingen in con­ventie en in reconventie zullen deze gezamenlijk worden behandeld. &#13;
5.2. C doet in de eerste plaats een beroep op de onbe­voegdheid van het scheidsgerecht ten aanzien van de vor­dering sub III. in conventie, stellende dat de woning [lo­catie 1a] noch in de commanditaire vennootschap noch in maatschap is ingebracht. &#13;
5.3. A en B voeren aan dat de arbitrageregeling zoals die is opgenomen in artikel 15 van de akte van maatschap een ruime en duidelijke geschillenregeling kent op grond waar­van het scheidsgerecht bevoegd is. Zij stellen dat hieronder de bevoegdheid behoort om van het geschil met betrekking tot de woning van C te beslechten. &#13;
5.4. Het scheidsgerecht is reeds niet bevoegd om van het sub III in conventie gevorderde kennis te nemen nu A en B ten aanzien van de bevoegdheid van het scheidsgerecht het oog hebben op de ten aanzien van het onderhavige geschil niet toepasselijke arbitrageregeling zoals bedoeld in artikel 15 van de akte van maatschap. Het scheidsgerecht ontleent haar bevoegdheid immers aan de door de partijen gesloten vaststellingsovereenkomst van 10 april 2012. &#13;
5.5. Het verweer van C dat A en B niet ontvankelijk zijn in hun vorderingen in conventie omdat de commanditair vennoot in de C.V. (D) niet in de procedure is betrokken, slaagt niet, omdat de onderhavige vorderingen uitsluitend betrekking hebben op de maatschap waarin D geen par­tij is. De omstandigheid dat D niet in deze procedure is be­trokken brengt echter wel mee dat C niet kan worden ont­vangen in zijn vordering in reconventie om de C.V. ten aanzien van A te ontbinden. &#13;
5.6. Voldoende staat vast dat de partijen er niet (meer) in slagen om gezamenlijk het beleid van het bedrijf te bepa­len en de voor de continuïteit vereiste beslissingen te ne­men. Zo is C slechts bereid tot bedrijfsaanpassingen die uitsluitend gericht zijn op het voldoen aan de eisen van het Varkensbesluit, terwijl A en B een bedrijfsontwikkeling op langere termijn die omvangrijkere investeringen vergt, voor ogen hebben. De partijen wenden zich daarbij tot ver­schillende adviseurs en zijn niet (meer) in staat om over dit een en ander een debat te voeren. Verder is er onenigheid over het voeren van de administratie van de rundveehou­derij. De conclusie is dat de continuïteit van het bedrijf in gevaar is gekomen. Omdat er ook geen uitzicht bestaat op verbetering van de samenwerking tussen A en B enerzijds en C anderzijds in de toekomst en omdat A en B de ontbin­ding vorderen van de maatschap ten aanzien van C en C op zijn beurt de ontbinding vordert van de maatschap ten aan­zien van A en B is er sprake van de in artikel 7A:1684 BW bedoelde gewichtige redenen om de maatschap ten aanzien van een of meer vennoten te ontbinden. Daarbij kan in het midden blijven wie van de vennoten in de eerste plaats een verwijt treft van de ontstane situatie. &#13;
5.7. Voor beantwoording van de vraag of de maatschap ten aanzien van welke veno(o)t(en) dient te worden ontbonden is het volgende van belang. Blijkens de considerans van de akte van maatschap is de maatschap mede met B aange­gaan met het oog op een mogelijk toekomstige, planmatige en gefaseerde algehele of gedeeltelijke bedrijfsoverdracht. Het ligt daarom minder in de rede om de maatschap ten aanzien van hem te ontbinden. Van belang is ook de om­standigheid dat de vordering van C om de maatschap ten aanzien van A en B te ontbinden in ieder geval mede is in­gegeven door de mogelijkheid om het bedrijf vervolgens te kunnen verkopen. Daarbij is voldoende gebleken dat de ontbindingsvordering van C mede is gericht op het afwen­den van de mogelijkheid dat wanneer de maatschap ten aanzien van hem zal worden ontbonden voor de afrekening zal worden uitgegaan van de waardering van de goederen van de maatschap, waarbij lonende exploitatie nog moge­lijk is, zoals A en B vorderen. &#13;
5.8. Het scheidsgerecht vermag niet in te zien waarom af­stand zou moeten worden genomen van het opmaken van de in de akte van maatschap in artikel 11 lid 1 bedoel­de tweede balans op de grondslagen van de waarderingen zoals verder in die akte is overeengekomen. A en B stel­len weliswaar dat de eisen van redelijkheid en billijkheid zich ertegen verzetten dat artikel 11 van de akte toepas­sing vindt wanneer daardoor het voortzetten van het be­drijf door hen tezamen dan wel door B alleen niet haalbaar is, maar zij hebben er geen inzicht in gegeven of en zo ja, in hoeverre dat het geval zou zijn. Daardoor is er onvol­doende reden om er van uit te gaan dat door het hanteren van de in de akte van maatschap neergelegde waarderingen geen lonende exploitatie meer mogelijk zou zijn, voor zo­ver dat al voldoende reden zou zijn om anders te waarde­ren dan is overeengekomen. Er is immers geen sprake van omstandigheden waaruit zou moeten worden afgeleid dat hun wil bij het tot stand komen van de akte van maatschap niet mede gericht was op het tot stand brengen van een re­geling als in de akte van maatschap is neergelegd. Daarbij is van belang dat de partijen zich voor en bij het tot stand komen van die akte bij hebben laten bijstaan door deskun­digen. Ook overigens zijn geen omstandigheden gesteld of gebleken waardoor het naar maatstaven van redelijkheid en billijkheid onaanvaardbaar zou zijn van de gebondenheid aan de akte van maatschap uit te gaan. &#13;
5.9. De slotsom van het voorgaande is dat zal worden be­paald dat de maatschap wordt ontbonden ten aanzien van C met ingang van 1 augustus 2013 en dat A en B het recht hebben om de tot het maatschapvermogen behorende goe­deren, zaken en rechten over te nemen onder de verplich­ting aan C te voldoen hetgeen hem aan vermogen toekomt, waarbij als waarderingsgrondslag voor de over te dragen goederen de regeling in de akte van maatschap geldt. &#13;
5.10. De vordering sub II. in reconventie zal worden afge­wezen. Dat geldt ook voor de vordering sub I. in reconven­tie omdat C, gelet op het vorenoverwogene, bij toewijzing daarvan geen belang meer heeft. &#13;
voorts in conventie &#13;
5.11. De vordering van A en B betreffende verrekening van de erfdelen aan A en D uit de nalatenschap van moeder kan niet worden toegewezen. Reeds niet omdat D geen partij is in deze procedure. &#13;
5.12. A en B stellen dat tot 2010 een extra vergoeding voor de geleverde arbeidsprestaties van B is toegepast maar dat C niet akkoord gaat met het toekennen van een extra ar­beidsvergoeding aan de vennoten voor 2011 en 2012. &#13;
5.13. Volgens C werd de extra arbeidsvergoeding aan B enkel aan hem toegerekend om diens vermogensopbouw in de maatschap te versnellen en niet omdat B in de jaren 2009 en 2010 meer arbeid dan C en A zou hebben verricht. C stelt onweersproken dat hij zich jegens A en/of B niet op voorhand heeft verbonden tot het toekennen van een extra arbeidsvergoeding aan B over de jaren daarna. &#13;
5.14. Gelet op het bepaalde in artikel 6, lid 1 sub a. van de akte van maatschap is het toekennen van een extra arbeids­vergoeding alleen mogelijk bij overeenstemming tussen de vennoten. Vast staat dat geen sprake is van de in de akte vereiste overeenstemming voor de jaren 2011 en 2012. Vast staat ook dat C zich niet anderszins heeft verplicht in te stemmen met een extra arbeidsvergoeding voor B. Deze vordering komt daarom niet voor toewijzing in aanmer­king. &#13;
5.15. Aangezien de vorderingen sub II. slechts gedeeltelijk en de vorderingen sub III. en IV niet zullen worden toege­wezen, zal ook de vordering sub V. worden afgewezen. &#13;
in conventie en in reconventie &#13;
5.16. Er is, mede gelet op de familiaire verhoudingen van de partijen, aanleiding om de proceskosten te compenseren en wel zodanig dat de partijen elk de eigen kosten van hun gemachtigden dragen en dat zij elk de helft van de kosten van de arbitrage dragen. &#13;
De beslissing &#13;
het scheidsgerecht, beslissende als goede mannen naar bil­lijkheid: &#13;
in conventie &#13;
6.1. bepaalt dat de maatschap tussen C, A en B per 1 au­gustus 2013 wordt beëindigd ten aanzien van C; &#13;
6.2. bepaalt dat de voortzettende vennoten A en B zullen zijn en dat A en B het recht hebben de tot het maatschap­vermogen behorende goederen, zaken en rechten over te nemen onder de verplichting aan C te voldoen hetgeen hem aan vermogen toekomt, waarbij als waarderingsgrond­slag voor de over te dragen goederen de regeling in de akte van maatschap geldt; &#13;
6.3. wijst het meer of anders gevorderde af, &#13;
in reconventie &#13;
6.4. wijst de vorderingen af, &#13;
in conventie en in reconventie &#13;
6.5. compenseert de proceskosten des dat elke partij haar eigen kosten wegens salaris gemachtigde draagt en veroor­deelt A en B tot betaling van € 3.531,- aan arbitragekosten en C tot betaling van € 3.531,- aan arbitragekosten. &#13;
Noot &#13;
Als een personenvennootschap niet meer functioneert kan deze door de rechter – of zoals in dit geval door een ar­bitragecommissie – worden ontbonden wegens gewichti­ge redenen (art. 7A:1684). Voor het oordeel of er sprake is van een gewichtige reden is het niet van belang dat dit aan een van de vennoten toe te rekenen is. De toerekenbaarheid kan wel gevolgen hebben voor de gevolgen van de ontbin­ding. Dat er gewichtige redenen waren stond in casu wel vast: de continuïteit van de onderneming liep gevaar. De volgende vraag is dan: wie moet het veld ruimen? De arbi­tragecommissie kan zich daarbij baseren op de maatschap­sakte, waarin het doel van de maatschap was omschreven: een bedrijfsoverdracht aan de jongere B. De akte is ook leidend bij de waardering van het vermogen. De overblij­vende vennoten hebben nog wel betoogd dat geen lonen­de exploitatie meer mogelijk zou zijn, maar daarvoor is on­voldoende aangevoerd. &#13;
D.W. Bruil &#13;
&#13;
</content><legacyfootnotes/><footnotes><footnote/></footnotes><auteurs>mr. H.C.A. Walda</auteurs><published>2013-11-01 00:00:00</published><modified>2013-11-01 00:00:00</modified><editiondate>2013-11-01</editiondate><htmlpath>https://denhollander.info/artikel/10814</htmlpath></article>
</articles></edition>
<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1990</searchword><id>7102</id><udhid>UDH:TvAR/7102</udhid><titel>'J.C. van Arensbergen-Peters / Petrus Bartholomeus Noy' (TvAR 1990/4349)</titel><searchwords><searchword>TvAR 5/1990</searchword><searchword>TvAR 1990/4349</searchword><searchword>UDH:TvAR/7102</searchword></searchwords><attachments><attachment><name>1990_nr 5_Rechtspraak_4349.pdf</name><extention>pdf</extention><url>https://denhollander.info/download/6710/ci</url></attachment></attachments><inleiding>Pachtwet, art. 36, lid 2&#13;
Opzegging pachtovereenkomst bij aangetekende&#13;
brief gericht tot 'P. Noy en consorten'.&#13;
Daargelaten de vraag, of art. 4, aanhef&#13;
en sub 6 Wetboek van Burgerlijke Rechtsvordering&#13;
analogisch mag worden toegepast&#13;
op een bij aangetekende brief gedane&#13;
kennisgeving als bedoeld in art. 36, lid 2,&#13;
Pachtwet, geldt dat de kennisgeving duidelijk&#13;
en ondubbelzinnig moet zijn.&#13;
Onderhavige kennisgeving voldoet niet&#13;
aan dit vereiste.&#13;
Van rechtswege verlenging. </inleiding><content>Pachtkamer gerechtshof te Arnhem, beschikking&#13;
d.d. 15 november 1989&#13;
(Mr. Maris, prof.mr. Heida, mr. Van Hijlkema,&#13;
ing. Meijering en ir. Rogaar)&#13;
Het gerechtshof te Arnhem, pachtkamer;&#13;
Gezien:&#13;
het op 28 april 1989 ter griffie van het&#13;
hof ingekomen beroepschrift van J.C. van&#13;
Arensbergen-Peters, — hierna te noemen:&#13;
de verpachtster -, wonende te Gennep,&#13;
procureur: mr. A.A.S. van der Meer,&#13;
tegen een beschikking van de pachtkamer&#13;
van het kantongerecht te Venlo van 30&#13;
maart 1989, waarbij niet-ontvankelijk is&#13;
verklaard het verzoek tot verlenging van de&#13;
pachtovereenkomst met Petrus&#13;
Bartholomeus Noy, wonende te Gennep,&#13;
alsmede zijn broer en zuster, als pachters,&#13;
behoudens verlenging eindigend op 1&#13;
november 1989 betreffende percelen grond&#13;
gelegen in de gemeente Gennep en&#13;
kadastraal bekend in die gemeente sectie&#13;
C3, nrs. 256, 158 en 305, tezamen groot&#13;
2.04 ha;&#13;
Mede gezien:&#13;
- het op 16 juni 1989 ter griffie ingekomen&#13;
verweerschrift van de pachters, procureur:&#13;
mr. D.M.H.M. van Dijk,&#13;
- de overige stukken, waaronder een fotocopie&#13;
van voormelde beschikking.&#13;
Gelet op:&#13;
de behandeling van het hoger beroep in&#13;
raadkamer van het hof op 29 september&#13;
1989, waarbij aanwezig waren namens appellante,&#13;
H.W. Jeuken, bijgestaan door&#13;
mr. S.G.M. Goedvriend, bedrijfsjurist te&#13;
Cuijk, en namens geïntimeerden, mr.&#13;
D.M.H.M. van Dijk, advocaat te Arnhem;&#13;
Overweegt:&#13;
De stukken&#13;
De voormelde beschikking is gegeven uit&#13;
de volgende overwegingen:&#13;
'De pachtkamer is van oordeel, dat bij&#13;
het overlijden van een pachter diens rechten&#13;
en verplichtingen volgens het erfrecht&#13;
in beginsel overgaan op zijn erfgenamen, in&#13;
casu verzoeker alsmede diens broer en&#13;
zuster, totdat alle partijen een wijzigingsovereenkomst&#13;
sluiten.&#13;
In casu is van een wijzigingsovereenkomst&#13;
in het geheel niets gebleken, terwijl&#13;
een dergelijke overeenkomst niet volgt uit&#13;
het feit, dat medepachters feitelijk terugtreden&#13;
en één hunner het uitsluitende gebruik&#13;
van het gepachte laten. De onderhavige opzegging had mitsdien&#13;
behoren te worden gedaan aan zowel verzoeker&#13;
alsmede diens broer en zuster afzonderlijk.&#13;
De stelling van verweerster, dat voor&#13;
haar niet duidelijk was waar de broer en&#13;
zuster van verzoeker woonachtig zijn,&#13;
maakt dit niet anders, temeer nu uit niets&#13;
blijkt, dat verweerster zich ook maar enige&#13;
moeite heeft getroost om zich op de hoogte&#13;
te stellen van het adres van voornoemde&#13;
medepachters.&#13;
Het vorenstaande brengt met zich mee,&#13;
dat de pachtopzegging niet rechtsgeldig is&#13;
gedaan en mitsdien de pachtovereenkomst&#13;
voortduurt.'&#13;
Appellante heeft de volgende grief aangevoerd:&#13;
Appellantes beroep richt zich met name&#13;
tegen de overweging van de pachtkamer die&#13;
geleid heeft tot de beschikking. In het bijzonder&#13;
de overweging met betrekking tot&#13;
de opzegging van de pachtovereenkomst&#13;
door appellante gedaan aan het adres van&#13;
pachter de heer P.B. Noy,&#13;
met verzoek de beschikking, waarvan beroep,&#13;
te vernietigen en de gedane pachtbeëindiging&#13;
zijdens appellante voor recht te&#13;
verklaren;&#13;
De mondelinge behandeling:&#13;
De raadslieden hebben de standpunten&#13;
van partijen toegelicht.&#13;
Het oordeel van het hof:&#13;
Allereerst dient te worden geoordeeld&#13;
over de vraag of de pachtovereenkomst&#13;
door verpachtster rechtsgeldig aan pachters&#13;
is opgezegd.&#13;
Door het overlijden van de oorspronkelijke&#13;
pachtster, mevrouw A. Noy-Essers, in&#13;
1965, traden haar erfgenamen - zijnde&#13;
naar in rechte vaststaat geïntimeerde, benevens&#13;
zijn broer en zuster - gezamenlijk in&#13;
haar rechten en verplichtingen als pachtster&#13;
van de litigieuze grond. Nu niet is gebleken,&#13;
dat de verpachtster en de gezamenlijke&#13;
erven van de pachtster een pachtwijzigingsovereenkpmst&#13;
hebben gesloten en niet is&#13;
komen vast te staan, dat van pachterszijde&#13;
de vordering als bedoeld in artikel 54, lid 2,&#13;
van de Pachtwet, is ingesteld, zijn de broer&#13;
en zuster van P.B. Noy medepachters in de&#13;
onderhavige pachtovereenkomst gebleven.&#13;
Daargelaten de vraag, of artikel 4, aanhef&#13;
en sub 6 Wetboek van Burgerlijke&#13;
Rechtsvordering, welk voorschrift betrekking&#13;
heeft op dagvaardingen en alle andere&#13;
exploiten, analogisch mag worden toegepast&#13;
op een bij aangetekende brief gedane&#13;
kennisgeving als bedoeld in artikel 36, lid&#13;
2, Pachtwet, geldt in ieder geval, dat die&#13;
kennisgeving duidelijk en ondubbelzinnig&#13;
moet zijn. Dat betekent in dit geval, dat deze&#13;
duidelijk moet zijn gericht tot de erfgenamen&#13;
van de overleden pachtster.&#13;
Het hof is van oordeel dat de opzegging&#13;
in geschil, die is gericht tot P. Noy en consorten,&#13;
niet aan dit vereiste voldoet, omdat&#13;
niet duidelijk is, wie met 'consorten' worden&#13;
bedoeld. Dit heeft tot gevolg, dat de&#13;
pachtovereenkomst van rechtswege is verlengd,&#13;
zodat geïntimeerde terecht bij de beschikking,&#13;
waarvan beroep, in zijn verlengingsverzoek&#13;
niet-ontvankelijk is verklaard.&#13;
De slotsom:&#13;
De beschikking, waarvan beroep, dient&#13;
te worden bevestigd.&#13;
Beschikkende in hoger beroep:&#13;
Bevestigt de beschikking, waarvan beroep.</content><legacyfootnotes/><footnotes><footnote/></footnotes><auteurs>Mr. Maris, prof.mr. Heida, mr. Van Hijlkema,&#13;
ing. Meijering en ir. Rogaar</auteurs><published>1990-05-01 00:00:00</published><modified>1990-05-01 00:00:00</modified><editiondate>1990-05-01</editiondate><htmlpath>https://denhollander.info/artikel/7102</htmlpath></article>
</articles></edition>
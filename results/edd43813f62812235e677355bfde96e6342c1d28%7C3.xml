<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1991</searchword><id>7014</id><udhid>UDH:TvAR/7014</udhid><titel>'Thomas Harke Daniël Meijer / Sietse van der Laan' (TvAR 1991/4485)</titel><searchwords><searchword>TvAR 6/1991</searchword><searchword>TvAR 1991/4485</searchword><searchword>UDH:TvAR/7014</searchword></searchwords><attachments><attachment><name>1991_nr 6_Rechtspraak_4485.pdf</name><extention>pdf</extention><url>https://denhollander.info/download/6624/ci</url></attachment></attachments><inleiding>Pachtwet, art. 25, 34, 56&#13;
De aan de pachter toegekende heffingvrije&#13;
hoeveelheid melk hing mede samen met het&#13;
gepachte en de eigendomsovergang van de&#13;
desbetreffende grond bracht daarin geen&#13;
verandering. De vervreemding van dat deel&#13;
van zijn melkquotum door de pachter zonder&#13;
zelfs maar ter zake overleg met de verpachter&#13;
te plegen vormt wanprestatie en het enkele&#13;
feit, dat de pachtovereenkomst is geëindigd&#13;
op grond van een tussen partijen gesloten&#13;
pachtbeëindigingsovereenkomst waarbij ten&#13;
aanzien van het melkquotum niets is geregeld,&#13;
doet daaraan niet af. De door de&#13;
pachter op grond van de bedoelde wanprestatie&#13;
aan de verpachter te betalen schadevergoeding&#13;
wordt in casu op grond van de&#13;
bijzondere omstandigheden van het geval&#13;
bepaald op 25% van de waarde van het&#13;
melkquotum ten tijde van de verkoop.</inleiding><content>Pachtkamer gerechtshof Arnhem, arrest&#13;
van 21 januari 1991&#13;
(Mr. Mans, mr. Spoor, mr. Kok, baron De&#13;
Weichs de Wenne en De Wolf)&#13;
Zitting van 21 januari 1991&#13;
Rolnummer: P 90/25 In de&#13;
zaak van:&#13;
Thomas Harke Daniël Meijer, wonende te&#13;
Ten Post, gemeente Ten Boer, appellant, procureur:&#13;
mr. K. van der Meulen,&#13;
tegen&#13;
Sietse van der Laan, wonende te Loppersum,&#13;
geïntimeerde, procureur: mr. B. Peek.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
het door de pachtkamer van het kantongerecht&#13;
te Groningen tussen partijen gewezen&#13;
vonnis van 24 januari 1990, dat in&#13;
fotocopie aan dit arrest is gehecht.&#13;
Overwegende:&#13;
Appellant, eiser in eerste aanleg, - hierna ook&#13;
te noemen: Meijer - is bij exploit van 9 februari&#13;
1990 in hoger beroep gekomen van&#13;
voormeld vonnis met gelijktijdige dagvaarding&#13;
van geïntimeerde, gedaagde in eerste&#13;
aanleg, - hierna ook te noemen: Van der Laan&#13;
- voor dit hof.&#13;
Bij memorie van grieven zijn na te melden&#13;
grieven aangevoerd met conclusie dat het hof&#13;
het vonnis, waarvan beroep, zal vernietigen&#13;
en, opnieuw rechtdoende, aan appellant zijn&#13;
vorderingen alsnog zal toewijzen met veroordeling&#13;
van geïntimeerde in de kosten van&#13;
beide instanties.&#13;
Bij memorie van antwoord is verweer gevoerd&#13;
met conclusie dat het hof Meijer in zijn&#13;
vorderingen in hoger beroep niet-ontvankelijk&#13;
zal verklaren, althans hem deze zal ontzeggen&#13;
als zijnde ongegrond en onbewezen,&#13;
een en ander met veroordeling van Meijer in&#13;
de kosten van beide instanties.&#13;
Ter zitting van het hof van 29 oktober 1990&#13;
is de zaak vervolgens bepleit, voor Meijer&#13;
door mr. R.G. Holtz, advocaat te Groningen,&#13;
en voor Van der Laan door mr. H.J. Pellinkhof,&#13;
advocaat te Hoogeveen.&#13;
Vervolgens heeft Van der Laan bij akte nog&#13;
de op zijn bedrijf betrekking hebbende meitellinggegevens&#13;
van 1984 en 1988, alsmede&#13;
een tussen hem en derden gesloten overeenkomst&#13;
van 16 maart 1988 inzake - onder meer&#13;
- de verkoop door hem van 118.066 kg&#13;
heffingvrije melk in het geding gebracht.&#13;
Meijer heeft bij antwoord-akte hierop nog&#13;
gereageerd, waarna partijen de stukken&#13;
(waaronder de pleitnotities van de advocaten)&#13;
aan het hof hebben overgelegd voor het&#13;
wijzen van arrest.&#13;
De grieven&#13;
De grieven luiden:&#13;
I. Ten onrechte overweegt de pachtkamer&#13;
van het kantongerecht onder r.o. 4.1. dat&#13;
Meijer het land voor niet-agrarische doeleinden&#13;
gekocht heeft.&#13;
II. Ten onrechte overweegt de pachtkamer&#13;
van het kantongerecht onder r.o. 4, dat er,&#13;
gelet op de door haar geciteerde - drie -&#13;
omstandigheden, geen sprake is van wan&#13;
prestatie van de zijde van Van der Laan en dat&#13;
Meijer redelijkerwijs geen aanspraak op&#13;
enige vergoeding terzake van het melk&#13;
quotum mag maken.&#13;
De vaststaande feiten&#13;
Als enerzijds, mede aan de hand van bescheiden, gesteld en anderzijds erkend dan wel&#13;
niet of onvoldoende weersproken staat ten&#13;
processe het navolgende vast:&#13;
- Van der Laan had sinds 1970 van H. Bleker,&#13;
de rechtsvoorganger van Meijer, in mondelinge&#13;
pacht enkele percelen groenland, ka&#13;
dastraal bekend gemeente Loppersum, sectie&#13;
D, nrs. 693 en 694, totaal groot 2.09.20 ha;&#13;
- bij notariële akte van 28 juni 1985 heeft&#13;
Meijer deze percelen gekocht;&#13;
- bij vonnis van de pachtkamer van het kan&#13;
tongerecht te Groningen van 9 oktober 1985&#13;
is vorenbedoelde pachtovereenkomst schriftelijk&#13;
vastgelegd;&#13;
- partijen hebben op 18 juni 1986 een over&#13;
eenkomst gesloten tot beëindiging van die&#13;
pachtovereenkomst met ingang van 1 januari&#13;
1989, welke pachtbeëindigingsovereenkomst&#13;
is goedgekeurd door de grondkamer&#13;
voor Groningen bij beschikking van 27 juni&#13;
1986;&#13;
- Van der Laan gebruikte de litigieuze percelen&#13;
in het kader van het door hem uitgeoefende&#13;
melkveebedrijf;&#13;
- aan Van der Laan is destijds een heffingvrije&#13;
hoeveelheid melk toegekend, die in de&#13;
heffingsperiode 1987/88 126.274 kg bedroeg;&#13;
- Van der Laan heeft in die periode, zonder&#13;
daarover overleg te plegen met Meijer, dat&#13;
melkquotum geheel aan derden verkocht en&#13;
meergenoemde percelen groenland per 1 ja&#13;
nuari 1989 aan Meijer opgeleverd zonder dat&#13;
daarmede toen nog enige heffingvrije hoe&#13;
veelheid melk samenhing.&#13;
Behandeling van het geschil in hoger beroep&#13;
1. In het onderhavige geschil gaat het om de&#13;
vraag of met de litigieuze percelen in 1987/&#13;
88 een heffingvrije hoeveelheid melk samenhing,&#13;
of alsdan Van der Laan, door zijn&#13;
gehele melkquotum aan derden te verkopen&#13;
zonder overleg daarover met en toestemming&#13;
daarvoor van Meijer, tegenover laatstgenoemde&#13;
wanprestatie heeft gepleegd, als&#13;
mede of hij in dat geval gehouden is tot&#13;
betaling van schadevergoeding aan Meijer&#13;
en zo ja, tot welk bedrag.&#13;
2. Ten processe staat vast dat Van der Laan in&#13;
1983 naast andere grond ook reeds de grond&#13;
in geschil in gebruik had ten behoeve van zijn&#13;
melkveebedrijf. De hem later toegekende&#13;
heffingvrije hoeveelheid melk was dus mee&#13;
gebaseerd op het gebruik van betreffende&#13;
percelen in genoemd referentiejaar en hieruit&#13;
volgt, dat die hoeveelheid naar evenredigheid&#13;
mede met die percelen samenhing.&#13;
Zulks is niet anders, omdat destijds nog&#13;
sprake was van een mondelinge pachtovereenkomst,&#13;
aangezien bij de invoering van de&#13;
superheffing de toen aan melkveehouders&#13;
toegekende heffingvrije hoeveelheid melk&#13;
was gebaseerd op de door hen in 1983 afgeleverde&#13;
hoeveelheid melk zonder dat daarop&#13;
een korting werd toegepast ter zake van het&#13;
eventuele feit dat die hoeveelheid mede was&#13;
geproduceerd op krachtens een mondelinge&#13;
pachtovereenkomst in gebruik geweest zijnde&#13;
grond. Evenmin doet daaraan af dat bij het&#13;
aangaan van een mondelinge pachtovereenkomst&#13;
niet een referentiehoeveelheid c.q.&#13;
heffingvrije hoeveelheid melk overgaat, aangezien&#13;
het hier niet betreft het al dan niet&#13;
overgaan van zulk een hoeveelheid maar de&#13;
toekenning daarvan bij de invoering van de&#13;
superheffing.&#13;
3. Nu niet is gesteld of anderszins is gebleken,&#13;
dat daarin op enig moment wijziging is&#13;
gekomen, volgt uit het vorenstaande, dat ook&#13;
ten tijde van de eigendomsverwerving van de&#13;
grond in geschil door Meijer een evenredig&#13;
gedeelte van de aan Van der Laan toegekende&#13;
heffingvrije hoeveelheid melk (verminderd&#13;
met de inmiddels toegepaste kortingen) met&#13;
de grond in geschil samenhing en die eigendomsovergang&#13;
heeft daarin, mede gelet op&#13;
het bepaalde in art. 34, lid 1, der Pachtwet,&#13;
evenmin verandering gebracht. Ook van la&#13;
tere wijzigingen is ten processe niets aan&#13;
gevoerd en er moet dan ook van worden&#13;
uitgegaan dat ook ten tijde van de vervreemding&#13;
van het melkquotum door Van der&#13;
Laan in het melkprijs jaar 1987/8 8 nog immer&#13;
een evenredig gedeelte van dat quotum samenhing&#13;
met de litigieuze percelen, die hij&#13;
immers ook na 1983 krachtens dezelfde&#13;
pachtovereenkomst onafgebroken tot dat&#13;
moment in gebruik heeft gehad.&#13;
4. De in art. 25 der Pachtwet neergelegde&#13;
zorgverplichting van de pachter om als een&#13;
goed pachter te handelen en bij het einde van&#13;
de pachtovereenkomst het gepachte in goede&#13;
staat aan de verpachter op te leveren, zal in&#13;
het algemeen medebrengen dat het hem niet&#13;
vrijstaat bij het einde van de pacht of gedurende&#13;
de looptijd daarvan de grond aan de&#13;
verpachter op te leveren zonder deze in de&#13;
gelegenheid te stellen de daarmee samenhangende heffingvrije hoeveelheid melk te verwerven.&#13;
Indien de verpachter - zoals volgens&#13;
Van der Laan in casu het geval is - niet zelf&#13;
melkproducent is, zal die verplichting in het&#13;
algemeen inhouden dat de pachter eraan&#13;
medewerkt dat die heffingvrije hoeveelheid&#13;
melk overgaat op de opvolgende gebruiker.&#13;
Is er niet direct een opvolgende gebruiker,&#13;
dan komt het melkquotum bij gebreke van&#13;
een regeling ter beschikking van de minister,&#13;
die daardoor de mogelijkheid heeft het volgens&#13;
beginselen van behoorlijk bestuur aan&#13;
de opvolger van de verpachter of de nieuwe&#13;
pachter toe te kennen. De aanspraken op het&#13;
met het verpachte samenhangende melkquotum&#13;
behoren tot de rechtsgevolgen van&#13;
de pachtovereenkomst, welke naar de aard&#13;
van die overeenkomst uit de eisen van redelijkheid&#13;
en billijkheid voortvloeien. Hieraan&#13;
doet niet af de eventuele omstandigheid dat&#13;
de hoogte van het quotum geheel of gedeeltelijk&#13;
mede is bepaald door de activiteiten&#13;
van de pachter. Immers, die activiteiten konden&#13;
alsdan, wat het gepachte betreft, alleen&#13;
maar plaats vinden vanwege de omstandigheid&#13;
dat de pachter op grond van de pachtovereenkomst&#13;
het gepachte kon gebruiken.&#13;
Het voorgaande impliceert, mede gelet op&#13;
de uit voornoemd wetsartikel voortvloeiende&#13;
zorgverplichting van de pachter ook gedurende&#13;
de looptijd van de pachtovereenkomst&#13;
en voorts in aanmerking genomen dat een&#13;
overgang van een heffingvrije hoeveelheid&#13;
melk in beginsel geschiedt op basis van de&#13;
voor de melkproduktie gebruikte oppervlakte,&#13;
dat het een pachter in het algemeen&#13;
ook niet vrijstaat gedurende de looptijd van&#13;
de pachtovereenkomst de naar evenredigheid&#13;
met het gepachte samenhangende heffingvrije&#13;
hoeveelheid melk geheel of gedeeltelijk&#13;
te vervreemden. 5. Van der Laan heeft&#13;
zonder zelfs enig overleg ter zake met&#13;
Meijer het met de grond in geschil&#13;
samenhangende melkquotum vervreemd.&#13;
Die vervreemding is aan te merken als&#13;
handelen in strijd met art. 25 der Pachtwet en&#13;
het hof kan Van der Laan niet volgen in&#13;
diens redenering dat in casu sprake is van&#13;
omstandigheden op grond waarvan dat handelen&#13;
niet is aan te merken als wanprestatie&#13;
tegenover Meijer. Weliswaar staat ten&#13;
processe vast, dat partijen bij het aangaan van&#13;
de pachtbeëindigingsovereenkomst niets&#13;
hebben geregeld ter zake van het met de&#13;
grond in geschil samenhangende melkquotum&#13;
en heeft Van der Laan onweersproken&#13;
aangevoerd dat Meijer toen ook niet&#13;
heeft kenbaar gemaakt dat hij aanspraak&#13;
maakte op dat quotum, maar Van der Laan&#13;
mocht op grond daarvan niet - en zeker niet&#13;
zonder meer - te goeder trouw aannemen dat&#13;
Meijer te dezen geen aanspraken meer zou&#13;
hebben. Dit klemt te meer nu de onderhavige&#13;
pachtbeëindigingsovereenkomst reeds medio&#13;
1986 is gesloten, derhalve 2,5 jaar vóór&#13;
de datum der pachtbeëindiging; niet onbegrijpelijk&#13;
is, mede gezien de toen in veel&#13;
opzichten nog niet geheel duidelijke consequenties&#13;
van de melkquotering, dat partijen&#13;
nog geen afspraken maakten over wat eerst&#13;
geruime tijd later met het melkquotum zou&#13;
geschieden en tegen de achtergrond daarvan&#13;
kon Van der Laan in elk geval uit het enkele&#13;
feit dat Meijer niet over het melkquotum had&#13;
gesproken, niet in redelijkheid de conclusie&#13;
trekken dat het hem vrijstond dat quotum,&#13;
ook voor zover dat samenhing met het gepachte,&#13;
te vervreemden. Ten overvloede&#13;
wordt erop gewezen, dat hem ook bekend&#13;
was dat voor zulk een vervreemding de toestemming&#13;
van de verpachter nodig is, gezien&#13;
de omstandigheid dat hij met enkele andere&#13;
verpachters van door hem gebruikte grond&#13;
wel een regeling heeft getroffen.&#13;
Van der Laan had derhalve moeten blijven&#13;
waken voor het met de grond in geschil&#13;
samenhangende melkquotum en hij heeft&#13;
door zulks na te laten wanprestatie tegenover&#13;
Meijer gepleegd.&#13;
6. Partijen twisten over de vraag wat ten tijde&#13;
van de wanprestatie de grootte van het bedrijf&#13;
van Van der Laan was. Meijer wijst er op&#13;
zichzelf terecht op dat geïntimeerde ter gelegenheid&#13;
van de in 1984/85 tussen partijen&#13;
gevoerde pachtvastleggingsprocedure heeft&#13;
gesteld dat hij totaal ongeveer 12.50 ha&#13;
groenland exploiteerde. Ter zitting van het&#13;
hof heeft Van der Laan echter verklaard, dat&#13;
hij reeds in 1983 behalve de destijds genoemde&#13;
12.50 ha nog ongeveer 4 ha grond&#13;
van het Bureau Beheer Landbouwgronden in&#13;
gebruik had en dat dit ook in 1987/88 nog het&#13;
geval was. De door betrokkene in het geding&#13;
gebrachte meitellinggegevens vermelden&#13;
een gemeten maat van 18.77 ha (mei 1984)&#13;
respectievelijk van 10.15 ha (mei 1988), terwijl&#13;
uit de 'Aantekeningen Districtsbureauhouder'&#13;
op het laatstbedoelde formulier volgt dat het bedrijf van Van der Laan in mei&#13;
1987 nog even groot was als in mei 1984.&#13;
Op grond van een en ander acht het hof het&#13;
voldoende aannemelijk dat het bedrijf van&#13;
Van der Laan in het jaar 1987/88 althans niet&#13;
kleiner was dan de door hem zelf in dit geding&#13;
genoemde 17 ha.&#13;
Uitgaande van 17 ha en een melkquotum&#13;
van totaal 126.274 kg, was er in het bedrijf&#13;
van Van der Laan in het jaar 1987/88 sprake&#13;
van een heffingvrije hoeveelheid melk van&#13;
7.428 kg per ha; met de grond in geschil hing&#13;
derhalve samen en hoeveelheid van 2.09.20&#13;
x 7.428 kg = 15.539 kg.&#13;
7. Nu Van der Laan de litigieuze grond aan&#13;
Meijer heeft opgeleverd zonder de daarmee&#13;
samenhangende heffïngvrije hoeveelheid&#13;
melk, lijdt laatstgenoemde daardoor schade.&#13;
Immers, door de vervreemding van de met de&#13;
grond in geschil samenhangende heffingvrije&#13;
hoeveelheid melk kan deze grond niet&#13;
meer bijdragen tot het melkquotum dat de&#13;
gebruiker daarvan mag produceren zonder&#13;
ter zake superheffing verschuldigd te zijn en&#13;
dat brengt mee dat bij een eventuele nieuwe&#13;
verpachting sprake is van een minder aan&#13;
trekkelijk object, terwijl bij verkoop van de&#13;
grond een aanmerkelijk lagere prijs kan&#13;
worden bedongen dan anders het geval zou&#13;
zijn geweest.&#13;
8. Bij de vaststelling van het bedrag dat hij ter&#13;
vergoeding daarvan aan Meijer zal moeten&#13;
betalen, moet naar het oordeel van het hof&#13;
acht geslagen worden op een aantal bijzondere&#13;
omstandigheden, te weten: - hoewel, zoals hiervoor overwogen, Van&#13;
der Laan uit de omstandigheid, dat Meijer bij&#13;
het sluiten van de pachtbeëindigingsovereenkomst&#13;
geen aanspraken op het melk&#13;
quotum heeft kenbaar gemaakt, niet mocht&#13;
concluderen dat hij vrij was om het melk&#13;
quotum zonder meer geheel te vervreemden,&#13;
laat dat onverlet dat ook Meijer heeft bijgedragen&#13;
tot onduidelijkheid tussen partijen op&#13;
dat punt;&#13;
- Meijer was bij het einde van de pachtovereenkomst&#13;
en met name op het moment dat&#13;
partijen de daartoe strekkende overeenkomst&#13;
sloten, nog maar korte tijd eigenaar van de&#13;
litigieuze percelen;&#13;
- Meijer heeft zijn hoofdberoep buiten de&#13;
landbouw; hij heeft de grond in geschil in de&#13;
eerste plaats gekocht en ter zake een pachtbeëindigingsovereenkomst&#13;
met Van der&#13;
Laan gesloten om via de vervolgens mogelijk&#13;
geworden toedeling in de ruilverkaveling&#13;
zijn huiskavel met de betreffende oppervlakte&#13;
te vergroten;&#13;
- Van der Laan heeft onverplicht medegewerkt&#13;
aan de door Meijer voorgestelde&#13;
beëindiging van de pachtovereenkomst&#13;
zonder dat daar, voorzover ten processe is&#13;
gebleken, voordelen voor hem tegenover&#13;
stonden.&#13;
Vorengenoemde feiten tesamen en in onderling&#13;
verband in aanmerking genomen,&#13;
acht het hof in de gegeven omstandigheden&#13;
een redelijke vergoeding van de schade, die&#13;
het door de wanprestatie van Van der Laan&#13;
veroorzaakte verlies van de hierna te noemen&#13;
hoeveelheid heffingvrije melk heeft meegebracht:&#13;
25% van de waarde van die hoeveelheid&#13;
melk ten tijde van de verkoop.&#13;
9. Van der Laan heeft ter zitting van het hof&#13;
medegedeeld dat hij met zijn bedrijf samen&#13;
hangende melkquotum heeft verkocht voor&#13;
een bedrag van ƒ 3,50 per kg. De door hem&#13;
nog in het geding gebrachte overeenkomst&#13;
van 16 maart 1988 vermeldt een prijs van&#13;
ƒ 3,25 per kg, maar betreft niet de gehele&#13;
toen met het bedrijf van betrokkene samen&#13;
hangende heffingvrije hoeveelheid van&#13;
126.274 kg.&#13;
Het vorenstaande in aanmerking genomen&#13;
en mede gelet op de brief van de minister van&#13;
Landbouw en Visserij van 10 januari 1989&#13;
aan de voorzitter van de Tweede Kamer&#13;
waarbij voor de streek waarin de grond in&#13;
geschil is gelegen in de betreffende periode&#13;
prijzen van ƒ 3,27 tot ƒ 3,61 per kg zijn&#13;
vermeld, acht het hof een prijs van ƒ 3,40 per&#13;
kg een juist uitgangspunt voor de berekening&#13;
van de door Van der Laan te betalen schadevergoeding.&#13;
10. Uit het vorenoverwogene volgt, dat de&#13;
door Meijer ter zake van de door Van der&#13;
Laan gepleegde wanprestatie geleden schade&#13;
gesteld moet worden op 0,25 x 15.539 x&#13;
ƒ3,40 = ƒ 13.200,- (afgerond). De door&#13;
Meijer gevorderde wettelijke rente over het&#13;
bedrag der schadevergoeding is toewijsbaar&#13;
met ingang van de datum waartegen deze is&#13;
aangezegd, te weten 20 januari 1989.&#13;
Slotsom&#13;
Grief II is gegrond en grief I behoeft geen&#13;
bespreking. Het vonnis, waarvan beroep,&#13;
moet worden vernietigd en de vordering van Meijer moet alsnog worden toegewezen als&#13;
na te melden.&#13;
Van der Laan moet als de ten dele in het&#13;
ongelijk gestelde partij worden veroordeeld&#13;
in een gedeelte van de proceskosten van&#13;
beide instanties.&#13;
Rechtdoende in hoger beroep:&#13;
Vernietigt het door de pachtkamer van het&#13;
kantongerecht te Groningen tussen partijen&#13;
gewezen vonnis van 24 januari 1990, waarvan&#13;
beroep,&#13;
en opnieuw rechtdoende:&#13;
Veroordeelt Van der Laan om tegen behoorlijk&#13;
bewijs van kwijting aan Meijer te&#13;
betalen een bedrag van ƒ13 200,- (dertienduizendtweehonderd&#13;
gulden), vermeerderd&#13;
met de wettelijke rente daarover vanaf 20 januari&#13;
1989 tot de dag der algehele voldoening.&#13;
Wijst af het anders of meer gevorderde.&#13;
Veroordeelt Van der Laan in de kosten van&#13;
deze procedure in beide instanties, aan de&#13;
zijde van Meijer tot heden begroot voor de&#13;
eerste aanleg op ƒ 750,- en voor het hoger&#13;
beroep op ƒ 907,95 voor verschotten en&#13;
ƒ 2 400,- voor salaris van de procureur. </content><legacyfootnotes/><footnotes><footnote/></footnotes><auteurs>Mr. Mans, mr. Spoor, mr. Kok, baron De&#13;
Weichs de Wenne en De Wolf </auteurs><published>1991-06-01 00:00:00</published><modified>1991-06-01 00:00:00</modified><editiondate>1991-06-01</editiondate><htmlpath>https://denhollander.info/artikel/7014</htmlpath></article>
</articles></edition>
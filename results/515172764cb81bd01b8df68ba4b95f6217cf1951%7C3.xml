<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1999</searchword><id>4835</id><udhid>UDH:TvAR/4835</udhid><titel>Rooks .s. / LNV (TvAR 1999/4972)</titel><searchwords><searchword>TvAR 7/8/1999</searchword><searchword>TvAR 1999/4972</searchword><searchword>UDH:TvAR/4835</searchword></searchwords><attachments><attachment><name>1999_nr 78_Rechtspraak_4972.pdf</name><extention>pdf</extention><url>https://denhollander.info/download/4777/ci</url></attachment></attachments><inleiding>Wet herstructurering varkenshouderij,&#13;
art. 6, 8, 25, 34&#13;
&#13;
De brief van Bureau Heffingen met betrekking&#13;
tot de berekening van de omvang van&#13;
het varkensrecht op een bedrijf is niet op enig&#13;
rechtsgevolg gericht en is dus geen besluit&#13;
waartegen beroep open staat. De hoogte van&#13;
het varkensrecht vloeit rechtstreeks uit de wet&#13;
voort. De Whv laat geen beoordelingsruimte.&#13;
Niet ontvankelijk.</inleiding><content>Uitspraak in de zaken van:&#13;
1. B.T. Rooks, te Harreveld,&#13;
2. G.J. Jansen Venneboer, te Zelhem,&#13;
3. K. Zanting, te Ommen,&#13;
4. G.E.J. Busger op Vollenbroek, te Enter,&#13;
5. Maatschap A.F.M. en J.G.M. en P.A.J.&#13;
Freriks, te Olst,&#13;
6. J.A. Lenferink, te Mander,&#13;
7. Maatschap C.A. en J.A. Knook, te Willemstad,&#13;
8. G.J.M. Aaldering Krus, te Doetinchem,&#13;
9. J.H. Wassink, te Oud Ootmarsum,&#13;
10. C.J. de Jongh, te Haaften,&#13;
11. J.T. van de Wolfshaar, te Vragender,&#13;
12. B.H.M. Schilderink, te Vragender,&#13;
13. Maatschap M.G. en W.E.M. Kamphuis, te&#13;
Laurop Breklenkamp,&#13;
14. H.J.J. Loman, te Slagharen,&#13;
15. G.B.I. Oosterik, te Saasveld,&#13;
16. A.J.G. Borkus en T.M. Borkus Roording,&#13;
te Wehl,&#13;
17. Maatschap Daatselaar en Van de Heugel,&#13;
te Terschuur,&#13;
appellanten,&#13;
tegen&#13;
de Minister van Landbouw, Natuurbeheer en&#13;
Visserij), te ’s-Gravenhage, verweerder.&#13;
1. De procedure&#13;
Op 24 december 1998 heeft het College van&#13;
appellant sub 1 tot en met 17 (hierna: appellanten)&#13;
een beroepschrift ontvangen, waarbij&#13;
beroep wordt ingesteld tegen aan appellanten&#13;
geadresseerde besluiten van verweerder van&#13;
18 december 1998.&#13;
Bij die besluiten heeft verweerder het bezwaarschrift&#13;
dat zich richtte tegen de brief&#13;
van het Bureau Heffingen van 22 oktober&#13;
1998 (appellant 1), respectievelijk van 6 november&#13;
1998 (appellanten 2 en 3), van 3 november&#13;
1998 (appellanten 4 en 5), van 27 november&#13;
1998 (appellanten 6 en 7), van 7 december&#13;
1998 (appellanten 8, 9, 10, 12, 14, 15 en 17) en&#13;
van 15 december 1998 (appellanten 13 en 16)&#13;
met toepassing van artikel 7:3, aanhef en&#13;
onder a, Algemene wet bestuursrecht (hierna:&#13;
Awb) niet-ontvankelijk verklaard.&#13;
Verweerder heeft op 30 december 1998 een&#13;
verweerschrift ingediend.&#13;
Alle partijen hebben het College, overeenkomstig&#13;
artikel 8:57 Awb toestemming gegeven&#13;
te bepalen dat het onderzoek ter zitting&#13;
achterwege blijft. Daarop heeft het College&#13;
het onderzoek op 24 maart 1999 gesloten.&#13;
2. De grondslag van het geschil&#13;
2.1. De Wet herstructurering varkenshouderij&#13;
(Wet van 9 april 1998, Stb. 236, hierna: Whv).&#13;
Met de inwerkingtreding van de Whv op&#13;
1 september 1998 (Stb. 237) is het aantal varkens&#13;
onderscheidenlijk fokzeugen dat op een&#13;
bedrijf mag worden gehouden aan een maximum&#13;
gebonden, dat wordt uitgedrukt in het&#13;
zogeheten varkensrecht onderscheidenlijk fokzeugenrecht,&#13;
zoals omschreven in artikel 1,&#13;
onder h, respectievelijk in artikel 1, onder i.&#13;
Krachtens artikel 4 Whv worden de omvang&#13;
van het varkensrecht en de omvang&#13;
van het fokzeugenrecht van een bedrijf&#13;
bepaald overeenkomstig het bepaalde in&#13;
hoofdstuk II Whv. Kort gezegd komt dit er&#13;
op neer dat het gemiddeld aantal varkens/&#13;
fokzeugen dat in 1996 blijkens een van de&#13;
in artikel 5 nader gedefinieerde aangiften,&#13;
formulieren of verklaringen op het bedrijf&#13;
werd gehouden, wordt verminderd met 10%.&#13;
Naar keuze van een daartoe aangemeld bedrijf&#13;
kan als referentiejaar 1995 worden genomen.&#13;
Het gemiddeld aantal varkens moet in&#13;
dat geval blijken uit de aangiften, formulieren&#13;
of verklaringen van 1995. Een en ander is&#13;
geregeld in de artikelen 6 en 7 Whv. In de artikelen&#13;
9 en 10 Whv is geregeld dat voor de&#13;
daarin bepaalde gevallen in en na het referentiejaar&#13;
verworven mestproductierechten voor&#13;
varkens en kippen, op basis van een melding&#13;
aan het Bureau Heffingen, kunnen worden&#13;
meegeteld voor de bepaling van het varkensrecht.&#13;
In de wet zijn voorts een aantal uitzonderingen&#13;
op die hoofdregel omschreven.&#13;
Artikel 6 Whv luidt:&#13;
“1. Het varkensrecht komt overeen met het in&#13;
1996 gemiddeld op het bedrijf gehouden aantal&#13;
varkens, verminderd met 10%.&#13;
2. Het fokzeugenrecht komt overeen met het&#13;
in 1996 gemiddeld op het bedrijf gehouden&#13;
aantal fokzeugen, verminderd met 10%.&#13;
3. De in het eerste en tweede lid bedoelde vermindering&#13;
met 10% is niet van toepassing op&#13;
het aantal varkens, onderscheidenlijk fokzeugen,&#13;
dat groter is dan het aantal dat wordt&#13;
bepaald door het niet-gebonden mestproductierecht&#13;
voor varkens en kippen geldend met&#13;
betrekking tot 1996 te delen door 7,4 kilogram&#13;
fosfaat.&#13;
4. Het in 1996 gemiddeld op het bedrijf&#13;
gehouden aantal varkens onderscheidenlijk&#13;
fokzeugen, is het in 1996 gemiddeld gehouden&#13;
aantal varkens, onderscheidenlijk fokzeugen,&#13;
dat met betrekking tot het desbetreffende&#13;
bedrijf is opgegeven in de aangifte overschotheffing&#13;
1996, bij gebreke daarvan, op het&#13;
afsluitformulier 1996, dan wel, bij gebreke&#13;
daarvan, op de vrijstellingsverklaring 1996.&#13;
5. Indien in 1996 overdracht van het bedrijf&#13;
heeft plaatsgevonden, wordt het in 1996&#13;
gemiddeld op het bedrijf gehouden aantal varkens,&#13;
onderscheidenlijk fokzeugen, bepaald&#13;
door de som van het over het gehele jaar 1996&#13;
gemiddelde aantal varkens, onderscheidenlijk&#13;
fokzeugen, dat door de vervreemder van het&#13;
bedrijf is gehouden en het over het gehele jaar&#13;
1996 gemiddelde aantal varkens, onderscheidenlijk&#13;
fokzeugen, dat door de verkrijger van&#13;
het bedrijf is gehouden, zoals deze aantallen&#13;
blijken uit de door de vervreemder en de verkrijger&#13;
gedane opgaven, bedoeld in het vierde&#13;
lid.&#13;
6. Het in 1996 gemiddeld op het bedrijf gehouden&#13;
aantal varkens, onderscheidenlijk fokzeugen,&#13;
is ten hoogste het aantal dat wordt&#13;
bepaald door het niet-gebonden mestproductierecht&#13;
voor varkens en kippen geldend met&#13;
betrekking tot 1996 te vermeerderen met het&#13;
grondgebonden mestproductierecht geldend&#13;
met betrekking tot 1996 en de som te delen&#13;
door 7,4 kilogram fosfaat.”&#13;
Artikel 8 Whv luidt:&#13;
“1. Bij gebreke van enige opgave als bedoeld&#13;
in de artikelen 6, vierde lid, en 7, tweede lid,&#13;
komt het varkensrecht van het bedrijf overeen&#13;
met 90% van het aantal varkenseenheden dat&#13;
wordt bepaald door het door de belanghebbende&#13;
daartoe bij wijze van melding aangegeven&#13;
deel van het niet-gebonden mestproductierecht&#13;
voor varkens en kippen geldend met&#13;
betrekking tot 1996 te delen door 7,4 kilogram&#13;
fosfaat en op de uitkomst 18% in mindering&#13;
te brengen.&#13;
2. Het fokzeugenrecht van het in het eerste lid&#13;
bedoelde bedrijf komt overeen met een percentage&#13;
van het varkensrecht, welk percentage&#13;
wordt bepaald door het in 1994 gemiddeld op&#13;
het bedrijf gehouden aantal fokzeugen te&#13;
delen door het in 1994 gemiddeld op het&#13;
bedrijf gehouden aantal varkens en de uitkomst&#13;
te vermenigvuldigen met 100. De in de&#13;
eerste volzin bedoelde aantallen fokzeugen en&#13;
varkens zijn de aantallen die met betrekking&#13;
tot het bedrijf zijn opgegeven in de aangifte&#13;
overschotheffing die betrekking heeft op het&#13;
jaar 1994. Bij gebreke van deze opgave is het&#13;
fokzeugenrecht nihil.&#13;
3. Artikel 7, derde lid, is op de melding, bedoeld&#13;
in het eerste lid, van overeenkomstige&#13;
toepassing. Bij gebreke van een overeenkomstig&#13;
artikel 7, derde lid, gedane melding, is het&#13;
varkensrecht nihil.&#13;
4. In geval in 1996 of 1995 het bedrijf is overgedragen,&#13;
wordt, indien de belanghebbende&#13;
overeenkomstig het derde lid een melding&#13;
doet, voor de toepassing van het eerste lid&#13;
onder het ontbreken van een opgave als&#13;
bedoeld in artikel 6, vierde lid, onderscheidenlijk&#13;
artikel 7, tweede lid, mede verstaan het&#13;
geval dat met betrekking tot het desbetreffende&#13;
jaar hetzij door de vervreemder, hetzij&#13;
door de verkrijger geen opgave is gedaan.”&#13;
Op grond van artikel 25 Whv is het Besluit&#13;
hardheidsgevallen herstructurering varkenshouderij&#13;
(Besluit van 18 juni 1998, Stb. 368,&#13;
hierna: het Besluit) vastgesteld. Daarin zijn&#13;
voor tien categorieën bedrijven afwijkende&#13;
regels voor de vaststelling van de omvang van&#13;
het varkensrecht bepaald.&#13;
Kort gezegd gaat het om de volgende categorieën.&#13;
1° bedrijven die als gevolg van bijzondere&#13;
omstandigheden in beide referentiejaren (1995&#13;
en 1996) minder dan een voor deze bedrijven&#13;
representatief aantal varkens hebben gehouden&#13;
hetgeen tot uiting komt in een latente&#13;
ruimte van tenminste 11% en in het feit dat in&#13;
1994 een groter aantal dieren werd gehouden&#13;
(paragraaf 1 van hoofdstuk 2 van het Besluit);&#13;
2° varkenshouders die in de periode van&#13;
1 januari 1995 tot 10 juli 1997 een heel bedrijf&#13;
hebben overgenomen met in elk van de jaren&#13;
1994, 1995 en 1996 een latente ruimte van tenminste&#13;
11% (paragraaf 2);&#13;
3° bedrijven die voor 10 juli 1997 bezig waren&#13;
de productiecapaciteit binnen het voor deze&#13;
bedrijven geldende mestproductierecht uit te&#13;
breiden en daartoe concrete stappen hebben&#13;
gezet (paragraaf 3);&#13;
4° bedrijven die bezig waren hun bedrijfsvoering&#13;
om te schakelen van andere diersoorten&#13;
dan varkens naar het houden van varkens en&#13;
daarvoor bepaalde concrete stappen hebben&#13;
gezet (paragraaf 4);&#13;
5° bedrijven die bezig waren hun bedrijfsvoering&#13;
om te schakelen van vleesvarkens naar&#13;
fokzeugen en daarvoor bepaalde concrete&#13;
stappen hebben gezet (paragraaf 5);&#13;
6° bedrijven die stappen hebben gezet naar&#13;
een meer grondgebonden bedrijfsvoering&#13;
voor hun varkenstak, hetzij door de aankoop&#13;
van grond, hetzij door het vrijmaken van de&#13;
grond voor varkens door middel van de aankoop&#13;
van niet-gebonden mestproductierechten&#13;
voor andere diersoorten dan varkens en&#13;
kippen (paragraaf 6) en&#13;
7° bedrijven waaraan in het verleden een ontheffing&#13;
van het uitbreidingsverbod op grond&#13;
van de Meststoffenwet is verleend (paragraaf&#13;
7);&#13;
8° bedrijven waar behalve varkens ook andere&#13;
dieren worden gehouden op het niet-gebonden&#13;
mestproductierecht voor varkens en&#13;
kippen (artikel 22 van het Besluit);&#13;
9° bedrijven die concrete stappen hebben gezet&#13;
om de gehele latente ruimte binnen het&#13;
niet-gebonden mestproductierecht voor varkens&#13;
en kippen te benutten voor het houden&#13;
van kippen (artikel 23) en&#13;
10° bedrijven die varkens hielden op basis van&#13;
het grondgebonden mestproductierecht en&#13;
tevens beschikken over niet-gebonden mestproductierechten&#13;
voor andere diersoorten dan&#13;
varkens en kippen (artikel 24).&#13;
In de nadere memorie van antwoord bij de&#13;
behandeling van het wetsvoorstel Whv in de&#13;
Eerste Kamer is namens de regering betoogd.&#13;
“Het ontwerp-Besluit hardheidsgevallen gaat&#13;
uit van een generieke benadering omdat dat&#13;
ook het uitgangspunt is van artikel 25 van het&#13;
wetsvoorstel. Dat spreekt immers over regels&#13;
voor ‘groepen van gevallen’. Een generieke&#13;
benadering biedt grote voordelen. Met de&#13;
generieke benadering is er onmiddellijk duidelijkheid&#13;
voor de betrokken varkenshouders&#13;
en kunnen langdurig slepende processen worden&#13;
vermeden. De varkenshouders kunnen&#13;
zelf – binnen afzienbare termijn – aan de hand&#13;
van het ontwerp-besluit vaststellen of zij voldoen&#13;
aan de criteria van één van de vijf onderscheiden&#13;
categorieën. Ook kunnen zij direct&#13;
vaststellen wat de hoogte van het varkensrecht&#13;
en het fokzeugenrecht is, zoals deze voor hun&#13;
bedrijf uit het besluit voortvloeien; vanzelfsprekend&#13;
zal het Bureau Heffingen een en&#13;
ander voor de betrokkenen voorrekenen. Er is&#13;
geen sprake van individuele beslissingen op&#13;
basis van allerlei individuele bewijsstukken en&#13;
verklaringen. De ervaringen met de superheffing&#13;
hebben geleerd dat een individuele&#13;
benadering kan leiden tot een langere periode&#13;
van onzekerheid voor de betrokken agrariër&#13;
en voor hoge lasten voor zowel de agrariër als&#13;
de overheid, welke nadelen met de onderhavige&#13;
generieke regeling worden vermeden.”&#13;
(Kamerstukken I 1997-1998, 25746, nr. 192f,&#13;
blz. 11).&#13;
Artikel 26 Whv luidt:&#13;
“1. In bij ministeriële regeling bepaalde gevallen&#13;
kan Onze Minister het varkensrecht en&#13;
het fokzeugenrecht van een bedrijf ambtshalve&#13;
vaststellen.&#13;
2. Bij ministeriële regeling kunnen nadere&#13;
regels worden gesteld omtrent de in het eerste&#13;
lid bedoelde vaststelling.”&#13;
Ten tijde van het bestreden besluit was die&#13;
regeling nog niet vastgesteld.&#13;
Ingevolge artikel 15 Whv is het verboden om&#13;
op een bedrijf gemiddeld gedurende het jaar&#13;
een groter aantal varkens, onderscheidenlijk&#13;
fokzeugen te houden dan het op het bedrijf&#13;
rustende varkensrecht, onderscheidenlijk fokzeugenrecht.&#13;
In de Wet op de economische&#13;
delicten is overtreding van dit verbod strafbaar&#13;
gesteld.&#13;
Op grond van artikel 27 Whv is verweerder&#13;
bevoegd ten aanzien van een bedrijf waarvan&#13;
het varkensrecht/fokzeugenrecht is overschreden&#13;
een zogenoemd dagquotum vast te&#13;
stellen; ingevolge artikel 28 Whv is verweerder&#13;
bevoegd tot toepassing van bestuursdwang&#13;
ter handhaving van de bij of krachtens&#13;
deze wet gestelde verplichtingen.&#13;
Artikel 34 Whv luidt:&#13;
“Tegen een op grond van deze wet genomen&#13;
besluit kan een belanghebbende beroep instellen&#13;
bij het College van Beroep voor het&#13;
bedrijfsleven.”&#13;
Artikel 1:3, eerste lid, Awb luidt:&#13;
“Onder besluit wordt verstaan: een schriftelijke&#13;
beslissing van een bestuursorgaan, inhoudende&#13;
een publiekrechtelijke rechtshandeling.”&#13;
Artikel 7:1, eerste lid aanhef, Awb luidt – voor&#13;
zover hier van belang –:&#13;
“Degene aan wie het recht is toegekend tegen&#13;
een besluit beroep op een administratieve&#13;
rechter in te stellen, dient alvorens beroep in&#13;
te stellen tegen dat besluit bezwaar te maken&#13;
(...).”&#13;
2.2. Op grond van de stukken zijn in deze&#13;
zaak de volgende feiten en omstandigheden&#13;
voor het College komen vast te staan.&#13;
– Appellanten hebben een brief ontvangen&#13;
van het Bureau Heffingen te Assen waarin&#13;
onder meer is vermeld:&#13;
“Bureau Heffingen heeft berekend hoeveel&#13;
varkensrechten er per 1 september 1998 voor&#13;
uw bedrijf zijn geregistreerd (zie (...) bijge-&#13;
voegd overzicht). Ook is berekend hoeveel&#13;
mestproductierechten varkens/kippen eventueel&#13;
vervallen (...). Transacties die nog niet zijn&#13;
verwerkt door Bureau Heffingen kunnen van&#13;
invloed zijn op de hoogte van de varkensrechten.&#13;
U ontvangt in dit geval zo spoedig mogelijk&#13;
na de verwerking een nieuw Overzicht&#13;
van uw bedrijfssituatie.&#13;
De berekening is gebaseerd op:&#13;
(volgt per geadresseerde de vermelding van de&#13;
grondslag van de berekening).&#13;
De registratie van uw varkensrechten (en&#13;
eventuele voorwaardelijke mestproductierechten)&#13;
per 1 september 1998 en het vervallen&#13;
en doorhalen van een daarbij behorende&#13;
hoeveelheid mestproductierechten varkens/&#13;
kippen vloeit direct voort uit de Wet herstructurering&#13;
varkenshouderij en/of het Besluit&#13;
hardheidsgevallen herstructurering varkenshouderij.&#13;
Bezwaar maken tegen deze registratie&#13;
is daarom niet mogelijk.”&#13;
– Tegen deze brief hebben appellanten tijdig&#13;
bezwaar doen maken.&#13;
– Vervolgens heeft verweerder de bestreden&#13;
besluiten genomen.&#13;
3. De bestreden besluiten&#13;
Elk bestreden besluit strekkende tot niet-ontvankelijkverklaring&#13;
van het bezwaar van&#13;
appellant houdt – samengevat – onder meer&#13;
het volgende in:&#13;
“De Whv en het Besluit, welke op 1 september&#13;
1998 in werking zijn getreden, zijn algemeen&#13;
verbindende voorschriften. Artikel 7:1&#13;
Awb stelt bezwaar open voor degene aan wie&#13;
het recht is toegekend tegen een besluit&#13;
beroep op een administratieve rechter in te&#13;
stellen. Tegen besluiten inhoudende algemeen&#13;
verbindende voorschriften is op grond van&#13;
artikel 8:2 Awb geen beroep mogelijk. Het&#13;
maken van bezwaar en het instellen van&#13;
beroep tegen de Whv en het Besluit, zijnde&#13;
algemeen verbindende voorschriften, is derhalve&#13;
niet mogelijk.&#13;
Voor zowel de hoogte van het varkensrecht&#13;
op basis van de Whv als de hoogte van het&#13;
varkensrecht op basis van het Besluit geldt dat&#13;
deze rechtstreeks uit de wet dan wel het&#13;
besluit voortvloeit.&#13;
Tegen een kennisgeving inhoudende de hoogte&#13;
van uw geregistreerde varkensrecht kan&#13;
daarom geen bezwaar worden gemaakt. Een&#13;
dergelijke kennisgeving is een feitelijke mededeling&#13;
die niet gericht is op enig rechtsgevolg.&#13;
Deze mededeling is derhalve geen voor&#13;
bezwaar (en beroep) vatbaar besluit in de zin&#13;
van artikel 1:3 Awb.”&#13;
4. Het standpunt van appellanten&#13;
Appellanten zijn van mening dat de mededeling&#13;
van de hoogte van het varkensrecht aan&#13;
hen wel is gericht op rechtsgevolg en hebben&#13;
ter ondersteuning van dit standpunt – samengevat&#13;
– onder meer het volgende tegen het&#13;
bestreden besluit aangevoerd.&#13;
1. Nergens in de wettekst van de Whv staat&#13;
dat de vaststelling van de hoogte van het varkensrecht&#13;
niet vatbaar zou zijn voor bezwaar&#13;
en beroep. Nu ingevolge artikel 26 Whv de&#13;
minister het varkensrecht in bepaalde gevallen&#13;
ambtshalve kan vaststellen, valt niet in te zien&#13;
waarom ten aanzien van de ontvankelijkheid&#13;
een onderscheid moet worden gemaakt tussen&#13;
de in dit artikel 26 bepaalde gevallen en de&#13;
overige gevallen.&#13;
Elke vaststelling van het varkensrecht kan&#13;
worden beschouwd, dan wel worden gelijk&#13;
gesteld met een besluit in de zin van artikel&#13;
1:3 Awb.&#13;
De brief van het Bureau Heffingen waarin&#13;
appellant wordt meegedeeld wat de hoogte is&#13;
van zijn varkensrecht vormt de vertaling van&#13;
de algemeen geldende wet naar het specifieke&#13;
geval van appellant. Die vertaalslag bepaalt de&#13;
omvang van de rechtsgevolgen van de Whv in&#13;
de concrete situatie en geldt daarmee als&#13;
grondslag voor de handhaving van het uitbreidingsverbod.&#13;
Voor vergelijkbare situaties heeft&#13;
appellant gewezen op onder meer de vaststelling&#13;
van een belastingaanslag en de registratie&#13;
voor actief kiesrecht krachtens de Kieswet en&#13;
andere zogenaamde gebonden beschikkingen,&#13;
bij voorbeeld de bouwvergunning ingevolge&#13;
artikel 44 Woningwet of declaratoire beschikkingen,&#13;
waarvan algemeen is aanvaard dat die&#13;
beschikkingen zijn gericht op rechtsgevolg.&#13;
2. De Whv is zo ingewikkeld dat het daaruit&#13;
voortvloeiend rechtsgevolg voor een gemiddelde&#13;
varkenshouder niet kenbaar is uit de&#13;
wet. Hetzelfde geldt voor het Besluit. Voorts&#13;
geeft het Bureau Heffingen een bepaalde&#13;
interpretatie aan het Besluit die niet recht-&#13;
streeks uit de tekst van het Besluit zelf valt op&#13;
te maken. Appellant wijst er op dat in de brochure&#13;
‘Hardheidsgevallen herstructurering&#13;
varkenshouderij’ het begrip ‘investeringen ten&#13;
behoeve van uitbreiding’ ruim wordt uitgelegd.&#13;
3. Ingevolge artikel 7 Whv bestaat de mogelijkheid&#13;
om te kiezen voor referentiejaar 1995.&#13;
In dat geval dient de belanghebbende binnen&#13;
zes weken na inwerkingtreding van de Whv,&#13;
een melding te doen bij het Bureau Heffingen.&#13;
Hieruit volgt dat de hoogte van het varkensrecht&#13;
niet rechtstreeks uit de wet voortvloeit&#13;
maar afhankelijk wordt gemaakt van een melding&#13;
door een individuele varkenshouder. Een&#13;
vergelijkbare situatie doet zich voor bij een&#13;
melding op grond van artikel 10, vierde lid,&#13;
Whv, par. 1 hoofdstuk 2 Besluit of par. 4&#13;
hoofdstuk 2 Besluit.&#13;
4. Voorts beroepen appellanten zich op artikel&#13;
6 van het Europees Verdrag tot Bescherming&#13;
van de rechten van de Mens en de fundamentele&#13;
vrijheden (hierna: EVRM) en artikel 14&#13;
van het Internationaal Verdrag inzake Burgerrechten&#13;
en Politieke Rechten (hierna: IVBPR).&#13;
5. De beoordeling van het geschil&#13;
5.1. Het College staat in dit geding voor de&#13;
beantwoording van de vraag of de mededeling&#13;
die appellanten bij brief is gedaan, een besluit&#13;
betreft in de zin van artikel 1:3 Awb. Bepalend&#13;
voor dit antwoord is of de berekening en&#13;
de in die brief bedoelde registratie van het&#13;
varkensrecht voor het bedrijf van appellant is&#13;
gericht op rechtsgevolg.&#13;
5.2. Ten algemene overweegt het College als&#13;
volgt.&#13;
De bepalingen van de artikelen 6 tot en met&#13;
13 Whv, artikel 24 Whv en het op artikel 25&#13;
Whv gebaseerde Besluit bevatten voor de&#13;
bepaling van (de omvang van) het varkensrecht&#13;
maatstaven die van exacte en rekenkundige&#13;
aard zijn. Deze bepalingen moeten worden&#13;
gelezen in samenhang met het bepaalde in&#13;
artikel 1 Whv en in de bij dit artikel behorende&#13;
bijlagen A en B, artikel 5 Whv en artikel 1&#13;
van het Besluit en laten geen beoordelingsruimte.&#13;
Laatstgenoemde drie artikelen bevatten&#13;
nauwkeurige definities van de meeste&#13;
begrippen die in de overige bepalingen van de&#13;
Whv en het Besluit voorkomen. Op die wijze&#13;
heeft de wetgever beoogd te bewerkstelligen&#13;
dat de omvang van het varkensrecht voor een&#13;
bedrijf rechtstreeks is bepaald bij, en aldus&#13;
ook door belanghebbende kan worden berekend&#13;
op de voet van, de vermelde toepasselijke&#13;
wettelijke voorschriften. Daaraan doet,&#13;
naar verweerder terecht heeft opgemerkt, niet&#13;
af dat de Whv door zijn technische karakter in&#13;
voornoemde wettelijke voorschriften tamelijk&#13;
complexe rekenregels bevat.&#13;
Dat in bepaalde gevallen, zoals bijvoorbeeld&#13;
bij de toepassing van artikel 7 en 24 Whv, de&#13;
hoogte van het varkensrecht mede afhangt van&#13;
een melding bij het Bureau Heffingen brengt&#13;
op zich niet mee dat de gegevens die bij zodanige&#13;
melding door de belanghebbende of zijn&#13;
rechtsvoorganger zijn verstrekt, aan enige&#13;
nadere beoordeling zijn te onderwerpen. De&#13;
in de vorige volzin bedoelde voorschriften&#13;
verbinden geen gevolgen aan berekeningen en&#13;
registraties die zijn vermeld in de brief van het&#13;
Bureau Heffingen op basis van door belanghebbenden&#13;
of hun rechtsvoorgangers verstrekte&#13;
gegevens. De bepaling van (de omvang&#13;
van) het varkensrecht ingevolge de hiervoor&#13;
bedoelde wettelijke voorschriften is niet&#13;
afhankelijk van de berekeningen en registraties&#13;
vermeld in deze brief. Aan de hieromtrent&#13;
door verweerders Bureau Heffingen gedane&#13;
mededelingen komt derhalve, uitgaande van&#13;
het stelsel van die toepasselijke voorschriften,&#13;
geen andere betekenis toe dan die van inlichtingen&#13;
over deze berekeningen en registraties&#13;
en kan ook geen andere betekenis toekomen.&#13;
Het College neemt bij het vorenoverwogene&#13;
in aanmerking dat uit de geschiedenis van de&#13;
totstandkoming van de Whv en het Besluit&#13;
(o.a. TK 1997-1998, 25 746, nr. 3, p. 22 en p.&#13;
50-51, alsmede EK 1997-1998, 25 746, nr.&#13;
192c, p. 18-19 en nr. 192f, p. 11), blijkt dat de&#13;
wetgever – uitdrukkelijk – heeft beoogd aan&#13;
een mededeling als de onderhavige omtrent de&#13;
berekening van de uit de wet voortvloeiende&#13;
omvang van het varkens-, onderscheidenlijk&#13;
fokzeugenrecht en registratie geen rechtsgevolg&#13;
te verbinden, anders dan voor een ambtshalve&#13;
vaststelling van de omvang van het varkensrecht,&#13;
die is neergelegd in artikel 26 Whv.&#13;
In de wetsgeschiedenis is dit ook expliciet tot&#13;
uitdrukking gebracht.&#13;
5.3. Aan de voorgaande overwegingen van al-&#13;
gemene aard doet niet af het betoog van&#13;
appellanten dat de mededeling van verweerder&#13;
analogie vertoont met de vaststelling van een&#13;
belastingaanslag op grond van de Algemene&#13;
wet inzake rijksbelastingen (Awr) of de registratie&#13;
voor actief kiesrecht op grond van de&#13;
Kieswet.&#13;
Ingevolge artikel 23, eerste lid, Awr kan hij&#13;
die bezwaar heeft tegen een hem opgelegde&#13;
belastingaanslag (...) of tegen een beslissing&#13;
die door de wetgever als een voor bezwaar&#13;
vatbare beschikking is geduid, een bezwaarschrift&#13;
indienen. De in de Awr neergelegde&#13;
systematiek van rechtsbescherming brengt&#13;
mee dat de belastingwetgeving een zogenoemd&#13;
formeel beschikkingsbegrip kent en&#13;
niet een materieel beschikkingsbegrip als artikel&#13;
34 Whv in samenhang gelezen met artikel&#13;
1:3 Awb. Derhalve kan anders dan appellanten&#13;
hebben betoogd geen argument worden&#13;
ontleend aan de belastingwetgeving.&#13;
De registratie in het kiezersregister is nodig&#13;
om van het actieve kiesrecht gebruik te&#13;
maken, nu alleen wie in dat register voorkomt&#13;
de oproep krijgt toegezonden om zijn stem&#13;
uit te brengen. Daarmee is de registratie in het&#13;
kiesregister op rechtsgevolg gericht.&#13;
Evenmin kan het beroep van appellanten op&#13;
een analogie met de weigering van een bouwvergunning&#13;
ingevolge artikel 44 van de&#13;
Woningwet slagen. Immers hetgeen aan een&#13;
zodanige weigering ten grondslag moet liggen,&#13;
kan – anders dan de vaststelling van de&#13;
gegevens die bepalend zijn voor de omvang&#13;
van het varkensrecht als thans in geding – een&#13;
waardering meebrengen, zoals het oordeel van&#13;
burgemeester en wethouders dat het uiterlijk&#13;
en de plaatsing van een bouwwerk zowel op&#13;
zichzelf als in verband met (de te verwachten&#13;
ontwikkeling van) de omgeving, in strijd is&#13;
met redelijke eisen van welstand.&#13;
De opvatting van appellanten dat in de door&#13;
het Bureau Heffingen uitgegeven brochure&#13;
‘Hardheidsgevallen herstructurering varkenshouderij’&#13;
(juni 1998), het begrip ‘investeringen&#13;
ten behoeve van uitbreiding’ ruim wordt&#13;
uitgelegd deelt het College niet. Deze brochure&#13;
bevat slechts informatie omtrent de Whv en&#13;
het Besluit, waarvoor nauwgezet is aangesloten&#13;
bij de tekst van de wettelijke voorschriften,&#13;
zonder dat de daarin gebruikte begrippen&#13;
nader worden geïnterpreteerd. Bovendien&#13;
vermeldt de brochure dat aan de inhoud ervan&#13;
geen rechten kunnen worden ontleend.&#13;
Voor zover appellanten met het inroepen van&#13;
de artikelen 6 EVRM en 14 IVBPR hebben&#13;
willen betogen dat zij zijn verstoken van adequate&#13;
rechtsbescherming indien de mededeling&#13;
van verweerder niet voor beroep vatbaar&#13;
is, faalt dit betoog. Het staat appellanten&#13;
immers vrij om zich tot de burgerlijke rechter&#13;
te wenden.&#13;
Gesteld noch gebleken is dat in het onderhavige&#13;
geval niet, conform de bedoeling van de&#13;
wetgever, de omvang van het varkensrecht,&#13;
zoals dat uit de toepasselijke bepalingen van&#13;
de Whv volgt, door appellanten zelf kan worden&#13;
berekend.&#13;
5.4. Uit al het vorenstaande volgt dat de brief&#13;
– weergegeven in rubriek 1 – aan appellant&#13;
sub 1 tot en met 17 met betrekking tot de&#13;
berekening van de omvang van het varkensrecht&#13;
dat voor het bedrijf van elke appellant&#13;
afzonderlijk bij het Bureau Heffingen per 1&#13;
september 1998 is geregistreerd niet op enig&#13;
rechtsgevolg is gericht en geen besluit is als&#13;
bedoeld in artikel 34 Whv in samenhang gelezen&#13;
met artikel 1:3, eerste lid, Awb.&#13;
Het College concludeert dat verweerder bij de&#13;
bestreden besluiten de bezwaarschriften van&#13;
appellanten terecht niet-ontvankelijk heeft&#13;
verklaard en de beroepen derhalve ongegrond&#13;
moeten worden verklaard.&#13;
Het College acht geen termen aanwezig voor&#13;
een proceskostenveroordeling met toepassing&#13;
van artikel 8:75 Awb.&#13;
6. De beslissing&#13;
Het College verklaart alle beroepen ongegrond.&#13;
NOOT&#13;
Eindelijk is er dan ook een succes te melden&#13;
voor de Staat in de procedures rond de Wet&#13;
herstructurering varkenshouderij. In deze uitspraak&#13;
gaat het om de vraag of de vaststelling&#13;
van de hoogte van het varkensrecht per&#13;
bedrijf door Bureau Heffingen is aan te merken&#13;
als een besluit waartegen bezwaar en&#13;
beroep openstaat. De procedure staat derhalve&#13;
los van de vraag naar de onrechtmatigheid&#13;
van de wet als zodanig, waarover een andere&#13;
rechter nog uitspraken zal doen. Het College&#13;
van Beroep voor het bedrijfsleven komt tot de&#13;
conclusie dat de mededeling van Bureau&#13;
Heffingen over het varkensrecht geen besluit&#13;
is in de zin van art. 1:3 Algemene wet bestuursrecht.&#13;
De regering had zulks in de verschillende&#13;
stukken bij de voorbereiding van het wetsvoorstel&#13;
steeds betoogd. Het was de bedoeling&#13;
dat de wet en de uitvoeringsbesluiten, waaronder&#13;
het Besluit hardheidsgevallen (BHHV),&#13;
de gedetailleerde regels voor de vaststelling&#13;
van het varkensrecht zouden bevatten, zodat&#13;
er geen nadere individuele invulling behoefde&#13;
te worden gegeven. Een individuele mededeling&#13;
bevat dan geen zelfstandige rechtsgevolgen.&#13;
Dit standpunt is niet onomstreden gebleven&#13;
(zie D.W. Bruil, ‘Enkele algemene aspecten&#13;
van de Wet herstructurering varkenshouderij’,&#13;
Agr.r 1998, p. 191 e.v.). Ook in deze&#13;
proefprocedure, aangespannen door de Gibo-&#13;
Groep, werd betoogd dat wel degelijk sprake&#13;
is van een besluit met zelfstandige rechtsgevolgen.&#13;
Voor dat standpunt werd een aantal&#13;
argumenten aangevoerd. Het College wil er&#13;
niet aan:&#13;
– De Whv en het uitvoeringsbesluit laten geen&#13;
beoordelingsruimte. Er zijn nauwkeurige definities&#13;
en rekenregels. Weliswaar zijn die&#13;
tamelijk complex, maar dat leidt niet tot een&#13;
ander oordeel: uit de algemene regels is de&#13;
hoogte van het varkensrecht af te leiden. Dat&#13;
soms nog een melding moet plaatsvinden,&#13;
maakt geen verschil. Het College neemt in&#13;
aanmerking dat de wetgever dit ook zo heeft&#13;
bedoeld; zie overweging 5.2. Dit laatste lijkt&#13;
mij minder correct: de vraag of een beslissing&#13;
al of niet een besluit in de zin van art. 1:3&#13;
Awb is, behoort niet af te hangen van hetgeen&#13;
het bestuur daarover te melden heeft. Art. 1:3&#13;
zelf geeft daarvoor immers een objectieve&#13;
maatstaf. De regering heeft wel meer beweerd&#13;
dat er geen besluit zou zijn, bijvoorbeeld bij&#13;
het begrenzingenplan van de Regeling beheersovereenkomsten&#13;
en natuurontwikkeling,&#13;
terwijl de rechter daar anders over denkt.&#13;
– De aangevoerde analogie met de Kieswet, de&#13;
belastingwetgeving en de bouwvergunning&#13;
wordt door het College niet gehonoreerd, om&#13;
begrijpelijke redenen.&#13;
– Aangevoerd was nog dat de brochure Hardheidsgevallen&#13;
een eigen interpretatie gaf aan&#13;
het begrip ‘investeringen ten behoeve van uitbreiding’.&#13;
Het College deelt die mening niet.&#13;
Belangrijk is de laatste alinea van overweging&#13;
5.3.: “Gesteld noch gebleken is dat (…) niet&#13;
(…) de omvang van het varkensrecht zoals&#13;
dat uit de toepasselijke bepalingen van de&#13;
Whv volgt, door appellanten zelf kan worden&#13;
berekend.” Deze zin brengt mee dat, als men&#13;
zou kunnen laten zien – aan de hand van een&#13;
concreet voorbeeld – dat verschillende interpretaties&#13;
van de regels tot verschillende berekeningen&#13;
en dus een andere hoogte van het&#13;
varkensrecht zouden leiden, het College het&#13;
beroep wel ontvankelijk zal verklaren. Of&#13;
zo’n concreet geval te vinden is, weet ik niet.&#13;
Het lijkt mij eerlijk gezegd uitgesloten dat er&#13;
– bijvoorbeeld in de toepassing van de hardheidsgevallen&#13;
– nooit een interpretatieverschil&#13;
rond de diverse begrippen kan ontstaan. Het&#13;
helpt natuurlijk wel dat, althans naar mijn&#13;
indruk, het Bureau Heffingen steeds een&#13;
interpretatie geeft die ten gunste van de varkenshouders&#13;
uitpakt (voorbeeld: de interpretatie&#13;
van art. 9 lid 2 sub b BHHV).&#13;
Mijn indruk van de uitspraak is dat het College&#13;
van Beroep zich betrekkelijk gemakkelijk&#13;
van de zaak heeft afgemaakt en wellicht ook&#13;
kon maken. Men verwijst zelfs uitdrukkelijk&#13;
naar de burgerlijke rechter (5.3.). Daarmee&#13;
kom ik op de rechtspolitieke kant van de zaak.&#13;
Daarover kan het volgende worden opgemerkt:&#13;
– Voor de uitvoeringsorganisatie is het plezierig&#13;
dat tegen de vaststelling van het varkensrecht&#13;
geen beroep open staat. Vermeden wordt&#13;
zo een rechtsbeschermingsinfarct bij de&#13;
bezwaarschriftencommissie en het College,&#13;
waarbij ook steeds weer in volle omvang de&#13;
juridische merites van de wet en de uitvoeringsbesluiten&#13;
aan de orde zouden moeten&#13;
komen.&#13;
– Daar staat tegenover dat het voor de varkenshouder&#13;
vooralsnog niet mogelijk is een&#13;
reëel geschil met betrekking tot de hoogte van&#13;
het varkensrecht voor te leggen aan een&#13;
bestuursrechter. De gang naar de burgerlijke&#13;
rechter ligt niet zo erg voor de hand.&#13;
– Bij twijfel over de hoogte van het varkensrecht&#13;
zit er niets anders op dan of een ambtshalve&#13;
vaststelling te vragen, of af te wachten&#13;
of er tot vervolging zal worden overgegaan.&#13;
Alsdan zal de strafrechter het geschil beslissen.&#13;
Dat lijkt mij niet alleen een risicovolle gang&#13;
van zaken, maar deze rechter is ook niet het&#13;
juiste forum.&#13;
Al met al bevredigt de uitspraak van het College&#13;
van Beroep voor het bedrijfsleven niet&#13;
geheel.&#13;
mr. D.W. Bruil</content><legacyfootnotes/><footnotes><footnote/></footnotes><auteurs/><published>1999-07-01 00:00:00</published><modified>1996-05-07 00:00:00</modified><editiondate>1999-07-01</editiondate><htmlpath>https://denhollander.info/artikel/4835</htmlpath></article>
</articles></edition>
<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2004</searchword><id>3693</id><udhid>UDH:TvAR/3693</udhid><titel>Firma X / Landinrichtingscommissie De Gouw (TvAR 2004/5250)</titel><searchwords><searchword>TvAR 11/2004</searchword><searchword>TvAR 2004/5250</searchword><searchword>UDH:TvAR/3693</searchword></searchwords><attachments><attachment><name>2004_nr 11_Rechtspraak_5250.pdf</name><extention>pdf</extention><url>https://denhollander.info/download/3689/ci</url></attachment></attachments><inleiding>[Landinrichtingswet art. 199]&#13;
&#13;
Bevoegdheidsgebreken plan van toedeling&#13;
door wijzigingswet hersteld. Toetsing terugwerkende&#13;
kracht wijzigingswet aan artikel 6&#13;
EVRM. Rechtbank komt toe aan inhoudelijke&#13;
behandeling van de bezwaren tegen het&#13;
plan van toedeling.</inleiding><content>VONNIS IN DE ZAAK VAN:&#13;
FIRMA [BEDRIJFSNAAM],&#13;
gevestigd te Wognum,&#13;
[adres],&#13;
RECLAMANTE,&#13;
tegen:&#13;
DE LANDINRICHTINGSCOMMISSIE&#13;
VOOR DE RUILVERKAVELING “DE&#13;
GOUW”,&#13;
GERECLAMEERDE,&#13;
Partijen zullen verder worden genoemd [reclamante]&#13;
en de commissie.&#13;
HET VERLOOP VAN DE PROCEDURE&#13;
Op 17 september 2003 heeft de rechtbank een&#13;
tussen partijen gewezen tussenvonnis uitgesproken.&#13;
Voor het verloop van de procedure&#13;
tot dan toe verwijst de rechtbank naar hetgeen&#13;
zij dienaangaande in voormeld tussenvonnis&#13;
heeft overwogen.&#13;
Ingevolge dat vonnis heeft de rechtbank de&#13;
behandeling van de bezwaren voor onbepaalde&#13;
tijd aangehouden.&#13;
De commissie heeft bij schrijven van 27 mei&#13;
2004 aangevoerd dat inmiddels wetgeving in&#13;
werking is getreden, en dat daardoor de behandeling&#13;
van de bezwaren kan worden&#13;
voortgezet. De commissie heeft de rechtbank&#13;
verzocht vonnis te wijzen.&#13;
[reclamante] heeft vervolgens, na daartoe in&#13;
de gelegenheid te zijn gesteld, een akte houdende&#13;
standpunten omtrent voortzetting bezwarenbehandeling&#13;
genomen.&#13;
De commissie heeft daarop een akte houdende&#13;
nadere standpunten omtrent voortzetting&#13;
bezwarenbehandeling alsmede een akte in&#13;
geding brengen producties genomen.&#13;
De inhoud van alle stukken geldt als hier ingelast.&#13;
DE BEHANDELING VAN DE ZAAK&#13;
1. De rechtbank verwijst naar en neemt over&#13;
hetgeen zij in haar vonnis van 17 september&#13;
2003 heeft overwogen en beslist.&#13;
2. Met ingang van 28 mei 2004 is in werking&#13;
getreden de Wet van 22 april 2004 tot wijziging&#13;
van de Landinrichtingswet en enige&#13;
andere inrichtingswetten (positie van de Centrale&#13;
Landinrichtingscommissie), Staatsblad&#13;
2004, nr. 223 (hierna verder te noemen de Wijzigingswet).&#13;
In artikel V van de Wijzigingswet is het volgende&#13;
opgenomen:&#13;
“Voor zoveel nodig in afwijking van artikel&#13;
10:3, eerste en tweede lid, van de Algemene&#13;
wet bestuursrecht zijn alle besluiten rechtsgel-&#13;
dig die door de secretaris van de Centrale&#13;
Landinrichtingscommissie, bedoeld in artikel 7&#13;
van de Landinrichtingswet, zoals dit artikel&#13;
luidde voorafgaand aan inwerkingtreding van&#13;
deze wet, zijn genomen overeenkomstig het&#13;
mandaatbesluit van de Centrale Landinrichtingscommissie,&#13;
vastgesteld in haar vergadering&#13;
van 22 maart 1996.”&#13;
Het standpunt van [reclamante]&#13;
De Wijzigingswet&#13;
3. Bij haar akte heeft [reclamante] zich op het&#13;
standpunt gesteld dat met het inwerkingtreden&#13;
van de Wijzigingswet, niet aan de condities&#13;
voor het rechtsgeldig goedkeuren van&#13;
het plan van toedeling is voldaan. [reclamante]&#13;
voert daartoe aan dat artikel V van de Wijzigingswet&#13;
uitgaat van een vergadering van de&#13;
Centrale Landinrichtingscommissie (hierna&#13;
verder te noemen de CLC) van 22 maart 1996,&#13;
waarin het mandaatbesluit is genomen. Doordat&#13;
de benoemingsperiode van de leden van&#13;
de CLC op 22 maart 1996 reeds geruime tijd&#13;
was verlopen, en de opvolgende CLC leden&#13;
eerst bij Koninklijk Besluit van 19 juni 1996&#13;
werden benoemd kan het niet zijn dat op die&#13;
datum een CLC rechtsgeldig functioneerde,&#13;
waarmee ook de rechtsgeldigheid aan het&#13;
mandaatbesluit ontvalt.&#13;
4. Voor het geval de commissie van mening is&#13;
dat met het inwerkingtreden van de wijzigingswet&#13;
goedkeuring van het plan van toedeling&#13;
niet meer nodig is, voert [reclamante]&#13;
aan dat het geschil in de onderhavige procedure&#13;
ex-tunc dient te worden beoordeeld, dat&#13;
wil zeggen naar de stand van de feiten en het&#13;
recht ten tijde van het moment, waarop de&#13;
behandeling van het geschil een aanvang nam.&#13;
5. [reclamante] meent dat de toepassing van de&#13;
Wijzigingswet in de onderhavige zaak in strijd&#13;
is met het bepaalde in artikel 6 van het Europees&#13;
Verdrag tot bescherming van de rechten&#13;
van de mens en de fundamentele vrijheden&#13;
(hierna verder te noemen EVRM). Met de&#13;
Wijzigingswet beoogt de Staat het verloop&#13;
van de toedelingsprocedure te beïnvloeden.&#13;
De wetgever heeft de Staat dan wel één of&#13;
meer verwante overheidsorganen na aanvang&#13;
van een rechtsprocedure een sterkere of voordeliger&#13;
positie verschaft in de procedure tegen&#13;
de burger, wiens positie als gevolg daarvan&#13;
zwakker en/of nadeliger is geworden. Blijkens&#13;
de uitspraak van 9 december 1994 van het&#13;
Europese Hof voor de rechten van de mens&#13;
(NJ 1996, 592) dient in dergelijke gevallen de&#13;
rechtbank de nieuwe regelgeving buiten toepassing&#13;
te laten.&#13;
Het tijdens de procedure laten vallen van het&#13;
vereiste van goedkeuring door een onafhankelijke&#13;
CLC van het plan van toedeling versterkt&#13;
de positie van de commissie en verzwakt de&#13;
positie van de reclamant. Een gelijkwaardige&#13;
compensatie ontbreekt echter, aldus [reclamante].&#13;
6. Tot slot voert [reclamante] aan dat als&#13;
gevolg van de Wijzigingswet het plan van toedeling&#13;
door de CLC niet is getoetst aan de&#13;
richtlijnen, hetgeen wel dient te gebeuren in&#13;
verband met het goedkeuringsvereiste. [reclamante]&#13;
stelt dat het ervoor moet worden&#13;
gehouden dat de vereiste toetsing aan de&#13;
richtlijnen ten onrechte is uitgebleven.&#13;
Bezwaren betreffende de toedeling&#13;
Toedelen kavel [kavelnummer] aan het Hoogheemraadschap&#13;
7. [reclamante] maakt bezwaar tegen het in&#13;
zijn geheel toedelen van kavel [kavelnummer]&#13;
aan het Hoogheemraadschap Hollands Noorderkwartier&#13;
(hierna te noemen: het Hoogheemraadschap)&#13;
ten behoeve van de aanleg en&#13;
inrichting van terrasoevers langs de waterloop&#13;
van de Rijndijk. [reclamante] wenst dat het&#13;
gedeelte van kavel [kavelnummer] dat aan&#13;
haar toedeling grenst aan haar wordt toegedeeld.&#13;
[reclamante] heeft daartoe in de eerste&#13;
plaats aangevoerd dat vanaf het tijdstip waarop&#13;
is gestemd of al dan niet ruilverkaveling&#13;
zou plaatsvinden tot aan de laatst gehouden&#13;
wenszitting er nooit over het realiseren van&#13;
terrasoevers op de onderhavige locatie is gesproken.&#13;
De terrasoevers zijn ook niet in het&#13;
begrenzingenplan opgenomen. Bij haar akte&#13;
heeft [reclamante] bovendien aangevoerd dat&#13;
in het landinrichtingsplan evenmin voornemens&#13;
tot toewijzing van gebieden waarop de&#13;
terrasoevers zullen worden gerealiseerd zijn&#13;
opgenomen. Aan dit landinrichtingsplan en de&#13;
daarbij behorende kaarten ontlenen betrokkenen&#13;
rechtszekerheid. Volgens [reclamante] is&#13;
het dan formeel niet meer mogelijk en ook&#13;
onrechtmatig om ten behoeve van de aanleg&#13;
van terrasoevers alsnog via het plan van toedeling&#13;
“vergeten” percelen toe te delen aan&#13;
het Hoogheemraadschap. Hierbij wijst [reclamante]&#13;
op het ontbreken van rechtsbescherming&#13;
tegen het begrenzingenplan. Daarnaast&#13;
maakt [reclamante] bezwaar tegen de toedeling&#13;
van de bewuste kavel aan het Hoogheemraadschap,&#13;
omdat uitsluitend in de sloot langs de&#13;
Rijndijk nog enigszins stromend water aanwezig&#13;
is. Indien ter plaatse terrasoevers worden&#13;
aangelegd, dan kan het vee niet meer uit&#13;
deze sloot drinken. Het vee laten drinken uit&#13;
de tussen haar percelen gelegen sloten is volgens&#13;
[reclamante] geen oplossing, omdat zich&#13;
in deze sloten uitsluitend stilstaand water&#13;
bevindt en stilstaand water kan leiden tot&#13;
botulisme. [reclamante] heeft ter zitting van&#13;
10 april 2003 een aantal stukken in het geding&#13;
gebracht met betrekking tot (sloot)waterkwaliteit&#13;
en diergezondheid. Onder verwijzing&#13;
naar deze stukken stelt zij, dat de belangen&#13;
van natuurontwikkeling strijdig kunnen zijn&#13;
met het belang van drinkwater van goede kwaliteit.&#13;
Ook de door de commissie aangedragen&#13;
mogelijkheid van het plaatsen van weidepompen&#13;
wordt door [reclamante] verworpen,&#13;
omdat dit hoge kosten met zich brengt. Ter&#13;
zitting van 10 april 2003 is namens [reclamante]&#13;
nog gesteld dat de toedeling van de bewuste&#13;
kavel aan het Hoogheemraadschap leidt tot&#13;
een overbedeling van het Hoogheemraadschap&#13;
van meer dan 5%, hetgeen in strijd is&#13;
met de Landinrichtingswet.&#13;
8. Bij haar akte heeft [reclamante] tevens een&#13;
beroep gedaan op het evenredigheidsbeginsel,&#13;
daartoe stellende dat verplaatsing van de toedeling&#13;
van de natuurbouwstrook in overleg&#13;
met het waterschap mogelijk zou zijn gebleken.&#13;
9. Bij haar akte heeft [reclamante] voorts aangevoerd&#13;
dat in de toelichting bij de richtlijnen&#13;
voor de toedeling waarde wordt gehecht aan&#13;
het betreffende beheers- en begrenzingenplan&#13;
zoals vastgesteld in de Provinciale Commissie&#13;
Beheer Landbouwgronden (hierna verder te&#13;
noemen PCBL). Volgens [reclamante] komt&#13;
aan dit beheers- en begrenzingenplan geen&#13;
waarde toe, aangezien de PCBL geen bevoegdheid&#13;
toekomt. De PCBL is ingesteld bij&#13;
de Regeling instelling en werkwijze provinciale&#13;
commissies beheer landbouwgronden.&#13;
Deze regeling is gebaseerd op artikel 6 van het&#13;
Besluit houdende voorschriften betreffende&#13;
de samenstelling van de Commissie Beheer&#13;
Landbouwgronden (hierna verder te noemen&#13;
CBL), welke bepaling het instellen, door de&#13;
minister op verzoek van de CBL, van subcommissies&#13;
mogelijk maakt. De instelling van&#13;
de CBL vindt plaats op grond van artikel 30&#13;
Wet Agrarisch Grondverkeer. De leden van de&#13;
PCBL worden benoemd door Gedeputeerde&#13;
Staten. De PCBL zendt haar agenda’s en&#13;
notulen aan de (secretaris van de) CBL. De&#13;
CBL vormde overigens een personele unie&#13;
met de CLC, aldus [reclamante].&#13;
10. [reclamante] stelt zich op het standpunt&#13;
dat er al in geen jaren een CBL is benoemd,&#13;
terwijl de laatst fungerende CBL een deel van&#13;
haar bevoegdheden aan de voorzitter heeft&#13;
overgedragen door middel van een mandaatbesluit&#13;
van 22 maart 1996, in werking getreden&#13;
op 28 juni 1996, terwijl de CBL zich zelf&#13;
op 28 juni 1996 feitelijk heeft opgeheven.&#13;
Sinds die datum is de CBL niet meer bijeen&#13;
geweest. [reclamante] refereert hierbij analoog&#13;
aan de uitspraak van de rechtbank Groningen&#13;
aangaande de CLC in de ruilverkaveling&#13;
“Sauwerd”.&#13;
[reclamante] merkt op dat de CBL op grond&#13;
van de Wet Agrarisch Grondverkeer toezicht&#13;
moet uitoefenen op het Bureau Beheer Landbouwgronden&#13;
(hierna verder te noemen&#13;
BBL).&#13;
Nu de CBL feitelijk is opgeheven zijn de subcommissies&#13;
van de CBL onbestaanbaar en&#13;
wordt thans geen onafhankelijk toezicht&#13;
gehouden op het BBL. Wetende dat de CBL&#13;
niet meer fungeert en derhalve het bevoegde&#13;
wettelijke toezicht op het BBL en de PCBL&#13;
ontbreekt, is iedere vaststelling door een&#13;
PCBL van het beheers- en begrenzingenplan&#13;
(en daarmee van nieuwe aankoopgebieden)&#13;
door onbevoegdheid onrechtmatig.&#13;
Nu voor de situatie met de CLC de Wijzigingswet&#13;
is opgesteld en in werking is getreden,&#13;
maar voor de vergelijkbare situatie van&#13;
de CBL wetgeving is uitgebleven, beroept&#13;
[reclamante] zich erop dat de Regeling instelling&#13;
en werkwijze provinciale commissies&#13;
beheer landbouwgronden onverbindend is,&#13;
dat de CBL ten onrechte feitelijk is opgeheven,&#13;
dat ieder wettelijk toezicht op het BBL&#13;
ontbreekt en dat er met niet-rechtsgeldige&#13;
mandaatbesluiten aan de voorzitter en de&#13;
secretaris van de CBL wordt gewerkt. Het&#13;
BBL heeft hierdoor onjuist gehandeld en het&#13;
aankoopbeleid van het BBL na 28 juni 1996&#13;
mag er niet toe leiden dat er in het blok in&#13;
natuurgebiedjes en natuurstrookjes wordt&#13;
voorzien, terwijl die niet in het landinrichtingsplan&#13;
zijn vastgelegd. De commissie had&#13;
de natuurstrook langs de waterloop van de&#13;
Rijndijk, ten koste van de kavel van [reclamante],&#13;
niet aan het Hoogheemraadschap&#13;
mogen toedelen, aldus [reclamante].&#13;
Het recht van weg&#13;
11. [reclamante] maakt bezwaar tegen het niet&#13;
opnemen in het plan van toedeling van het&#13;
recht van weg ten gunste van het perceel,&#13;
kadastraal bekend gemeente Wognum, [kadasternummer]&#13;
en ten laste van de percelen,&#13;
kadastraal bekend gemeente Wognum, [kadasternummer].&#13;
Daartoe heeft [reclamante] aangevoerd,&#13;
dat zij ieder jaar nog veelvuldig&#13;
gebruik maakt van dit recht van weg. Daarnaast&#13;
staat deze erfdienstbaarheid vermeld in&#13;
de verkoopinformatie die notariskantoor Appel&#13;
Eskens Boon Willemsen, kantoor Obdam,&#13;
namens “De Parochiële Charitas Instelling”&#13;
heeft verstrekt ten behoeve van de openbare&#13;
verkoop bij inschrijving van de cultuurgronden&#13;
met de zich daarop bevindende agrarische&#13;
bio-loodsen, staande en gelegen aan/nabij de&#13;
[adres] te Wognum. Een lid van de commissie&#13;
heeft enkele jaren geleden nog bevestigd, dat&#13;
dit recht zou blijven bestaan. Ter zitting van&#13;
10 april 2003 heeft [reclamante] nog betoogd&#13;
dat bij een openbare voorbereidingsprocedure&#13;
als bedoeld in de artikelen 4:8 en volgende van&#13;
de Algemene wet bestuursrecht de belanghebbende&#13;
op de hoogte dient te worden gesteld,&#13;
hetgeen in casu niet is gebeurd.&#13;
Aankopen na peildatum&#13;
12. [reclamante] maakt er bezwaar tegen, dat&#13;
door haar na de peildatum (1 mei 1998) aangekochte&#13;
gronden niet aan haar zijn toegedeeld.&#13;
Op deze gronden heeft [reclamante] diverse&#13;
werkzaamheden verricht, waardoor de kwaliteit&#13;
daarvan aanzienlijk is verbeterd. Deze&#13;
werkzaamheden hebben veel geld gekost. De&#13;
aan [reclamante] toegedeelde gronden zijn van&#13;
veel mindere kwaliteit.&#13;
Het standpunt van de commissie&#13;
De Wijzigingswet&#13;
13. In haar akte heeft de commissie – zakelijk&#13;
weergegeven – aangevoerd dat met het inwerkingtreden&#13;
van de Wijzigingswet wel degelijk&#13;
de condities zijn geschapen voor het rechtsgeldig&#13;
goedkeuren van het plan van toedeling.&#13;
Doordat bij Koninklijk Besluit van 19 juni&#13;
1996 (Staatscourant 1996, 145) de nieuwe leden&#13;
van de CLC met terugwerkende kracht tot&#13;
22 oktober 1995 zijn benoemd en de CLC die&#13;
op 22 maart 1996 tot mandatering besloot op&#13;
dat moment bijeen was in de “nieuwe”&#13;
samenstelling, was het de CLC die besloot tot&#13;
mandatering van haar bevoegdheden aan de&#13;
secretaris. Daarnaast wijst de commissie op de&#13;
vergadering van de CLC van 28 juni 1996,&#13;
derhalve na het benoemingsbesluit van 19 juni&#13;
1996, waarbij de CLC de notulen van de vergadering&#13;
van 22 maart 1996 formeel vaststelde&#13;
en daarbij besloot dat het mandaatbesluit met&#13;
ingang van 28 juni 1996 in werking zou treden.&#13;
De CLC nam daarmee het besluit van&#13;
22 maart 1996, voor zover onbevoegd genomen,&#13;
voor haar rekening, aldus de commissie.&#13;
14. De commissie wijst erop dat de wetgever&#13;
in de Wijzigingswet nadrukkelijk heeft afgezien&#13;
van het opnemen van eerbiedigend overgangsrecht.&#13;
Dit juist om aanhangige herverkavelingsprocedures,&#13;
die door de uitspraak van&#13;
de rechtbank Groningen inzake de ruilverkaveling&#13;
“Sauwerd” zijn komen stil te liggen,&#13;
weer vlot te trekken. De Wijzigingswet is derhalve&#13;
daags na publicatie in het Staatsblad in&#13;
werking getreden voor elke verkaveling in of&#13;
buiten procedure.&#13;
15. Voorts stelt de commissie zich op het&#13;
standpunt dat met het inwerkingtreden van de&#13;
Wijzigingswet geen sprake is van schending&#13;
van artikel 6 EVRM. De Wijzigingswet grijpt&#13;
niet in, in de materiële uitslag van de onderhavige&#13;
procedure. Met de verwijzing naar de&#13;
uitspraak van het Europese Hof voor de rechten&#13;
van de mens van 9 december 1994 stelt&#13;
[reclamante] dat de Wijzigingswet de positie&#13;
van de reclamant verzwakt en die van de com-&#13;
missie versterkt. De commissie wordt daardoor&#13;
met de Staat gelijkgesteld, hetgeen onterecht&#13;
is nu de positie van de commissie in de&#13;
ruilverkavelingsprocedure anders is dan die&#13;
van de CLC of de minister.&#13;
Zo ontbreekt het de commissie aan wetgevende&#13;
bevoegdheden, waardoor geen sprake is van&#13;
het bevoordelen van een tot wetgeving&#13;
bevoegde procespartij, zoals in de voormelde&#13;
uitspraak aan de orde was, aldus de commissie.&#13;
Bezwaren betreffende de toedeling&#13;
Toedelen kavel [kavelnummer] aan&#13;
Hoogheemraadschap&#13;
16. De commissie acht het bezwaar van [reclamante]&#13;
tegen het toedelen van kavel [kavelnummer]&#13;
aan het Hoogheemraadschap ongegrond.&#13;
Daartoe heeft de commissie aangevoerd,&#13;
dat één van de doelstellingen van de ruilverkaveling&#13;
is het handhaven van natuurwaarden en&#13;
het versterken van het natuurlijk gegeven&#13;
door middel van het treffen van natuurtechnische&#13;
maatregelen. Toedeling van de onderhavige&#13;
kavel aan het Hoogheemraadschap&#13;
geschiedt in het kader van de realisatie van de&#13;
provinciale Ecologische Hoofdstructuur, zoals&#13;
deze door het college van Gedeputeerde Staten&#13;
van Noord-Holland is vastgesteld in het&#13;
kader van de begrenzing van reservaats-,&#13;
beheers-en natuurontwikkelingsgebieden. De&#13;
commissie stelt zich op het standpunt dat het&#13;
in het plan van toedeling neergelegde tracé&#13;
van de terrasoevers gehandhaafd dient te blijven,&#13;
nu de aanliggende eigenaren reeds akkoord&#13;
zijn gegaan met de situering daarvan. Daarnaast&#13;
is het van belang dat de terrasoevers aan&#13;
de zonzijde van de waterloop liggen. Ook om&#13;
die reden zijn deze aan de onderhavige zijde&#13;
van de Rijndijk geprojecteerd. Volgens de&#13;
commissie kan het vee van [reclamante] wel&#13;
degelijk drinken uit de tussenliggende sloten,&#13;
mits goed onderhouden. Daarnaast bestaat de&#13;
mogelijkheid om in grote mate waterleidingen&#13;
aan te leggen en/of weidepompen te plaatsen.&#13;
Ook het water aan de Rijndijk is nauwelijks&#13;
als stromend water aan te duiden, aangezien&#13;
slechts gedurende korte tijd van inlaat enige&#13;
stroming veroorzaakt wordt. De commissie is&#13;
dan ook van mening dat het belang van het&#13;
realiseren van de Ecologische Hoofdstructuur&#13;
zwaarder dient te wegen dan het belang dat&#13;
[reclamante] heeft bij toedeling aan haar van&#13;
het gedeelte van kavel [kavelnummer] dat aan&#13;
haar toedeling grenst.&#13;
17. Bij akte heeft de commissie in antwoord&#13;
op de stellingen van [reclamante] opgemerkt&#13;
dat door toedeling van de gronden in plaats&#13;
van eerdere toewijzing [reclamante] juist de&#13;
gelegenheid wordt geboden zijn bezwaren&#13;
daartegen ten volle te laten beoordelen. Het&#13;
staat de commissie in beginsel vrij rekening te&#13;
houden met het beleid van andere instanties,&#13;
ongeacht de al dan niet rechtsgeldige instelling&#13;
van het PCBL.&#13;
Het staat de commissie overigens niet vrij het&#13;
betreffende beheers- en begrenzingenplan buiten&#13;
beschouwing te laten, nu dat plan is opgenomen&#13;
in de door de, op dat moment daadwerkelijk&#13;
fungerende, CLC vastgestelde&#13;
richtlijnen voor het plan van toedeling.&#13;
De commissie stelt zich voorts op het standpunt&#13;
dat in het kader van de behandeling van&#13;
de bezwaren tegen het plan van toedeling het&#13;
irrelevant is of het BBL onrechtmatig heeft&#13;
gehandeld, omdat er geen sprake zou zijn&#13;
geweest van een functionerende CBL. Het&#13;
BBL is eigenaar in civiele zin en heeft derhalve&#13;
als inbrengende partij in de landinrichting&#13;
te gelden. Tot slot meent de commissie dat de&#13;
vraag aangaande het toezicht op het BBL niet&#13;
behoort tot de bevoegdheden van de commissie&#13;
en evenmin onderdeel kan zijn van de&#13;
bezwarenbehandeling tegen het plan van toedeling.&#13;
Het recht van weg&#13;
18. De commissie acht het bezwaar van [reclamante]&#13;
tegen het niet opnemen in het plan van&#13;
toedeling van het recht van weg ongegrond,&#13;
daar de erfdienstbaarheid niet is opgenomen&#13;
in de lijst van rechthebbenden die van 10 februari&#13;
1993 tot 9 maart 1993 ter visie heeft&#13;
gelegen en waartegen tot en met 23 maart&#13;
1993 bezwaren konden worden ingediend.&#13;
Daardoor is geen sprake van inbreng van dit&#13;
recht. Het alsnog toedelen is in strijd met de&#13;
richtlijnen. Daarnaast heeft [reclamante] het&#13;
recht van weg niet nodig teneinde haar percelen&#13;
te kunnen ontsluiten.&#13;
Aankopen na peildatum&#13;
19. De commissie acht het bezwaar van [reclamante]&#13;
tegen het niet aan haar toedelen van na&#13;
de peildatum door [reclamante] gekochten&#13;
gronden, ongegrond. De commissie mocht bij&#13;
het opmaken van het plan van toedeling&#13;
immers uitgaan van de rechtstoestand op de&#13;
peildatum (1 mei 1998). Op deze datum&#13;
waren de erven [naam 1] eigenaar van de percelen&#13;
kadastraal bekend gemeente Wognum,&#13;
[kadasternummer]. Omdat dit een losse veldkavel&#13;
betrof heeft de commissie deze inbreng&#13;
van [naam 1] gebruikt om een voor [naam 2]&#13;
aanvaardbare toedeling te kunnen maken. Het&#13;
weer toedelen van de inbreng ter plaatse zou&#13;
dit niet mogelijk maken. Daarnaast zou ook&#13;
dan deze grond, tezamen met de door [reclamante]&#13;
van [naam 3] gekochte grond, een&#13;
afstandskavel voor [reclamante] blijven. Geheel&#13;
onverplicht is de commissie er toch in&#13;
geslaagd om een deel van de van [naam 1]&#13;
gekochte grond aansluitend aan de recht&#13;
tegenover de boerderij van [reclamante] gelegen&#13;
veldkavel toe te delen. De rest van de&#13;
gekochte grond is aan de Grote Zomerdijk&#13;
toegedeeld en is goed bereikbaar vanaf de&#13;
bedrijfsgebouwen. Wat betreft de door [reclamante]&#13;
verrichte werkzaamheden heeft de&#13;
commissie opgemerkt dat ingevolge het&#13;
bepaalde in de artikelen 70 en 71 van de Landinrichtingswet&#13;
voor werkzaamheden die de&#13;
uitruilbaarheid van gronden kunnen beïnvloeden&#13;
toestemming aan de commissie dient te&#13;
worden gevraagd. Nu [reclamante] hieraan&#13;
niet heeft voldaan, behoeft de commissie ingevolge&#13;
de richtlijnen voor het opmaken van het&#13;
plan van toedeling met de door [reclamante]&#13;
uitgevoerde werkzaamheden geen rekening te&#13;
houden.&#13;
De gronden voor de beslissing&#13;
De Wijzigingswet&#13;
20. De rechtbank stelt voorop dat in de stand&#13;
waarin onderhavige procedure zich bevindt,&#13;
slechts artikel V van de Wijzigingswet van&#13;
belang is. De Wijzigingswet is een zogeheten&#13;
wet in formele zin.&#13;
21. [reclamante] heeft zich op het standpunt&#13;
gesteld dat met artikel V van de Wijzigingswet&#13;
niet is hersteld de gebrekkige bevoegdheid tot&#13;
het nemen van besluiten van de CLC zelf, nu&#13;
deze op 22 maart 1996 in verband met het&#13;
verlopen van de benoemingen van de leden&#13;
geen rechtsgeldige besluiten kon nemen en&#13;
daarmee ook niet het mandaatbesluit van&#13;
22 maart 1996.&#13;
De commissie heeft gewezen op een benoemingsbesluit&#13;
met terugwerkende kracht en op&#13;
de bevestiging van de CLC in een latere vergadering.&#13;
Naar het oordeel van de rechtbank zien&#13;
[reclamante] en de commissie er met deze&#13;
stellingen evenwel aan voorbij dat de rechtbank&#13;
in het vonnis van 17 september 2003&#13;
(r.o. 8 tot en met 11) reeds heeft beslist dat de&#13;
bevoegdheid tot het instemmen met het plan&#13;
van toedeling niet aan de secretaris had mogen&#13;
worden gemandateerd, daar de Centrale&#13;
Landinrichtingscommissie het besluit tot&#13;
instemming, als bedoeld in artikel 199, tweede&#13;
lid, Landinrichtingswet, zoals die bepaling&#13;
luidde voor het inwerkingtreden van de Wijzigingswet,&#13;
met versterkte meerderheid dient&#13;
te nemen en mandaatverlening alsdan niet is&#13;
toegestaan. Of er ook overigens sprake is van&#13;
een rechtsgeldig genomen mandaatbesluit van&#13;
22 maart 1996 kan derhalve in het midden&#13;
blijven.&#13;
22. Voor zover [reclamante] heeft betoogd dat&#13;
artikel V van de Wijzigingswet in het algemeen&#13;
geen toepassing kan vinden, nu dit artikel&#13;
terugwerkende kracht heeft, kan de rechtbank&#13;
dit betoog niet honoreren nu de rechter naar&#13;
huidig recht niet mag treden in de toetsing&#13;
van wetten in formele zin.&#13;
23. Dit laat onverlet dat in een concreet geval&#13;
de toepassing van wettelijke regels met terugwerkende&#13;
kracht in strijd kan zijn met artikel&#13;
6, eerste lid, EVRM, dan wel dat sprake&#13;
kan zijn van ontneming van eigendom in&#13;
strijd met artikel 1 Eerste Protocol. [reclamante]&#13;
heeft zich bij akte beroepen op schending&#13;
van artikel 6, eerste lid, EVRM. Zoals de&#13;
rechtbank reeds heeft overwogen in het vonnis&#13;
van 17 september 2003 aangaande het&#13;
wetsvoorstel 28.967, welk wetsvoorstel heeft&#13;
geleidt tot de Wijzigingswet, is, anders dan&#13;
[reclamante] meent, in de onderhavige procedure&#13;
de Staat geen partij en is evenmin sprake&#13;
van een procedure waarin de aansprakelijkheid&#13;
van de Staat dan wel de commissie uit&#13;
hoofde van onrechtmatig handelen jegens&#13;
[reclamante] aan de orde is. De stelling van&#13;
[reclamante] dat met het inwerkingtreden van&#13;
de Wijzigingswet sprake is van het ingrijpen&#13;
van de wetgever in een lopende procedure ten&#13;
einde daarmee de uitkomst van die procedure&#13;
in het voordeel van de Staat (lees: de commissie)&#13;
te doen uitvallen gaat niet op. De rechtbank&#13;
heeft bij het in onderhavige zaak gewezen&#13;
vonnis van 17 september 2003, alsmede&#13;
bij vonnis van 18 juni 2003, gewezen in de&#13;
zaak met zaak- en rolnummer 65495 / HA&#13;
ZA 03-313, geoordeeld dat zij niet kon toekomen&#13;
aan een inhoudelijke bespreking van de&#13;
tegen de toedeling opgeworpen bezwaren. De&#13;
rechtbank kwam tot dat oordeel na te hebben&#13;
beslist dat de bevoegdheid tot het instemmen&#13;
met het plan van toedeling niet aan de secretaris&#13;
van de CLC had mogen worden gemandateerd&#13;
en dat de secretaris evenmin van die&#13;
bevoegdheid gebruik had mogen maken. Doel&#13;
van artikel V van de Wijzigingswet is nu de&#13;
voortgang in de landinrichting te behouden en&#13;
de ontstane rechtsonzekerheid voor alle belanghebbenden&#13;
in de ruilverkaveling op te&#13;
heffen.&#13;
[reclamante] voert aan dat sprake is van het&#13;
verzwakken van de positie van de reclamant&#13;
ten opzichte van de positie van de commissie,&#13;
doordat als onderdeel van de Wijzigingswet&#13;
het vereiste van instemming met het plan van&#13;
toedeling halverwege de procedure vervalt.&#13;
Met deze stelling miskent [reclamante] dat in&#13;
deze procedure in de stand waarin zij zich&#13;
bevindt slechts artikel V van de Wijzigingswet&#13;
van toepassing is, als gevolg waarvan het&#13;
besluit tot instemming rechtsgeldig wordt&#13;
verklaard. Er is aldus geen sprake van het met&#13;
terugwerkende kracht schrappen van het vereiste&#13;
van instemming.&#13;
Overigens merkt de rechtbank nog op dat de&#13;
bezwaren van [reclamante] tegen de toedeling&#13;
alsnog verder behandeld en beoordeeld zullen&#13;
worden. [reclamante] heeft in het geheel niet&#13;
gesteld, laat staan aannemelijk gemaakt, schade&#13;
te hebben ondervonden van het door de&#13;
wetgever gerepareerde bevoegdheidsgebrek.&#13;
24. Tenslotte is de rechtbank, ambtshalve, van&#13;
oordeel dat van ontneming van eigendom in&#13;
de zin van artikel 1 Eerste Protocol in het&#13;
onderhavige geval evenmin sprake is, nu artikel&#13;
V van de Wijzigingswet slechts beoogt het&#13;
bevoegdheidsgebrek bij de goedkeuring van&#13;
het plan van toedeling te herstellen en de&#13;
daardoor ontstane impasse in de toedelingsprocedure&#13;
te doorbreken.&#13;
25. Nu de door [reclamante] opgeworpen&#13;
bezwaren tegen de toepassing op de onderhavige&#13;
procedure van de Wijzigingswet ongegrond&#13;
zijn, dient de rechtbank uit te gaan van&#13;
de rechtsgeldigheid van het besluit tot instemming&#13;
met het plan van toedeling alvorens het&#13;
plan door de commissie ter inzage is gelegd.&#13;
Hierdoor is ook het bezwaar van [reclamante]&#13;
dat de vereiste toetsing door de CLC van het&#13;
plan van toedeling aan de richtlijnen ontbreekt,&#13;
ongegrond. Immers, de toetsing van&#13;
het plan van toedeling aan de richtlijnen maakt&#13;
onderdeel uit van het – rechtsgeldige – besluit&#13;
tot instemming. De rechtbank dient uit te&#13;
gaan van de juistheid van deze toetsing.&#13;
26. Gelet op het bovenstaande komt de rechtbank&#13;
thans toe aan de behandeling van de&#13;
inhoudelijke bezwaren van [reclamante] tegen&#13;
de toedeling.&#13;
Bezwaren betreffende de toedeling&#13;
Toedeling kavel [kavelnummer] aan&#13;
Hoogheemraadschap&#13;
27. De door [reclamante] opgeworden problematiek&#13;
omtrent de bevoegdheid van de PCBL&#13;
is voor de beoordeling van het bezwaar van&#13;
[reclamante] tegen het plan van toedeling niet&#13;
van belang. Immers, de richtlijnen voor het&#13;
plan van toedeling “De Gouw”, in welke&#13;
richtlijnen melding wordt gemaakt van het&#13;
betreffende beheers- en begrenzingenplan van&#13;
de PCBL, zijn vastgesteld in februari 1995,&#13;
derhalve vóórdat de door [reclamante] gestelde&#13;
problematiek, wat daarvan verder ook zij,&#13;
zich afspeelde. De CLC heeft daardoor bij het&#13;
vaststellen van de richtlijnen voor het plan&#13;
van toedeling terecht rekening gehouden met&#13;
de door de PCBL ontworpen beheers- en&#13;
begrenzingenplan.&#13;
28. De stelling van [reclamante] aangaande het&#13;
optreden van het BBL, begrijpt de rechtbank&#13;
aldus, dat de grondaankopen van het BBL na&#13;
28 juni 1996 onrechtmatig hebben plaatsgevonden,&#13;
waardoor deze gronden niet als&#13;
inbreng kunnen dienen ten behoeve van het&#13;
toedelen van gronden elders in het blok, ter&#13;
versterking van de ecologische infrastructuur.&#13;
De rechtbank kan [reclamante] niet volgen in&#13;
dit betoog nu de inbreng van gronden door&#13;
anderen, waaronder het BBL, elders in het&#13;
blok, geen zelfstandig criterium is bij de&#13;
beoordeling van de bezwaren van [reclamante]&#13;
aangaande de toedeling, of beter gezegd:&#13;
de niet toedeling, aan [reclamante] van kavel&#13;
[kavelnummer].&#13;
29. Ingevolge artikel 196, tweede lid, aanhef,&#13;
sub b, van de Landinrichtingswet maken&#13;
gronden die in het begrenzingenplan reeds&#13;
zijn toegewezen geen deel uit van het plan van&#13;
toedeling. De Landinrichtingswet biedt echter&#13;
geen grondslag voor de a contrario redenering&#13;
van [reclamante], dat gronden waarvoor in het&#13;
landinrichtingsplan geen voornemens inzake&#13;
de toewijzing zijn opgenomen en/of gronden&#13;
die in het begrenzingenplan niet zijn toegewezen&#13;
geen deel meer kunnen uitmaken van&#13;
dienovereenkomstige planrealisatie door toedeling&#13;
in het kader van het plan van toedeling.&#13;
Daarbij dient echter wel rekening te worden&#13;
gehouden met de belangen van rechthebbenden.&#13;
Het ontbreken van rechtsbescherming&#13;
tegen het begrenzingenplan maakt latere toedeling&#13;
niet onrechtmatig. Integendeel, want&#13;
de Landinrichtingswet biedt hen juist de&#13;
mogelijkheid, door middel van het indienen&#13;
van een bezwaarschrift tegen het plan van toedeling,&#13;
hun bezwaren tegen een dergelijke&#13;
toedeling kenbaar te maken. Van deze mogelijkheid&#13;
heeft [reclamante] in casu gebruik&#13;
gemaakt. De commissie had derhalve zonder&#13;
meer de bevoegdheid kavel [kavelnummer]&#13;
alsnog aan het Hoogheemraadschap toe te&#13;
delen. Ten aanzien van de vraag of de commissie&#13;
in redelijkheid van deze bevoegdheid&#13;
gebruik heeft kunnen maken overweegt de&#13;
rechtbank het volgende.&#13;
De aanleg en inrichting van terrasoevers&#13;
betreft nieuw beleid van de provincie Noord-&#13;
Holland, welke beleid in overeenstemming is&#13;
met de richtlijnen voor het opstellen van het&#13;
plan van toedeling, dat beoogt natuurwaarden&#13;
te handhaven en het natuurlijk gegeven door&#13;
middel van het treffen van natuurtechnische&#13;
maatregelen te versterken. Blijkens de door de&#13;
commissie ter zitting van 10 april 2003 gegeven&#13;
toelichting geniet het de voorkeur de&#13;
realisering daarvan, waar mogelijk, te regelen&#13;
via het plan van toedeling. Naar het oordeel&#13;
van de rechtbank had de commissie dan ook&#13;
goede grond om het betreffende gedeelte van&#13;
kavel [kavelnummer] aan het Hoogheemraadschap&#13;
toe te delen.&#13;
De rechtbank acht het zeer begrijpelijk, reeds&#13;
op grond van de ter zitting gegeven toelichting&#13;
in samenhang met de overgelegde bescheiden,&#13;
dat [reclamante] als drinkwatervoorziening&#13;
voor haar koeien een voorkeur&#13;
heeft voor sloten waarin het water zo nu en&#13;
dan stroomt boven sloten met daarin stilstaand&#13;
water. Tussen partijen staat echter wel&#13;
vast dat de sloot langs de Rijndijk slechts een&#13;
onderdeel vormt van de drinkwatervoorziening&#13;
voor de koeien van [reclamante]. [reclamante]&#13;
heeft feitelijk immers reeds 1500 meter&#13;
waterleiding door het land getrokken en 10&#13;
waterbakken geplaatst teneinde het vee aan de&#13;
noord-oost kant van het land van goed drinkwater&#13;
te voorzien. In de inbrengsituatie lagen&#13;
de gronden van [reclamante] over een afstand&#13;
van 400 meter langs deze waterloop. Voor het&#13;
overige vond veedrenking plaats door middel&#13;
van de sloten in de lengterichting, alsmede via&#13;
genoemde voorzieningen. [reclamante] heeft&#13;
naar het oordeel van de rechtbank ook niet&#13;
voldoende betwist het standpunt van de commissie,&#13;
dat het op zichzelf mogelijk is meerdere&#13;
weidepompen te plaatsen. Voor zover het&#13;
realiseren van extra drinkwatervoorzieningen&#13;
noodzakelijk is geworden tengevolge van het&#13;
verlies van dat deel van de grond dat [reclamante]&#13;
ter plaatse van de sloot langs de Rijndijk&#13;
heeft ingebracht kan [reclamante] dat aan&#13;
de orde stellen in het kader van de kavelaanvaardingswerken,&#13;
alsmede in het kader van de&#13;
Lijst der Geldelijke Regelingen. Naar het oordeel&#13;
van de rechtbank heeft de commissie zich&#13;
bij afweging van alle betrokken belangen dan&#13;
ook in redelijkheid op het standpunt kunnen&#13;
stellen dat het belang van [reclamante] niet&#13;
opweegt tegen het belang van het realiseren&#13;
van de Ecologische Hoofdstructuur. Het bezwaar&#13;
van [reclamante] is dan ook ongegrond.&#13;
30. [reclamante] heeft ter zitting nog aangevoerd&#13;
dat het Hoogheemraadschap met&#13;
meer dan 5% is overbedeeld, hetgeen in strijd&#13;
is met de Landinrichtingswet. Dit bezwaar is&#13;
echter niet bij het bezwaarschrift ter kennis&#13;
van de commissie gebracht. Dit betekent dat&#13;
[reclamante] niet kan worden ontvangen in dit&#13;
bezwaar en dat de rechtbank niet toekomt aan&#13;
een inhoudelijke bespreking daarvan.&#13;
31. De bij akte gestelde bereidheid van het&#13;
waterschap om mee te werken aan verplaatsing&#13;
van de natuurbouwstrook is een niet eerder&#13;
ter zitting gememoreerd gegeven dat thans&#13;
niet meer in overeenstemming met de goede&#13;
procesorde kan worden onderzocht. Overigens&#13;
zou dit gegeven, indien juist, een toekomstige&#13;
minnelijke regeling haalbaar doen schijnen.&#13;
Het recht van weg&#13;
32. Vast staat dat het door [reclamante] verlangde&#13;
recht van weg niet is opgenomen in de&#13;
lijst der rechthebbenden. Daarmee is komen&#13;
vast te staan dat [reclamante] voor de herverkaveling&#13;
in zoverre niet als rechthebbende&#13;
heeft te gelden. [reclamante] kan derhalve niet&#13;
op grond van een niet door haar ingebracht&#13;
recht een toedeling ontvangen. Uit het bepaalde&#13;
in artikel 170, tweede lid, van de Landinrichtingswet&#13;
vloeit dan ook voort dat [reclamante]&#13;
haar recht verloren ziet gaan. Dit recht vervalt&#13;
overigens pas definitief door de inschrijving&#13;
van de akte van toedeling in de openbare registers.&#13;
[reclamante] heeft voorts niet betwist de&#13;
stelling van de commissie dat zij het verlangde&#13;
recht niet nodig heeft voor de ontsluiting van&#13;
haar percelen en dat derhalve aan het bepaalde&#13;
in artikel 149 van de Landinrichtingswet is&#13;
voldaan. Het alsnog (wederom) vestigen van&#13;
een beperkt zakelijk recht is in strijd met de&#13;
richtlijnen. Hieraan doet niet af, dat [reclamante]&#13;
het recht alle jaren goed heeft kunnen&#13;
benutten. Evenmin kan een eventuele toezegging&#13;
door een individueel (oud-)lid van de&#13;
commissie volgens [reclamante] gedaan, daaraan&#13;
afdoen.&#13;
De stelling van [reclamante] dat in casu niet is&#13;
voldaan aan het bepaalde in de artikelen 4:8,&#13;
en volgende van de Algemene wet bestuursrecht&#13;
treft geen doel, daar de openbare voorbereidingsprocedure&#13;
in de Landinrichtingswet&#13;
niet van overeenkomstige toepassing is verklaard.&#13;
Het bezwaar is ongegrond.&#13;
Aankopen na peildatum&#13;
33. Naar het oordeel van de rechtbank heeft&#13;
de commissie voldoende aannemelijk gemaakt&#13;
dat het toedelen aan [reclamante] van de door&#13;
haar na de peildatum aangekochte gronden&#13;
niet mogelijk is, in verband met de gerechtvaardigde&#13;
belangen van andere belanghebbenden.&#13;
[reclamante] heeft geen reëel alternatief&#13;
naar voren gebracht, ook desgevraagd ter zitting&#13;
niet. Gezien het bepaalde in de artikelen&#13;
70 en 71 van de Landinrichtingswet heeft de&#13;
commissie zich op goede gronden op het&#13;
standpunt gesteld dat zij met de door [reclamante]&#13;
verrichte werkzaamheden op de&#13;
bewuste gronden geen rekening behoefde te&#13;
houden. Het bezwaar is ongegrond.&#13;
De slotsom&#13;
34. Op grond van het voorgaande komt de&#13;
rechtbank tot het oordeel dat de commissie in&#13;
redelijkheid tot de onderhavige toedeling&#13;
heeft kunnen komen en dat de bezwaren van&#13;
[reclamante] ongegrond zijn. De rechtbank&#13;
neemt daarbij nog in aanmerking, dat de toedeling&#13;
van [reclamante] ook overigens heeft&#13;
plaatsgevonden overeenkomstig de richtlijnen&#13;
zodat de toedeling in zoverre voor [reclamante],&#13;
die naar oppervlakte en waarde is overbedeeld,&#13;
ten voordele strekt. [reclamante] dient&#13;
als de in het ongelijk gestelde partij te worden&#13;
veroordeeld in de kosten van het geding&#13;
De beslissing&#13;
De rechtbank:&#13;
– verklaart de bezwaren van reclamant ongegrond;&#13;
– verwijst reclamant in de kosten van deze&#13;
procedure, tot op heden aan de zijde van de&#13;
commissie begroot op nihil.</content><legacyfootnotes/><footnotes><footnote/></footnotes><auteurs/><published>2004-11-01 00:00:00</published><modified>2004-11-01 00:00:00</modified><editiondate>2004-11-01</editiondate><htmlpath>https://denhollander.info/artikel/3693</htmlpath></article>
</articles></edition>
<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1989</searchword><id>7226</id><udhid>UDH:TvAR/7226</udhid><titel>' de besloten vennootschap met beperkte aansprakelijkheid, J. BV / de minister van Landbouw en Visserij' (TvAR 1989/4216)</titel><searchwords><searchword>TvAR 2/1989</searchword><searchword>TvAR 1989/4216</searchword><searchword>UDH:TvAR/7226</searchword></searchwords><attachments><attachment><name>1989_nr 2_Rechtspraak_4216.pdf</name><extention>pdf</extention><url>https://denhollander.info/download/6809/ci</url></attachment></attachments><inleiding>Meststoffenwet, art. 15 en 17;&#13;
Verplaatsingsbesluit Meststoffen wet,&#13;
art. 2, eerste lid; Wet Arbo, art. 4, lid 4&#13;
Beroep en verzoek om voorlopige voorziening&#13;
tegen schriftelijke mededeling van verweerder&#13;
dat, gelet op art. 2, lid 1, Verplaatsingsbesluit&#13;
Meststoffenwet, geen referentiehoeveelheid&#13;
overgaat bij overdracht van slechts een&#13;
gedeelte van een bedrijf.&#13;
De brief van verweerder bevat geen beschikking,&#13;
als bedoeld in art. 4, lid 4, Wet&#13;
Arbo; slechts feitelijke informatie omtrent de&#13;
geldende wettelijke voorschriften.&#13;
Niet-ontvankelijkverklaring van verzoekster&#13;
in het beroep en tevens in het verzoek om&#13;
voorlopige voorziening. </inleiding><content>Voorzitter College van Beroep voor het bedrijfsleven,&#13;
22 juli 1988 nr. 88/1825/60/178&#13;
Beschikking met toepassing van art. 37&#13;
van de Wet administratieve rechtspraak bedrijfsorganisatie,&#13;
tevens uitspraak op de&#13;
voet van het bepaalde bij art. 65 van genoemde&#13;
wet in de zaak van: de besloten&#13;
vennootschap met beperkte&#13;
aansprakelijkheid, J. BV te N., verzoekster,&#13;
tegen&#13;
de minister van Landbouw en Visserij, zetelend&#13;
te 's-Gravenhage, verweerder.&#13;
1. Het verloop van de procedure&#13;
Bij brief van 13 juli 1988, met het kenmerk J.&#13;
3073, heeft verweerder verzoekster medegedeeld&#13;
dat het Verplaatsingsbesluit Meststoffenwet&#13;
(Stb. 1987, 171; hierna te noemen:&#13;
het Verplaatsingsbesluit) in art. 2, eerste lid,&#13;
bepaalt, dat een referentiehoeveelheid in zijn&#13;
geheel overgaat, tezamen met de overdracht&#13;
van het bedrijf en voor zover dat bedrijf, mede&#13;
beoordeeld naar de feitelijke bedrijfsvoering,&#13;
als een zelfstandige eenheid ter plekke wordt&#13;
voortgezet, zodat bij overdracht van slechts&#13;
een gedeelte van een bedrijf een&#13;
referentiehoeveelheid overgaat.&#13;
Bij brief, ingekomen ter griffie op 15 juli&#13;
1988, heeft verzoekster tegen de brief van 13&#13;
juli 1988 beroep ingesteld bij het College en&#13;
aan de Voorzitter van het College verzocht&#13;
een voorlopige voorziening te treffen in dier&#13;
voege dat wordt bepaald dat paragraaf 2 van&#13;
het Verplaatsingsbesluit onverbindend is&#13;
wegens strijd met de wet, althans dat art. 2&#13;
van het Verplaatsingsbesluit in haar geval&#13;
niet van toepassing is.&#13;
Het verzoek om een voorlopige voorziening&#13;
is behandeld ter openbare terechtzitting van 15 juli 1988, waar partijen hun&#13;
standpunt nader hebben uiteengezet. Namens&#13;
verzoekster is verschenen haar directeur&#13;
H.H.A. J., bijgestaan door mr. ing. W.B.M.&#13;
E., medewerker van de Limburgse Land- en&#13;
Tuinbouwbond; verweerder is gehoord bij&#13;
monde van zijn gemachtigde mr. P. van H.&#13;
2. De ontvankelijkheid&#13;
2.1. Ingevolge art. 20 van de Meststoffenwet&#13;
(Stb. 1986, 598) kan degene die door een&#13;
krachtens deze wet genomen beschikking, die&#13;
een besluit genomen ter uitvoering van - voor&#13;
zover voor het onderhavige geschil van&#13;
belang - art. 15, dan wel die een vergunning,&#13;
een ontheffing of een besluit genomen ter&#13;
uitvoering van de krachtens - onder meer -&#13;
art. 17 vastgestelde regelen, betreft, daartegen&#13;
beroep instellen bij het College.&#13;
Art. 15 van de Meststoffenwet bepaalt dat&#13;
verplaatsing van de produktie van dierlijke&#13;
meststoffen naar een andere locatie of een&#13;
ander bedrijf is verboden, tenzij aan bij&#13;
algemene maatregel van bestuur te stellen&#13;
voorwaarden wordt voldaan, die onder meer&#13;
betrekking hebben op nader in art. 15&#13;
aangegeven onderwerpen.&#13;
Art. 17 van de Meststoffenwet bepaalt dat&#13;
bij of krachtens algemene maatregel van&#13;
bestuur kan worden voorzien in het door of&#13;
vanwege de minister van Landbouw en&#13;
Visserij of een bij de maatregel aangewezen&#13;
orgaan verlenen van vrijstelling en, op&#13;
aanvraag, ontheffing van hetgeen bij of&#13;
krachtens die maatregel is gesteld.&#13;
Het Verplaatsingsbesluit, dat onder meer&#13;
uitvoering geeft aan voormeld art. 15, bepaalt&#13;
tenslotte in art. 2, eerste lid, dat een&#13;
referentiehoeveelheid in zijn totaliteit overgaat&#13;
te zamen met de overdracht van het bedrijf&#13;
waartoe het behoort en voor zover dat bedrijf,&#13;
mede beoordeeld naar de feitelijke&#13;
bedrijfsvoering, als een zelfstandige eenheid&#13;
ter plekke wordt voortgezet.&#13;
2.2. Verzoekster exploiteert een pluimveebedrijf&#13;
op twee locaties: één aan de K. te&#13;
N., waar op de teldatum 107 000 leghennen&#13;
aanwezig waren en één aan de K. te O., waar&#13;
zich op de teldatum 80 000 leghennen&#13;
bevonden. In november 1986 heeft verzoekster&#13;
de locatie aan de K. verkocht aan&#13;
J.S.P. R. te K. Koper en verkoper hebben&#13;
verweerder bij brief van 8 maart 1988 verzocht&#13;
toe te staan dat de referentiehoeveelheid&#13;
die op het bedrijf rust, wordt gesplitst teneinde&#13;
de overdracht van deze locatie mogelijk te&#13;
maken. Verweerder heeft verzoekster daarop&#13;
bij brief van 13 juli 1988 medegedeeld, dat bij&#13;
overdracht van slechts een gedeelte van een&#13;
bedrijf geen referentiehoeveelheid overgaat.&#13;
Het onderhavige beroep richt zich tegen deze&#13;
brief van verweerder.&#13;
2.3. Verweerder heeft zich primair op het&#13;
standpunt gesteld dat verzoekster niet ontvankelijk&#13;
is in haar beroep bij het College,&#13;
omdat de brief van 13 juli 1988 niet is aan&#13;
te merken als een beslissing in een individueel&#13;
geval, doch dient te worden opgevat als&#13;
een feitelijke mededeling ter zake van een&#13;
algemeen verbindend voorschrift.&#13;
2.4. Dienaangaande overweegt de Voorzitter&#13;
als volgt.&#13;
Blijkens artikel 4, vierde lid, van de Wet&#13;
administratieve rechtspraak bedrijfsorganisatie&#13;
dient onder 'beschikking' te worden&#13;
verstaan een schriftelijk besluit gericht op&#13;
enig rechtsgevolg.&#13;
De voorschriften, welke van toepassing zijn&#13;
op verplaatsing van de produktie van&#13;
meststoffen, neergelegd in art. 15 van de Wet&#13;
noch het ter uitvoering daarvan strekkende&#13;
Verplaatsingsbesluit, bevatten enige&#13;
bevoegdheid van verweerder tot het nemen van&#13;
besluiten als evenbedoeld. Meer in het&#13;
bijzonder moet worden vastgesteld dat het&#13;
Verplaatsingsbesluit niet voorziet in een&#13;
mogelijkheid tot het verlenen van een ontheffing&#13;
als bedoeld in art. 17 van de Wet. De&#13;
brief van verweerder van 13 juli 1988 bevat&#13;
dan ook niet meer dan feitelijke informatie&#13;
omtrent de geldende wettelijke voorschriften.&#13;
De slotsom is dat niet gesproken kan&#13;
worden van een beschikking als evenomschreven,&#13;
waardoor verzoekster rechtstreeks in&#13;
haar belang getroffen is.&#13;
Op grond van het vorenstaande is het&#13;
beroep van verzoekster - in de termen van&#13;
art. 37 van de Wet administratieve&#13;
rechtspraak bedrijfsorganisatie - kennelijk&#13;
niet-ontvankelijk. Verzoekster kan derhalve&#13;
evenmin in haar verzoek om een voorlopige&#13;
voorziening worden ontvangen. 3. Beslissing:&#13;
De Voorzitter van het College van Beroep&#13;
voor het bedrijfsleven:&#13;
I. verklaart verzoekster niet-ontvankelijk in haar&#13;
beroep.&#13;
II. verklaart verzoekster niet-ontvankelijk in haar&#13;
verzoek om een voorlopige&#13;
voorziening.</content><legacyfootnotes/><footnotes><footnote/></footnotes><auteurs/><published>1989-02-01 00:00:00</published><modified>1989-02-01 00:00:00</modified><editiondate>1989-02-01</editiondate><htmlpath>https://denhollander.info/artikel/7226</htmlpath></article>
</articles></edition>
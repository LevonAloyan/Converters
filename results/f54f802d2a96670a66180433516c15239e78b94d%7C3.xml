<edition><articles><article><jaar>1982</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1982</searchword><id>6477</id><udhid>UDH:TvAR/6477</udhid><titel>Overzicht van de rechtspraak in pachtzaken</titel><searchwords><searchword>TvAR 10/1982</searchword><searchword>UDH:TvAR/6477</searchword></searchwords><attachments><attachment><name>1982_nr 10_Artikel_Houwing.pdf</name><extention>pdf</extention><url>https://denhollander.info/download/6252/ci</url></attachment></attachments><inleiding>Inleiding&#13;
Naar zijn oorspronkelijke opzet was onderwerp van ons tijdschrift 'het maatschap-pelijk verschijnsel hetwelk pacht heet'. Daarbij werd als 'allereerste vereiste' be-schouwd 'bekendheid te geven aan de rechtspraak en omtrent hare betekenis van uit-leg te dienen'. Zie Pacht nummer 1 bladzijde 1 van januari 1940. Deze rechtspraak betrof toen de Pachtwet 1937. Maar in deze opzet kwam onder opvolgende wettelijke regelingen en met name ook bij invoering van de Pachtwet 1958 geen verandering; ook nadien ontleende het tijdschrift zijn betekenis vooral ook aan de publicatie van 'de rechtspraak'. Daaronder hier en verder behalve uitspraken van de pachtrechter mede te verstaan die van grondkamers en Centrale Grondkamer. Exclusieve publicatie: men vindt ze vrijwel nergens elders gepubliceerd.&#13;
En reeds deze publicatie rechtvaardigt de uitgave van het tijdschrift ten volle. Zij schiep immers de voor een goede werking der wet volstrekt onontbeerlijke mogelijk-heid kennis te nemen van de in deze rechtspraak aan de bepalingen der wet gegeven uitleg. Dat vooral ook dit de bestaansreden is van het tijdschrift heeft ook altijd de keuze van op te nemen uitspraken bepaald. Opgenomen zijn, heel in het algemeen, die uitspraken welke een beslissing inhouden omtrent de uitlegging van een bepaling waarvan de betekenis onzeker is gebleken. En opneming van een uitspraak waarin een beslissing werd herhaald werd in beginsel economisch, zowel wat de eigen kosten als wat de aandacht der lezers betreft, niet verantwoord geacht.&#13;
Nu heeft zich ten dien aanzien een wellicht voorzienbare ontwikkeling voorge-daan. Reeds aanstonds bij de inwerkingtreding van de Pachtwet 1958 - als m.m. bij vorige regelingen - hebben de grondkamers een zeer groot aantal beslissingen moeten nemen. Iedere pachtovereenkomst bijvoorbeeld behoeft de goedkeuring van de grondkamer; voor een korte duur is haar goedkeuring vereist; met haar goedkeu-ring kan een pachtprijs-niet-in-geld worden overeengekomen enz. Hetzelfde geldt, in mindere mate, ook voor de pachtrechter; men denke slechts aan de verlenging van pachtovereenkomsten. Aldus is reeds binnen betrekkelijk korte tijd na de invoering van onze Pachtwet de betekenis van vele bepalingen waarover twijfel kon bestaan bij uitspraak van grondkamers en Centrale Grondkamer, resp. pachtrechters, ko-men vast te staan. Bovendien zijn in ons land zeer velen, en met vaak zeer grote be-langen, betrokken, wat tot een ongemeen veelvuldig beroep op de rechter heeft geleid. </inleiding><content>Inleiding&#13;
Naar zijn oorspronkelijke opzet was onderwerp van ons tijdschrift 'het maatschap-pelijk verschijnsel hetwelk pacht heet'. Daarbij werd als 'allereerste vereiste' be-schouwd 'bekendheid te geven aan de rechtspraak en omtrent hare betekenis van uit-leg te dienen'. Zie Pacht nummer 1 bladzijde 1 van januari 1940. Deze rechtspraak betrof toen de Pachtwet 1937. Maar in deze opzet kwam onder opvolgende wettelijke regelingen en met name ook bij invoering van de Pachtwet 1958 geen verandering; ook nadien ontleende het tijdschrift zijn betekenis vooral ook aan de publicatie van 'de rechtspraak'. Daaronder hier en verder behalve uitspraken van de pachtrechter mede te verstaan die van grondkamers en Centrale Grondkamer. Exclusieve publicatie: men vindt ze vrijwel nergens elders gepubliceerd.&#13;
En reeds deze publicatie rechtvaardigt de uitgave van het tijdschrift ten volle. Zij schiep immers de voor een goede werking der wet volstrekt onontbeerlijke mogelijk-heid kennis te nemen van de in deze rechtspraak aan de bepalingen der wet gegeven uitleg. Dat vooral ook dit de bestaansreden is van het tijdschrift heeft ook altijd de keuze van op te nemen uitspraken bepaald. Opgenomen zijn, heel in het algemeen, die uitspraken welke een beslissing inhouden omtrent de uitlegging van een bepaling waarvan de betekenis onzeker is gebleken. En opneming van een uitspraak waarin een beslissing werd herhaald werd in beginsel economisch, zowel wat de eigen kosten als wat de aandacht der lezers betreft, niet verantwoord geacht.&#13;
Nu heeft zich ten dien aanzien een wellicht voorzienbare ontwikkeling voorge-daan. Reeds aanstonds bij de inwerkingtreding van de Pachtwet 1958 - als m.m. bij vorige regelingen - hebben de grondkamers een zeer groot aantal beslissingen moeten nemen. Iedere pachtovereenkomst bijvoorbeeld behoeft de goedkeuring van de grondkamer; voor een korte duur is haar goedkeuring vereist; met haar goedkeu-ring kan een pachtprijs-niet-in-geld worden overeengekomen enz. Hetzelfde geldt, in mindere mate, ook voor de pachtrechter; men denke slechts aan de verlenging van pachtovereenkomsten. Aldus is reeds binnen betrekkelijk korte tijd na de invoering van onze Pachtwet de betekenis van vele bepalingen waarover twijfel kon bestaan bij uitspraak van grondkamers en Centrale Grondkamer, resp. pachtrechters, ko-men vast te staan. Bovendien zijn in ons land zeer velen, en met vaak zeer grote be-langen, betrokken, wat tot een ongemeen veelvuldig beroep op de rechter heeft geleid. dat het tuincentrum geëxploiteerd werd als onderdeel van een recreatiecentrum en dat de gebruiker het voor de bezoekers daarvan vrij toegankelijk moest maken langs een aparte toegang, en voorts dat het tuincentrum dienovereenkomstig niet gebruikt werd voor de teelt van gewassen maar om van elders aangevoerde bomen, struiken en andere planten neer te zetten in afwachting van het moment dat deze zullen wor-den verkocht alsmede voor de verkoop van die gewassen en van andere tuinbeno-digdheden. Derhalve was er geen sprake van bodemcultuur en werd het land niet in gebruik gegeven ter uitoefening van de landbouw en was de overeenkomst geen pacht.&#13;
In de uitspraak van 29 dec. 1980 ging het om een overeenkomst waarbij een be-drijf, omvattende een zaadhandel en een kleinhandel in tuinartikelen. werd verkocht en enige onroerende goederen waarin het bedrijf werd uitgeoefend aan de koper in gebruik werden gegeven. Daartoe behoorde ook een perceel land. Ook hier was in eerste instantie de overeenkomst als pachtovereenkomst aangemerkt. De C.G. stelde ook hier weer voorop dat niet de benaming maar de inhoud beslissend is, en over-woog vervolgens dat wel onder landbouw valt het kweken van bomen, heesters en planten, maar dat het in gebruik verstrekken van land en gebouwen voor handels-doeleinden niet geschiedt ter uitoefening van de landbouw. En dat, voor zover heesters, bomen en planten i.c. voor langere duur op het land zijn verbleven, dat meer als opslag geschiedde dan voor het kweken, terwijl voor zover al van enig kwe-ken in eigenlijke zin sprake is geweest, dit in het kader van het verkochte bedrijf van niet meer dan bijkomstige betekenis is geweest. Onder deze omstandigheden, aldus de conclusie, kan niet gesproken worden van in gebruik verstrekken ter uitoefening van de landbouw.&#13;
Volledigheidshalve merk ik op dat men uit deze uitspraken niet mag afleiden dat afstaan van grond om te gebruiken voor de opslag ten verkoop van elders gekweekte landbouwprodukten geen pacht kan zijn. Dat geldt evenzeer voor het afstaan van een gebouw voor dat doel. Het afstaan van grond aan een landbouwer voor opslag ten verkoop van door hem zelf elders gekweekte landbouwprodukten is mijns in-ziens wel degelijk pacht. Gebouw en grond dienen in dit geval ter uitoefening van de landbouw. Maar dit geval deed zich in de beide uitspraken niet voor. Het ging daarin heel duidelijk om niet door de gebruiker zelf geteelde produkten.&#13;
Het arrest Pachtkamer Hof Arnhem 10 nov. 1980 3503 betrof een vordering tot schriftelijke vastlegging van een pachtovereenkomst. Inhoud daarvan was, naar het Hof vaststelt, dat de ene partij, een dierenarts, twee percelen land in gebruik kreeg ten behoeve van zijn dierenkliniek om patiënten de nodige verzorging te kunnen ge-ven en te kunnen observeren. Kenmerk van pacht is dat land in gebruik verstrekt wordt ter uitoefening van de landbouw. Het behoeft niet gebruikt te worden ter uit-oefening van een landbouwbedrijf, maar wel als vorm van bodemcultuur; gebruik niet voor beweiding maar voor het verlenen van bewegingsvrijheid en observeren is geen bodemcultuur, want niet gericht op vruchttrekking. Tot zover is deze uitspraak van gelijke strekking als die der C.G., dat gebruik voor opslag geen gebruik ter uit-oefening van de landbouw is. Zij houdt echter nog een tweede beslissing van zeer principiële betekenis in. De dierenarts had in appel nog aangevoerd dat hij op het land ook fokpaarden was gaan houden. Dat zou, aldus het Hof, indien hij dat niet als zuiver recreatieve bezigheid deed inderdaad een gebruik als pachter zijn. Maar het enkele houden bracht nog niet mee dat de overeenkomst met stilzwijgende toestemming van de wederpartij tot pacht zou zijn geworden. Voor de wederpartij was immers niet zichtbaar of er nu fokpaarden, rijpaarden of patiënten-paarden op het land liepen. En gebruik voor rijpaarden is een zuiver recreatieve bezigheid en geen pacht. Dus: gebruik voor het beweiden met fokpaarden is pacht, gebruik voor het beweiden met rijpaarden niet omdat het een zuiver recreatieve bezigheid is.&#13;
Het Hof geeft voor deze beslissing geen enkele motivering. Zij vindt geen steun in de woorden der wet. Maar zij is in overeenstemming met een uitgebreide jurispru-dentie met betrekking tot het Pachtbesluit. En bij de parlementaire behandeling van de wet heeft de Regering nadrukkelijk te kennen gegeven op dit punt geen verande-ring te willen. Een - korte - motivering gaf wel C,G. 22 jan. 1962 P. 1963 2359. Het ging daarin om een op de onderhavige zaak sprekend gelijkend geval. Ten ge-bruike afgestaan was een pikeurswoning met stal voor renpaarden. Uit de wordings-geschiedenis der wet volgt dat slechts dan van pacht in de zin der wet sprake is indien ingebruikgeving geschiedt ter uitoefening van enige vorm van bodemcultuur uit een economisch oogmerk, en in casu ontbrak dat oogmerk omdat het oogmerk veeleer gericht was op sportieve doeleinden, nl. om prijzen te winnen in wedstrijden, dan op de handel in de gefokte dieren.&#13;
Men verwarre de onderhavige vraag niet met die of voor pacht vereist is dat de gebruiker het landbouwbedrijf uitoefent. Die vraag wordt in een vaste jurispruden-tie ontkennend beantwoord. Ook bijv. - om hier bij paarden te blijven - het af-staan van grond voor beweiden door een paardenhandelaar is pacht: C.G. 10 febr. 1961 P. 1961 2207. Zie over een en ander uitvoerig mijn commentaar Pachtwet no. 58.&#13;
De Pachtkamer Den Helder 7 okt. 1980 P. 3494 tenslotte kreeg te beslissen over een vordering tot verklaring voor recht dat de overeenkomst waarbij een perceel grond in de Waddenzee in gebruik werd gegeven voor de mosselcultuur een pacht-overeenkomst was. Zij overwoog dat, al komt dit in de P.W. anders dan in vorige wetgevingen niet meer met zoveel woorden tot uitdrukking, ook voor deze wet geldt dat landbouw is die bodemcultuur die strekt ter verkrijging van vruchten. En aange-zien mosselen geen produkten van de bodem zijn, immers niet uit de bodem voort-komen noch daaruit hun voedsel en levenssappen putten, is mosselcultuur geen tak van bodemcultuur in de zin dier wet en de overeenkomst geen pachtovereen-komst.&#13;
Ik moge mij hier een strikt persoonlijke opmerking veroorloven. Eiseres in de on-derhavige zaak had er onder meer een beroep op gedaan dat ik in mijn commentaar Pachtwet § 54 heb gesteld dat oestercultuur bodemcultuur is en dus onder P.W. valt. Hieraan wijdt de pachtkamer nog een overweging. Zij kan in deze stelling slechts een misgreep zien omdat ik elders herhaaldelijk een noodzakelijk verband leg tussen cultiveren en opbrengst. Ik moet, op grond van hetgeen de pachtkamer omtrent het leven en de levensmiddelen van mosselen en oesters meedeelt, bij nadere overweging de misgreep erkennen. Maar er aan toevoegen dat deze niet een rechtskundige maar een dierkundige is; voor een jurist althans toch altijd nog minder erg. Ad artikel 5&#13;
Pachtprijs&#13;
Jaargang 1981 bevat enige uitspraken betreffende de toetsing en de goedkeuring van&#13;
pachtovereenkomsten door de grondkamers.&#13;
Een principiële beslissing omtrent de bevoegdheid van de grondkamer ten aanzien van de pachtprijs geeft C. G. 24 nov. 1980 3510. Verpachter kwam in hoger beroep van een uitspraak van de grondkamer waarin bij de toetsing van een wijzigingsover-eenkomst de overeengekomen pachtprijs was verlaagd. Hij voerde in appel als grief aan dat, zoals de C.G. het samenvat, met bepaalde aspecten die betrekking hebben op het functioneren van de pacht als financiering van voor agrarische doeleinden in gebruik zijnde gronden dan wel van belang zijn voor een evenwicht tussen pacht-en verkoopprijzen geen rekening zou zijn gehouden. De motivering van de verwer-ping van deze grief komt ongeveer hierop neer dat de grondkamer ingevolge art. 5 de pachtprijs goedkeurt tenzij deze, de verdere inhoud van de overeenkomst in aan-merking genomen, hoger is dan bij de a.m.v.b. van art. 3 of een besluit van de grondkamer van art. 4 is toegelaten, wat meebrengt dat de grondkamer ten aanzien van de pachtprijs slechts dient te beoordelen of deze hoger is en, zo ja, krachtens art. 6 deze moet verlagen dan wel de overeenkomst moet vernietigen. Deze motive-ring lijkt mij volstrekt afdoende. De C.G. voegt er intussen nog aan toe, dat 'im-mers' blijkens art. 3 de krachtens dat artikel gestelde regels strekken ter bevordering van pachtprijzen welke in redelijke verhouding staan tot de bedrijfsinkomsten bij een behoorlijke bedrijfsvoering, en dat hieruit volgt dat met de door de verpachter omschreven aspecten geen rekening kan worden gehouden. Ik moet bekennen, dat 'immers' niet goed te begrijpen. Het daaraan voorafgaande geldt mijns inziens, ge-heel ongeacht het doel waarmee de bevoegdheid van art. 3 tot het stellen van regels omtrent de hoogst toelaatbare pachtprijs gegeven is.&#13;
Een geheel gelijke redenering als in deze uitspraak volgde de C.G. ook reeds in haar uitspraak van 8 sept. 1980 3502 met betrekking tot een verzoek om herziening van de tegenprestatie krachtens artikel 19 P.W.: met eventuele schommelingen in de algemene economische gang van zaken dient rekening te worden gehouden bij het vaststellen van de hoogst toelaatbare pachtprijzen zodat noch de minder gunstige economische situatie in de landbouw noch de bedrijfsresultaten van de pachter -ook niet op grond van de goede trouw - aanleiding kunnen zijn het verzoek van verpachter om herziening van de pachtprijs af te wijzen.&#13;
Buitensporige verplichtingen&#13;
De Grondkamer Friesland besliste in haar uitspraak 2 febr. 1981 3514 dat de ver-plichting van de pachter, om bij het verloren gaan van de opstallen om welke reden ook zonder verrekening de restanten geheel op te ruimen, als een buitensporige ver-plichting in de zin van art. 5 lid 1 b moet worden beschouwd, en wijzigde de over-eenkomst in dier voege dat deze verviel. Uitspraken van grondkamers hierover -evenals trouwens in het algemeen uitspraken van grondkamers - halen maar zelden publicatie in de Pacht. Ik wijs nog in het bijzonder op de overweging dat zij partijen heeft voorgesteld de bepaling te doen vervallen en dat deze geen bezwaren daartegen hebben ingebracht. De grondkamer legt hiermee vast art. 95 P.W. te hebben nageleefd.&#13;
De term 'buitensporige verplichtingen' is een van die vage termen waarvan onze Pachtwet zo rijk voorzien is, zoals algemeen belang, redelijk belang van pachter of verpachter, bijzondere gevallen, bijzondere omstandigheden, goed pachter, om van goede trouw en billijkheid maar niet te spreken. De wetgever laat met deze termen vaststelling van de inhoud van het recht aan de rechter over. Diens vaststelling geldt uiteraard slechts voor het door hem berechte geval. Echter doet de uitspraak het oor-deel van de rechter kennen met alle consequenties die het al naar zijn bevoegdheid en gezag heeft. Maar zij houdt veelal geen oordeel in over de inhoud van het door de term aangeduide begrip in zijn geheel, stelt slechts vast dat het concrete geval wel of niet daaronder valt. Door dit een en ander heeft een uitspraak over termen als hier bedoeld op zich zelf slechts een zeer beperkte betekenis. Wat de term buitenspo-rige verplichtingen betreft wil ik niet nalaten te wijzen op het artikel van M.C. Geuze in de Pacht 1981 blz. 340 e.v. Hij doet daarin verslag van het diepgaand onderzoek dat hij naar de rechtspraak heeft verricht en geeft daarbij vele tientallen, voor het overgrootste deel niet elders gepubliceerde, uitspraken van grondkamers weer. Deze doen, dunkt mij, het hier opgemerkte al heel duidelijk uitkomen. Aan de rechts-zekerheid komt dit wel niet ten goede, een groot bezwaar van deze wetgeving.&#13;
Ik mag ook nog wel wijzen op mijn bespreking in jaargang 1981, blz. 390 e.v. van de term 'ernstige reden' van art. 56e, lid 2 Pachtwet.&#13;
Geen nietigverklaring vorderen&#13;
In verband met art. 5 valt nog te vermelden C.G. 3 maart 19803483. Deze uitspraak betrof een erfpachtsovereenkomst waarvan goedkeuring door de grondkamer werd verzocht, omdat zij ingevolge art. 59 Pachtwet een pachtovereenkomst zou zijn. De wederpartij betwistte dit laatste, maar verzocht subsidiair de grondkamer de over-eenkomst niet goed te keuren omdat zij zou leiden tot een ondoelmatige verkaveling of ligging van het land. Daaromtrent overwoog de C.G. dat dit verzoek neerkwam op een verzoek tot nietigverklaring van de overeenkomst, maar dat partijen de grondkamer geen nietigverklaring van de door hen zelf gesloten en gewilde pacht-overeenkomst kunnen vragen op grond van omstandigheden als genoemd in art. 5: vernietiging kan ingevolge art. 6 slechts ambtshalve geschieden door de grondkamer onder toepassing van art. 95 e.v. P.W. De C.G. herhaalt hier haar uitspraak van 26 febr. 1979 P. 1979 3429. Ik kom op de onderhavige uitspraak van 3 maart 1980 hieronder blz. [389] nog terug in verband met art. 59 P.W.&#13;
Ad artikel 9 lid 2&#13;
De hier besproken uitspraak-oogst 1981 bevat nog een uitspraak van de Centrale Grondkamer over zulk een vage term als zojuist bedoeld: C.G. 17maart 1980 3524 betreffende het bijzonder geval van art. 9 lid 2 P.W. Wanneer de pachtovereen-komst niet tijdig ter goedkeuring is ingezonden geldt zij ingevolge art. 9 lid 1 voor onbepaalde tijd en gaat de overeengekomen duur pas in bij de aanvang van het pachtjaar volgend op dat waarin zij is ingezonden. Maar, aldus lid 2, in bijzondere gevallen kan de grondkamer bij de goedkeuring bepalen dat de duur eerder ingaat. In deze uitspraak ging het om een z.g. seizoenverpachting, waarbij bloembollenland vóór een seizoen wordt verpacht. Daarbij wordt, zo vermeldt de C.G., vrijwel nim-mer een schriftelijke overeenkomst opgemaakt. Zo ook hier niet. Mondeling ver-pacht was voor het seizoen 1978. Na ommekomst van dit seizoen echter vorderde de pachter schriftelijke vastlegging; deze volgde bij vonnis van de Pachtrechter van 25 okt. 1979. Bij de toetsing van de overeenkomst door de grondkamer verzocht daarop de verpachter, aanvoerende dat hier sprake was van een bijzonder geval, dat zij met toepassing van art. 9, lid 2 zou bepalen, dat de overeengekomen duur van één jaar zou ingaan op 1 maart 1978. De grondkamer weigerde dit en keurde de overeenkomst zonder meer goed. Verpachter kwam daartegen in beroep.&#13;
De C.G. stelt voorop dat de omstandigheid, dat het ten aanzien van land als het onderhavige veelvuldig voorkomt dat partijen in goed vertrouwen over en weer een mondelinge pachtovereenkomst voor één seizoen sluiten en dienovereenkomstig handelen, niet betekent dat gesproken kan worden van een bijzonder geval als be-doeld in art. 9 lid 2. Drie bijzonderheden maken echter volgens de C.G. het onderha-vige geval zulk een bijzonder geval: a dat hier sprake was van onderverpachting en de onderverpachter zelf het verpachte slechts voor een jaar heeft gepacht en niet de beschikking heeft over ander land; b dat de pachter, gezien hetgeen gebruikelijk is bij overeenkomsten als de onderhavige en de kring van personen waarin deze tot stand plegen te komen, niet heeft kunnen menen dat hij enig verdergaand recht zou krijgen dan het gebruiksrecht voor 1978 en zich in dat jaar ook dienovereenkomstig gedragen heeft; c dat de pachter pas in februari 1979, dus geruime tijd nadat de over-eenkomst geëindigd was, zonder voordien enig recht op het land voor het seizoen 1979 te hebben gesteld en zonder ooit voordien aan de verpachter om schriftelijke vastlegging te hebben gevraagd, zich tot de pachtrechter heeft gewend.&#13;
De omstandigheden sub b en c zijn van dien aard dat een geheel gelijk geval niet wel denkbaar is. Dat maakt dat de uitspraak van heel weinig betekenis is. Juist om dat te doen uitkomen heb ik haar zo uitvoerig weergegeven. Zie mijn opmerking hierboven over de betekenis in het algemeen van de rechtspraak over vage termen. De omstandigheid sub a zal zich geregeld voordoen, maar deze uitspraak laat niet de conclusie toe dat onderpacht op zich zelf een bijzonder geval zou zijn.&#13;
Eén punt is mij niet duidelijk. De C.G. constateert dat de pachter pas nadat de overeenkomst beëindigd was schriftelijke vastlegging heeft gevraagd. Waarom is hier geen beroep gedaan op C.G. 2 maart 1964 P. 1964 2479? Daarin is beslist dat art. 9 geen betrekking heeft op pachtovereenkomsten die ten tijde van de inzending bij de grondkamer reeds zijn geëindigd.&#13;
Ad artikel 19&#13;
In de uitspraak Grondkamer Noordbrabant 31 oktober 1980 3513 komt een reeds oude rechtsvraag met betrekking tot art. 19 nog eens aan de orde: kan in geval van mede-eigendom van het verpachte herziening van de pachtprijs krachtens dit artikel door elke mede-eigenaar of slechts door alle mede-eigenaren gevraagd worden? In het onderhavige geval deed zich met betrekking tot de mede-eigendom nog deze complicatie voor, dat bij het overlijden van de oorspronkelijke verpachter de pach-ter als een van zijn erfgenamen tevens mede-verpachter was geworden en dat herzie-ning slechts door de andere medeverpachters gevraagd werd. De grondkamer acht het verzoek ontvankelijk en wel op drie gronden. Zij beroept zich in de eerste plaats op de uitspraak Centrale Grondkamer 4 maart 1963 P. 1963 2373 (N.J. 1964 256). Zij overweegt ten tweede dat, bij het ontbreken van een wettelijke regeling van het beheer bij erfopvolging, naar analogie van de regeling bij maatschap kan worden aangenomen dat iedere medeverpachter/erfgenaam ten aanzien van het geheel be-heershandelingen mag verrichten. En ten derde dat gezien de strekking van art. 19 verzet van de pachter tegen herziening van de pachtprijs tot het wettelijk toelaatbare bedrag in strijd is met de goede trouw. In die uitspraak van 4 maart 1963 besliste reeds de Centrale Grondkamer dat herziening ex art. 19 door iedere mede-eigenaar afzonderlijk gevraagd kan worden. Zij motiveerde dat aldus, dat dit vragen van her-ziening een beheersdaad is die geen wijziging brengt in de rechtsverhouding van partijen, anders dan bijvoorbeeld de opzegging van art. 36 P.W. waardoor verlen-ging niet meer van rechtswege plaatsvindt. Zij gaf toen, overigens, niet aan op grond waarvan zij aannam dat bij mede-eigendom dit onderscheid dat gevolg heeft voor de bevoegdheid van de mede-eigenaren. Ten aanzien van art. 19 komt het resultaat mij in elk geval alleszins redelijk voor. Het is niet duidelijk, waarom de grondkamer naast haar beroep op de Centrale Grondkamer nog twee eigen argumenten aanvoert. Acht zij de uitspraak van de Centrale Grondkamer niet overtuigend? Of zijn haar verdere overwegingen slechts ten overvloede bedoeld?&#13;
Ad artikel 36&#13;
De kennisgeving van lid 2&#13;
De uitspraak Hof Arnhem 14 juli 1980 3488 betreft de aangetekende brief van art. 36 lid 2. Deze heeft reeds een uitgebreide zeer belangwekkende rechtspraak opgele-verd, die ik in twee artikelen, Pacht 1978, blz. 13 en 1979, blz. 359, uitvoerig besprak. Dit arrest van 1980 is vooral ook in verband met die vroegere rechtspraak van bijzonder belang. Ik hoop er in aansluiting aan mijn vorige artikelen nog een afzonderlijke bespreking aan te wijden, volsta in dit overzicht met een korte samen-vatting van de inhoud.&#13;
Verpachter had conform art. 36 lid 2 bij aangetekende brief kennis gegeven dat hij verlenging van de pachtovereenkomst niet wenste. De P.T.T. had, zoals de Post-beschikking 1971 toestaat, de brief uitgereikt aan de inwonende vrouw van de pach-ter - die de brief niet aan haar man doorgaf en hem ook niet van de inhoud ervan in kennis stelde. De strekking van art. 36 lid 2, aldus nu het Hof, is voor de pachter zo groot mogelijke zekerheid omtrent het feit van de kennisgeving en het tijdstip daarvan te scheppen en dat brengt mee dat kennisgeving aan de pachter zelf vereist is, en dat de verpachter - bijzondere omstandigheden als bijv. weigering van de brief door de pachter daargelaten - het risico draagt dat de kennisgeving aan de pachter zelf geschiedt en door deze wordt ontvangen. De verpachter kan zich inge-volge de Postbeschikking daaromtrent zekerheid verschaffen door verzending per aangetekende brief met bericht van ontvangst, in welk geval uitreiking aan de gea-dresseerde persoonlijk moet geschieden. Resultaat in het onderhavige geval: geen kennisgeving als in art. 36 lid 2 voorgeschreven; pachtovereenkomst van rechtswege met 6 jaar verlengd. Slimme boerin!? Maar toch wel: misleidende wetstekst. Ik ont-houd mij hier verder van commentaar. Een waarschuwing aan de verpachters lijkt intussen te dezen toch al wel op haar plaats.&#13;
Betreffende de kennisgeving van art. 36 zij nog genoemd Hof Arnhem 10 maart 1980 3482: kennisgeving vermeldt een onjuiste einddatum van de pachtovereen-komst. Pachter kon deze echter niet anders begrijpen dan als betrekking hebbend op de lopende pachtovereenkomst, kennisgeving geldig. Geheel gelijk aan een reeds omvangrijke vroegere jurisprudentie. Zie bijv. laatstelijk Hof Arnhem 23 april 1980 P. 1980 3445.&#13;
Dwingend recht&#13;
Over de regeling van art. 36 e.v. betreffende de verlenging valt nog op te vermelden Hof Arnhem 22 dec. 1980 3511: een beëindigingsovereenkomst op zeer ruime ter-mijn is geldig, mits zij los van de pachtovereenkomst zelve is overeengekomen. Maar een overeenkomst inhoudende een van artt. 36 e.v. afwijkende verlengingsregeling is ingevolge art. 57 P.W. nietig. Nog vermeldenswaard?&#13;
Procedure&#13;
Het arrest Hof Arnhem 20 juni 1980 3493 geeft enige beslissingen betreffende de processuele behandeling van het verlengingsverzoek. Zeker naar de huidige maat-staven past het niet in een behoorlijke behandeling van een verzoekschrift geen notitie te nemen van een na de datum van behandeling ingekomen brief van een niet bij die behandeling verschenen verzoeker. Naar de huidige maatstaven: gezaghebbende vaststelling van een vrijere opvatting. Verder: ook als de verzoeker niet bij de behan-deling is verschenen moet de griffier ingevolge art. 149 P.W. afschrift van de beschikking aan hem toezenden. Principieel belangrijk lijkt mij vooral de beslis-sing dat ook als verzoeker bij de behandeling niet is verschenen, de pachtrechter het verlengingsverzoek naar de maatstaven van de artt. 38 e.v. moet be-oordelen.&#13;
Ad artikel 41&#13;
Het arrest bevat verder nog een afweging van de belangen van verpachter en pachter als voorzien in art. 41 lid 2, die in dit geval ten nadele van de pachter uitvalt: geen aantasting van zijn maatschappelijk bestaan. Zulk een afweging vindt men ook in Hof Arnhem 17 dec. 1980 3512. Hierin valt zij juist te zijnen voordele uit; maar bij de, indien dit het geval is, voorgeschreven beslissing naar billijkheid (zie aanhef art. 41 lid 2) geschiedt verlenging met slechts drie jaar omdat de pachter dan als 65-jarige aanspraak zal krijgen op de A.O.W. Ad artikelen 51 en 52&#13;
Drie uitspraken in jaargang 1981 hebben betrekking op de artt. 51 en 52. Ingevolge art. 51 heeft de verpachter recht op tussentijdse ontbinding van de pachtovereen-komst indien hij het verpachte wil bestemmen voor niet tot de landbouw betrekkelij-ke doeleinden en die bestemming in overeenstemming is met het algemeen belang; zij wordt geacht dat te zijn indien zij in overeenstemming is met een goedgekeurd be-stemmingsplan. In het geval van Hof Arnhem 26 jan. 1981 3504 wilde de verpach-tende provincie het verpachte gebruiken gedeeltelijk voor reconstructie van een kruispunt, gedeeltelijk om een garagebedrijf uit de bebouwde kom te verplaatsen. Ten aanzien van het eerstgenoemde gebruik erkende de pachter, naar het Hof vast-stelt, de overeenstemming met het algemeen belang, ten aanzien van de verplaatsing van het garagebedrijf niet. Het Hof nam te dien aanzien die overeenstemming aan op grond van het door de provincie daaromtrent gestelde. In het arrest, althans voor zover gepubliceerd, vermeldt het Hof daarover slechts 'overlast voor de bebouwde kom, problemen met toepassing van de Hinderwet, toepassing van artikel 19 van de Wet op de Ruimtelijke Ordening'. Ter voorkoming van een onjuist beroep op dit arrest merk ik nog op, dat de kop boven het arrest in de Pacht ten onrechte als toe-passelijk artikel noemt art. 56f lid 2; dat moet zijn art. 51, een kennelijke vergissing. Art. 52 schrijft voor dat de pachtkamer, indien zij ingevolge art. 51 de pacht-overeenkomst ontbindt, de verpachter veroordeelt de pachter schadeloos te stellen. Met betrekking hiertoe stelt Hof Arnhem 14 jan. 1980 3500 vast dat de pachtkamer dus de schade moet vaststellen, zodat voor een opdracht aan de pachter een gedetail-leerde berekening van de schade over te leggen geen plaats is. Deze beslissing wordt herhaald in Hof Arnhem 27 okt. 1980 3518. Maar hier stelt het Hof tevens vast dat de pachtkamer in eerste instantie wel terecht de pachter heeft opgedragen de voor berekening van de schade benodigde exploitatiegegevens te verschaffen. En met be-trekking tot de proceskosten in appel overweegt het Hof dat deze voor rekening van de pachter komen, onder meer omdat hij in eerste instantie de voor berekening van de schade nodige gegevens had kunnen verschaffen en het appel aan zich zelf te wij-ten heeft. Het arrest bevat voorts nog omtrent de schade een aantal overwegingen van feitelijke aard.&#13;
Ad artikel 58 lid 2&#13;
Ingevolge art. 58 lid 1 P.W. zijn de daar genoemde bepalingen van die wet niet toe-passelijk op overeenkomsten betreffende land dat niet groter is dan 25 are. Ingevol-ge lid 2 kan de grondkamer bij besluit die grens van 25 are verlagen tot 10 are, waar-door dus de in lid 1 uitgezonderde bepalingen van de Pachtwet ook nog toepasselijk worden op overeenkomsten betreffende land van 25 tot 10 are. Het is vaste juris-prudentie dat zulk een besluit van de grondkamer geen terugwerkende kracht heeft en dus niet geldt voor vóór het besluit reeds gesloten overeenkomsten betreffende land van 25 tot 10 are, en dus niet meebrengt dat de in lid 1 van toepasselijkheid uitgesloten bepalingen alsnog toepasselijk worden. Hof Arnhem, 25 febr. 19803479 kreeg te maken met het omgekeerde geval. Een grondkamer had eerst bij besluit de grens voor niet-toepasselijkheid van de in lid 1 genoemde bepalingen verhoogd van 10 tot 15 are, maar bij een later besluit dit besluit weer ingetrokken. Indien ook dit intrekkingsbesluit geen terugwerkende kracht zou hebben zou het gevolg zijn dat de krachtens het eerste besluit toepasselijk gebleven bepalingen voor land van 10 tot 15 are toepasselijk bleven op voordien gesloten overeenkomsten. Maar, aldus het Hof, juist het karakter van uitzonderingsbepaling, hetwelk meebrengt dat het besluit waarbij de grens van niet-toepasselijkheid van de bepalingen van de Pachtwet ver-hoogd wordt geen terugwerkende kracht heeft, brengt tevens mee dat een besluit waarbij het besluit weer ingetrokken wordt wel terugwerkende kracht heeft. Even uitrusten!&#13;
Ad artikel 59&#13;
Tussen de uitspraak van de Centrale Grondkamer van 3 maart 1980 3483 en die van de Pacht kamer Hof Arnhem van 23 maart 1981 3522 betreffende art. 59 P.W. bestaat een zeer nauw verband; zij hebben betrekking op eenzelfde overeenkomst. In febr. 1967 kwamen L. en S. met betrekking tot de ruilverkaveling Gendringen overeen, dat L. er mede accoord ging dat hem niet het gehele landgoed L. in eigen-dom werd toebedeeld, maar dat van een perceel weiland daarvan, groot ca 1.98.20 ha, het erfpachtsrecht werd toebedeeld aan S. tot 15 dec. 1979, met bepaling van de canon op ƒ 111,15 per jaar. In de zaak van eerstgenoemde uitspraak der C.G. had in eerste instantie bij beschikking van 5 juli 1979 de grondkamer op verzoek van S. deze overeenkomst, haar als pachtovereenkomst aanmerkend, ongewijzigd goed-gekeurd. Op het daartegen door L. ingestelde hoger beroep besliste de C.G. dat bij deze overeenkomst voor een korte duur van minder dan 25 jaar landbouwgrond te-gen een tegenprestatie in gebruik werd gegeven, en dat, waar dit geschiedde in de vorm van erfpacht - dus van een zakelijk genotsrecht - daarop ingevolge art. 59 P.W. de bepalingen der P.W. toepasselijk waren, zodat de overeenkomst volgens art. 8 P.W. aan de grondkamer ter toetsing had moeten zijn ingezonden 'waaraan de bepalingen van de Ruilverkavelingswet niet kunnen afdoen', en dat de grond-kamer te dezen dus bevoegd was van het verzoek om goedkeuring kennis te nemen en terecht S. in dat verzoek had ontvangen. En aangezien de grondkamer de over-eenkomst ongewijzigd had goedgekeurd verklaarde het Hof ingevolge art. 106 lid 3 P.W. appellant niet ontvankelijk in zijn beroep.&#13;
Het arrest van het Hof betrof gelijk gezegd deze zelfde overeenkomst tussen L. en S., en wel een door S. ter zake daarvan ingestelde vordering. Het gepubliceerde deel van het arrest vermeldt niet met zoveel woorden de inhoud van deze vordering maar er valt wel uit af te leiden dat het een vordering was tot verklaring van recht dat ingevolge art. 59 P.W. de overeenkomst tussen L. en S. als pachtovereenkomst gold. L. voerde in beroep hiertegen aan dat de Pachtwet te dezen niet toepasselijk zou zijn omdat de Ruilverkavelingswet in de artt. 18 en 22-27 voor de pachtovereen-komst afwijkende bepalingen geeft. Het Hof overweegt daaromtrent, heel kort samengevat, dat deze artikelen alleen gelden voor de door de plaatselijke commissie opgelegde z.g. dwangpacht maar niet voor een door partijen zelf vrijwillig gesloten pachtovereenkomt. L. voerde voorts nog een aantal grieven aan waarvan de nauw-keurige inhoud mij uit 's Hofs samenvatting niet recht duidelijk is geworden; maar in elk geval stelt het Hof vast, dat deze alle berusten op de stelling dat partijen niet gewild hebben dat hun overeenkomst zou gelden als een pachtovereenkomst. En voor de vraag of deze als zodanig heeft te gelden is art. 59 P.W. beslissend en niet de wil van partijen. En al is art. 59 opgenomen om te voorkomen dat een eigenaar om de toepasselijkheid van de P.W. te ontgaan een zakelijk recht verleent, dat neemt niet weg dat art. 59 geheel algemeen luidt en van een dergelijke bedoeling in het geheel niet behoeft te blijken. Noch de P.W. noch de R.V.W. geven grond een uitzondering te maken voor het geval dat partijen een dergelijke overeenkomst in het kader van een ruilverkaveling sluiten.&#13;
Uit de uitspraak van de C.G. van 3 maart 1980 3483 vermeldde ik hierboven blz. [384] nog de beslissing met betrekking tot art. 5: dat partijen niet bij de toetsing de grondkamer kunnen vezoeken de door hen zelf gesloten en gewilde overeenkomst te vernietigen, doch dat vernietiging slechts ambtshalve door de grondkamer kan ge-schieden.&#13;
Ad artikel 139&#13;
Als waarschuwing is vermeldenswaard het arrest Hof Arnhem 13 maart 1978 3520. Ingevolge art. 139 Pachtwet treedt - enkele uitzonderingen daargelaten - de pachtkamer van het kantongerecht in de plaats van de kantonrechter. De pacht-kamer: dat zijn, art. 115, de kantonrechter als voorzitter en twee deskundige leden. Dus moeten getuigenverhoren plaatsvinden voor deze kamer, en moet een vonnis worden gewezen door deze kamer en niet de kantonrechter als voorzitter. Aldus het Hof, dat uit dien hoofde, met aanhaling van art. 126 Pachtwet, het in eerste instantie door de kantonrechter-voorzitter gewezen vonnis nietig verklaarde en partijen de gelegenheid gaf de in eerste instantie door de kantonrechter alleen gehoorde getuigen in appel opnieuw te laten horen.&#13;
Ad artikel 142&#13;
Ook een - processuele - waarschuwing tenslotte houdt in het arrest Hof Arnhem 24 november 1980 3509. Zij betreft de appeltermijn van art. 142 Pachtwet. Van de vonnissen en beschikkingen van de pachtkamers van de kantongerechten staat krachtens art. 132 beroep open op de pachtkamer van het gerechtshof te Arnhem. De termijn van hoger beroep bedraagt ingevolge art. 142 'een maand na de dag van de uitspraak'. In de zaak van dit arrest ging het om een hoger beroep tegen een von-nis gewezen op 21 december 1979. De termijn van hoger beroep tegen dit vonnis, aldus het Hof, begon derhalve te lopen op 22 december 1979. En onder maand dient in art. 142 te worden verstaan kalendermaand; en binnen die maand dient het hoger beroep te worden ingesteld. De termijn van hoger beroep eindigde derhalve op maandag 21 januari 1980, zodat het op dinsdag 22 januari 1980 ingestelde hoger be-roep te laat werd ingesteld.&#13;
Het arrest vermeldt niet wat door appellant was aangevoerd. Het is daardoor niet duidelijk waarop 's Hofs beslissing, dat in art. 142 onder maand dient te worden verstaan kalendermaand, in het gegeven geval terugslaat. Beslissend lijkt mij, dat beroep moet worden ingesteld binnen een maand na de dag van de uitspraak, zodat de na de uitspraak van 21 december op 22 december beginnende appeltermijn niet op 22 jan. maar op 21 jan. eindigde.&#13;
Maar in elk geval blijkt uit 's Hofs overweging dat onder maand is te verstaan ka-lendermaand, dat het Hof voor art. 142 P.W. niet aanvaardt de weleens verdedigde stelling, dat onder maand in appeltermijnen zou zijn te verstaan: 30 dagen (wat overigens in het gegeven geval geen verschil zou maken). Die stelling werd toevallig nog zeer onlangs met betrekking tot art. 402 Wetboek van Burgerlijke Rechts-vordering ook verworpen door de Hoge Raad, arrest van 27 nov. 1981 N.J. 1982 79. Volgens dit artikel moet beroep in cassatie worden ingesteld, binnen drie maan-den, te rekenen van de dag van de uitspraak. In het gegeven geval nu was op 15 mei 1981 beroep in cassatie ingesteld tegen een op 13 februari uitgesproken vonnis. Derhalve, aldus de Hoge Raad, is het beroep niet ingesteld binnen de in art. 402 voorgeschreven termijn van drie maanden te rekenen van de dag van de uitspraak. 'De door eisers tot cassatie verdedigde stelling dat de wettelijke termijn van drie maanden als een termijn van negentig dagen moet worden opgevat, vindt geen steun in de wet'. Deze beslissing was in het gegeven geval van betekenis omdat de termijn van drie maanden mede de februari-maand van 28 dagen omvatte. Zij is voorts anderzijds van betekenis met het oog op de maanden van 31 dagen.&#13;
En eenzelfde betekenis - mutatis mutandis - heeft mijns inziens bovenstaand arrest van het Hof met betrekking tot art. 142 P.W.&#13;
Volledigheidshalve: hetzelfde zal ook wel gelden voor de appeltermijn tegen be-schikkingen van de grondkamer, art. 106 P.W.: binnen een maand nadat deze aan partijen is verzonden. En voor de appeltermijn tegen de beschikkingen van de pacht-kamer in oneigenlijke rechtspraak, art. 151 P.W.: binnen een maand na de dag van verzending van een afschrift.&#13;
In jaargang 1981 staan nog enige uitspraken betreffende het voorkeursrecht van de pachter: Pachtkamer Hof Arnhem 20 juni 1980 en 13 okt. 1980, 3477 resp. 3478, en Gerechtshof Amsterdam 16 jan. 1980 3499. Dit laatste arrest houdt een aantal zeer principiële beslissingen in betreffende de inhoud van het voorkeursrecht en de gevolgen van schending van dat recht, in het bijzonder ook de daaruit voor de pachter voortvloeiende aanspraken jegens de verpachter, alsmede betreffende de rechtsverhouding tussen de pachter en de rechtverkrijgende derde. De twee arresten van het Pachthof betreffen vooreerst ook deze rechtsverhouding; voorts het alleringe-wikkeldst art. 56f PW, dat de uitzondering op het voorkeursrecht in geval van aankoop voor andere dan landbouwkundige doeleinden regelt; waarbij het Hof een opmerkelijk aantal bij de toepassing van het artikel gemaakte fouten constateert. Ik zal deze arresten in dit overzicht nog niet bespreken, hun belangrijkheid rechtvaardigt een afzonderlijke behandeling.</content><legacyfootnotes/><footnotes><footnote/></footnotes><auteurs>Mr. Ph.A.N. Houwing</auteurs><published>1982-10-01 00:00:00</published><modified>1982-10-01 00:00:00</modified><editiondate>1982-10-01</editiondate><htmlpath>https://denhollander.info/artikel/6477</htmlpath></article>
</articles></edition>
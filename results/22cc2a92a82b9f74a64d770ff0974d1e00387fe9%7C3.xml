<edition><articles><article><jaar>2014</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2014</searchword><id>11480</id><udhid>UDH:TvAR/11480</udhid><titel>Verslag van het drielandenseminar 2013</titel><searchwords><searchword>TvAR 6/2014</searchword><searchword>UDH:TvAR/11480</searchword></searchwords><attachments><attachment><name>16863.pdf</name><extention>pdf</extention><url>https://denhollander.info/download/16863/ci</url></attachment></attachments><inleiding/><content>&lt;p&gt;De verenigingen van agrarisch recht van Belgi&amp;euml;, Duitsland en Nederland streven ernaar om &amp;eacute;&amp;eacute;n keer per jaar een drielandenseminar te organiseren. In 2013 was de Nederlandse Vereniging van Agrarisch recht aan de beurt om dit evenement te organiseren. Helaas was de Belgische delegatie verhinderd. Dankzij de komst van een afgevaardigde van de Deense zustervereniging kreeg het seminar alsnog het karakter van een drielandenseminar.&lt;/p&gt;&#13;
&lt;p&gt;De bijeenkomst vond plaats op 15 en 16 november 2013 in het sfeervolle Van Swinderenhuys in het centrum van de Groningse binnenstad. De thema&amp;rsquo;s waren de agrarische organisatie (overheid, rechtspraak en private organisaties) en het dierenwelzijn in de deelnemende landen. De 22 deelnemers werden welkom geheten door prof. mr. Willem Bruil. In zijn welkomstwoord ging de voorzitter kort in op het historische belang van de Groninger landbouw, de Groninger universiteit en de verhitte discussie over Zwarte Piet. Bruil waarschuwde de buitenlandse deelnemers goed acht te slaan op de viering omdat de traditionele zwart geschminkte makkers wel eens voor de laatste keer in het straatbeeld zouden kunnen opduiken. Het aanstippen van de Sinterklaasdiscussie leidde direct tot reacties uit het Duitse kamp. De oosterburen deelden mee dat de Goedheiligman en zijn helpers ook in de Duitse volkscultuur voorkwamen. Daarmee was de eerste internationale vergelijking een feit.&lt;/p&gt;&#13;
&lt;p&gt;Tijdens de beide dagen dat het seminar plaatsvond, werden er 5 voordrachten gehouden. In het onderstaande wordt een korte schets gegeven van de inhoud.&lt;/p&gt;&#13;
&lt;h3&gt;De eerste dag: agrarische organisatie&lt;/h3&gt;&#13;
&lt;p&gt;De advocaat Anders Stoltenberg, bestuurslid van de Deense Vereniging voor Agrarisch Recht, beet het spits af met een uiteenzetting over de landbouw in Denemarken. Stoltenberg ving aan met een korte uiteenzetting van de geschiedenis van Denemarken. Aan het begin van de zestiende eeuw behoorden alle Noordse landen (Groenland, IJsland, Noorwegen, Zweden, Finland en Denemarken) en Noord-Duitsland tot de Unie van Kalmar, een rijk dat gedomineerd werd door Denemarken. In de eeuwen die volgden verloor dit Deense Rijk steeds meer terrein. Het gevolg van dit verlies was een verminderd contact met de Noordse gebieden en een grotere gerichtheid op het grondgebied van het huidige Denemarken. Op het gebied van de landbouw leidde deze nieuwe focus tot het in cultuur brengen van het tot dan toe weinig vruchtbare Deense grondgebied en het ontstaan van een sterke agrarische sector. Pas in 1864, na de verloren oorlog tegen de Pruisen om Sleeswijk Holstein, ontstond er weer behoefte aan nauwere samenwerking met de Noordse landen. Op juridisch gebied resulteerde de samenwerking tussen de Noordse landen sinds 1872 in driejaarlijkse conferenties waar gemeenschappelijke gebieden van het Noordse recht worden vormgegeven zoals het zeerecht, familierecht en de erkenning en tenuitvoerlegging van rechterlijke beslissingen. De laatste decennia wordt het recht in de Noordse landen echter in steeds sterkere mate bepaald door het Europese recht (zo&amp;rsquo;n 60% van alle wetgeving).&lt;/p&gt;&#13;
&lt;p&gt;Hoewel het agrarisch recht sterk wordt be&amp;iuml;nvloed door het Europese recht, zijn er ook nog enkele terreinen waar nationale wetgevers de scepter zwaaien. In zijn voordracht besteedde Stoltenberg in het bijzonder enige aandacht aan het agrarisch recht met betrekking tot de eigendom van landbouwgrond. In de 18e eeuw was het overgrote deel van de Deense landbouwgrond in handen van grootgrondbezitters die de grond door horigen lieten bewerken. Vanaf 1769 vonden er landhervormingen plaats en werd de horigheid afgeschaft. De hervormingen hebben ertoe geleid dat in 1905 zelfs 95% van het landbouwareaal in vrije eigendom was bij de boeren. Om te waarborgen dat de grond in (persoonlijke) eigendom zou blijven bij boerenfamilies werd de wetgeving aanzien van landbouwgrond in de eerste helft van de twintigste eeuw steeds verder uitgebreid. Centraal in deze wetgeving stonden beperkingen aan de overdracht van grond zoals een maximaal aantal hectares dat iemand kon bezitten, de eis dat een eigenaar een agrarische opleiding had gevolgd, een verbod op grondbezit van rechtspersonen, de verplichting om op het bedrijf te wonen en maatregelen die het doel hadden om afzonderlijke bedrijven te handhaven. Vanaf de jaren &amp;rsquo;60 heeft er echter een geleidelijke liberalisering plaatsgevonden en werden beperkende maatregelen verzacht of ingetrokken. Zo werd het aantal hectares dat iemand kon bezitten steeds verder verhoogd en werd het samenvoegen van bedrijven in grotere eenheden toegestaan.&lt;/p&gt;&#13;
&lt;p&gt;Sinds enkele jaren is de nadruk in de Deense wetgeving op de eigendom van landbouwgrond verschoven naar het gebruik van de grond. In 2010 volgde een verregaande liberalisering ten aanzien van de eigendom van landbouwgrond. Sindsdien kunnen ook rechtspersonen eigenaar worden en zijn beperkingen als eisen ten aanzien van de opleiding komen te vervallen. Het vereiste om op de boerderij te wonen werd al in 2007 door het Europese Hof van Justitie in strijd geacht met het recht op vrije vestiging en het vrije verkeer van kapitaal.[1] In de huidige wetgeving wordt nu alleen nog het vereiste gesteld dat de gebouwen worden bewoond. Nu niet de formele eigendom maar het grondgebruik centraal staat, is het belang van het recht met betrekking tot ruimtelijke ordening, milieu- en natuurbescherming en dierenwelzijn sterk toegenomen. Aangezien het Europees recht de laatstgenoemde gebieden sterk kleurt, is er zo op indirecte wijze weer sprake van harmonisatie in Europees verband.&lt;/p&gt;&#13;
&lt;p&gt;De belangrijkste agrarische organisatie waaraan Stoltenberg aandacht besteedde, was de Deense Agrarische en Voedselraad. Deze raad is in 2009 ontstaan uit een fusie van de belangrijkste Deense boerenorganisaties. Kenmerkend voor deze organisatie is dat deze zowel landbouwers als de voedselverwerkende industrie en agribusiness vertegenwoordigt. De organisatie bestaat als het ware uit twee pijlers: &amp;eacute;&amp;eacute;n pijler gericht op landbouwers en &amp;eacute;&amp;eacute;n gericht op de voedselverwerkende bedrijven en agribusiness. De leiding van deze organisatie is in handen van een overkoepelend bestuur bestaande uit bestuursleden van beide pijlers. De belangrijkste doelstellingen en activiteiten van de raad zijn het vertegenwoordigen van de belangen van de leden bij politieke instellingen, het waarborgen van de toegang tot afzetmarkten, het geven van advies aan de leden en het ondersteunen van kennis en innovatie.&lt;/p&gt;&#13;
&lt;p&gt;De volgende spreker was mevrouw Veronika Baumann van het ministerie van infrastructuur en landbouw van de Duitse deelstaat Brandenburg. In een zeer gedetailleerde presentatie gaf mevrouw Baumann een indruk van het bestuur, de geografische gesteldheid, de economie en de landbouw in deze oostelijke deelstaat. Het bestuur van deze deelstaat streeft ernaar een omgeving te cre&amp;euml;ren die iedereen een gelijke kans geeft om zich te kunnen ontwikkelen. De omgeving van Brandenburg biedt daarvoor genoeg mogelijkheden: met een oppervlakte van ongeveer 29.000 km2 heeft de deelstaat voldoende ruimte, er is een prachtige natuur en er zijn vele historische monumenten. Er zijn echter ook problemen die om een oplossing vragen. Vooral na de val van de muur, maar ook nog in de jaren daarna is de bevolking sterk gedaald. Om de tendens van de krimpende bevolking het hoofd te bieden en de leefbaarheid van het platteland te vergroten, is het stimuleren van de lokale economie van groot belang. De land- en tuinbouw en de visserij zijn belangrijke pijlers in de plattelandssamenleving en veel van het beleid is dan ook gericht op het verhogen van de concurrentiekracht van deze sectoren en het cre&amp;euml;ren van gunstige voorwaarden om in deze sectoren te investeren.&lt;/p&gt;&#13;
&lt;p&gt;De grootste organisatie die de belangen van de Duitse boeren behartigt, is het Deutscher Bauernverband (hierna: DBV). Deze in Berlijn gevestigde organisatie vertegenwoordigt de belangen van ongeveer 80% van de Duitse agrari&amp;euml;rs. De DBV is een overkoepelende federatie van 18 &amp;lsquo;Landesbauernverb&amp;auml;nde&amp;rsquo; en enkele andere belangrijke agrarische organisaties waar de individuele leden bij aangesloten zijn. Jaarlijks publiceert de DBV een Situationsbericht over de Duitse landbouw waarin vele feiten en ontwikkelingen worden gepresenteerd. De ge&amp;iuml;nteresseerde kan deze informatie vinden op de website van het DBV: http://www.bauernverband.de/situationsbericht-2014&lt;/p&gt;&#13;
&lt;p&gt;Paul Beekhuizen van het Ministerie van Economische Zaken was de laatste spreker op de eerste dag van het seminar. In zijn presentatie gaf hij een overzicht van de agrarische organisatie in Nederland waarbij hij met name voor het buitenlandse gehoor enige accenten legde op instituties en rechtsregels die kenmerkend zijn voor de Nederlandse situatie. In het eerste deel van de presentatie behandelde Beekhuizen de belangrijkste trends in de primaire agrosector zoals de terugloop van het aantal bedrijven, de afgenomen werkgelegenheid, de toenemende schaalvergroting en voortgaande specialisatie. Kenmerkend voor de ondernemingsvormen van landbouwbedrijven is het geringe aantal vennootschappen met rechtspersoonlijkheid (BV&amp;rsquo;s en NV&amp;rsquo;s). Veruit de meeste agrari&amp;euml;rs drijven hun onderneming in de vorm van een eenmanszaak of in personenvennootschappelijk samenwerkingsverband zoals de maatschap. In de secundaire agrosector zoals de voedselverwerkende industrie en de agrobusiness worden de ondernemingen daarentegen doorgaans in de vorm van vennootschappen met rechtspersoonlijkheid gedreven. In dit verband wees Beekhuizen in het bijzonder op de belangrijke plaats van co&amp;ouml;peratieve ondernemingen zoals Friesland Foods en Campina. Ook wijdde Beekhuizen enige aandacht aan de belangrijkste boerenorganisaties zoals LTO-Nederland, het federatieve verbond van LTO Noord, ZLTO en LLTB en de sectorale organisaties als de Nederlandse Vakbond Varkenshouders en de Nederlandse Melkveehouders Vakbond.&lt;/p&gt;&#13;
&lt;p&gt;In zijn schets van de juridische regels waar de agrarische sector mee te maken heeft, behandelde Beekhuizen de trits nationale overheid (ministerie van EZ), provincie en de gemeente en enkele voorbeelden van de regelgeving die deze bestuursorganen uitvaardigen. Tot slot werd nog ingegaan op de productschappen en de afschaffing van deze publiekrechtelijke bedrijfsorganisaties. Beekhuizen schetste de achtergrond van het ontstaan van deze sectorale organisaties en de taken die ze vervulden zoals de bevoegdheid verordeningen uit te vaardigen, uitvoering van gedelegeerde taken, voorlichting, onderzoek, belangenbehartiging en het innen van heffingen. De spreker toonde zich kritisch over de ontmanteling van de productschappen en gaf aan dat deze gang van zaken ook in de landbouw werd betreurd. De politiek heeft bepaald dat sommige taken worden toebedeeld aan de Minister van EZ, terwijl in andere taken (belangenbehartiging, onderzoek, advies etc.) voortaan door de sector zelf zal moeten worden voorzien. Met het uiteenvallen van het takenpakket van de schappen verdwijnt volgens Beekhuizen een coherent geheel van activiteiten waardoor het gevaar van chaos opdoemt en het risico van verlies van eenheid in de sector toeneemt. Ook in het licht van het Europese landbouwbeleid is de opheffing merkwaardig nu er in het komende Gemeenschappelijk Landbouwbeleid juist wordt aangestuurd op producenten- en brancheorganisaties.&lt;/p&gt;&#13;
&lt;h3&gt;De tweede dag: dierenwelzijn&lt;/h3&gt;&#13;
&lt;p&gt;De tweede dag van het seminar hield Hermann Schulte-Coerne (Bundeslandwirtschaftsministrium) een voordracht over het Duitse recht ten aanzien van fokdieren in Duitsland, in het Europeesrecht ook wel aangeduid als zo&amp;ouml;technische regelgeving. Sinds de 19e eeuw heeft de Duitse overheid maatregelen genomen ter bevordering van de fokkerij van dieren. De overheid cre&amp;euml;erde instellingen die werden belast met het keuren en ondersteunen van de fokkerij en subsidieerde fokprogramma&amp;rsquo;s. Daarnaast vaardigde de overheid tal van rechtsregels uit met betrekking tot de keuring, het verlenen van dekvergunningen, vergunningen voor kunstmatige inseminatie (KI), prestatieonderzoek en evaluatie van de fokwaarde. De laatste decennia is de rol van de Duitse overheid echter afgenomen. Deze afname is enerzijds het gevolg van politieke factoren zoals het beperken van taken tot de kerntaken van de overheid, bezuinigingen, maar vooral ook door de invloed van het Europese recht. Het uitgangspunt van het vrije verkeer van goederen en diensten (dus ook fokdieren), het verbod van staatssteun en het streven naar harmonisering van de vele verschillende nationale regels hebben geleid tot Europese regelgeving. De kernpunten van de zo&amp;ouml;technische regelgeving van de EU zijn het verbod van nationale beperkingen bij de intracommunautaire handel, het gebruik en de toelating van fokdieren, sperma en embryo&amp;rsquo;s. Daarnaast is er het recht op inschrijving van zuivere rasdieren of hun nakomelingen in elk stamboek van gelijke rassen in de EU. De invloed van het Europees recht - en daarmee die van de staat op de fokkerij - is afhankelijk van de diersoort en geldt slechts voor &amp;lsquo;landbouwhuisdieren&amp;rsquo;: paardachtigen, runderen, schapen, geiten en varkens. Ten aanzien van deze dieren geldt dat alleen raszuivere dieren in het stamboek ingeschreven mogen worden en dat de fokkerij van rasdieren alleen is toegestaan aan leden van toegelaten fokverenigingen. Bij gevogelte bestaan er daarentegen geen regels met betrekking tot de fokkerij. De fokkerij van deze dieren is uitsluitend in handen van private commerci&amp;euml;le fokbedrijven. Anders dan bij de fokkerijverenigingen, spelen landbouwers hier geen rol.&lt;/p&gt;&#13;
&lt;p&gt;De huidige Duitse wetgeving op het gebied van veefokkerij dateert uit 2006. Aanleiding voor vernieuwing van de wetgeving was het in overeenstemming brengen met de Europese regelgeving. Daarnaast was de verantwoordelijkheid voor fokprogramma&amp;rsquo;s verspreid over meerdere organisaties en strookte de praktijk niet met de rechtsregels. Hoewel het prestatieonderzoek en de evaluatie van de genetische waarde formeel tot de taak van overheidsorganisaties behoorden, werden zij in de praktijk geheel door private organisaties uitgevoerd. De verantwoordelijkheid en de praktische uitvoering van fokprogramma&amp;rsquo;s liggen nu geheel bij de fokorganisaties. Een belangrijke doelstelling in de nieuwe wetgeving is het bewaren van genetische verscheidenheid. In plaats van het opleggen van de verplichting aan fokorganisaties tot behoud van uitstervende rassen, heeft men gekozen voor toezicht door de overheid via het verrichten van tellingen en kwalitatieve beschrijvingen van inheemse rassen. Wanneer een ras met uitsterven wordt bedreigd, heeft de overheid wel de mogelijkheid om met meerdere fokorganisaties een fokprogramma op te zetten. Tot slot meldde Schulte-Coerne dat er in de zo&amp;ouml;technische regelgeving nauwelijks bepalingen zijn opgenomen ter bescherming van dieren. Slechts ten aan zien van runderen bestaat de mogelijkheid om regels te maken waarin erfelijke aandoeningen worden vastgelegd.&lt;/p&gt;&#13;
&lt;p&gt;Het slotakkoord van de bijeenkomst werd gegeven door de voorzitter van de organiserende vereniging van agrarisch recht, Willem Bruil. Thema van deze laatste presentatie was de duurzame veehouderij en het dierenwelzijn. Bruil stelde de vraag in hoeverre het nog mogelijk is om in Nederland te spreken van duurzaamheid en toonde daarbij een cijfermatig overzicht van de Nederlandse situatie: een oppervlakte van 42.000 km, 16 miljoen inwoners, 12 miljoen varkens, 96 miljoen kippen, 4 miljoen koeien, 1,4 miljoen schapen en 145.000 paarden. Vervolgens schetste hij enkele dilemma&amp;rsquo;s die zich voordoen bij het nastreven van een duurzame productie en dierenwelzijn. Zo is er mogelijk een spanningsveld met andere na te streven doelen op het terrein van de economie, milieu en diergezondheid. Op economisch gebied lijkt er echter weinig spanning te bestaan tussen het nastreven van een groter dierenwelzijn en een rendabele productie. De extra kosten vallen mee en de meer duurzaam geproduceerde producten kunnen tegen een meerprijs worden verkocht. Voor het milieu hoeft een vergroot dierenwelzijn geen winst te betekenen. De uitstoot ammoniak een koe in de wei is nu eenmaal groter dan die van een soortgenoot in een stal voorzien van alle moderne techniek zoals luchtwassers. Het buiten laten scharrelen van kippen brengt ook risico&amp;rsquo;s op de verspreiding van ziektes met zich mee.&lt;/p&gt;&#13;
&lt;p&gt;Het dierenwelzijn heeft de laatste jaren steeds meer maatschappelijke en politieke aandacht gekregen. Sinds de toetreding van de Partij voor de Dieren tot het parlement zijn er tal van regels ter bevordering van het welzijn van dieren uitgevaardigd zoals het verbod op seks met dieren, het instellen van animal cops en het verbod op de nertsenfokkerij. In zijn presentatie gaf Bruil een globaal overzicht van de regelgeving met betrekking tot de veehouderij en de eisen die deze regels aan het houden van een bepaalde diersoort stellen. Zo zijn de wettelijke eisen voor het houden van leghennen steeds verder uitgebreid en aangescherpt: de ruimte van de kooien is toegenomen, legbatterijen zijn afgeschaft. In de praktijk zijn er zelfs bedrijven die verder gaan in het vergroten van het dierenwelzijn. Een mooie illustratie vormde de moderne &amp;lsquo;Rondeelstal&amp;rsquo;. In dit grote ronde kippenverblijf beschikt de kip over verschillende ruimtes waarin hij natuurlijk kan bewegen. Er is een apart nachtverblijf, een dagverblijf en een buitenste ring die het scharrelen in de open lucht mogelijk maakt, maar die bij gevaar voor ziekten ook afgesloten kan worden. De extra kosten voor deze investering kunnen worden terugverdiend door de hogere afzetprijs en het feit dat direct aan de detailhandel geleverd kan worden. De door Bruil aangehaalde voorbeelden laten zien dat zowel juridische maatregelen als maatschappelijke overtuigingen hebben geleid tot een groter dierenwelzijn. Bij het streven naar een verdere verbetering van het dierenwelzijn zal het noodzakelijk zijn dat de beschermende wetgeving voor meer diersoorten zal gelden, dienen de geldende regels strenger te worden gehandhaafd en is er verdere harmonisatie tussen de lidstaten van de EU noodzakelijk opdat er geen oneerlijke concurrentie plaats zal vinden. Met het oog op de toekomst stelde Bruil dat de verbetering van het dierenwelzijn een geleidelijk proces zal zijn waarin met kleine stapjes steeds meer wordt bereikt.&lt;/p&gt;&#13;
&lt;h3&gt;Slot&lt;/h3&gt;&#13;
&lt;p&gt;Terwijl de aanwezigen nog napraatten tijdens de afsluitende lunch wachtte hen nog een verrassing: de nationale intocht van Sinterklaas in Groningen. Vol enthousiasme begaf het gezelschap van deelnemers zich naar buiten waar zij komst van de Goedheiligman met telefoon en tablet vastlegden. Op dezelfde wijs, maar in verschillende talen, werd de Sint toegezongen. Na deze verbroedering vertrok ieder huiswaarts, verrijkt door de opgedane kennis en uitkijkend naar een volgende internationale ontmoeting.&lt;/p&gt;</content><legacyfootnotes/><footnotes><footnote>1 Europees Hof van Justitie, 25 januari 2007, &lt;span class="Cursief"&gt;Festersen&lt;/span&gt;, C-370/05.</footnote></footnotes><auteurs>E.J. Bennema</auteurs><published>2014-06-27 15:40:27</published><modified>2014-06-30 15:04:48</modified><editiondate>2014-06-27</editiondate><htmlpath>https://denhollander.info/artikel/11480</htmlpath></article>
</articles></edition>
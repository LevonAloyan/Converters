<edition><articles><article><jaar>2011</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2011</searchword><id>9298</id><udhid>UDH:TvAR/9298</udhid><titel>Wetgeving en literatuur</titel><searchwords><searchword>TvAR 6/2011</searchword><searchword>UDH:TvAR/9298</searchword></searchwords><attachments><attachment><name>TvAR2011_06_02_Wetgeving.pdf</name><extention>pdf</extention><url>https://denhollander.info/download/8147/ci</url></attachment></attachments><inleiding>Algemeen&#13;
Griffierechten&#13;
De regering is van plan de griffierechten te verhogen om deze kostendekkend te maken. Het wetsvoorstel voor een kostendekkend griffiestelsel is op 31 maart 2011 voor con­sultatie rondgestuurd. Dat leverde veel negatieve reacties op: de Nationale Ombudsman heeft een ‘zorgenbrief’ ge­schreven, de Raad voor de Rechtspraak ontraadt de invoe­ring van het systeem (www.rechtspraak.nl), het Register Belastingadviseurs vindt dat een en ander leidt tot onrecht­vaardigheid en machteloosheid. Als de overheid duidelijker belastingregels maakt, dan nemen de procedures vanzelf af. In het NJB van 24 juni 2011, p. 1602 laat ook de voorzitter van de Afdeling rechtspraak zich uiterst kritisch uit.&#13;
</inleiding><content>EL&amp;I&#13;
Wijziging van de begrotingsstaten van het Ministerie van Economische Zaken, Landbouw en Innovatie (XIII) voor het jaar 2011 (wijziging samenhangende met de Voorjaarsnota), Kamerstukken II 2010/11, 32 780-XIII, nrs. 1-2.&#13;
Pacht&#13;
Pachtnormen&#13;
De Staatssecretaris van ELI heeft de nieuwe pachtnormen voor 2011 naar de Tweede Kamer gestuurd. Deze zijn mede gebaseerd op het rapport van de Commissie Van Hall II. De nieuwe normen worden op 1 juli 2011 van kracht (Kamer­stukken II 2010/11, 27924, nr. 51). In een brief reageert de staatssecretaris op een drietal binnengekomen brieven over de nieuwe pachtprijzen (Kamerstukken II 2010/11, 27 824, nr. 53). In grote lijnen wordt ingegaan op de steekproef, het bruto modaal inkomen, het melkquotum, agrarische bedrijfs­gebouwen, het rendement van de verpachter en minder goe­de gronden.&#13;
Ruimtelijke Ordening&#13;
Megastallen&#13;
De uitkomsten van het publieksonderzoek naar de opvattin­gen over megastallen is naar de Tweede Kamer gestuurd. Deze maken onderdeel uit van de maatschappelijke dialoog. Die kan ook via internet worden meebeleefd: www.dialoog­megastallen.nl (Kamerstukken II 2010/11, 28 973, nr. 48). Over de vraag of de aanwijzing van de landbouwontwikke­lingsgebieden wel bestuurlijk integer is gebeurd (en niet af­hing van grondposities) gaat een brief van de regering Ka­merstukken II 2010/11, 28 973, nr. 49. Conclusie: er is niets onregelmatigs gebeurd. Op 7 juni is verschenen het langver­wachte IRAS-rapport over de mogelijke gezondheidseffec­ten van de intensieve veehouderij. Uit het onderzoek blijkt dat Q-koorts meer voor komt in de omgeving van geitenbe­drijven. Rondom pluimvee- en geitenbedrijven komt vaker longontsteking voor. Daarentegen komen astma en COPD minder voor in de nabijheid van veehouderijbedrijven. Uit de resultaten blijkt geen duidelijke afstand tot veehouderij­bedrijven, een relatie met megastallen of dierdichtheid te be­noemen waarbij gezondheidseffecten bij mensen vaker op­treden. Dat blijft dus vooralsnog onbeslist. In Duitsland blijkt het ook een probleem te zijn, de vestiging van steeds grotere veehouderijen in het buitengebied, althans dat be­weert Wolfgang Schrodter in een artikel in Agrar- und Um­weltrecht, mei 2011, p. 177 e.v.). Er zijn daar echter ook in wetgeving (het Baugesetz) aanknopingspunten om deze be­drijven tegen te gaan, omdat in die wet een onderscheid wordt gemaakt tussen agrarische (‘landwirtschaftliche) vee­houderij en bedrijfsmatige (‘gewerblicher’) veehouderij. Alleen de eerstgenoemde mogen in principe in het buiten­gebied worden toegelaten. Maatgevend is dat voor een agra­risch bedrijf meer dan 50% van het benodigde voer op de eigen grond (eigendom of langdurige pacht) moet worden geteeld. Ook de eis van een voldoende ontsluiting, geurhin­der (in Duitsland heeft men daarvoor een GIRL-systeem), gezondheidseffecten (ook weinig bekend), natuur, brandge­vaar etc. kunnen de vestiging tegengaan.&#13;
Landinrichting&#13;
Herverkaveling&#13;
De regeling herverkaveling voor de herinrichtingen Centraal Plateau, Mergelland en Midden-Groningen en de ruilverka­velingen de Hilver en Lutjegast is aangepast. (Stcrt. 11 mei 2011, nr. 7386)&#13;
Beheer landelijk gebied&#13;
Schadebestrijding&#13;
Het Besluit beheer en schadebestrijding dieren is gewij­zigd. Er is niet langer een ontheffing nodig op basis van de Flora- en faunawet voor de bestrijding van schadelijke die­ren door middel van gewasbeschermingsmiddelen en bioci­den. Doordat de middelen een uitvoerige toetsing doorlopen bij de toelating op grond van de Wgb is tevens voldaan aan art. 72, eerste lid van de FF-wet, aldus de toelichting. (Stb. 2011, 220).&#13;
EHS&#13;
De staatssecretaris heeft nog een aantal vragen over de EHS beantwoord (Kamerstukken II 2010/11, 30 825, nr. 78). Het gaat vooral om de ombuigingen van de regering en wat daar nu precies de consequenties van zijn. De Tweede Kamer heeft ook weer over de Ecologische Hoofdstructuur gespro­ken. Een verslag van een algemeen overleg is verschenen onder Kamerstukken II 2010/11, 30 825, nr. 79. Er is, aldus de staatssecretaris, nog geen overeenstemming met de pro­vincies over de herijking EHS, maar hij is al wel vast met zijn deel begonnen: de verkoop van gronden door Staatsbos­beheer en BBL, voor in totaal meer dan € 200 mln. Er volgt &#13;
Natuurbescherming&#13;
Over de bevoegdheidsverdeling in provinciegrensoverschrij­dende Natura 2000 gebieden gaat een artikel van M. Claes­sens in het Tijdschrift voor Bouwrecht van mei 2011, p. 406 e.v. Welke provincie is bevoegd om dan vergunningen af te geven? Het artikel gaat uitgebreid in op art. 2 en 2a van de NB-wet, waarbij wordt vergeleken met oplossingen in het waterrecht. In Bouwrecht van mei 2011, p. 297 e.v. is een uitgebreide kroniek van het natuurbeschermingsrecht over 2010 opgenomen, van de hand van M.M. Kaajan.&#13;
Muskusratten&#13;
De wet van 18 december 1985, houdende enige voorzienin­gen ten behoeve van de inzet en bekostiging van muskusrat­tenvangers (Stb. 1985, 715), wordt ingetrokken. Daarvoor in de plaats komt een enkele bepaling in de Waterschapswet. De muskusrattenvangers, nu nog in dienst van de provincies, gaan over naar de waterschappen. (Stb. 2011, 270).&#13;
Faunafonds&#13;
Het Faunafonds en de schadevergoedingen zullen worden gedecentraliseerd naar de provincies. De decentralisatie van het natuurbeleid is nu nog voorwerp van bestuurlijk over­leg en zal zijn beslag moeten krijgen in de nieuwe Wet Na­tuur. Op basis van bestuurlijke afspraken gaat – in 2012 – het Faunafonds al eerder over (Kamerstukken II 2010/11, 29 446, nr. 78).&#13;
Dieren&#13;
Nertsen&#13;
Er is getracht uit te rekenen wat de financiële gevolgen zijn van het verbod voor de nertsenhouderij. De staatssecretaris komt op een bedrag tussen de € 52 en € 148 mln (sloopkos­ten en vermogensschade). Daar komt het ondernemingsri­sico nog bij. Op de begroting is hiervoor geen geld gereser­veerd. (Kamerstukken II 2010/11, 32 609 XIII, nr. 5).&#13;
Vogelgriep&#13;
De vogelgriep is weer in het land, in een betrekkelijk milde variant. Een bedrijf is geruimd en er is een beperkingsgebied ingesteld (Kamerstukken II 2010/11, 29 683, nr. 73; Stcrt. 8 juni 2011, nr. 10231). Op 17 juni was het al weer achter de rug: Stcrt. 17 juni 2011, nr. 10611).&#13;
Paardenwelzijn&#13;
De Sectorraad Paarden heeft twaalf richtlijnen voor het wel­zijn van deze dieren opgesteld. Deze zijn door de staatsse­cretaris naar de Tweede Kamer gestuurd (Kamerstukken II 2010/11, 28 286 nr. 508). Het gaat dan om zaken als voe­ding, drinkwater, minimale boxoppervlakte, beperking van het zweepgebruik e.d. Veel zal via voorlichting – o.a. via een Gids van Goede Praktijken - en via privaatrechtelijke re­geling – zoals reglementen van organisaties – moeten wor­den geïmplementeerd, maar op drie punten pleit de SRP voor overheidsmaatregelen: het afschaffen van prikkeldraad, een periodieke keuring voor paardentrailers en het ruimte­lijk beleid. De staatssecretaris ziet daar niet veel in. Staats­bosbeheer zal worden gevraagd geen prikkeldraad meer te gebruiken, een periodieke keuring – anders dan voor trans­porten van langer dan acht uur, die nu ook al verplicht is – komt er niet, en voor ruimtelijke ordening moet men bij ge­meenten zijn. Er bestaat trouwens al een samen met de VNG opgestelde Handreiking Paardenhouderij en Ruimtelijke Ordening. Intussen wordt wel werk gemaakt van een I&amp;R-regeling voor paarden, zie Kamerstukken II 2010/11, 28 286, nr. 511), maar een wettelijke verplichting is geen zaak van de korte termijn.&#13;
Vriesbranden&#13;
De vrijstelling voor het vriesbranden van koeien (Ingrepen­besluit) is verlengd tot 1 juni 2013, Men wacht op Europe­se ontwikkelingen in het bedenken van alternatieven voor de identificatie van koeien (Stcrt. 31 mei, nr. 9552).&#13;
Dierenwelzijn&#13;
De Europese Commissie werkt aan een nieuwe strategie voor het dierenwelzijn als vervolg op het actieplan 2006-2010. De Nederlandse inzet daarbij is als volgt: er moet een EU-kaderwet komen, er moet specifieke wetgeving komen voor dieren waarvoor nu nog niets geregeld is, bestaande re­gelgeving moet worden geharmoniseerd en herzien. Ook zijn er voorstellen voor een verbetering van de handhaving en naleving. (Kamerstukken II 2010/11 28 286, nr. 514.&#13;
Producten&#13;
EHEC&#13;
Uit enkele brieven aan de Tweede Kamer blijkt dat de Ne­derlandse regering de ontwikkelingen nauwkeurig volgt (Kamerstukken II 2010/11, nr. 32 801, nrs. 1-4. De Russen worden onder druk gezet om het importverbod op te hef­fen. In een brief aan de Tweede Kamer meldt de Staatssecre­taris van ELI dat Rusland weliswaar wel weer groenten en fruit wil importeren, maar dat er nog geen goedgekeurd cer­tificaat is, zoals Rusland eist. Daarover wordt nog onderhan­deld. Europa komt met een opkoopregeling en een promo­tiecampagne. (Kamerstukken II 2010/11, 32 801, nr. 5).&#13;
Milieurecht&#13;
Actieplan Ammoniak&#13;
In een brief aan de Tweede Kamer geeft de regering een ver­slag van de voortgang inzake het Besluit ammoniak huis­vesting veehouderij en het bijbehorende gedoogbeleid. Een beeld wordt gegeven van de ingediende bedrijfsontwikke­lingsplannen (BOP), de vergunningaanvragen etc. Van de veehouders heeft 33% aangegeven tussen nu en 2020 te stoppen. (Kamerstukken II 2010/11, 30 654, nr. 93).&#13;
Boer-boer&#13;
De regeling voor boer-boer-transporten van mest is versoe­peld, door een wijziging van de Uitvoeringsregeling Mest­stoffenwet (Stcrt. 17 mei 2011, nr. 8459). Niet langer is no­dig dat de leverancier zelf 85% van de mest op de eigen grond gebruikt. Dat percentage gaat naar 80% en in 2014 naar 75%.&#13;
Mest&#13;
De vrijstelling voor het niet emissie-arm gebruiken van mest in het veenkoloniaal bouwplan (artikel 5 Besluit gebruik meststoffen), ter bestrijding van verstuiving is per 1 januari 2010 vervallen. Daar is de staatssecretaris nu op teruggeko­men en er is toch weer een vrijstelling verleend. In het kader &#13;
van het vijfde Actieplan nitraatrichtlijn wordt de discussie verder gevoerd (Kamerstukken II 2010/11, 28 385, nr. 206).&#13;
Boetes&#13;
Door de invoering van de vierde tranche van de Awb per 1 juli 2009 is de bevoegdheid van de minister om bestuurlij­ke boetes op te leggen voor overtredingen van het Uitvoe­ringsbesluit en de Uitvoeringsregeling Meststoffenwet on­verhoeds komen te vervallen, zo besliste de Rechtbank Den Haag op 23 februari 2011 (LJN BP 9769). Alle boetes wor­den terugbetaald en er volgt een wetswijziging (Kamerstuk­ken II 2010/11, 28 385, nr. 204).&#13;
Luchtkwaliteit&#13;
Bij de Tweede Kamer is zorg gerezen over het halen van de doelstellingen voor de luchtkwaliteit, die uit de desbetref­fende EU-Richtlijn voortvloeien, naar aanleiding van me­tingen van het RIVM. Staatssecretaris Atsma heeft er echter nog alle vertrouwen in (Kamerstukken II 2010/11, 30 175, nr. 115). Het komt ook door het droge weer.&#13;
Dierrechten&#13;
Het wetsvoorstel tot wijziging van de Meststoffenwet, waar­in de herinvoering van de compartimentering is neerge­legd, is bij de Eerste Kamer aangekomen (Kamerstukken I 2010/11, 32 469, A. Als de wet wordt aangenomen werkt de regeling terug tot 23 april 2010. Er kunnen geen varkens- en pluimveerechten worden overgedragen tussen de concentra­tiegebieden en naar deze gebieden.&#13;
Stikstof&#13;
Uit Europees onderzoek blijkt dat stikstof veel schade ver­oorzaakt. Voor Nederland is dit becijferd op 3 tot 15 miljard per jaar. De schade door de landbouw is 1 tot 8 miljard per jaar, vanwege de ammoniak. De staatssecretaris ziet in het rapport en de aanbevelingen een ondersteuning van zijn be­leid om de verliezen bij mestgebruik verder terug te drin­gen. Ook de consumptie van dierlijk eiwit moet worden ver­laagd. Dat kan via voorlichting. (Kamerstukken II 2010/11, 30 654, nr. 95).&#13;
Covergisting&#13;
Er komen meer producten beschikbaar voor covergisting. Alle stoffen waarvan komt vast te staan dat er geen land­bouwkundige of milieukundige bezwaren tegen zijn komen op de positieve lijst te staan (Uitvoeringsregeling Meststof­fenwet). De beoordeling geschiedt door een onafhankelijke Commissie van Deskundigen Meststoffenwet (CDM) aan de hand van een daartoe opgesteld Protocol. In de toekomst wil de staatssecretaris de beoordeling aan het bedrijfsleven zelf overlaten (Kamerstukken II 2010/11, 28 385, nr. 210).&#13;
Rechtspersonen&#13;
Stille maatschappen&#13;
Door een wijziging van de Beleidsregel inzake het onder­nemingsbegrip (Stcrt. 16 mei 2011, nr. 8401) kunnen stil­le maatschappen ook worden ingeschreven in het handels­register.&#13;
Europees agrarisch recht&#13;
Landbouwraad&#13;
Een verslag van de Landbouwraad van mei 2011 vindt men in Kamerstukken II 2010/11, 21 501-32, nr. 493. Geen spec­taculaire zaken aan de orde. Op de agenda voor de bijeen­komst van de Raad van Ministers van juni 2011 stonden veel onderwerpen rond de visserij. Ook de vergoeding voor EHEC-getroffenen kwam aan de orde (Kamerstukken II 2010/11, 21 501-32, nr. 500).&#13;
Herziening GLB&#13;
In het kader van de herziening van het GLB heeft de rege­ring onderzoek laten doen naar de mogelijkheid van dere­gulering in vergelijking met omliggende landen en versim­peling van controles. In Duitsland en België gaat het beter doordat daar een ander systeem is gekozen. In de brief (Ka­merstukken II 2010/11, 28 625, nr. 126) worden ook de ont­wikkelingen in het cliënt-volgsysteem van Dienst Rege­lingen en de toepassing van GPS-technieken uit de doeken gedaan. &#13;
</content><legacyfootnotes/><footnotes><footnote/></footnotes><auteurs>prof. mr. D.W. Bruil&#13;
</auteurs><published>2011-06-01 00:00:00</published><modified>2011-06-01 00:00:00</modified><editiondate>2011-06-01</editiondate><htmlpath>https://denhollander.info/artikel/9298</htmlpath></article>
</articles></edition>
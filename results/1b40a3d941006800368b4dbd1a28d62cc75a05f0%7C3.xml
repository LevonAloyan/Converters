<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2004</searchword><id>3629</id><udhid>UDH:TvAR/3629</udhid><titel>Oostendorp c.s. / Way c.s. (TvAR 2004/5210)</titel><searchwords><searchword>TvAR 5/2004</searchword><searchword>TvAR 2004/5210</searchword><searchword>UDH:TvAR/3629</searchword></searchwords><attachments><attachment><name>2004_nr 5_Rechtspraak_5210.pdf</name><extention>pdf</extention><url>https://denhollander.info/download/3626/ci</url></attachment></attachments><inleiding>[Pachtwet art. 55]&#13;
&#13;
Bij tussenarrest van 22 januari 2002 had hof&#13;
pachter in de gelegenheid gesteld door&#13;
deugdelijke bewijsstukken aan te tonen dat&#13;
het gepachte in het kader van bedrijfsvoering&#13;
door hemzelf wordt geëxploiteerd.&#13;
Uit akte van pachter na tussenarrest blijkt&#13;
dat hij niet in staat is de relevante bewijsstukken&#13;
in het geding te brengen. Uit het&#13;
door pachter gestelde volgt dat hij met&#13;
betrekking tot beweerde inkomsten uit de&#13;
exploitatie van het gepachte geen aangifte&#13;
heeft gedaan. Pachter heeft geen gebruik&#13;
gemaakt van de hem geboden gelegenheid&#13;
bewijsstukken over te leggen waaruit blijkt&#13;
dat het bedrijf door hem wordt gevoerd,&#13;
zoals bewijsstukken waaruit blijkt van inkoop,&#13;
verkoop en verrichte werkzaamheden door&#13;
derden. De door hem overgelegde verklaringen&#13;
bieden onvoldoende inzicht.&#13;
Nu pachter de door hem gestelde exploitatie&#13;
niet heeft aangetoond moet het ervoor&#13;
worden gehouden dat hij zelf niet meer een&#13;
zodanig serieus te nemen bedrijf uitoefent&#13;
dat hij als exploitant van het gepachte kan&#13;
worden beschouwd.&#13;
Geen aanleiding pachter toe te laten tot&#13;
nadere bewijslevering nu bij gelegenheid&#13;
van het pleidooi is besproken op welke&#13;
wijze pachter aan zijn informatieplicht&#13;
diende te voldoen.&#13;
Het zou in strijd zijn met een goede procesorde&#13;
om hem alsnog tot nadere bewijslevering&#13;
toe te laten.&#13;
Volgt alsnog ontbinding van de pachtovereenkomst.</inleiding><content>ARREST IN DE ZAAK VAN:&#13;
1. Elisabeth Oostendorp, weduwe van&#13;
A.W. Engel, wonende te Kolhorn, gemeente&#13;
Niedorp,&#13;
2. Jan Jaap Engel, wonende te Almere,&#13;
3. Annelies Engel, wonende te Leeuwarden,&#13;
appellanten,&#13;
procureur: mr. P.C. Plochg,&#13;
tegen&#13;
1. Jacobus Way, wonende te Schagen,&#13;
procureur: mr. W.J.E. Hendriks,&#13;
2. Nicolaas Way, wonende te Havelte,&#13;
gemeente Westerveld,&#13;
niet verschenen,&#13;
3. Gerardus Way, wonende te Schagerbrug,&#13;
gemeente Zijpe,&#13;
niet verschenen,&#13;
4. de erven Lambertus Way, p/a C. Way-&#13;
Blokker, wonende te Schagen,&#13;
niet verschenen,&#13;
geïntimeerden.&#13;
1. Het verdere verloop van het geding&#13;
Het hof heeft op 22 januari 2002 een tussenarrest&#13;
gewezen. Naar aanleiding van dat arrest&#13;
heeft Way sr. een akte met producties genomen.&#13;
Oostendorp c.s. hebben een antwoordakte&#13;
genomen. Daarna zijn de stukken opnieuw&#13;
overgelegd voor het wijzen van arrest.&#13;
2. De verdere beoordeling van het&#13;
geschil&#13;
2.1 Het hof heeft ter beoordeling van de derde&#13;
grief van Oostendorp c.s. en gelet op de in het&#13;
tussenarrest onder 4.7 vermelde omstandigheden&#13;
Way sr. overeenkomstig diens aanbod&#13;
in de gelegenheid gesteld door deugdelijke&#13;
bewijsstukken aan te tonen dat het gepachte&#13;
in het kader van bedrijfsvoering door hemzelf&#13;
wordt geëxploiteerd. Uit het tussenarrest&#13;
blijkt dat het hof de daartoe bij brief van&#13;
8 oktober 2001 door Way sr. verstrekte stukken&#13;
niet voldoende acht. Uit de akte, die Way&#13;
sr. na het tussenarrest heeft genomen, blijkt&#13;
dat Way sr. niet in staat is de relevante bewijsstukken&#13;
in het geding te brengen. Uit het&#13;
door Way sr. gestelde volgt dat hij met betrekking&#13;
tot beweerde inkomsten uit de exploitatie&#13;
van het gepachte geen aangifte heeft&#13;
gedaan. Voorts heeft hij geen gebruik gemaakt&#13;
van de hem geboden gelegenheid bewijsstukken&#13;
over te leggen waaruit blijkt dat het&#13;
bedrijf door hem wordt gevoerd, zoals&#13;
bewijsstukken waaruit blijkt van inkoop, verkoop&#13;
en verrichte werkzaamheden door derden.&#13;
De door hem overgelegde verklaringen&#13;
bieden omtrent het punt van geschil, de&#13;
exploitatie door hem zelf, volstrekt onvoldoende&#13;
inzicht. Nu Way sr. overeenkomstig&#13;
het tussenarrest diende aan te tonen, dat hij&#13;
zelf het bedrijf voert en hij met dat aantonen&#13;
in gebreke is gebleven, moet het er – mede in&#13;
aanmerking nemende wat in het tussenarrest&#13;
onder 4.7 is overwogen – voor worden gehouden&#13;
dat Way sr. zelf niet meer een zodanig&#13;
serieus te nemen bedrijf uitoefent dat hij als&#13;
exploitant van het gepachte kan worden&#13;
beschouwd.&#13;
2.2 Er bestaat geen aanleiding Way sr. tot&#13;
nadere bewijslevering toe te laten. Bij gelegenheid&#13;
van het pleidooi is besproken op welke&#13;
wijze Way sr. aan zijn informatieplicht diende&#13;
te voldoen. In het tussenarrest is nogmaals&#13;
expliciet aan Way sr. gelegenheid gegeven de&#13;
nodige bewijsstukken over te leggen. Het zou&#13;
in strijd met een goede procesorde zijn om&#13;
vervolgens, indien Way sr. geen gebruik maakt&#13;
van de hem gegeven gelegenheid, hem alsnog&#13;
tot nadere bewijslevering toe te laten.&#13;
2.3 Uit hetgeen hiervoor is overwogen volgt&#13;
dat de derde grief slaagt. De vordering tot&#13;
ontbinding van de pachtovereenkomst dient&#13;
alsnog te worden toegewezen. Ook de vijfde&#13;
grief slaagt dus. Het vonnis waarvan beroep&#13;
zal worden vernietigd. Way sr. dient de proceskosten&#13;
van de eerste aanleg te betalen. Niet&#13;
is gebleken van kosten die in eerste aanleg zijn&#13;
veroorzaakt door de andere gedaagden. Way&#13;
sr. dient ook het merendeel van de kosten van&#13;
het hoger beroep te betalen. Ten laste van de&#13;
andere gedaagden zullen worden gebracht de&#13;
explootkosten die zijn gemaakt om hen op te&#13;
roepen in het geding.&#13;
Beslissing&#13;
Het hof, rechtdoende in hoger beroep,&#13;
vernietigt het op 15 augustus 2000 door de&#13;
pachtkamer van het kantongerecht te Alkmaar&#13;
tussen partijen onder nummer 76314 gewezen&#13;
vonnis,&#13;
en, opnieuw rechtdoende,&#13;
ontbindt de pachtovereenkomst tussen partijen&#13;
met betrekking tot het perceel gelegen in&#13;
de polder Valkkoog, kadastraal bekend gemeente&#13;
Sint Maarten, sectie D, nummer 142,&#13;
groot 4.83.00 ha;&#13;
veroordeelt Way sr. tot betaling van de proceskosten&#13;
in eerste aanleg begroot op € 55,02&#13;
voor explootkosten, € 77,14 voor vast recht&#13;
en € 408,40 voor salaris gemachtigde en tot&#13;
betaling van een deel van de proceskosten in&#13;
hoger beroep en wel € 120,02 voor explootkosten,&#13;
€ 215,55 voor vast recht en € 2.314,30&#13;
voor salaris procureur;&#13;
veroordeelt Nicolaas Way tot betaling van&#13;
€ 61,98, Gerardus Way tot betaling van&#13;
€ 90,20 en de erven Lambertus Way tot betaling&#13;
van € 90,20, alles terzake van explootkosten.</content><legacyfootnotes/><footnotes><footnote/></footnotes><auteurs/><published>2004-05-01 00:00:00</published><modified>2004-05-01 00:00:00</modified><editiondate>2004-05-01</editiondate><htmlpath>https://denhollander.info/artikel/3629</htmlpath></article>
</articles></edition>
<edition><articles><article><jaar>2013</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2013</searchword><id>10611</id><udhid>UDH:TvAR/10611</udhid><titel>Tuchtrechtspraak ende publiekrechtelijkebedrijfsorganisatie</titel><searchwords><searchword>TvAR 6/2013</searchword><searchword>UDH:TvAR/10611</searchword></searchwords><attachments><attachment><name>TvAR2013_06_03_Tuchtrechtspraak.pdf</name><extention>pdf</extention><url>https://denhollander.info/download/7684/ci</url></attachment></attachments><inleiding>Inleiding&#13;
De voorgenomen opheffing van de productschappen, zo­als in het regeerakkoord neergelegd, roept tal van vragen op. Een van die vragen betreft de toekomst van de door de schappen ingestelde tuchtgerechten. Het eenvoudige ant­woord is: die worden ook opgeheven. In dit nummer van Agrarisch Recht willen wij niettemin een wat meer afgewo­gen verhaal laten horen. Dit artikel beoogt een algemeen ka­der te schetsen. In een volgend artikel gaat mr. Henke in op de handhavingsaspecten (p. 212 e.v.), vanuit zijn ervaring bij de Productschappen Vee, Vlees en Eieren, terwijl mr. Everts een bijdrage levert vanuit haar ervaring als tuchtrech­ter (p. 215 e.v.).&#13;
Alvorens we ingaan op de tuchtrechtspraak wordt een kor­te schets gegeven van de opheffing van de schappen zelf. Uiteraard zullen de bestuurders en de werknemers van die schappen zich zorgen maken over de toekomst, maar voor het overige lijkt de teloorgang van weer een agrarische or­ganisatie weinig onvrede op te roepen. De opheffing van de PBO geschiedt dus zonder al te veel ophef. Er is geen gro­te maatschappelijke discussie aan vooraf gegaan. Ook in de landbouwsectoren die het aangaat overheerst het schouder­ophalen. Er zullen enkele groepen zijn, bijvoorbeeld in tuin­bouwkringen, die opheffing van de schappen toejuichen, omdat zij menen dat de heffingen dan ook verdwijnen, maar de overgrote meerderheid van de boeren en hun organisa­ties laat het, althans zo is de indruk, tamelijk onverschil­lig. ‘Voor ons hoefden de schappen niet weg’ is een vaak ge­hoorde uitspraak, waaruit weinig enthousiasme voor de PBO spreekt.1 Dat alles heeft verschillende oorzaken, waarop wij hierna nog terugkomen.&#13;
Verder moet worden vastgesteld dat er in onze politieke or­ganen niet diepgaand gediscussieerd is over de publiekrech­telijke bedrijfsorganisatie. De overwegingen bij de motie-Aptroot2 luidden:&#13;
––constaterende, dat verplichte aansluiting het kenmerk is van de productschappen en bedrijfschappen,&#13;
––overwegende, dat de in medebewind uitgevoerde wettelijke taken al door een ministerie gefinancierd worden,&#13;
––overwegende, dat ondernemers de vrijheid moeten krijgen zelf te bepalen of zij samen met collega ondernemers andere taken willen (laten) uitvoeren en belangen willen (laten) behartigen.&#13;
Een wel heel magere onderbouwing voor zo’n ingrijpende stap. De Tweede Kamer zelf, die de motie aannam, wijdde er evenmin nauwelijks fundamentele aandacht aan.&#13;
Er is een schril contrast met de discussie die voorafging aan de instelling van de publiekrechtelijke bedrijfsorganisatie.&#13;
Daarbij werd zeker niet over een nacht ijs gegaan. Al in het begin van de twintigste eeuw werd vanuit verschillen­de maatschappijopvattingen gepleit voor een bedrijfsorgani­satie. Ik noem enkele namen en maatschappijvisies: de pro­testant Abraham Kuiper vanuit de ‘soevereiniteit in eigen kring’, de rooms-katholieke Delftse hoogleraar J.A. Veraart, die als grote promotor van de publiekrechtelijke bedrijfsor­ganisatie in de geschiedenisboeken staat, vanuit de thomis­tische filosofie die leidde tot het zgn. subsidiariteitsbeginsel (wij spreken nu over de periode na de eerste wereldoor­log). Zelfs de socialisten begonnen in de jaren twintig meer voor de bedrijfsorganisatie te voelen, maar dan vooral als overheidsorganisatie. Vanuit verschillende maatschappelij­ke stromingen werd dus gepleit voor een PBO, waarbij men vooralsnog wel van mening verschilde over de rol van de staat daarin. In de Wet op de bedrijfsorganisatie3 zijn ele­menten van zowel de socialistische als de reformatorische en katholieke opvattingen terug te vinden.4&#13;
Hier moeten wij al meteen een waarneming meegeven, die mede kan verklaren waarom de schappen thans nog zo wei­nig steun vinden. In de eerste helft van de twintigste eeuw zocht men vooral naar een antwoord op de overal, zelfs in Nederland, opkomende geest van revoluties. Ofwel een al­ternatieve invulling van de verhouding tussen kapitaal en ar­beid dan die uit de filosofieën van Marx en Lenin, die leidde tot de zgn. klassenstrijd. Het ging dus om een goede verhou­ding tussen werkgevers – de kapitalisten – en de werkne­mers – de arbeiders, gebaseerd op samenwerking. In de Wet op de Bedrijfsorganisatie kwam dat tot uitdrukking doordat het bestuur van de bedrijfslichamen werd gevormd door ver­tegenwoordigers van werkgeversorganisaties – voorheen de zgn. standsorganisaties, uiteraard volgens de toenmalige zui­len ingedeeld – en de vakbonden. Het kan zijn dat de werk­nemers en hun vakbonden in die tijd ook in de landbouw van betekenis waren. Tenslotte kende de Nederlandse Chris­telijke Landarbeidersbond in 1945 nog 20.000 leden en was deze bond daarmee de grootste binnen de CNV. In de jaren zestig zijn de drie landbouwbonden opgeheven. Er zijn nu eenvoudigweg geen landarbeiders meer. De enige arbeiders in de land- en tuinbouw komen uit Polen en die hebben ver­moedelijk geen weet van het werk van de schappen. Op zich is het dan ook tamelijk raadselachtig wat de vakbonden nog te zoeken hebben in de besturen van de product- en bedrijf­schappen. In elk geval mag men vanuit die hoek geen grote betrokkenheid verwachten. Overigens, voor zover de werk­nemers er nog wel zouden zijn, geldt dat veel discussies en onderwerpen al lang niet meer langs de lijnen werkgever-werknemer lopen. &#13;
In de landbouw kreeg men trouwens al eerder ervaring met economisch bestuur door andere organen dan de staat. Zo kende de Landbouwuitvoerwet van 1929 een controle-in­stelling die in feite een privaatrechtelijke organisatie van exporteurs was. Exporteurs van landbouwproducten wer­den feitelijk gedwongen zich bij zo’n controle-instelling aan te sluiten. De organisatie handhaafden hun regelingen door tuchtrecht en scheidsgerechten. De Landbouwcrisiswet van 1939 greep direct in in de markt. De Kroon kon op ba­sis van deze wet het produceren en distribueren van aange­wezen producten verbieden, daarbij bepalende dat dit produ­ceren en distribueren wel was toegestaan aan aangeslotenen ‘bij een door of vanwege Ons aan te wijzen rechtspersoon­lijkheid bezittend lichaam’. Deze Landbouwcrisiscentrales waren stichtingen, in het leven geroepen door samenwerking van het bestuur, de overheid, en de organisaties van belang­hebbenden in de landbouw. Deze Landbouwcrisiscentrales zijn in zeker opzicht de rechtstreekse voorlopers van de late­re PBO-organen in de landbouw. In deze periode overheerst het denken over de rol van de overheid als het ondersteunen van regels die het georganiseerde bedrijfsleven zelf stelt. &#13;
Aan de totstandkoming van de Wet op de Bedrijfsorganisatie ging ook nogal diepgaande discussie vooraf, in verschillen­de Staatscommissies die met wetsvoorstellen kwamen. Toen de wet er in 1950 kwam heeft de PBO-organisatie toch nooit de grote vlucht genomen die er van werd verwacht. Ondanks een speciale minister voor Publiekrechtelijke Bedrijfsorga­nisatie in de jaren vijftig is het aantal bedrijfslichamen dat tot stand is gekomen niet alleen zeer bescheiden, maar ook beperkt tot bepaalde, in die jaren structureel zwakke secto­ren van het bedrijfsleven, zoals de landbouw. &#13;
Daarmee komen we op een tweede aanwijzing voor het ver­dwijnen van het draagvlak voor de schappen. De landbouw is geen zwakke sector meer, althans zo lijkt het. We hebben te maken met zelfbewuste, krachtige en ook steeds grote­re ondernemers, die het in de steeds vrijer wordende markt zelf wel kunnen rooien. Het collectief bewustzijn is daar­door wellicht, vergeleken met vroegere decennia, sterk afge­nomen. Dit wordt ook weerspiegeld in de zojuist geciteerde overwegingen van de motie-Aptroot. Waarom wordt dit al­les gememoreerd? Voornamelijk om te laten zien, dat er des­tijds wel grondig werd nagedacht over de organisatie van ons openbaar bestuur. Tegenwoordig worden niet alleen de schappen met niet veel meer dan een pennenstreek, ontman­teld. Ook waterschappen, gemeenten en provincies staan op de nominatie om te verdwijnen, dankzij een in enkele we­ken in elkaar gezet regeerakkoord, en ondanks alle weten­schappelijk onderzoek dat uitwijst dat dit nauwelijks voor­delen biedt en in elk geval geen kostenbesparing oplevert. Ten nadele van de schappen heeft dus, samengevat, te gel­den dat er a) geen werknemers meer zijn en b) het collectie­ve bewustzijn is afgenomen en c) het verschijnsel ‘fact-free-politics’ toeneemt.5 &#13;
Vormen de schappen derhalve een anachronisme? In zekere zin wel. De rol van de landbouworganisaties in de besturen van de schappen is groot. Zij wijzen, naast de vakbonden, de besturen aan. Leden van landbouworganisaties krijgen zelfs een korting op de heffingen van de schappen, de zgn. Schilt­huiskorting. Zoals Krajenbrink in zijn proefschrift overtui­gend heeft laten zien, hebben de belangenorganisaties van­af het begin een volledige ontplooiing van de schappen in de weg gestaan.6 Ook de rol van ongeorganiseerde boeren is ni­hil: zij mogen betalen maar hebben geen zeggenschap, zelfs geen indirecte. Overigens zijn er ook altijd groepen boeren geweest die de heffingen niet wilden betalen. Boer Koek­koek is bekend geworden door zijn strijd tegen het Land­bouwschap. &#13;
Als men beseft dat een schap een openbaar lichaam is, is het ontbreken van een directe democratie zeer bijzonder. Alle andere openbare lichamen kennen immers een vorm van directe democratie. Zo hebben de waterschappen in 1995 de algemene verkiezingen ingevoerd.7 De schappen heb­ben die democratiseringsslag gemist. In plaats daarvan heb­ben de bedrijfsgenoten slechts de bevoegdheid om te beslis­sen over instelling en opheffing van de schappen, en werden er zgn. draagvlakonderzoeken in het vooruitzicht gesteld.8 Ook werden codes voor goed bestuur ingevoerd en een meer transparante organisatie nagestreefd, bijvoorbeeld door sa­menvoeging van bureaufuncties.9 &#13;
Het voert te ver om op deze plaats de voor- en nadelen van de publiekrechtelijke bedrijfsorganisatie – eventueel in aan­gepaste vorm uitgebreid te beschrijven. Daarvoor is het ver­moedelijk toch te laat. Een belangrijk voordeel moet nog wel worden genoemd: doordat de pbo een overheid is, is er geen plaats voor free-riders. Net zo min als men het lid­maatschap van een gemeente waar men woont kan opzeggen, kan dat voor een schap waar men onder valt. Dat de taken die niet door het rijk worden overgenomen straks col­lectief kunnen worden opgepakt, is waarschijnlijk een illu­sie, gelet op de genoemde maatschappelijke ontwikkelingen. Misschien kan enige hoop worden gevestigd op de produ­centenorganisaties en de zgn. interbranchorganisaties, maar al te hoge verwachtingen behoeft men daar ook niet over te hebben.10 &#13;
De brief van de regering aan zowel de Tweede als de Eerste Kamer geeft een opsomming van de stappen die worden ge­zet om tot opheffing van de schappen te geraken.11 De ver­ordeningen van de schappen worden overgenomen door het rijk, dat worden dan algemene maatregelen van bestuur of ministeriële regelingen. Hoewel in het kamerdossier de term ‘zorgvuldigheid’ vaak valt, komt het tuchtrecht nauwelijks ter sprake. &#13;
De PvdA heeft naar aanleiding van de brief de volgende vra­gen gesteld: &#13;
Via de productschappen kan worden gehandhaafd door onder andere gebruik te maken van het tucht­recht. Dit instrument kan straks niet meer worden ingezet. Wat zijn hiervan de gevolgen voor de ver­schillende plantaardige en dierlijke sectoren? Welke alternatieven om te kunnen handhaven zijn beschik­baar en wat zijn hiervan de gevolgen voor zowel de ambtelijke organisatie(s) als de verschillende sectoren en bedrijven? &#13;
De regering antwoordde als volgt: &#13;
Het merendeel van de wetstelsels waarin de pro­ductschapsregelgeving zal worden ingepast, maakt geen gebruik van tuchtrecht. In de regel maken de bestaande wetsstelsels gebruik van bestuursrechtelijke of strafrechtelijke handhaving, of een combinatie van beide. Bij het overnemen van de productschapsre­gelgeving wordt bezien of kan worden aangesloten bij deze bestaande handhavingsregimes en wat de gevolgen daarvan zijn voor de ambtelijke organisatie en de bedrijven. &#13;
­&#13;
&#13;
</inleiding><content>Waarom ook al weer tuchtrecht? &#13;
In de memorie van antwoord van de regering aan de Eerste Kamer, bij de totstandkoming van de Wet Tuchtrechtspraak bedrijfsorganisatie werd uitvoerig ingegaan op de vraag waarom tuchtrechtspraak het aangewezen handhavingsme­chanisme zou zijn.12 Daarbij kon overigens ook op een lan­ge geschiedenis van (eerst) privaatrechtelijke handhaving en tuchtrechtspraak worden gewezen.13 De belangrijkste argu­menten voor het tuchtrecht: &#13;
––De ervaring wees uit dat rechtspraak in eigen kring effectiever kon zijn dan strafrechtspraak.14 Het strafrecht werd achter de hand gehouden voor zware gevallen.15 &#13;
––Daar waar als gevolg van een toegenomen belasting van het strafrechtelijk apparaat de strafrechtelijke handhaving van verordeningen in het gedrang is ge­komen bleek de tuchtrechtelijke handhaving effectief te zijn. &#13;
––Tuchtrecht is bij uitstek geschikt om te voorzien in gespecialiseerde rechtspraak op terreinen met speci­fieke rechtsregels voor een beperkte groep belangheb­benden. &#13;
––Het voordeel is dat de leden van het tuchtgerecht op basis van hun deskundigheid kunnen worden be­noemd. Het tuchtrecht leent zich er met name toe om in eerste aanleg de behandeling van soortgelijke zaken te concentreren bij één instantie. Dit bevordert de een­heid in de rechtspraak op dit terrein. Bijkomend effect is dat een grotere uniformiteit in de straftoedeling bereikt wordt, hetgeen de acceptatie van het sanctiere­gime ten goede kan komen. &#13;
––Tuchtrechtspraak biedt de mogelijkheid om effectief in te grijpen in de bedrijfsvoering bijvoorbeeld via het bevelen van de verscherpte controle op het bedrijf op kosten van de veroordeelde. &#13;
––Het is ook de verwachting dat tuchtzaken sneller afge­handeld kunnen worden dan strafzaken. &#13;
Deze argumenten zijn in de praktijk van waarde gebleken en naar onze mening nog steeds geldig. &#13;
Omvang van de tuchtrechtspraak &#13;
Voor de dierlijke sectoren geeft het artikel van Henke een overzicht. De plantaardige sector, geconcentreerd in het Tuchtgerecht Akkerbouwproductschappen,16 biedt het vol­gende beeld qua aantallen zaken: &#13;
2005: 54 &#13;
2006: 20 &#13;
2007: 66 &#13;
2008: 22 &#13;
2009: 11 &#13;
2010: 5 &#13;
2011: 10 &#13;
Het Tuchtgerecht van het Productschap Vis behandelt jaar­lijks tussen de 5 en 20 zaken. &#13;
Naast dat geldboetes worden opgelegd, wordt vaak ook we­derrechtelijk verkregen voordeel afgenomen.17 &#13;
Mogelijkheden tuchtrecht na opheffing PBO &#13;
Nu de PBO wordt opgeheven, vervalt ook de grondslag voor de Wet Tuchtrechtspraak in de huidige vorm. Recht doende aan de acceptatie in de verschillende agrarische sectoren van het tuchtrecht als geschikt handhavingsinstrument is het niet nodig de tuchtrechtspraak geheel overboord te gooien. Er zijn ook meer vormen van tuchtrechtspraak. &#13;
In het algemeen worden daarbij enkele onderscheidingen aangebracht:18 &#13;
Wettelijk tuchtrecht niet wettelijk tuchtrecht (verenigingstuchtrecht) &#13;
Niet hiërarchisch tuchtrecht hiërarchisch tuchtrecht (bijv. militair tuchtrecht) &#13;
Voor vrije beroepen als arts, notaris, accountant is een wet­telijk, niet hiërarchisch tuchtrecht ingesteld. Dit tuchtrecht ziet op de gedragingen die de kwaliteit van de goede naam van de beroepsgroep kunnen schaden. Misstanden worden meestal aangebracht via klachten van cliënten. Het tucht­recht voor artsen, apothekers, verpleegkundigen en andere beroepen in de gezondheidszorg is geregeld in de Wet op de beroepen in de individuele gezondheidszorg. &#13;
Het economisch tuchtrecht betreft publiekrechtelijke voor­schriften ter bescherming van openbare belangen. Overtre­dingen worden geconstateerd door privaatrechtelijke con­trolediensten of publiekrechtelijk inspectiediensten. Onder dit kopje valt ook het tuchtgerecht van de PBO. Maar er is meer. &#13;
De Landbouwkwaliteitswet vormt de basis voor de tuchtge­rechten bij: &#13;
––De Stichting Kwaliteits-Controle-Bureau voor Groen­ten en Fruit (hierna: KCB); &#13;
––Stichting Skal; &#13;
––Stichting Bloembollenkeuringsdienst (hierna: BKD); &#13;
Op grond van de Landbouwkwaliteitswet zijn met het Land­bouwkwaliteitsbesluit 2007 deze drie controle-instanties be­last met het toezicht op de naleving van wet- en regelge­ving op het gebied van groenten en fruit, bananen en krenten en rozijnen (KCB), teeltmateriaal van bloembollen (BKD) en biologische productiemethoden. Op grond van de Land­bouwkwaliteitswet zijn genoemde instanties bevoegd een eigen keuringsreglement op te stellen. De controle-instan­ties zijn ook bevoegd een tuchtrechtreglement vast te stel­len waarbij het Tuchtrechtbesluit landbouwkwaliteitswet in acht genomen moet worden. Deze tuchtgerechten zijn belast met de tuchtrechtspraak ten aanzien van overtredingen van de bij of krachtens het Landbouwkwaliteitsbesluit 2007 ge­stelde regels ten aanzien van de producten waarvoor zij zijn aangewezen. Zij hebben daartoe ook tuchtreglementen op­gesteld.19 &#13;
Het Kwaliteits-Controle-Bureau (KCB) is een zelfstandig bestuursorgaan, staat onder toezicht van het ministerie van Economische Zaken en verricht uitsluitend publieke taken. Op het hoofdkantoor werken circa 35 personen in direc­tie en stafafdelingen. In de buitendienst zijn zo’n 115 mede­werkers werkzaam. De controle- en inspectiewerkzaamhe­den gebeuren vanuit de kantoren in de verschillende rayons. Het is een stichting waarvan het bestuur bestaat uit leden die worden benoemd door de brancheorganisaties in de groen­ten- en fruitsector, de sierteeltsector en het Centraal Bureau voor Levensmiddelenhandel. De benoeming van de voorzit­ter van het bestuur geschiedt onder goedkeuring van de mi­nister van EZ. 20 &#13;
De belangrijkste taak is het uitvoeren van import- en export­inspecties van verse groenten en fruit, snijbloemen en pot­planten. Ook controleert het KCB de kwaliteit van de ver­se groenten en fruit die binnen Nederland wordt verhandeld. Bij het tuchtgerecht KCB zijn in 2012 26 zaken aanhangig gemaakt.21 &#13;
Op basis van de Landbouwkwaliteitswet is het toezicht en de controle geregeld in het Landbouwkwaliteitsbesluit 2007 en het bijbehorende tuchtrecht in het eveneens op de Land­bouwkwaliteitswet gebaseerde Tuchtrechtbesluit. &#13;
Private kwaliteitssystemen in de verschillende plantaardi­ge en dierlijke sectoren, die nu nog gebruikmaken van een geschillencommissie zouden ertoe kunnen overgaan om ge­bruik te maken van een tuchtgerecht gebaseerd op een regle­ment. Door middel van werkafspraken of convenanten met o.m. de NVWA, het Functionele Parket van het OM en be­trokken ministeries zou tuchtrechtelijke handhaving ver­volgens een rol kunnen blijven vervullen. Groot voordeel daarbij is dat er zodoende sprake is van een stroom aan con­trole- en handhavingsresultaten die van belang kunnen zijn bij een gerichte en doeltreffende handhavingsaanpak van de NVWA en het OM. &#13;
Indien men de waarde van het tuchtrecht voor de tot nu toe door de publiekrechtelijke bedrijfsorganisatie uitgevaardig­de regelingen erkent, zou dat kunnen worden voortgezet op basis van de Landbouwkwaliteitswet of de Gezondheids- en welzijnswet voor dieren en de Wet dieren. Genoemde rege­lingen zullen, bij overbrenging naar de rijksoverheid in veel gevallen toch al op die wetten moeten worden gebaseerd. Het zou ook een mooie gelegenheid zijn alle landbouwtucht­gerechten samen te voegen. Dat kan een impuls geven aan verdergaande professionaliteit ervan en de efficiency nog verder verbeteren.22 Met belangstelling wordt daarom uitge­zien naar de wijze waarop het ministerie van Economische Zaken de handhaving van de verschillende over te nemen productschapsregelingen denkt in te richten. Kosten- en effi­ciencyoverwegingen zouden daarbij in deze tijd van econo­mische malaise niet mogen ontbreken. &#13;
</content><legacyfootnotes>1. In Het belang van een moderne pbo voor de Nederlandse topeconomie; Visie van VNO-NCW, MKB-Nederland en LTO Nederland wordt eenvoudigweg geconstateerd: ‘De klassieke idealen en functies van de pbo (een publiekrech­telijke basisstructuur voor een nationale, hiërarchisch gere­gisseerde economie) zijn niet langer valide’ (juni 2011).&#13;
2. Kamerstukken II 2010/11, 32500-XV, nr. 62. Er is ook nog een initiatiefvoorstel Wet opheffing product- en bedrijf­schappen aan de Tweede Kamer gestuurd (Kamerstukken II 2011/12, 33 314, nrs. 1-3). Dit is niet meer in behandeling genomen.&#13;
3. Wet van 27 januari 1950 tot toepassing ten aanzien van het bedrijfsleven van de art. 80 en 152 tot en met 154 van de Grondwet.&#13;
4. Zie hierover: Joep van der Linden, ‘De bedrijfsorganisatie, een discussie over de verhouding van staat en maatschap­pij’, in: H.J.G. Verhallen, R. Fernhout, P.E. Visser (red), Corporatisme in Nederland, Alphen aan den Rijn 1980, p. 229 e.v. en voor een historisch overzicht R. Fernhout – Incorporatie van belangengroperingen in de sociale en economische wetgeving, in dezelfde bundel, p. 119 e.v.&#13;
5. Zie hierover o.a. Louise Fresco ‘Feiten in overvloed’– Kohnstammlezing 2011, www.louiseofresco.com/pdf/Pu­blicaties/2011_03_25_Kohnstammlezing.pdf (juni 2013); http://sargasso.nl/fact-free-politics/ (juni 2013). &#13;
6. E.J. Krajenbrink, Het Landbouwschap : ‘zelfgedragen ver­antwoordelijkheid’ in de land- en tuinbouw, 1945-2001’, Groningen 2005. &#13;
7. Zie: Herman Havekes, Functioneel decentraal waterbe­stuur: borging, bescherming en beweging, Utrecht 2009, p. 261 e.v. &#13;
8. Art. 69 Wet op de bedrijfsorganisatie. &#13;
9. Het democratisch gehalte van een organisatie is zeer be­langrijk voor het voortbestaan ervan, aldus Schrijvers, zie E. K. Schrijvers, Ongekozen bestuur: opkomst en onder­gang van het stelsel van adviescolleges en bedrijfsorganen (1945-1995), proefschrift Utrecht 2012. &#13;
10. Zie: M.J. Plomp, ‘Spelregels voor samenwerking en con­currentie’, Agr.r. 2013, p. 165 e.v. &#13;
11. Kamerstukken II 2012/13, 32 615. &#13;
12. Kamerstukken I 2003/04, 27 025 nr. A. &#13;
13. Kamerstukken I 1948/49, 873, nr. 6, p. 22–23. &#13;
14. Kamerstukken II 1951/52, 2493, nr. 6. &#13;
15. Op grond van art. 104 Wet op de bedrijfsorganisatie dient de verhouding in de verordeningen zelf te worden gere­geld. Aanwijzing als strafbaar feit kan slechts plaatsvinden ‘indien dat nodig is voor de bescherming van de door de betrokken bepaling beschermde belangen’. &#13;
16. Ingesteld ten behoeve van Hoofdproductschap Akker­bouw, Productschap Diervoeder, Productschap Granen, Zaden en Peulvruchten, Productschap Wijn, Productschap Margarine, Vetten en Oliën, Hoofdbedrijfschap Agrarische Groothandel. &#13;
17. Zie voor enkele voorbeelden www.tuchtrecht.nl LJN YK0017, LJN YK0022. &#13;
18. Zie hierover www.overheid.nl/help/tuchtrecht (juli 2013). &#13;
19. Tuchtrechtreglementen zie www.kcb.nl, www.skal.nl, www.bloembollenkeuringsdienst.nl. &#13;
20. Zie www.kcb.nl. &#13;
21. KCB Jaarverslag 2012, p. 31. &#13;
22. Er waren reeds gesprekken gaande over het samenvoegen van de organisaties van de tuchtgerechten akkerbouw en de tuchtgerechten van de dierlijke schappen. &#13;
</legacyfootnotes><footnotes><footnote/></footnotes><auteurs>prof. mr. D.W. Bruil en mr. W.M.A.K. Parmet&#13;
</auteurs><published>2013-06-01 00:00:00</published><modified>2013-06-01 00:00:00</modified><editiondate>2013-06-01</editiondate><htmlpath>https://denhollander.info/artikel/10611</htmlpath></article>
</articles></edition>
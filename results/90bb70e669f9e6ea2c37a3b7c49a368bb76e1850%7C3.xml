<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1993</searchword><id>6073</id><udhid>UDH:TvAR/6073</udhid><titel>Pacht en (schade)vergoeding bij overdracht van melkquotum. Een juridische en bedrijfseconomische benadering van de verhouding pachter-verpachter</titel><searchwords><searchword>TvAR 2/1993</searchword><searchword>UDH:TvAR/6073</searchword></searchwords><attachments><attachment><name>1993_nr 2_Artikel_Tolner.pdf</name><extention>pdf</extention><url>https://denhollander.info/download/5882/ci</url></attachment></attachments><inleiding>1. INLEIDING&#13;
De verdeling van het melkquotum is al jarenlang een twistpunt tussen verpachters en&#13;
pachters. In dit artikel wil ik één aspect van deze problematiek belichten: de verdeling&#13;
van de waarde van het melkquotum bij het einde van een pachtverhouding. Buiten beschouwing&#13;
blijft de discussie over de vraag wie eigenaar van het quotum wordt of zou&#13;
moeten worden, hoewel daar veel over te zeggen zou zijn. De Beschikking superheffing&#13;
1988 bevat een regeling voor de overgang van quotum in de art. 19 en 19a. Een verdeling&#13;
van de waarde van het melkquotum doet zich voor in vier situaties: a. Einde pacht&#13;
Bij beëindiging van een pachtverhouding gaat het quotum in beginsel over naar de verpachter.&#13;
Daar staat tegenover dat de verpachter een vergoeding moet betalen aan de pachter.&#13;
Volgens vaste rechtspraak heeft de pachter bij verlies van quotum, naar redelijkheid&#13;
en billijkheid in beginsel recht op de helft van de verkeerswaarde van dat quotum. De&#13;
standaardmotivering van het Hof luidt, dat 'enerzijds de verpachter de grond waarop de&#13;
melkproduktie kon plaatsvinden ter beschikking heeft gesteld en anderzijds de pachter die&#13;
melkproduktie - waarvoor het melkquotum werd verleend - tot stand heeft gebracht'. Het&#13;
Hof overweegt daarbij dan dat het de helft van de waarde 'in de gegeven omstandigheden'&#13;
als 'een redelijke vergoeding' beschouwt.&#13;
b. Vervreemding van quotum door de pachter&#13;
Als de pachter via eigen grond het melkquotum van de gepachte grond (mee)verkoopt,&#13;
wordt dat door de rechter beschouwd als handelen in strijd met art. 25 Pachtwet. Aangezien&#13;
het quotum niet alsnog aan de verpachter kan worden geleverd, zal de pachter schadevergoeding&#13;
moeten betalen uit hoofde van wanprestatie. Deze schadevergoeding wordt&#13;
eveneens 'naar redelijkheid en billijkheid' vastgesteld op de helft van de verkeerswaarde&#13;
(op het moment van de wanprestatie). c. Gebruik maken van het voorkeursrecht&#13;
Als de verpachter op grond van het voorkeursrecht (art. 56d Pachtwet) de grond verkoopt&#13;
aan de pachter, eindigt de pachtovereenkomst door vermenging. In de getaxeerde waarde&#13;
als bedoeld in art. 56c en d, eerste lid, is volgens vaste jurisprudentie van de Centrale&#13;
Grondkamer niet begrepen de waarde van het desbetreffende melkquotum. In de zaak&#13;
Tromp/Folkertsma overweegt het Hof dat het onredelijk en onbillijk zou zijn dat aan de&#13;
verpachter die onder het voorkeursrecht verkoopt aan de pachter, de waarde van het&#13;
melkquotum geheel zou ontgaan. Ook hier heeft de verpachter immers de grond beschikbaar&#13;
gesteld ten behoeve van het melkveebedrijf en het daarmee samenhangende quotum.&#13;
De redelijkheid en de billijkheid brengen mee dat partijen een overeenkomst sluiten omtrent&#13;
een vergoeding voor het met het verpachte samenhangende melkquotum. Weigert de&#13;
pachter dat, dan kan dat een tekortkoming als bedoeld in art. 6 : 74 BW opleveren. Voor&#13;
de hoogte van de vergoeding wordt door het Hof als leidraad genomen wat derden bereid&#13;
zouden zijn voor het quotum te betalen. De slotsom luidt dat een kopende derde voor zijn&#13;
latente aanspraak op het melkquotum - tegen vergoeding van in beginsel de helft van de&#13;
waarde daarvan aan de afgaande verpachter - aan de verkopende verpachter niet méér zal&#13;
willen betalen dan hooguit 1/4 gedeelte van bedoelde waarde.&#13;
d. Onteigening&#13;
Bij onteigening krijgt men eveneens te maken met de verdeling van de waarde van het&#13;
melkquotum tussen verpachter en pachter. In de praktijk vormt dit nogal eens een probleem,&#13;
vooral wanneer de pachter het melkquotum wil behouden maar daarvoor aan de&#13;
verpachter geen vergoeding wil betalen. De overheid wil meestal het quotum niet overnemen&#13;
(tegen betaling), want ze kan er niets mee. Merkwaardig genoeg is er, voor zover mij&#13;
bekend, nog geen jurisprudentie op dit punt. </inleiding><content>2. PROBLEEMSTELLING&#13;
In de EG-Verordening en in de nationale Beschikking superheffing ontbreekt elke aanwijzing&#13;
voor de verdeling van de waarde van het quotum. In de Nederlandse jurisprudentie&#13;
doet, een enkel geval uitgezonderd, een fifty-fifty-verdeling van de waarde opgeld. De&#13;
motivering daarvoor is in het algemeen buitengewoon summier. In het jubileumboek&#13;
'Met grond verbonden' (Kluwer Deventer 1991) merkt E.Y. Le Blanc in zijn bijdrage&#13;
'Het voorkeursrecht van de pachter en superheffing' op p. 28 op: 'Tot nu toe heeft het&#13;
Pachthof in haar gepubliceerde arresten bepaald dat de vergoeding de helft van de waarde&#13;
van het betrokken melkquotum dient te belopen. Daarbij overweegt het Pachthof steevast&#13;
dat zij die vergoeding passend acht gelet op de omstandigheden van het geval. Die omstandigheden&#13;
zijn echter niet altijd gelijkluidend, zodat afwijking van die regel bepaald&#13;
mogelijk blijft' (cursivering van mij, J.T.). Heisterkamp is wel tevreden met deze vaste jurisprudentie: het geeft in elk geval een zekere&#13;
duidelijkheid. Aan de andere kant merkt De Hoog het volgende op: 'Daarnaast is&#13;
het de vraag of de verdeling 50%-50% tussen pachter en verpachter op zich redelijk is.&#13;
Met andere woorden, het staat op dit moment geenszins vast in welke verhouding de bijdrage&#13;
van de verpachter aan de melkproduktie staat ten opzichte van die van de pachter.&#13;
Ook Vugts acht een 50/50-verdeling - het Landbouwschap had voorgesteld deze verdeling&#13;
in een ministeriële richtlijn op te nemen - juridisch totaal niet onderbouwd. Ook ik&#13;
meen dat het - op zich juiste - uitgangspunt met enerzijds het ter beschikking stellen van&#13;
de grond en anderzijds het tot stand brengen van de melkproduktie nauwelijks als motief&#13;
kan dienen om te komen tot een concretisering c.q. kwantificering op precies 50% van de&#13;
waarde aan beide zijden. In dit artikel staat centraal de vraag: hoe kan worden gekomen&#13;
tot een onderbouwing van de verdeling van de waarde van het melkquotum? De redelijkheid&#13;
en de billijkheid vergen een verdeling die recht doet aan de inbreng van beide partijen&#13;
bij het totstandkomen van het melkquotum. De vraag is dan vervolgens: hoe kan die&#13;
inbreng worden bepaald?&#13;
3. IN AANMERKING TE NEMEN FACTOREN&#13;
De bestaande jurisprudentie geeft weliswaar geen kwantitatieve onderbouwing voor de&#13;
50/50 waardeverdeling, maar geeft wel enig kwalitatief houvast omtrent de in aanmerking&#13;
te nemen factoren.&#13;
In de eerste plaats is er het bekende arrest Wachauf/Bondsrepubliek Duitsland , waarin&#13;
het Hof onder meer een uitspraak doet over de bescherming van de grondrechten van&#13;
de pachter, die de rechter moet behoeden, en die zijn vastgelegd in EG-overeenkomsten&#13;
en in de volkenrechtelijke verdragen over de bescherming van de rechten van de mens.&#13;
Dit betekent, dat een regeling, die er toe zou leiden, dat de pachter na afloop van de&#13;
pachtovereenkomst zonder schadevergoeding voor de vruchten van zijn arbeid en de in&#13;
het verpachte gedane investeringen, met de eisen van bescherming van de grondrechten&#13;
van de EG-rechtsorde onverenigbaar zou zijn (rechtsoverweging 19). In rechtsoverweging&#13;
21 stelt het Hof, dat de pachter een vergoeding kan ontvangen op basis van het gehele&#13;
of een deel van het melkquotum, wanneer de omvang van zijn bijdrage aan de opbouw&#13;
van de melkveehouderij in het bedrijf dit rechtvaardigt. Ik beklemtoon hier even, dat het&#13;
Hof van Justitie hier spreekt van de vruchten van de arbeid en de investeringen van de&#13;
pachter (door mij in de tekst gecursiveerd, J.T.). M. van der Velde en H.C.A. Walda constateren&#13;
in hun commentaar: 'In het arrest zoekt men tevergeefs enig aanknopingspunt&#13;
voor de beantwoording van de vraag hoe de omvang van de bijdrage van de pachter aan de opbouw van de melkveehouderij in het bedrijf moet worden vastgesteld. Het Hof geeft&#13;
in dit arrest zo geen concretisering van het grondrecht dat de pachter de vruchten van zijn&#13;
arbeid niet zonder schadevergoeding ontnomen kunnen worden. Juist omdat de fundamentele&#13;
rechten in het geding zijn, had men enige richtlijnen mogen verwachten.' Ik kan&#13;
daarmee instemmen, maar merk op, dat wel de factoren arbeid en investeringen genoemd&#13;
worden als in aanmerking te nemen factoren. Ook merk ik nog op, dat 'schadevergoeding'&#13;
ook gelezen kan worden als 'verdeling' van de waarde van het melkquotum tussen&#13;
pachter en verpachter', al naar de aard van de zaak of procedure waarover het gaat.&#13;
Ook in de Nederlandse jurisprudentie zijn wel enige aanknopingspunten te vinden. In&#13;
de zaak Bruurs/Jansen overweegt het hof o.m.: 'dat appellant (de verpachter, J.T.) aan&#13;
geïntimeerden indertijd land ter beschikking heeft gesteld waarmee geïntimeerden die&#13;
melkproduktie mede konden verwezenlijken en dat geïntimeerden die melkproduktie ook&#13;
door inspanningen en investeringen gedurende een lange periode aan hun kant hebben&#13;
verwezenlijkt. De ter beschikking stelling van het land door appellant en de inspanningen&#13;
en investeringen vanwege geïntimeerden hebben geleid tot de toekenning van het ook met&#13;
het land in geschil verband houdende melkquotum van een behoorlijke omvang' (cursivering&#13;
van mij, J.T.).&#13;
Een ander voorbeeld vinden we in de zaak Hemminga/Kyra Livia Gravin de Marchant et&#13;
d'Ansembourg c.s. De motivering is dezelfde: 'De ter beschikking stelling van het land&#13;
door de verpachtsters en de inspanningen en investeringen gedurende een lange periode&#13;
vanwege de pachter hebben geleid tot toekenning van het met dat land verband houdende&#13;
quotum.'&#13;
Het betrof een geval, waarin de pachter (Hemminga) het quotum had vervreemd. Het&#13;
hof vervolgt dan ook: 'Onder de omstandigheden van het geval acht het hof billijk, dat&#13;
Hemminga de verpachtsters een vergoeding betaalt, ten bedrage van de helft van de waarde&#13;
van het melkquotum, geldend in de streek ten tijde van de wanprestatie.' De schadevergoeding&#13;
bedroeg voor ruim 220 300 kg quotum ƒ 264 397 (gevraagd ƒ1216 000).&#13;
Opgemerkt zij weer, dat ook het Pachthof hier niet komt tot een onderbouwing van de&#13;
50%.&#13;
Ten slotte nog het arrest Tromp/Folkertsma van 20 juli 1992 dat verkoop onder het voorkeursrecht&#13;
betrof. Over het quotum wordt gesteld: 'Het betreft hier een vermogensrecht&#13;
dat de pachter enerzijds dankzij zijn inspanningen en investeringen als melkveehouder&#13;
maar anderzijds ook dankzij het feit dat de verpachter hem het verpachte, waarop het&#13;
melkveebedrijf (mede) wordt uitgeoefend, ter beschikking heeft gesteld (cursiveringen&#13;
van mij, J.T.), heeft verwezenlijkt'.&#13;
Volgens de hiervoor aangegeven jurisprudentie hebben zowel pachter als verpachter bijgedragen&#13;
aan het quotum. Voor de verpachter gaat het daarbij om het ter beschikking&#13;
stellen van het verpachte, dus van de grond en eventueel de bedrijfsgebouwen, en voor de&#13;
pachter om zijn inspanningen en investeringen als melkveehouder om het quotum te verwezenlijken&#13;
en in stand te houden. In het arrest Wachauf is dit laatste nog omschreven als&#13;
arbeid en investeringen. De pachter komt hiervoor onder omstandigheden een vergoeding toe mede ter bescherming van zijn grondrechten op de vruchten van zijn arbeid en investeringen.&#13;
Hiermee is de juridische basis voor de afweging der wederzijdse bijdrage in ontstaan en&#13;
handhaving van het quotum gegeven; we kunnen ook zeggen de wederzijdse 'inspanningen'.&#13;
Genoemde factoren zijn in principe bedrijfseconomische gegevens en deze zijn&#13;
kwantificeerbaar en zelfs in concrete geldbedragen uit te drukken. Dat zal in de volgende&#13;
paragraaf gebeuren.&#13;
4. BEDRIJFSECONOMISCHE UITWERKING&#13;
4.1. Factorkosten en non-factorkosten&#13;
Uit bovengenoemde jurisprudentie vloeien de in aanmerking te nemen factoren voort. De&#13;
verpachter stelt de grond en eventueel bedrijfsgebouwen beschikbaar. De bijdrage van de&#13;
pachter bestaat uit de grond (de pachtsom), de investeringen in de dode en levende have&#13;
(machines, werktuigen en vee) en eventueel in de gebouwen (of een deel daarvan) en de&#13;
eigen arbeid inclusief het management (de bedrijfsleiding, niet de bedrijfsvoering als ondernemer).&#13;
In de bedrijfseconomische terminologie gaat het dus om de, factor-kosten, in&#13;
wezen voortkomende uit de aloude trits van primaire economische produktiefactoren&#13;
grond, arbeid en kapitaal. Men zou de factorkosten ook de eigen vaste inspanning voor&#13;
langere termijn, uitgedrukt per jaar, kunnen noemen.&#13;
De non-factorkosten blijven buiten beschouwing, m.i. ook in de genoemde jurisprudentie.&#13;
Dat de non-factorkosten, waarvan bemesting, krachtvoederaankoop, e.d. wel de&#13;
belangrijkste zijn niet worden meegewogen, baseer ik vooral op het feit dat ze geen primaire,&#13;
vaste produktiefactoren zijn en dat ze in hoofdzaak met de bedrijfsvoering van de&#13;
pachter te maken hebben, zodat ze veeleer met de jaarlijkse produktie en het financieel&#13;
resultaat zijn verbonden dan met de factor quotum als bedrijfsmiddel en vermogensrecht.&#13;
Ze worden ook grotendeels voor de jaarlijkse produktie naar het inzicht en de behoefte&#13;
van de pachter ingekocht, verbruikt en (hopelijk) terugverdiend. Zouden we ze meerekenen&#13;
dan zou de werkelijke verhouding tussen de inspanningen van verpachter en pachter&#13;
worden scheefgetrokken, uit haar evenwicht gebracht, en zou een zeer subjectieve factor&#13;
worden ingevoerd, blijvend afhankelijk van de individuele ondernemer en per jaar wisselend,&#13;
en dat heeft niet direct te maken met de objectieve onderlinge verhouding van pachter&#13;
en verpachter. De persoonlijke prestatie komt wel en terecht tot uiting wanneer de&#13;
onderlinge verhouding in het recht op de quotumwaarde wordt berekend. De factorkosten&#13;
zijn de spiegel van de eigen inspanning en investering voor het quotum van de verpachter&#13;
en de pachter, en dit levert een juist gefundeerde verdeling van de waarde van het quotum&#13;
tussen verpachter en pachter bij het einde van de pacht of het vervreemden van het quotum.&#13;
Men kan zich wel afvragen of de factorkosten geheel aan het quotum zijn toe te rekenen.&#13;
In principe is het antwoord bevestigend voor de zuivere melkveebedrijven; de inkomstenpost&#13;
buiten de melk - omzet en aanwas - is een nevenprodukt en ook integrerend&#13;
deel van de melkveehouderij. Bovendien geldt dit zowel voor de pachter als de verpachter,&#13;
zodat de onderlinge verhouding niet of nauwelijks wordt beïnvloed. Bij het houden van mestvee e.d., met bij voorbeeld extra stalruimte, kan het natuurlijk anders liggen; dat&#13;
kan een deskundige vrij eenvoudig door taxatie oplossen. Bij een gemengd bedrijf, waar&#13;
ook gewassen worden geteeld die niet in betrekking staan tot de melkwinning, zal men de&#13;
zaak moeten berekenen naar evenredigheid van de voor elk doel gebruikte oppervlakte,&#13;
waarbij de oppervlakte voedergewassen (maïs, voederbieten, raaigras e.d.), die in het&#13;
zelfde bedrijf worden vervoederd, natuurlijk wel aan het quotum moeten worden toegerekend.&#13;
Een terzakekundige zal dit zonder al te grote moeilijkheden aan de hand van de registratie&#13;
en mei-inventarisatie, bouwplan en boekhouding kunnen vaststellen.&#13;
Nog een opmerking over de pachtsom. Bij de inspanningen van de verpachter is deze&#13;
niet relevant als wegingsfactor; die weging vindt plaats met behulp van de reële rente van&#13;
het geïnvesteerde kapitaal in de grond en de rekenrente voor de gebouwen wanneer deze&#13;
ook van de verpachter zijn. Hierbij wordt ook uitgegaan van de vrije waarde van de&#13;
grond, zodat het gaat om de inspanning, waarvoor ook een alternatieve aanwending mogelijk&#13;
is. Dit is een zuivere weging van de inspanning en de rechten van de verpachter.&#13;
Bij de pachter echter vindt men bij de factorkosten wel de pachtsom, namelijk als kosten&#13;
van de factor grond voor de pachter, dus als deel van zijn eigen, vaste inspanningen.&#13;
4.2. De factorkosten: algemene regels&#13;
We staan dus nu voor het probleem in de eerste plaats de factorkosten voor pachter en&#13;
verpachter vast te stellen. De instantie, die hiervoor over de meeste gegevens beschikt, is&#13;
het Landbouw Economisch Instituut (LEI-DLO). Achter dit artikel is een publikatie van&#13;
het LEI te vinden over de factorkosten voor de melkveehouderij. Hiermee is een objectieve&#13;
bron van noodzakelijke informatie geschapen; in het vervolg van dit artikel wordt&#13;
daarvan gebruik gemaakt. Deze LEI-gegevens kunnen natuurlijk jaarlijks worden geactualiseerd&#13;
en eventueel door taxatie of anderszins worden aangepast aan de plaatselijke&#13;
omstandigheden en eventueel de omstandigheden van het geval. De door het LEI gegeven&#13;
rekenregels zijn daarbij een waardevol hulpmiddel, waarmee zeker terzakekundigen goed&#13;
uit de voeten kunnen. Er komen soms afwijkende verhoudingen in de inspanningen van&#13;
pachter en verpachter voor; die kunnen op deze wijze ook opgespoord, gewogen en toegerekend&#13;
worden.&#13;
In genoemd artikel zitten een aantal rekenregels die ik hier kort op een rij zet:&#13;
- arbeid; CAO-loon gezin. Voor management wordt ca. ƒ 8000 toegevoegd, zijnde 10%&#13;
van de factor arbeid van de boer zelf, die ± 2.600 uur per jaar maakt;&#13;
- werktuigen; vervangingswaarde d.i. kostprijs nu minus de afschrijving naar gebruikte&#13;
jaren; het afschrijvingspercentage is af te leiden uit de LEI-publikatie (voor uniformiteit&#13;
en objectiviteit); de gevonden waarde wordt verwerkt met de rekenrente (deze hangt af&#13;
van de rentestand en is momenteel ± 7,5%) die ook aan de LEI-publikatie kan worden&#13;
ontleend;&#13;
- werk door derden; 45% van de loonwerkkosten wordt als arbeid gerekend en dus bij de&#13;
factorkosten geteld; - grond; voor de eigenaar wordt de huidige vrije waarde getaxeerd; hiervan wordt 4% als&#13;
factorkosten gerekend. Dit bedrag wordt verhoogd met bij voorbeeld de jaarlijkse kosten&#13;
voor polderlasten, drainage en ruilverkavelingsrente. Voor de pachter wordt de totale&#13;
pachtprijs voor de grond (voor zover dienstig aan de melkveehouderij inclusief jongvee,&#13;
en in gebruik voor eigen voedergewassen als maïs, groenvoeders, voederbieten e.d.) tot&#13;
de factorkosten gerekend; zijn de gebouwen van de verpachter, dan wordt met de pacht&#13;
prijs inclusief gebouwen gerekend, omgerekend met de gebruikte oppervlakte cultuur&#13;
grond. Voor de pachter worden eventueel de drainagekosten, polderlasten en&#13;
ruilverkavelingsrente bijgeteld, voor zover ze niet in de pachtprijs zijn verwerkt;&#13;
- gebouwen; voor de eigeaaar (verpachter of pachter) geldt de vervangingswaarde, als&#13;
voren aangegeven, met een afschrijving voor de meeste naar 5% per jaar; rekenrente als&#13;
bij werktuigen;&#13;
- overige; de veestapel wordt getaxeerd naar de huidige marktwaarde (mestvee niet mee&#13;
gerekend, evenmin als varkens, schapen, paarden, e.d.); rekenrente als bij werktuigen.&#13;
Bij elkaar opgeteld resulteren de factorkosten van verpachter en pachter, en daarmee kan&#13;
dan de onderlinge verhouding der inspanningen worden berekend. Voor streek en bedrijf&#13;
zullen in de praktijk een aantal gegeven moeten worden getaxeerd dan wel uit de boekhouding&#13;
gehaald. Daarmee kan dan ook aan de realiteit van de individuele zaak recht&#13;
worden gedaan. Enkele onderdelen vragen nog wel enige toelichting.&#13;
Voor de verpachter zijn er twee mogelijkheden, of hij is eigenaar van alleen de grond,&#13;
dan wel van grond met gebouwen. Bij de factorkosten van de pachter zit natuurlijk ook&#13;
de grond, waarvoor de pachtprijs bepalend is, en eventueel de grond met gebouwen,&#13;
waarvoor ik de pachtprijs voor gehele bedrijven heb genomen.&#13;
4.3. Grond-, pacht- en quotumprijzen&#13;
De pachtprijzen kunnen we in de praktijk van een taxatie gelijk stellen met de werkelijk&#13;
betaalde pachtprijs, in deze bespreking kunnen we ze ontlenen aan tabel 1. Eventueel&#13;
moeten hier andere vaste kosten bijgeteld worden, hetgeen ook voor de verpachter geldt&#13;
(zie hiervoor).&#13;
Tabel 1. Pachtprijzen van boerderijen, los bouwland en los grasland. In gld/ha,&#13;
in weidestreken&#13;
1989 1990&#13;
Boerderijen 740 850&#13;
Los bouwland 530 540&#13;
Los grasland 460 480&#13;
Ontleend aan LEI/CBS: Landbouwcijfers 1992.&#13;
N.B.: Gewogen pachtprijzen volgens nieuw afgesloten contracten en wijzigingscontracten. Ik ben in mijn berekeningen uitgegaan van ƒ 850 en ƒ 500 per ha. Aanpassing is uiteraard&#13;
op eenvoudige wijze mogelijk. Het zou ook mogelijk zijn eventueel bij de pachter de factorkosten&#13;
voor de grond te normeren naar 2% van de vrije waarde van de grond, zoals&#13;
door de regering is aangegeven in het nieuwe pachtnormenstelsel. Dit zou een andere objectieve&#13;
norm zijn die is vast te stellen aan de hand van een taxatie van de vrije waarde&#13;
van de grond. Dit kan ook gedaan worden in die gevallen waarin de werkelijke pachtsom&#13;
geen uitsluitsel geeft, bij voorbeeld in verband met de beheersvergoeding in reservaatsen&#13;
beheersgebieden, voor zover deze situatie zich daar zou voordoen.&#13;
Voor de quotum-prijzen gelden volgens de jurisprudentie de door de minister van Landbouw&#13;
tweemaal per jaar aan de Tweede Kamer doorgegeven prijzen voor de desbetreffende&#13;
periode. Deze worden opgesteld door de Directie Beheer Landbouwgronden (DBL)&#13;
en gepubliceerd door het Ministerie. Een voorbeeld moge een en ander verduidelijken;&#13;
zie tabel 2. Het zal opvallen, dat soms geen of onvoldoende gegevens beschikbaar zijn.&#13;
Dan is de enige oplossing dat de taxateur de prijs vaststelt, na overleg met beide partijen,&#13;
die zeker beide hun belangen naar voren zullen brengen. Het kan in de praktijk natuurlijk&#13;
ook, misschien vaak, gebeuren dat de statistieken nog niet beschikbaar zijn. Tabel 2: Koopprijzen van onverpacht los grasland (in gld/ha) en melkquotum&#13;
(gld/kg) in 1990&#13;
Omschrijving Gebied Prijs&#13;
Grasland Melkquotum&#13;
Groningen N.zeekleigebied 25 500 *&#13;
Zandgebied 22 700 *&#13;
Centr.Groningen 26 700&#13;
Friesland Veengebied, 27 900 3,94&#13;
Kleigebied 31 200 4,68&#13;
Zandgebied 27 000 4,19&#13;
Drenthe Zandgebied 21 700 4,38&#13;
Overijssel N.O. Overijssel 40.800 4,79&#13;
N.W. Overijssel 32 700 3,91&#13;
Twente/S alland 52 200 4,44&#13;
Gelderland Achterhoek 51 900 5,14&#13;
Veluwe 42 300 *&#13;
Rivierengebied 39 600 *&#13;
Utrecht Weidegebied 39 100 4,27&#13;
Zandgebied 43 100 4,72&#13;
Noord-Holland Noordelijk N.H. 33 600 *&#13;
Veen-weidegebied 18 600 *&#13;
Droogmakerij en 38 100 *&#13;
Rest (kuststrook) 28 500 *&#13;
Zuid-Holland Weidegebied 41700 5,07&#13;
Z.H.eilanden 32 400&#13;
Zeeland Zeeland 31 100 *&#13;
Noord-Brabant West.kleigebied 41 800 *&#13;
Zandgebied 56 000 4,20&#13;
Rivierengebied 52 200 4,62&#13;
Limburg Noord Limburg 40 500 *&#13;
Zuid Limburg 43 400 *&#13;
* Geen of onvoldoende gegevens beschikbaar.&#13;
Bron DBL. Ontleend aan IKC: 'Kwantitatieve informatie veehouderij 1991-1992' (KWIN).&#13;
Voor de grondprijzen kan men ook bij de statistieken te rade gaan, maar deze zullen vaak&#13;
niet op tijd beschikbaar zijn. Overigens zal men ook vaak liever uitgaan van de werkelijke&#13;
vrije verkoopwaarde van de grond (in onverpachte staat) op het betreffende moment,&#13;
gezien de grote variatie in grondprijzen en de vaak plaatselijke gebondenheid daarvan.&#13;
Het is mede aan partijen om daarover te beslissen.&#13;
Bovendien hebben de quotumhoeveelheid en de grondprijs geen erg grote invloed op&#13;
de verhouding. Het LEI berekende dat een verhoging van het quotum per ha bij 12 800 kg&#13;
met 5 000 kg op het aandeel van de grondkosten in de factorkosten op eigenaars-melkveebedrijven slechts een negatieve invloed heeft van ca. -0,8%, en een verhoging van de&#13;
grondprijs van ƒ 33 400 met ƒ 10 000 per ha niet meer dan circa +2%. Een combinatie&#13;
van deze twee betekent dus slechts een verschuiving van +1,2% ten gunste van de verpachter.&#13;
Dit is dus bij een quotum van 17 800 kg/ha, een grondprijs van ƒ 43 800 per ha,&#13;
en een quotumprijs van ƒ 4,50 per kg 1,2% van (17 800 x 4,50) = ca. ƒ 950 per ha verschuiving&#13;
ten gunste van de verpachter. Dit ligt dus, gezien de grote bedragen waarover&#13;
het veelal gaat, in de marge van de spreiding en de onzekerheid die elke berekening en&#13;
taxatie bij dit soort onderwerpen in zich heeft. Bij kleine verschillen van mening over de&#13;
vrije grondprijs is de invloed daarvan op de verhouding dus te verwaarlozen, zodat het&#13;
systeem of de methode hierdoor beslist niet wordt aangetast. De verhouding wordt ook&#13;
nog voor de verpachter negatief beïnvloed door de factorkosten grond bij de pachter, die&#13;
in bovenstaande berekening niet is meegenomen.&#13;
De polderlasten variëren sterk, vanaf minder dan ƒ 20 tot meer dan ƒ 150 per ha per&#13;
jaar. In de praktijk kan men deze uit de boekhouding halen dan wel bij het waterschap opvragen.&#13;
Bij de verpachter worden ze bijgeteld, voor zover ze niet op de pachter worden&#13;
verhaald via de pachtprijs. In de nieuwe waterschapswetgeving betaalt ook de pachter&#13;
rechtstreeks waterschapslasten (ca. 50%).&#13;
De kosten van drainage, gemaakt door de eigenaar, zijn al verwerkt in de pachtprijzen.&#13;
Voor de eigenaar kunnen ze aan de factorkosten worden toegevoegd door renteberekening,&#13;
evenals voor de pachter wanneer die de drainage heeft aangelegd. De investeringskosten&#13;
bij aanleg kunnen aan de boekhouding worden ontleend. Afschrijvingen behoren&#13;
tot de non-factorkosten, hetgeen algemeen ook geldt voor onderhoud en verzekeringen.&#13;
De eventuele ruilverkavelingsrente kan bij de factorkosten grond worden bijgeteld,&#13;
voor de verpachter voor zover niet doorberekend aan de pachter, voor de pachter voor zover&#13;
niet reeds in de pachtprijs in rekening gebracht.&#13;
De polderlasten, drainage en ruilverkavelingsrente zullen geen grote invloed hebben&#13;
op de onderlinge verhouding van inspanning en investering.&#13;
4.4. Rekenvoorbeelden&#13;
Na deze inleidende beschouwingen kunnen we nu gaan rekenen met de tabellen van het&#13;
LEI, die alleen betrekking hebben op de verhouding binnen eigenaarsbedrijven, waarin&#13;
het onder meer opvalt dat de percentages zo dicht bij elkaar liggen.&#13;
We bezien als voorbeeld de situatie vanuit de cijfers van het gemiddelde in de laatste&#13;
tabel, met een grondprijs van ƒ 33 426 per ha, en een melkquotum van 12 827 kg per ha.&#13;
Volgens de berekening gaat het daar om 35,47 ha. We kunnen dan twee situaties hebben,&#13;
nl. de gebouwen zijn al of niet van de verpachter. De opstelling wordt dan: a. Inspanningen c.q. investeringen van de verpachter.&#13;
271468: 100 = 2 714,68 = 1%&#13;
47.426&#13;
2714,68 = 17,5% b. Inspanningen en investeringen van de pachter :&#13;
224 042&#13;
2714,68 = 82,5%&#13;
c. Bij een zelfde melkquotum en prijs als in A wordt dus de verdeling per ha:&#13;
voor verpachter 17,5% van ƒ 57 721,50 = ƒ 10 101&#13;
voor pachter 82,5% van ƒ 57 721,50 = ƒ 47 620&#13;
In dit geval betaalt dus de verpachter aan de pachter ƒ 47 620 per ha wanneer hij het&#13;
melkquotum overneemt.&#13;
Bij een 50/50-verdeling zouden pachter en verpachter elk de helft ofwel ƒ 28 860,75 per&#13;
ha moeten betalen dan wel ontvangen.&#13;
4.5. Conclusie&#13;
Uit het voorgaande blijkt dat een bedrijfseconomische weging van de inspanningen van&#13;
pachter en verpachter ten behoeve van het melkquotum in de praktijk sterk afwijkt van de&#13;
50/50-verdeling. Er zijn zelfs grote verschillen: voor los land komt de verhouding te liggen&#13;
in de buurt van hooguit 20% voor de verpachter en 80% voor de pachter en bij een&#13;
complete hoeve in de buurt van 27,5% tegen 72,5%. Dit toont m.i. duidelijk aan, dat kritiek&#13;
op de 50/50-verhouding onder normale omstandigheden zeer terecht is. De redelijkheid&#13;
en de billijkheid vragen derhalve een andere waarde verdeling.&#13;
5. PRAKTISCHE EN JURIDISCHE UITWERKING&#13;
5.1. De praktijk van de taxatie&#13;
Vooral juristen zullen zich afvragen of dit systeem van bepaling c.q. schatting van de&#13;
waardeverdeling van het melkquotum tussen verpachter en pachter in de praktijk goed&#13;
toepasbaar zal zijn, daar zij in het algemeen niet gewend zijn met bedrijfseconomische&#13;
gegevens te werken. Overigens valt dat nog wel mee ook, want bij vele schadegevallen&#13;
gaan zij daar toch ook met succes mee om. Om maar een paar voorbeelden te noemen:&#13;
onteigening, milieuschade, planschade, bestuurscompensatie, verzekeringsschade, enz.&#13;
Meestal worden zij daarin bijgestaan door deskundigen in schadetaxaties, die hun kennis&#13;
en expertise ter beschikking stellen; deze hebben meestal ook voldoende kennis van wet&#13;
en jurisprudentie om de taxatie met de juiste motiveringen te kunnen uitvoeren. Voor dit&#13;
laatste is dan zo nodig ook de jurist met zijn specialistische kennis beschikbaar.&#13;
Wat is er zoal aan gegevens nodig, naast de oppervlakte grond met betrekking tot de&#13;
melkveehouderij en de hoogte van het melkquotum? Hier worden ze nog eens op een rij&#13;
gezet:&#13;
- de waarde van het quotum op het juiste moment. De jurisprudentie wijst een duidelijke&#13;
en objectieve weg naar de DBL-cijfers, elk half jaar gepubliceerd door de minister van&#13;
LNV. Voor zover niet beschikbaar, kan de deskundige ze uit eigen kennis en ervaring afleiden,&#13;
zoals ook bij voorbeeld de deskundigen bij onteigening dat met vele, nodige gegevens doen. (In de nieuwe situatie zullen alleen de globale, landelijke cijfers van de DBL&#13;
beschikbaar zijn.);&#13;
- het melkquotum is bekend op de boerderij en te controleren op de registratieformulie&#13;
ren;&#13;
- de oppervlakte grond met betrekking tot de melkveehouderij is bekend uit de jaarlijkse,&#13;
verplichte registratie en uit de meitelling;&#13;
- de factorkosten van zowel verpachter als pachter zijn te vinden in de LEI-publikatie,&#13;
alsmede vast te stellen door toepassing van de daarin gegeven rekenregels. Deze kosten&#13;
kunnen jaarlijks door het LEI geactualiseerd worden; ze vormen een objectieve bron van&#13;
gegevens. Voor zover deze gegevens voor individuele gevallen tekortschieten, kunnen ze&#13;
door een deskundige worden vastgesteld aan de hand van de bedrijfsgegevens en de&#13;
boekhouding. Ook de deskundige is gewend objectief te werken en onbepaalde zaken be&#13;
hoorlijk trefzeker te schatten. Het gaat bij deze kwestie van bepaling van de onderlinge&#13;
inspanningsverhouding ook niet om de laatste gulden, gelijk we dat ook kennen bij ande&#13;
re schadebepalingen, waar soms zelfs met vrij grove ficties wordt gewerkt, zonder dat&#13;
daartegen onoverkomelijke bezwaren bestaan;&#13;
- zodra al deze gegevens bij elkaar zijn gezet en de onderlinge waardeverdeling is vastge&#13;
steld kan de schadevergoeding eenvoudig worden berekend.&#13;
Door deskundigen is het systeem - ik zou het het factorkostensysteem (of -methode) willen&#13;
noemen - vrij eenvoudig toepasbaar en ruim voldoende objectief. Bovendien is het&#13;
vrij eenvoudig aan te passen aan c.q. toe te passen op plaatselijke of bedrijfs-omstandigheden&#13;
en -gegevens. Ook partijen kunnen dit, eventueel met medewerking van een deskundige,&#13;
maar dat laatste mag geen bezwaar zijn evenmin als bijvoorbeeld bij&#13;
onteigening, aangezien het meestal zal gaan om (behoorlijk) grote financiële belangen.&#13;
5.2. Toepassing bij koop onder voorkeursrecht&#13;
De vraag komt op of de factorkosten-methode ook toegepast kan worden, wanneer de&#13;
pachter de grond koopt van de verpachter onder het voorkeursrecht. De situatie dus zoals&#13;
aan de orde was in het arrest Tromp/Folkertsma, waarin werd aangegeven dat een derde&#13;
ten hoogste één kwart van de waarde van het quotum zou willen vergoeden.&#13;
Stel een quotumprijs van ƒ 4 per kg; verkoop van 1 ha los land, 20 000 kg melk, 4%&#13;
vet. Stel verder: uit de factorkostenberekening blijkt dat de verpachter recht heeft op&#13;
17,5% van de quotumwaarde bij verkoop zonder voorkeursrecht. Wat zou een derde die&#13;
het koopt, in plaats van de pachter, bereid zijn te betalen voor het quotum? Op grond van&#13;
art. 43, eerste en tweede lid, Pachtwet, kan die derde op zijn vroegst pas over ruim zes&#13;
jaar over het quotum beschikken. Het quotum heeft een waarde van ƒ 80 000; de 17,5%&#13;
die door de verpachter geleverd wordt is ƒ 14 000. Zes jaar wachten, zonder produktie&#13;
kost de (derde) koper bij een rente van 7,5% circa ƒ 4940 ofwel ongeveer 35% van de&#13;
deelwaarde. Hij zal dus hoogstens 65% van die deelwaarde willen betalen, want hij loopt&#13;
ook nog eens het risico dat hij de grond ook over zes jaar nog niet in gebruik krijgt, of dat de superheffing is verdwenen of vervangen. De koper zal dus maximaal 65% van 17,5%&#13;
= 11,38% van de gehele waarde van het quotum willen betalen. In verband met de genoemde&#13;
risico's kan dit gerust afgerond worden naar 10% ofwel ƒ 0,40 per kg of ƒ 8000&#13;
per ha.&#13;
Naar mijn mening is ook in deze situatie de factorkosten-methode goed bruikbaar en&#13;
leidt deze tot realistische uitkomsten. Tevens blijkt dat het voor de verpachter niet bijzonder&#13;
lucratief is om de grond met het quotum aan de pachter aan te bieden, teneinde de&#13;
quotum in geld om te zetten (waarvoor sommigen vrezen). Voor de pachter zal het bij de&#13;
aangegeven verhoudingen geen grote problemen oproepen. Dat aan de andere kant pachters&#13;
de pacht zouden willen beëindigen om het quotum in geldt om te zetten, is voor de&#13;
verpachter niet erg bezwaarlijk. Deze kan het quotum immers op elk moment voor de&#13;
volle waarde aan een nieuwe pachter verkopen. Op dit vlak speelt zich juist de quotumhandel&#13;
af, ook op grote afstand. Ik denk dat het factorkosten-systeem in dit opzicht veel&#13;
problemen voorkomt c.q. oplost.&#13;
5.3. Toepassing bij onteigeningen&#13;
Er kunnen zich bij onteigening diverse mogelijkheden voordoen:&#13;
a. Bij volledige liquidatie, zonder verplaatsing, gaat het quotum verloren. De overheid zal&#13;
dit moeten betalen, aangezien het verlies een rechtstreeks en noodzakelijk gevolg van de&#13;
onteigening is (art. 40 Ow.). In principe kan de waarde van het melkquotum dan volgens&#13;
de factorkosten-methode tussen verpachter en pachter worden verdeeld.&#13;
Bij de verpachter is er echter een complicatie, af te leiden uit het arrest T. van den&#13;
Broek/Amsterdam , waardoor het mogelijk is dat de waarde van de grond agrarisch plus&#13;
de waarde van het quotum samen lager zijn dan de (aangeboden) bouwgrondprijs, waardoor&#13;
de waarde van het melkquotum 'in de grond(prijs) wegzakt', zodat de verpachter alleen&#13;
de bouwgrondprijs in verpachte staat ontvangt (dit zelfde doet zich ook vaak voor bij&#13;
bedrijfsgebouwen en bij liquidatieverlies op dode en levende inventaris).&#13;
Een rekenvoorbeeld ter verduidelijking. Stel een grondprijs van ƒ 40 000 per ha agrarisch&#13;
(ofwel ƒ 4 per m2); quotumprijs ƒ 4 per kg bij 20 000 kg per ha, dit is ƒ 8 per m2.&#13;
Stel verder, dat volgens de factorkosten de verpachter recht heeft op 20%, dit is ƒ 1,60&#13;
per m2. Samen voor de verpachter dus agrarisch ƒ 5,60 per m2. Bij een bouwgrondprijs&#13;
van zeg f 7 tot f 20 per m2 en meer, zoals tegenwoordig gebruikelijk, is er dus geen&#13;
plaats meer voor betaling van het liquidatieverlies op het melkquotum. De pachter ontvangt&#13;
in dit geval 80% van de waarde van het quotum plus inkomensschade e.d., waarop&#13;
rente van vrijkomend kapitaal uit het quotum in mindering wordt gebracht.&#13;
b. De pachter heeft eigendom en pacht; alleen alle pachtgrond wordt onteigend. De pach&#13;
ter 'dikt' het quotum in op de eigen grond, waarvoor hij een vergoeding schuldig is aan&#13;
de verpachter. Dit was al een potentiële claim van de verpachter, die nu 'vervroegd' be&#13;
taald moet worden. Hoeveel vervroegd is niet bekend, gezien het continuatierecht (art. 36&#13;
Pw) en het indeplaatsstellingsrecht (art. 49 Pw) van de pachter, terwijl ook niet bekend is wanneer de regeling superheffing eindigt (voorlopig in elk geval niet voor het jaar 2000).&#13;
Dit betekent voor de pachter dus renteverlies over de waarde, te kapitaliseren met de factor&#13;
8 bij los land.&#13;
Stel, dat het gaat om 1 ha los land met 20 000 kg melkquotum van ƒ 4 per kg. De&#13;
waarde van het quotum is ƒ 80 000. Stel, dat de factorkostenmethode uitwijst, dat de verpachter&#13;
recht heeft op 20% van de quotumwaarde, dat is ƒ 16 000. Dit dient de pachter&#13;
aan de verpachter te vergoeden, en daarvoor wordt hij dan volledig eigenaar van het quotum.&#13;
Hij, de pachter, moet dit echter vervroegd betalen; bij een rekenrente van 7,5% kost&#13;
hem dit per jaar 7,5% van ƒ 16 000 = ƒ 1200. De onteigenaar moet hem dit gekapitaliseerd&#13;
met de factor 8 vergoeden, dit is ƒ 9600 voor 1 ha (naast de inkomensschade) als&#13;
zijnde schade, die zonder de (minnelijke) onteigening niet zou zijn ontstaan.&#13;
De waardeverdeling heeft dus ook grote invloed op de schadevergoeding bij onteigening.&#13;
Het is de vraag, of dit geheel tot de praktijk is doorgedrongen. De factorkosten-methode&#13;
wijst hier wel de weg, naast de regels voor onteigening.&#13;
c. De pachter 'dikt' het quotum in op grond van een andere verpachter. Hier past de rede&#13;
nering als onder b., met deze opmerking, dat die verpachter daarmee geen rechten ver&#13;
krijgt op dat quotum (waaraan hij geen bijdrage heeft geleverd). Men moet dit wel&#13;
nauwkeurig vastleggen en de andere verpachter ervan in kennis stellen.&#13;
d. Het bedrijf wordt geheel of grotendeels onteigend, en de pachter zet het elders voort.&#13;
Bij voorbeeld hij koopt elders, onder toepassing van het arrest Hellings/Schijndel. 17 Hij&#13;
zal meestal het quotum willen meenemen, waarvoor hij de verpachter een vergoeding&#13;
moet betalen, te berekenen met de factorkosten-methode. Koopt hij het bedrijf, dan geldt&#13;
volledig de redenering onder b; pacht hij het dan moet c worden toegevoegd. Er ontstaat&#13;
nog een financiële complicatie wanneer op het vervangende bedrijf ook nog quotum aan&#13;
wezig is dat moet worden meegekocht. Deze waarde zal in de zogenaamde financierings&#13;
schade moeten worden meegenomen door de onteigenaar; jurisprudentie ontbreekt echter,&#13;
maar het is wel een rechtstreeks en noodzakelijk gevolg van de onteigening, want dat bedrijf&#13;
is niet zonder het quotum over te nemen. De quotumprijs zal in dit geval ook de re&#13;
ële koopprijs zijn, en niet die vastgesteld volgens de pachtrechtspraak; we spreken hier&#13;
over het onteigeningsrecht, dat in dit geval dus tamelijk ingewikkeld wordt, waarbij des&#13;
kundige bijstand niet kan worden gemist, inclusief het fiscale advies. Het gaat vaak om&#13;
grote bedragen.&#13;
e. De pachter heeft voorkeursrecht, maar dat speelt hier niet, want volgens art. 56j Pw&#13;
vervalt dit recht wanneer het verpachte ligt in een geldend bestemmingsplan met een an&#13;
dere dan landbouwkundige bestemming. Het probleem van het 'ten hoogste 1/4 van de&#13;
quotumwaarde' doet zich bij onteigening niet voor. Hier gelden gewoon de regels zoals&#13;
in het voorgaande gegeven.&#13;
Het blijkt, dat we in de onteigening een goed voorbeeld vinden van een nuttige en heldere&#13;
toepassing van de factorkosten-methode, zij het dat van de taxateur-deskundige de nodige vakkennis geëist wordt en dat van het betreffende bedrijf veel gegevens moeten worden&#13;
verzameld. Maar het gaat ook om grote belangen.&#13;
5.4. Juridische vormgeving&#13;
Van belang is dat de factorkosten-methode op een of andere manier juridisch vorm wordt&#13;
gegeven. In eerste instantie kan het systeem worden 'opgepakt' door de rechterlijke&#13;
macht en worden vastgelegd in de jurisprudentie voor een aantal gevarieerde gevallen.&#13;
Verder zou het denkbaar zijn dat in de EG-verordening en de Beschikking superheffing&#13;
enige overeenkomstige regels zouden worden opgenomen over de waardeverdeling&#13;
tussen verpachter en pachter bij afloop van de pacht en bij de hiervoor aangeduide wanprestatie.&#13;
Dit zou ook de taak van de rechters en hun deskundigen verlichten, al hebben&#13;
we in Nederland niet te klagen over uniformiteit in deze rechtspraak. Maar het is toch eigenlijk&#13;
onbegrijpelijk, dat we op dit rechtsgebied alleen maar over rechtersrecht kunnen&#13;
beschikken.&#13;
Het systeem is in principe ook vast te leggen in pachtovereenkomsten, waarbij de&#13;
grondkamer de juistheid kan controleren, maar beter en eigenlijk eenvoudiger is het vastleggen&#13;
in regelgeving die niet te detaillistisch mag zijn, en jurisprudentie die kan zorgen&#13;
voor interpretatie, detailbehandeling en oplossing van onvoorzienbare problemen, waar&#13;
de ervaring heeft geleerd dat onze rechterlijke macht daarin zeer bekwaam is.&#13;
6. SLOTCONCLUSIE&#13;
Mijn conclusie is dat de 50/50-regeling, zoals die thans in de rechtspraak wordt aangehangen,&#13;
niet de werkelijke verhouding weergeeft tussen de inspanningen en investeringen&#13;
van enerzijds de pachter en anderzijds de verpachter ten behoeve van de totstandbrenging&#13;
en instandhouding van het melkquotum. De bij die inbreng in aanmerking te nemen factoren,&#13;
zoals die ook in de rechtspraak naar voren komen, kunnen bedrijfseconomisch vertaald&#13;
worden. Daardoor is een verdeling van de waarde van het quotum mogelijk op basis&#13;
van de factorkosten. Dit geeft een juiste feitelijke invulling van de begrippen redelijkheid&#13;
en billijkheid, die de grondslag voor de verdeling vormen. Het factorkostensysteem is uitermate&#13;
goed in de maatschappelijke praktijk toe te passen wanneer voldoende deskundigheid&#13;
wordt ingeschakeld. Regelgeving in de EG en nationaal, en jurisprudentie zijn&#13;
belangrijk voor een goede, objectieve toepassing. Het factorkosten-systeem op zichzelf&#13;
biedt ruim voldoende mogelijkheden voor objectiviteit in die toepassing en is zeer goed te&#13;
gebruiken in de praktijk zonder verstoring van de reële verhouding tussen verpachter en&#13;
pachter.</content><legacyfootnotes>1. Zie daarover A.H.T. Heisterkamp, De overgang van melkquota anno 1992, Agr R juni 1992, blz. 348 e.v.&#13;
2. Zie: A.H.T. Heisterkamp, Overzicht en bespreking van de rechtspraak in pachtzaken. Pacht en&#13;
superheffing, Agr R december 1991, blz. 592 e.v.&#13;
3. Bijvoorbeeld Hof Arnhem, 9 mei 1988, Agr R 1988, 4174 (Pasman/Lippinkhof); Hof Arnhem, 12&#13;
december 1988, AgrR 1989, 4286 (Rietman/Cremers); voorts: Heisterkamp, a.w.&#13;
4. Hof Arnhem, 20 juli 1992, Agr R november 1992, 4581.&#13;
5. Een derde zal in het algemeen pas na zes jaar de beschikking over het melkquotum kunnen krijgen, nog&#13;
los van de onzekerheden van de rechtsgang van art. 41 e.v. Pachtwet.&#13;
6. Deze 25% wordt simpel afgeleid uit 50% door het renteverlies over zes jaar contant te maken.&#13;
7. Heisterkamp, a.w.&#13;
8. De Landpachter, augustus 1992.&#13;
9. A.A.H. Vugts, Verwarring bij pachtbeëindiging en melkquotumoverdracht compleet, Agr R december&#13;
1988, blz. 604 e.v.&#13;
10. Hof van Justitie van de EG, 13 juli 1989, Agr R mei 1990, opgenomen in een artikel van mr. M. van der&#13;
Velde en mr. H.C.A. Walda: 'Pacht en superheffing: de betekenis van het arrest van het Hof van Justitie in&#13;
zaak 5/88'.&#13;
11.Hof Arnhem, 5 februari 1990, AgrRjuli 1990,4373, pag. 351.&#13;
12.Hof Arnhem, 2 april 1990, Agr R augustus/september 1990, 4378, pag. 408.&#13;
13. Ir. D.W. de Hoop en Ing. C.H.G. Daatselaar (LEI-DLO, Den Haag): 'De hoogte van de verschillende&#13;
factorkosten op melk veebedrij ven', Agr R in dit zelfde nummer. Dit artikel is op mijn verzoek&#13;
geschreven, waarvoor De Hoop en Daatselaar veel dank toekomt.&#13;
14. Na het schrijven van deze tekst zijn al weer veranderingen opgetreden. In KWIN 1992-1993 is geen&#13;
tabel als tabel 2 meer opgenomen. In de jongste publikatie van de staatssecretaris van Landbouw,&#13;
Natuurbeheer en Visserij van 20 oktober 1992 (welke mij als particulier pas in december bereikte) van het&#13;
DBL-bericht 'Ontwikkelingen op de agrarische grondmarkt van januari 1991 t/m juni 1992' zijn de&#13;
grondprijzen nog wel gedetailleerd verwerkt maar de quotumprijzen niet meer. De reden is dat er steeds&#13;
minder quotum via verkoop wordt verhandeld zodat er te weinig gegevens zijn voor een betrouwbare&#13;
statistiek. Het accent ligt nu op het verhandelen van melkquotum via pachtovereenkomsten en deze&#13;
worden niet geregistreerd. Bovendien zijn volgens de DBL de verschillen tussen de regio's volgens&#13;
waarneming steeds minder van belang, bij voorbeeld doordat op grote afstand verhandeld wordt. Bij&#13;
pachtconstructies wordt, aldus de DBL gemiddeld ƒ 1 per kg vet (bedoeld zal zijn per % vet) ofwel f Aa f&#13;
4,25 per kg melkquotum betaald. Met het ontbreken van verdere gegevens is een deel van de grondslag&#13;
van genoemde jurisprudentie weggevallen en zal men het moeten doen met die ƒ 1 per % vet, hetgeen&#13;
maar een ruw landelijk gemiddelde is. Voor een juiste toepassing van de redelijkheid en de billijkheid&#13;
zal men dan (toch) een taxatie ter plaatse moeten verrichten, eventueel met inachtneming van de werkelijk&#13;
betaalde prijs.&#13;
15. Hof Arnhem, 20 juli 1992, Agr R november 1992, nr. 4581.&#13;
16. HR 18 december 1963, NJ 1964, 100, m.nt. N.J.P.&#13;
17. HR 12 februari 1975, N.J.O. 1976, nr. 3.&#13;
</legacyfootnotes><footnotes><footnote/></footnotes><auteurs>Ing. J. Tolner</auteurs><published>1993-02-01 00:00:00</published><modified>1992-03-25 00:00:00</modified><editiondate>1993-02-01</editiondate><htmlpath>https://denhollander.info/artikel/6073</htmlpath></article>
</articles></edition>
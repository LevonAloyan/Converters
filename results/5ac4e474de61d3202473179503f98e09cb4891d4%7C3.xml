<edition><articles><article><jaar>2014</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2014</searchword><id>10935</id><udhid>UDH:TvAR/10935</udhid><titel>Buitengerechtelijke bedrijfsbeëindiging in de Nederlandse glastuinbouw. Bedrijfsbeëindiging buiten faillissement of WSNP middels akkoord</titel><searchwords><searchword>TvAR 1/2014</searchword><searchword>UDH:TvAR/10935</searchword></searchwords><attachments><attachment><name>TvAR2014_01_02_Buitengerechtelijke.pdf</name><extention>pdf</extention><url>https://denhollander.info/download/9358/ci</url></attachment></attachments><inleiding>I&#13;
nleiding&#13;
Een klein beetje grasduinen in de berichten van de afgelopen jaren in de media omtrent de Nederlandse glastuinbouw resulteert in een somber beeld. Een sector die van zijn voetstuk als een van Nederlands vooraanstaande sectoren is getuimeld. Wat de redenen voor de problemen in de sector ook zijn, voor een aantal ondernemers is de harde realiteit dat bedrijfsbeëindiging onvermijdelijk is en voor veel ondernemers heeft dat ook in privé vergaande consequenties.&#13;
Voor een groot aantal ondernemers in de Nederlandse tuinbouw is de band tussen onderneming en ondernemer erg groot, niet alleen in emotionele zin maar ook gezien de keuze van de ondernemingsvorm.1 Ongetwijfeld mede door fiscale motieven2 ingegeven, wordt een groot aantal ondernemingen in de Nederlandse tuinbouw in een ‘persoonlijke ondernemingsvorm’3 gevoerd.4 De ondernemer is – bij een persoonlijke ondernemingsvorm – ook aansprakelijk voor de zakelijke schulden van zijn onderneming.&#13;
Geerling-Eiff en Vermeulen5 onderscheiden vier categorieën van redenen voor agrarische bedrijfsbeëindigingen: (i) financiën, (ii) veranderend omgevingsperspectief, (iii) persoonlijke redenen en (iv) crisis in het bedrijf.6 In dit artikel wordt alleen het eerste type van bedrijfsbeëindiging behandeld. Bij bedrijfsbeëindiging om financiële redenen zal in veruit de meeste gevallen een verlieslatende exploitatie de oorzaak zijn. De aantasting van de vermogenspositie van de onderneming kan zó aanzienlijk zijn dat de ondernemer weet dat – ook bij herstel van opbrengstprijzen en (dus) winstgevendheid van zijn bedrijf – het financieel geslagen gat zó groot is dat er nimmer meer sprake zal zijn van vermogensvorming in de onderneming.&#13;
Het blijkt dat een aanzienlijk aantal bedrijfsbeëindigingen om financiële redenen op een ‘buitengerechtelijke’ wijze plaatsvindt.7 Het voornaamste ‘ingrediënt’ van de buitengerechtelijke wijze van bedrijfsbeëindiging is het trachten te realiseren van een crediteurenakkoord. De ‘logische’ volgorde – ook ingegeven door de nadrukkelijke wens van de ondernemer – is in de praktijk om in eerste instantie te trachten de onderneming langs buitengerechtelijke weg af te wikkelen. Pas op het moment dat dat niet langer mogelijk is, wordt gebruik gemaakt van een van de wettelijke insolventieprocedures – faillissement, surseance van betaling en de schuldsaneringsregeling natuurlijke personen.&#13;
Dit artikel gaat nader in op het (crediteuren)akkoord bij de ‘buitengerechtelijke’ wijze van bedrijfsbeëindiging in de Nederlandse tuinbouw. Daarnaast geeft het artikel een overzicht van de mogelijkheden om een (crediteuren)akkoord te realiseren in de wettelijke insolventieprocedures.&#13;
De hierboven genoemde ‘logische’ volgorde is ook de structuur van behandeling in dit artikel. In het eerste deel van het artikel wordt het crediteurenakkoord in de buitengerechtelijke&#13;
wijze van bedrijfsbeëindiging kort uiteengezet en de&#13;
knelpunten bij deze wijze van bedrijfsbeëindiging. In het&#13;
tweede deel van het artikel worden de mogelijkheden om&#13;
een crediteurenakkoord te realiseren in de wettelijke insolventieprocedures&#13;
toegelicht. Die diverse vormen van een&#13;
crediteurenakkoord in de te onderscheiden insolventieprocedures&#13;
worden ingebed in een korte beschrijving van de voornaamste&#13;
kenmerken van de diverse insolventieprocedures.&#13;
Afsluitend zal een aantal aanbevelingen gedaan worden dat&#13;
er in de ogen van de auteurs toe kan leiden dat de ‘buitengerechtelijke’&#13;
wijze van bedrijfsbeëindiging beter kan functioneren.</inleiding><content>‘Buitengerechtelijke’ bedrijfsbeëindiging&#13;
Op het moment dat de ondernemer (bijvoorbeeld als gevolg&#13;
van een (verhaals)actie van een crediteur dan wel een opzegging&#13;
van de financiering door de bank) constateert dat&#13;
niet langer blijkt van enig continuïteitsperspectief in zijn&#13;
onderneming komt een aantal prangende vragen op, zoals:&#13;
wanneer stop ik mijn bedrijf, wat te doen met mijn crediteuren&#13;
en hoe ziet mijn positie en toekomst er uit?&#13;
Allereerst speelt het praktische probleem dat de ondernemer&#13;
geen deskundige is op het gebied van bedrijfsbeëindiging&#13;
en juist bij een onderneming in financiële problemen ligt&#13;
het inschakelen van duurbetaalde specialisten niet voor de&#13;
hand. Vaak is de bank niet alleen de brenger van het slechte&#13;
nieuws (bijvoorbeeld een aangevraagde financieringsuitbreiding&#13;
wordt niet gehonoreerd) maar ook een klankbord&#13;
om over dit soort kwesties te overleggen. Zowel ondernemer&#13;
als bank moeten zich goed realiseren in welke hoedanigheid&#13;
er gesproken wordt. In het geval de bank de brenger is van&#13;
slecht nieuws, is in de meeste gevallen de reactie van de ondernemer&#13;
er een van onbegrip, boosheid en frustratie: ‘de&#13;
bank trekt de stekker uit mijn onderneming’. Pas nadat er&#13;
sprake is van (wederzijds) begrip en het ontbrekend continuïteitsperspectief&#13;
van de onderneming niet meer ter discussie&#13;
staat, is er ruimte om over de wijze van bedrijfsbeëindiging&#13;
te spreken en bovenstaande vragen aan de orde te stellen.&#13;
Hoe is het crediteurenprobleem op te lossen?&#13;
De onderneming in financiële problemen heeft in de meeste&#13;
gevallen een qua aantal en omvang aanzienlijke crediteurenportefeuille.&#13;
De voornaamste (handels)crediteuren voor een&#13;
glastuinbouwbedrijf betreffen energiebedrijven, uitzendbureaus,&#13;
plantenleveranciers en toeleveranciers van tuinbouwbenodigdheden.&#13;
Deze crediteuren kennen de problematiek in&#13;
de Nederlandse glastuinbouw van dichtbij.&#13;
Als de ondernemer zijn onderneming beëindigt zonder na te&#13;
denken over een oplossing voor zijn crediteuren zullen de&#13;
crediteuren vroeg of laat ‘aan de bel trekken’ en bij uitblijven&#13;
van een adequate oplossing het faillissement van de onderneming&#13;
aanvragen. De ondernemer kan in dat geval nog&#13;
een beroep doen op surseance van betaling of schuldsanering&#13;
natuurlijke personen (WSNP, hierna ook: schuldsanering).&#13;
Om een dergelijk somber perspectief te voorkomen&#13;
kan de ondernemer trachten met zijn crediteuren een buitengerechtelijk&#13;
akkoord te bereiken. Echter om een akkoord&#13;
te bereiken zijn middelen nodig en juist die middelen zijn –&#13;
door de verliezen – niet beschikbaar. Soms kan er nog een&#13;
beroep gedaan worden op familie, vrienden of bevriende relaties.&#13;
In andere gevallen komen er middelen beschikbaar&#13;
door het tijdelijk voortzetten van de exploitatie. In dat geval&#13;
zijn afspraken met de bank noodzakelijk en moet de ondernemer&#13;
een deel van het ‘teeltsurplus’8 dat door het voortzetten&#13;
van de exploitatie ontstaat, in het vooruitzicht gesteld&#13;
worden om met die middelen een akkoord te kunnen aanbieden.&#13;
Dit artikel gaat niet in op de ‘techniek’ van het aanbieden&#13;
van een dergelijk akkoord9, maar stipt een aantal knelpunten&#13;
aan:&#13;
Schuldnovatie is soms onvermijdelijk&#13;
Tijdelijke voortzetting van de exploitatie betekent dat er&#13;
iets met die bestaande (oude) crediteuren zal moeten gebeuren.&#13;
Idealiter blijven de oude crediteuren onbetaald (zodat&#13;
voor deze vorderingen een akkoord kan worden aangeboden)&#13;
en worden enkel de nieuwe crediteuren voldaan. In&#13;
de meeste gevallen zal dat echter een utopie zijn, al was het&#13;
maar vanwege de constatering dat sommige crediteuren die&#13;
een vordering hebben die onbetaald blijft, wel noodzakelijk&#13;
zijn voor de voortzetting van de exploitatie (bijv. energiebedrijf,&#13;
uitzendbureau maar ook de leverancier van verpakkingsmateriaal).&#13;
Die crediteuren kunnen zich als dwangcrediteur10&#13;
opstellen. Om zoveel als mogelijk te voorkomen&#13;
dat dergelijke crediteuren zich als dwangcrediteuren opstellen&#13;
is schuldnovatie11 voor de ondernemer vaak onvermijdelijk.&#13;
Met andere woorden, om te voorkomen dat voortzetting&#13;
van de exploitatie alleen maar zou kunnen bij volledige&#13;
betaling van alle bestaande vorderingen (waar geen middelen&#13;
voor beschikbaar zijn), kiest een groot aantal ondernemers&#13;
voor een praktische werkwijze waarbij de (reguliere)&#13;
betalingen aan crediteuren blijven doorlopen. Hierbij vallen&#13;
er aan de ene kant oude facturen af omdat ze betaald worden&#13;
en aan de andere kant komen er nieuwe facturen bij, die&#13;
– als het einde van de teelt in zicht komt – mogelijk onbetaald&#13;
blijven.&#13;
Deze werkwijze brengt twee risico’s met zich. Het eerste risico&#13;
schuilt hierin dat er voor de ondernemer met een persoonlijke&#13;
ondernemingsvorm in geval van tijdelijke voortzetting&#13;
van de onderneming bij een (aanzienlijke) afwijking&#13;
ten opzichte van de prognose in negatieve zin (bijv. bij&#13;
slechte prijsvorming) er geen sprake meer is van een ‘teeltsurplus’.&#13;
Er zijn dan geen gelden beschikbaar voor het aanbieden&#13;
van een akkoord. De ondernemer heeft in dat geval&#13;
met de tijdelijke voortzetting van de onderneming ‘een kanskaart gekocht’ die uiteindelijk waardeloos blijkt en dan&#13;
resteert er niets anders dan alsnog een faillissement en/of&#13;
een beroep op de WSNP.&#13;
Het tweede risico is dat bij het niet slagen van een buitengerechtelijk&#13;
akkoord, de ondernemer wellicht alsnog een beroep&#13;
op de WSNP zal willen doen. In dat geval bestaat het&#13;
gevaar dat de rechter oordeelt dat de ondernemer niet te&#13;
goeder trouw is (in de zin van art. 288 lid 1, aanhef en sub&#13;
b, Fw) in het laten ontstaan en/of onbetaald laten van zijn&#13;
schulden (zie hieronder Schuldsanering natuurlijke personen)&#13;
en om die reden toegang tot de WSNP weigert.&#13;
De beschreven praktische werkwijze is ons inziens – mede&#13;
in het licht van de ‘goede trouw-norm’ – alleen te rechtvaardigen&#13;
als het totaal der crediteuren ‘er niet slechter van&#13;
wordt’. Met dat ‘niet slechter worden’ wordt bedoeld dat op&#13;
basis van realistische prognoses – waarbij deze prognoses&#13;
in ieder geval door derden (bijvoorbeeld accountant of adviseur)&#13;
(mede-) opgesteld of onderbouwd moeten zijn – het&#13;
huidige crediteurenniveau nimmer lager kan zijn dan het&#13;
verwachte crediteurenniveau aan het einde van de teelt. In&#13;
dat geval zou ons inziens de ondernemer – indien het buitengerechtelijk&#13;
akkoord niet slaagt – niet de toegang tot de&#13;
WSNP geweigerd moeten worden.&#13;
Daarnaast zou de realistische prognose ook de grondslag&#13;
moeten zijn voor de afweging van de ondernemer om de onderneming&#13;
al dan niet tijdelijk voort te zetten met het oog op&#13;
het realiseren van een ‘teeltsurplus’.&#13;
De grote macht van de individuele crediteur&#13;
Een individuele crediteur kan besluiten om niet in te stemmen&#13;
met een crediteurenakkoord en maakt daarbij het welslagen&#13;
van het crediteurenakkoord – ook indien alle andere&#13;
crediteuren wel hebben ingestemd – onmogelijk. In een&#13;
dergelijk geval kan het crediteurenakkoord aan de rechter&#13;
worden voorgelegd en kan de rechter verzocht worden om&#13;
de weigerachtige crediteur te dwingen in te stemmen met&#13;
het akkoord. De rechter is blijkens het Payroll-arrest12 echter&#13;
gehouden terughoudend te toetsen, waarbij slechts onder&#13;
zeer bijzondere omstandigheden plaats kan zijn voor een bevel&#13;
aan een crediteur om aan de uitvoering van het hem aangeboden&#13;
akkoord mee te werken.&#13;
Dit probleem is door de wetgever onderkend en is onder&#13;
andere aanleiding voor wetsaanpassingen deel uitmakende&#13;
van het Wetgevingsprogramma Herijking Faillissementsrecht,&#13;
te weten de Wet Continuïteit Ondernemingen II. De&#13;
met de Wet Continuïteit Ondernemingen II in te voeren regeling&#13;
van het dwangakkoord buiten faillissement zal behelzen&#13;
dat schuldeisers of aandeelhouders die onredelijk dwarsliggen&#13;
bij een door de meerderheid van de schuldeisers of&#13;
aandeelhouders ondersteunde sanering van de schulden van&#13;
de onderneming, kunnen worden gedwongen aan een zodanige&#13;
sanering mee te werken indien daardoor een faillissement&#13;
kan worden voorkomen.13 Overigens, is het wel goed&#13;
om op te merken dat het uitgangspunt van de wetgever bij&#13;
de voorgestelde uitbreiding van de wetgeving gericht is op&#13;
het herstel van de onderneming, terwijl het crediteurenakkoord,&#13;
zoals in dit artikel bedoeld, juist bijdraagt aan een betere&#13;
wijze van bedrijfsbeëindiging. Dit verschil in perspectief&#13;
verdient nog wel enige toelichting. In het geval van een&#13;
dwangakkoord met het oog op de continuïteit van de onderneming&#13;
ligt het risico van misbruik en fraude (op een ‘goedkope’&#13;
manier van crediteuren afkomen) op de loer. In het geval&#13;
van het crediteurenakkoord bij bedrijfsbeëindiging is dat&#13;
risico wat kleiner omdat er geen sprake meer is van toekomstige&#13;
bedrijfswinsten.&#13;
Positie fiscus&#13;
De fiscus kan beslag leggen op de bodemzaken14 van de&#13;
schuldenaar en is daarbij succesvol omdat het voorrecht van&#13;
de fiscus ten aanzien van een aantal belastingvorderingen&#13;
zelfs vóór bijvoorbeeld het stille pandrecht gaat waar het bodemzaken&#13;
betreft.15 Alleen al de dreiging van dit voorrecht&#13;
en/of een beslag door de fiscus kan tot gevolg hebben dat de&#13;
voorzetting van de onderneming problematisch is. De (mogelijke)&#13;
consequenties van de wijzigingen in het bodemvoorrecht&#13;
met ingang van 1 januari 2013 (de invoering van&#13;
art. 22 bis Invorderingswet) op de buitengerechtelijke bedrijfsbeëindiging&#13;
vallen buiten het bestek van dit artikel.&#13;
De bijzondere positie van de fiscus zien we ook terug op het&#13;
moment dat er een buitengerechtelijk akkoord wordt aangeboden.&#13;
In de Uitvoeringsregeling Invorderingswet 1990 en&#13;
de Leidraad Invordering 2008 is (uitvoerig) vastgelegd hoe&#13;
de fiscus omgaat met verzoeken ten aanzien van een crediteurenakkoord&#13;
en het kwijtschelden van belastingschulden.&#13;
Kwijtschelding voor ondernemers vindt alleen plaats bij een&#13;
saneringsakkoord tussen de schuldenaar en alle schuldeiser16s&#13;
tot gedeeltelijke betaling van de schuld tegen finale&#13;
kwijtin17g. Medewerking van de ontvanger aan een akkoord&#13;
geschiedt slechts indien:&#13;
a. het te ontvangen deel van de belastingschuld:&#13;
1°. ten minste het dubbele percentage bedraagt van&#13;
hetgeen aan concurrente schuldeisers op hun vorderingen&#13;
zal worden uitgekeerd;&#13;
2°. een substantiële omvang heeft, zowel absoluut als&#13;
in relatie tot de totale belastingschuld;&#13;
3°. van ten minste dezelfde omvang is als kan worden&#13;
verkregen door middel van executiemaatregelen;&#13;
b. de ontvanger noch in uitkeringspercentage noch in&#13;
tempo van betaling wordt achtergesteld bij gelijkbevoorrechte&#13;
schuldeisers;&#13;
c. fiscale verplichtingen die opkomen tijdens de behandeling&#13;
van het verzoek om kwijtschelding tijdig en&#13;
volledig worden nagekomen;&#13;
d. bij voortzetting van het bedrijf of zelfstandig beroep&#13;
van de belastingschuldige na de totstandkoming van&#13;
het akkoord reële vooruitzichten aanwezig zijn voor&#13;
de voortzetting van de onderneming.18&#13;
Indien een natuurlijk persoon zijn bedrijf of zelfstandige&#13;
beroepsuitoefening heeft gestaakt en aannemelijk&#13;
is dat die belastingschuldige in de toekomst geen bedrijf&#13;
of niet zelfstandig een beroep meer zal uitoefenen,&#13;
wordt kwijtschelding van de belastingen, bedoeld&#13;
in artikel 20, verleend overeenkomstig het bepaalde in&#13;
afdeling 2 (art. 23 Uitvoeringsregeling Invorderingswet&#13;
1990).19&#13;
De medewerking kan door de fiscus zowel buitengerechtelijk&#13;
als in gerechtelijke procedures worden verleend. Ten&#13;
aanzien van de buitengerechtelijke procedure wordt in art.&#13;
73.6.2 van de Leidraad Invordering 2008 nog specifiek bepaald&#13;
dat de ontvanger alleen instemt met een buitengerechtelijk&#13;
akkoord als het bodemvoorrecht of de waarde van de&#13;
bodemzaken tot uitdrukking komt in het aangeboden bedrag.&#13;
Wat een knelpunt kan zijn bij het aanbieden van een bedrag&#13;
ter finale kwijting aan de fiscus, is de vordering die na het&#13;
slagen van een akkoord zal ontstaan op grond van art. 29 lid&#13;
2 OB. Namelijk de BTW die crediteuren in vooraftrek hebben&#13;
genomen voor de gehele vordering, terwijl nu blijkt dat&#13;
een gedeelte van de vordering niet zal worden voldaan door&#13;
de schuldenaar. Ten aanzien van de vorderingen die in aanmerking&#13;
komen voor een akkoord bepaalt art. 73.6.6. Leidraad&#13;
Invordering 2008 het volgende: Bij de beoordeling&#13;
van een akkoord stelt de ontvanger eerst vast op welke belastingaanslagen&#13;
het akkoord betrekking heeft. Uitgangspunt&#13;
daarbij is de materiële belastingschuld die is ontstaan&#13;
tot aan de dag dat de wettelijke schuldsaneringsregeling is&#13;
uitgesproken of de dag waarop een buitengerechtelijk akkoord&#13;
wordt aangeboden. De ervaring leert dat de fiscus in&#13;
sommige gevallen bereid is om ook de vordering op grond&#13;
van art. 29 lid 2 OB mee te laten doen in het akkoord.&#13;
Financieringen waarbij gebruik gemaakt is van de Garantstelling&#13;
Landbouw&#13;
In de agrarische sector kan bij het verstrekken van een bancaire&#13;
financiering een tekort in zekerheden in een aantal gevallen&#13;
worden opgevangen door een beroep te doen op de&#13;
Garantstelling landbouw.20 De Garantstelling Landbouw&#13;
heeft de (juridische) vorm van een borgtocht waarbij de&#13;
overheid zich voor een deel van de te verstrekken bancaire&#13;
financiering voor de agrarische ondernemer borg stelt.21&#13;
De Garantstelling Landbouw kan pas worden aangesproken22&#13;
nadat alle overige zekerheden zijn uitgewonnen. Als&#13;
vervolgens onder de afgegeven borgtocht (de Garantstelling&#13;
Landbouw) is uitbetaald, heeft de overheid een zelfstandige&#13;
regresvordering op de ondernemer. Dit betekent dat de ondernemer&#13;
wel tot overeenstemming kan zijn gekomen met&#13;
zijn crediteuren (bijvoorbeeld middels een crediteurenakkoord)&#13;
maar dan nog wel mogelijk in het kader van de Garantstelling&#13;
Landbouw moet afrekenen. Hoewel Dienst Regelingen&#13;
van het Ministerie van EL&amp;I23 (de uitvoerende&#13;
instantie voor de Garantstelling Landbouw) enige algemene&#13;
uitgangspunten heeft geformuleerd voor de wijze waarop&#13;
er omgegaan wordt met deze regresvordering, blijft het uitgangspunt&#13;
dat er sprake is van maatwerk.&#13;
Het probleem van deze regresvordering is dat het te gelde&#13;
maken van de zekerheden (o.a. het onderhands verkopen&#13;
van het bedrijf) met enige regelmaat plaatsvindt nádat de&#13;
onderneming is gestaakt. In sommige gebieden van Nederland&#13;
kan de verkoop van een glastuinbouwbedrijf een langdurige&#13;
kwestie zijn. Crediteuren willen zo lang vaak niet&#13;
wachten en de ondernemer voelt zich genoodzaakt om het&#13;
crediteurenakkoord eerder aan te bieden (bijvoorbeeld om&#13;
daarmee een faillissement te voorkomen). Dit betekent dat&#13;
deze regresvordering als een ‘ zwaard van Damocles’ boven&#13;
de ondernemer blijft hangen. Gezien de vaak aanzienlijke&#13;
hoeveelheid tijd die verstrijkt tussen het moment van constatering&#13;
dat er geen continuïteitsperspectief meer is voor de&#13;
onderneming en de totstandkoming van mogelijke afspraken&#13;
tussen de ondernemer en Dienst Regelingen (die pas gemaakt&#13;
kunnen worden nadat alle zekerheden zijn uitgewonnen),&#13;
heeft de ondernemer vaak eerder ‘een schone lei’ bij&#13;
een beroep op de WSNP dan bij het wachten op en het vervullen&#13;
van de eventuele afspraken met Dienst Regelingen.&#13;
Een andere belemmering is dat uit de praktijk blijkt dat&#13;
Dienst Regelingen in gevallen wel bereid is om geen rechtsmaatregelen&#13;
te nemen op het moment dat er een (restant) regresvordering&#13;
bestaat, maar dat zij daaraan dan de voorwaarde&#13;
stelt dat de schuldenaar een bepaalde periode een&#13;
groot deel van zijn inkomsten aan haar afdraagt, waardoor er&#13;
voor de schuldenaar feitelijk geen ‘prikkel’ bestaat om niet&#13;
voor de makkelijkere (en vaak snellere) weg van de WSNP&#13;
te kiezen.&#13;
Voordelen voor ondernemer, crediteuren én bank&#13;
Voor de ondernemer is het voordeel van een buitengerechtelijke&#13;
bedrijfsafwikkeling evident; hij kan bij het welslagen&#13;
van het crediteurenakkoord zijn bedrijf beëindigingen&#13;
zonder in privé failliet te gaan of een beroep te doen op de&#13;
WSNP. Crediteuren komen in een positie een deel van hun&#13;
vordering voldaan te krijgen. De ervaring leert dat zij in geval&#13;
van faillissement of WSNP vaak geen uitkering van de&#13;
boedel ontvangen en derhalve hun gehele vordering niet&#13;
kunnen incasseren. Indien de tijdelijke voortzetting van het&#13;
bedrijf succesvol is en er een ‘teeltsurplus’ gerealiseerd kan&#13;
worden, komt er geld beschikbaar voor crediteuren dat bij&#13;
onmiddellijke bedrijfsbeëindiging niet voor handen was.&#13;
Ook voor de bank kunnen er voordelen aan een dergelijke&#13;
wijze van bedrijfsbeëindiging verbonden zijn, zij kan mogelijk&#13;
verliesbeperkend werken. Doordat de onderneming nog&#13;
tijdelijk in productie blijft kan de onderneming ook ‘groen’&#13;
(dat wil zeggen zonder dat er sprake is van een periode van&#13;
leegstand van het tuinbouwbedrijf) verkocht worden. Dat&#13;
heeft een positief effect op de verkoopopbrengst van de onderneming.&#13;
Bovendien zullen in geval van een lege kas ook&#13;
kosten gemaakt moeten worden om de waarde van de kas&#13;
te behouden, zoals –in de winterperiode- het warm houden&#13;
van de leidingen om bevriezing te voorkomen. Onafhankelijk&#13;
van de vraag of er sprake is van een al dan niet ‘groene’&#13;
verkoop van het bedrijf, is medewerking van de ondernemer&#13;
essentieel om het verlies zo veel als mogelijk te beperken.&#13;
Indien de medewerking van de ondernemer ontbreekt&#13;
en – populair gezegd – de ondernemer ‘de sleutel inlevert’,&#13;
betekent dit dat – als er nog sprake zou zijn van een exploitatie&#13;
– de exploitatie per direct stopt en de eventuele waarde&#13;
die de oogst nog zou vertegenwoordigen teniet gaat. Voor&#13;
zowel glasgroenten als sierteelt kan het direct stoppen van&#13;
de exploitatie een enorme kapitaalsvernietiging betekenen.24&#13;
Als er geen sprake meer is van een exploitatie en de ondernemer&#13;
is niet langer betrokken bij het onderhoud van het bedrijf,&#13;
dan moet het onderhoud door externe partijen verricht&#13;
worden. Dit blijkt in de praktijk een bijzonder kostbare aangelegenheid.&#13;
Daarnaast heeft de ondernemer vaak bedrijfsspecifieke&#13;
kennis in te brengen over bijvoorbeeld gebruikte&#13;
technieken, leidingwerk en andere specifieke zaken die de&#13;
waarde van het bedrijf voor kopers kunnen beïnvloeden, zodat&#13;
het voor de hand ligt om met de ondernemer afspraken&#13;
te maken over het noodzakelijk onderhoud van het bedrijf.&#13;
Insolventievormen: consequenties,&#13;
toepasbaarheid en mogelijkheden tot&#13;
het aanbieden van een akkoord&#13;
De faillissementswet kent drie insolventieprocedures. In&#13;
omgekeerde volgorde van de wet: de schuldsaneringsregeling&#13;
natuurlijke personen (art. 284 Fw e.v.). de surseance&#13;
van betaling (art. 214 Fw e.v.) en het faillissement (art. 1 Fw&#13;
e.v.), 25 In dit artikel wordt eerst stil gestaan bij de schuldsaneringsregeling&#13;
natuurlijke personen omdat dit artikel ziet&#13;
op de ondernemingen die gedreven worden in een persoonlijke&#13;
ondernemingsvorm en de schuldsanering voor de in dit&#13;
artikel behandelde categorie bedrijven de meest aangewezen&#13;
insolventieprocedure lijkt, zoals hierna ook wordt beargumenteerd.&#13;
Schuldsanering natuurlijke personen&#13;
De schuldsanering natuurlijke personen ziet, zoals zijn naam&#13;
al doet vernoemen, slechts op natuurlijke personen. Ook natuurlijke&#13;
personen die een zelfstandig beroep of bedrijf uitoefenen&#13;
kunnen toepassing van de regeling verzoeken.26 Dat&#13;
betekent dat voor de schulden van natuurlijke personen met&#13;
een persoonlijke ondernemingsvorm ook toepassing van de&#13;
schuldsanering verkregen kan worden.&#13;
De wettelijke regeling van de schuldsanering heeft als&#13;
hoofddoel het in het leven roepen van een regeling waarmee&#13;
kan worden tegengegaan dat een natuurlijke persoon&#13;
die in een problematische financiële situatie is terechtgekomen&#13;
tot in lengte van jaren door zijn schulden achtervolgd&#13;
kan worden.27 Een saniet kan, als hij zich aan alle afspraken&#13;
heeft gehouden, een schone lei verkrijgen aan het einde&#13;
van de schuldsanering. Als uitgangspunt bij de verwezenlijking&#13;
van dit doel geldt dat algehele bevrediging van schuldeisers&#13;
geen voorwaarde kan zijn voor het bieden van uitzicht&#13;
aan natuurlijke personen om weer met die schone lei verder&#13;
te gaan.28&#13;
De schuldsanering werkt, kort samengevat, zo. De boedel&#13;
omvat de goederen van de schuldenaar (saniet) die hij&#13;
ten tijde van de uitspraak tot schuldsanering bezit, de goederen&#13;
die hij tijdens de schuldsanering verwerft (art. 295&#13;
lid 1 Fw)29 en zijn inkomsten in diezelfde periode na aftrek&#13;
van een bedrag gelijk aan de beslagvrije voet bedoeld&#13;
in art. 475d van het Wetboek van Burgerlijke Rechtsvordering&#13;
(art. 295 lid 2 Fw). Dit ‘vrij te laten bedrag’ komt de saniet&#13;
toe, zodat hij zijn schulden, die ontstaan na de van toepassing&#13;
verklaring van de schuldsanering, kan voldoen. De&#13;
saniet zal immers weer in zijn levensbehoefte moeten kunnen&#13;
voorzien. Over het overige kan de saniet niet meer beschikken.&#13;
De bewindvoerder, die door de rechtbank wordt&#13;
benoemd, wel.&#13;
De bewindvoerder gaat gedurende de schuldsanering over&#13;
tot een uitdeling van de boedelpenningen aan de geverifieerde&#13;
schuldeisers.30&#13;
Toegang tot de schuldsanering is niet vanzelfsprekend.&#13;
De schuldenaar moet aannemelijk maken dat hij te goeder&#13;
trouw is geweest ten aanzien van het ontstaan en/of onbetaald&#13;
laten van zijn schuldenlast (art. 288 lid 1, aanhef en&#13;
sub b, Fw). Het te lang voortzetten van een verlieslatende&#13;
onderneming kan weigering tot toelating van de schuldsanering&#13;
tot gevolg hebben.31 Hetzelfde geldt o.a. indien er vorderingen van de Belastingdienst zijn die betrekking hebben&#13;
op een opgelegde boete, het niet nakomen van aangifteverplichtingen&#13;
of verplichtingen tot afdracht van (omzet)belasting.&#13;
32 De schuldsanering duurt in principe drie jaar vanaf de&#13;
uitspraak waarin hij van toepassing wordt verklaard, maar&#13;
de rechter kan ook een langere termijn vaststellen van maximaal&#13;
vijf jaar (art. 349a Fw).&#13;
Indien de schuldsanering vervolgens eindigt doordat de periode&#13;
is volbracht, dan zijn de onbetaald gebleven vorderingen&#13;
natuurlijke verbintenissen geworden.33 Of in de woorden&#13;
van de wet: dan is ‘een vordering ten aanzien waarvan&#13;
de schuldsaneringsregeling werkt, voor zover deze onvoldaan&#13;
is gebleven, niet langer afdwingbaar, onverschillig of&#13;
de schuldeiser al dan niet in de schuldsaneringsregeling is&#13;
opgekomen en onverschillig of de vordering al dan niet is&#13;
geverifieerd’.34 Dat is in lijn met het doel en uitgangspunt&#13;
van de schuldsanering. Met andere woorden, als de saniet&#13;
zich aan alle verplichtingen heeft gehouden (en let wel: de&#13;
schuldsanering is een streng regime), en gedurende de periode&#13;
waarin de schuldsanering van toepassing was ‘op een&#13;
houtje heeft gebeten’ dan verkrijgt hij vervolgens een schone&#13;
lei en wordt hij niet langer achtervolgd door zijn schulden/&#13;
schuldeisers.&#13;
De saniet kan de periode van de schuldsanering (trachten te)&#13;
verkorten door zijn schuldeisers gedurende de schuldsanering&#13;
een akkoord aan te bieden (art. 329 Fw). Voor de aanname&#13;
van het akkoord is nodig de toestemming van de gewone&#13;
meerderheid van de ter vergadering verschenen schuldeisers&#13;
van erkende en voorwaardelijk toegelaten vorderingen&#13;
waaraan voorrang is verbonden, welke tezamen ten minste&#13;
de helft van het totale bedrag van hun vorderingen vertegenwoordigen&#13;
en de toestemming van de gewone meerderheid&#13;
van de ter vergadering verschenen erkende en voorwaardelijk&#13;
toegelaten concurrente schuldeisers, welke tezamen ten&#13;
minste de helft van het totale bedrag van hun vorderingen&#13;
vertegenwoordigen (art. 332 lid 3 Fw).3536 Bepaald kan worden&#13;
dat de saniet, bij beschikking van de rechter-commissaris,&#13;
bevoegd is om zijn beroep of bedrijf ten behoeve van de&#13;
boedel tijdelijk voort te zetten (art. 311 Fw). De enige mogelijkheid&#13;
tot voortzetting van de onderneming is in het kader&#13;
van het aanbieden van een akkoord.37 Aan een akkoord&#13;
worden de nodige eisen gesteld.38 In financiële zin is de eis&#13;
van belang dat het aangeboden bedrag minimaal het bedrag&#13;
moet zijn dat gedurende de reguliere looptijd van de WSNP&#13;
zou zijn gespaard, alsmede het maximaal haalbare. In de&#13;
schuldsanering kan een akkoord maximaal twee keer worden&#13;
aangeboden: zie art. 329 lid 3 Fw. Is een eerder akkoord&#13;
door de schuldeisers verworpen, of niet gehomologeerd, dan&#13;
kan het dus nog één keer worden aangeboden.39&#13;
Sinds 1 januari 2008 bestaat voor natuurlijke personen een&#13;
iets ruimere mogelijkheid om voorafgaand aan de behandeling&#13;
van het verzoek tot toelating tot de schuldsaneringsregeling&#13;
een onwillige schuldeiser te laten instemmen met&#13;
een schuldregeling.40 De wetgever heeft hiermee beoogd&#13;
om het minnelijk traject te versterken en op deze wijze kan&#13;
de schuldenaar mogelijk een insolventieprocedure voorkomen.&#13;
Op grond van art. 287a Fw kan een schuldenaar de&#13;
rechtbank verzoeken één of meer schuldeisers die weigert&#13;
of weigeren mee te werken aan een vóór indiening van het&#13;
verzoekschrift aangeboden schuldregeling, te bevelen in te&#13;
stemmen met deze schuldregeling.41 Op grond van het vijfde&#13;
lid wijst de rechtbank het verzoek toe indien de schuldenaar&#13;
in redelijkheid niet tot weigering van instemming met&#13;
de schuldregeling heeft kunnen komen, in aanmerking genomen&#13;
de onevenredigheid tussen het belang dat hij heeft bij&#13;
uitoefening van de bevoegdheid tot weigering en de belangen van de schuldenaar of van de overige schuldeisers die&#13;
door weigering worden geschaad. De wetgever heeft hierbij&#13;
aangesloten bij de jurisprudentie (zie hierboven De grote&#13;
macht van de individuele crediteur) en het artikel is derhalve&#13;
materieel gezien een codificatie van de rechtspraak.42&#13;
Faillissement&#13;
Faillissementen kunnen zowel in geval van natuurlijke personen&#13;
als bij rechtspersonen worden uitgesproken. Een&#13;
schuldenaar die ‘in de toestand verkeert dat hij heeft opgehouden&#13;
te betalen’ kan failliet verklaard worden. De curator&#13;
die in dat geval wordt benoemd, heeft de taak om de failliete&#13;
boedel te beheren en vereffenen (art. 68 Fw).&#13;
Het faillissement werkt in grote lijnen hetzelfde als de&#13;
schuldsanering. In het geval van faillissement van een natuurlijk&#13;
persoon wordt ook een vrij te laten bedrag door de&#13;
rechter-commissaris bepaald (art. 21 onder 2 Fw). Daarbij&#13;
kan aansluiting worden gezocht bij de beslagvrije voet, 9/10&#13;
van de bijstandsnorm.43 De praktijk leert dat het vrij te laten&#13;
bedrag in een faillissementssituatie hoger ligt dan in het&#13;
geval van schuldsanering. Dat betekent dat een failliet doorgaans&#13;
meer te besteden heeft dan een saniet.&#13;
Het grootste verschil tussen de schuldsanering en het faillissement&#13;
is echter de beëindiging op het moment dat de&#13;
schulden niet (volledig) uit het boedelactief kunnen worden&#13;
voldaan. In het geval van een faillissement zijn de restantvorderingen&#13;
dan namelijk géén natuurlijke verbintenissen&#13;
geworden. Dat betekent dat de schuldeisers hun vorderingen&#13;
weer kunnen opeisen bij de voormalig failliet en ook&#13;
rechtsmaatregelen kunnen treffen,44 zolang de vordering niet&#13;
verjaard is.45 In het geval van een rechtspersoon is dat niet&#13;
meer aan de orde, want die wordt ontbonden in het geval&#13;
een faillissement wordt beëindigd wegens de toestand van&#13;
de boedel.46 In geval van een natuurlijk persoon ligt dat uiteraard&#13;
anders en betekent dit dat schuldeisers de voormalig&#13;
schuldenaar wel tot in de lengte van jaren kunnen blijven&#13;
achtervolgen met hun vorderingen.&#13;
Ook in faillissement is er een mogelijkheid om de schuldeisers&#13;
een akkoord aan te bieden (art. 138 e.v. Fw). Voor aanname&#13;
van het akkoord is een gewone meerderheid van de ter&#13;
vergadering verschenen erkende en voorwaardelijk toegelaten&#13;
concurrente schuldeisers47, die tezamen ten minste de&#13;
helft van het bedrag van de door geen voorrang gedekte erkende&#13;
en voorwaardelijke toegelaten schuldvorderingen vertegenwoordigen,&#13;
benodigd.48 Zodra het akkoord is gehomologeerd,&#13;
eindigt het faillissement (art. 161 Fw). Een akkoord&#13;
kan slechts éénmaal ter homologatie worden voorgelegd&#13;
(art. 158 Fw).&#13;
Surseance van betaling&#13;
Surseance van betaling is kort gezegd voor ondernemingen49&#13;
bedoeld, het wordt niet verleend aan een natuurlijk persoon&#13;
die geen zelfstandig beroep of bedrijf uitoefent (art. 214 lid&#13;
4 Fw). Surseance is gericht op continuïteit van de onderneming.&#13;
Surseance kan worden gekarakteriseerd als een algemeen&#13;
uitstel van betaling door de rechtbank aan de schuldenaar&#13;
verleend.50 Dit uitstel is tijdelijk. De onderneming moet na&#13;
afloop van de surseanceperiode weer kunnen functioneren&#13;
en zo niet dan dient het faillissement te worden uitgesproken.&#13;
Ook bij het verzoek tot surseance51 of gedurende surseance&#13;
kan een akkoord worden aangeboden aan schuldeisers ten&#13;
aanzien waarvan de surseance werkt (art. 252 Fw). Gezien&#13;
het doel van deze insolventieprocedure zal dit akkoord ten&#13;
doel hebben om (anders dan het onderwerp van dit artikel)&#13;
de onderneming te kunnen voortzetten. De vereiste meerderheid&#13;
voor aanname van het akkoord in surseance is vrijwel&#13;
gelijk aan die in faillissement.52 Ook hier: een dergelijk&#13;
akkoord kan slechts éénmaal worden aangeboden (art.&#13;
281 Fw).&#13;
Gezien het bovenstaande spreekt voor zich dat de voorkeur&#13;
van veel natuurlijke personen (met of zonder persoonlijke&#13;
onderneming) uitgaat naar de schuldsanering boven een faillissement.&#13;
Uiteraard heeft het voorkomen van een insolventieprocedure&#13;
(of hooguit het heel tijdelijk toepasbaar zijn&#13;
daarvan in het kader van een akkoord) hun absolute prioriteit.&#13;
Conclusies en aanbevelingen&#13;
Bedrijfsbeëindiging is voor een ondernemer een ingrijpende&#13;
gebeurtenis, zeker in de Nederlandse tuinbouw, waarbij de&#13;
band tussen onderneming en ondernemer – niet in de laatste&#13;
plaats vanwege het zeer veelvuldig voorkomen van de&#13;
‘persoonlijke ondernemingsvorm’ – zeer nauw is. Het voornaamste&#13;
‘ingrediënt’ bij de buitengerechtelijke bedrijfsbeëindiging&#13;
is het (crediteuren)akkoord. In dit artikel is zowel&#13;
het buitengerechtelijke akkoord aan de orde gekomen als het&#13;
akkoord in de wettelijke insolventieprocedures. Ook zijn de&#13;
knelpunten bij het aanbieden van het akkoord aangestipt.&#13;
Oplossing van die knelpunten kan ons inziens bijdragen aan&#13;
meer duidelijkheid en zekerheid voor de ondernemer die zijn bedrijf moet beëindigen zonder daarbij een beroep te&#13;
hoeven doen op een wettelijke insolventieprocedure. In dat&#13;
licht bezien moeten onderstaande aanbevelingen worden gelezen.&#13;
Het eerste knelpunt bij het buitengerechtelijke akkoord is&#13;
de discrepantie tussen de macht van de crediteur in het buitengerechtelijke&#13;
traject en de aanzienlijke beperking van die&#13;
macht bij het dwangakkoord in surseance, faillissement of&#13;
WSNP. Ook hier zou de door de wetgever gewenste versterking&#13;
van het buitengerechtelijke traject53 er bij gebaat zijn&#13;
als er voor de ondernemer méér duidelijkheid is over de slagingskans&#13;
van een buitengerechtelijk akkoord. Dit zou mogelijk&#13;
al eenvoudig opgelost kunnen worden door (i) (expliciet)&#13;
duidelijk te maken dat de (mogelijk) in te voeren Wet&#13;
Continuïteit Ondernemingen II54 ook van toepassing is op&#13;
persoonlijke ondernemingsvormen55 en (ii) deze wet zó in te&#13;
richten dat een aan de rechter voorgelegd akkoord in principe&#13;
algemeen verbindend wordt verklaard tenzij er bijzondere&#13;
omstandigheden zijn waarom het akkoord niet algemeen&#13;
verbindend zou moeten zijn. Dit is het spiegelbeeld van de&#13;
huidige praktijk waarbij een rechter aan hem voorgelegd akkoord&#13;
in de regel niet algemeen verbindend zal verklaren,&#13;
tenzij er zich zeer bijzondere omstandigheden voordoen.56&#13;
Een tweede knelpunt is het risico dat ontstaat bij schuldnovatie.&#13;
Indien de ondernemer een beroep moet doen op de&#13;
WSNP – in het geval een buitengerechtelijk akkoord niet&#13;
slaagt of indien de tijdelijke voortzetting van het bedrijf niet&#13;
heeft geresulteerd in een teeltsurplus – zou een rechter kunnen&#13;
oordelen dat de ondernemer niet te goeder trouw is bij&#13;
laten ontstaan en onbetaald laten van zijn schulden (art. 288&#13;
lid 1, aanhef en sub b, Fw) en toegang tot de WSNP kunnen&#13;
weigeren. Ons inziens zou de ondernemer toegang tot&#13;
de WSNP niet geweigerd moeten worden indien hij op basis&#13;
van een realistische en door een ter zake kundige derde getoetste&#13;
prognose, zijn onderneming tijdelijk heeft voortgezet&#13;
met als doel om een ‘teeltsurplus’ te realiseren om zijn crediteuren&#13;
méér kunnen bieden dan beschikbaar zou zijn bij de&#13;
onmiddellijk beëindiging van de bedrijfsactiviteiten.57&#13;
Een derde knelpunt kan ontstaan indien er sprake is van een&#13;
financiering met gebruikmaking van Garantstelling Landbouw&#13;
van het Ministerie van EL&amp;I. In een aantal gevallen&#13;
ontstaat een regresvordering uit hoofde van deze borgstelling&#13;
pas ná het slagen van een crediteurenakkoord en wordt&#13;
de ondernemer (vaak geruime tijd) na afwikkeling van zijn&#13;
bedrijf nog geconfronteerd met een aanzienlijke vordering.&#13;
Voor de ondernemer een onwenselijke situatie. De ondernemer&#13;
zou erg geholpen zijn als hij in een veel eerder stadium&#13;
afspraken zou kunnen maken omtrent deze regresvordering.&#13;
Het Ministerie van EL&amp;I geeft helaas ‘geen thuis’&#13;
op het verzoek om deze problematiek bespreekbaar te maken.&#13;
58 Dit staat haaks op de ook door de wetgever gewenste&#13;
versterking van het buitengerechtelijke traject.59 Ons inziens&#13;
zou deze problematiek op de politieke agenda kunnen&#13;
(en zelfs moeten!).&#13;
Afsluitend nog een laatste opmerking omtrent art. 287a&#13;
Fw, kort gezegd de mogelijkheid om via de rechter onwillige&#13;
crediteuren te dwingen een buitengerechtelijk akkoord&#13;
te accepteren. Art. 287a Fw lijkt een praktisch instrument&#13;
en uitkomst te bieden voor de ‘persoonlijke ondernemingsvormen’.&#13;
Toch blijkt in de praktijk van de Nederlandse glastuinbouw&#13;
deze mogelijkheid vrijwel niet gebruikt te worden.&#13;
60 Naar de redenen hiervoor is het gissen maar het lijkt&#13;
aannemelijk dat de WSNP toch erg geassocieerd wordt met&#13;
‘privé’ personen en kleine eenmanszaken en niet met (grote)&#13;
tuinbouwondernemingen met miljoenen euro’s financiering.&#13;
61 Desalniettemin kan het ons inziens geen kwaad als&#13;
dit instrument een plek krijgt in het instrumentarium van de&#13;
advocaten, consultants en (juridisch) adviseurs, die ondernemers&#13;
in de Nederlandse tuinbouw bij bedrijfsbeëindiging&#13;
bijstaan.</content><legacyfootnotes>* Beide auteurs zijn werkzaam bij het directoraat Bijzonder Beheer, Food&amp;Agri van Rabobank Nederland. Dit artikel is op persoonlijke titel geschreven.&#13;
1. In dit artikel wordt buiten beschouwing gelaten de persoonlijke financiële betrokkenheid middels borgtocht of hoofdelijk schuldenaarschap.&#13;
2. Een ‘persoonlijke ondernemingsvorm’ biedt fiscale voordelen bij lagere winsten (zie o.a. de website van de Kamer van Koophandel: http://www.kvk.nl/ondernemen/rechtsvormen/bv-of-eenmanszaak/ ). Ook de Nederlandse tuinbouw kent – over het algemeen – een laag rendement op eigen vermogen, zie bijv.: R. van der Meer en J. Jager, ‘Rendement eigen vermogen in land- en tuinbouw steunt op herwaardering grond’, Agri-Monitor, april 2013.&#13;
3. Met een persoonlijke ondernemingsvorm worden de ondernemingsvormen, eenmanszaak, maatschap, vennootschap onder firma en commanditaire vennootschap bedoeld. De ondernemer (de natuurlijke persoon achter de onderneming) is (eventueel tezamen met zijn mede vennoot) volledig aansprakelijk voor de schulden van de onderneming. Een faillissement van de onderneming betekent ook zijn persoonlijk faillissement (zie HR 14 april 1927, NJ 1927/725 ter zake van het faillissement van een vennootschap onder firma en zijn vennoten)&#13;
4. Auteurs putten uit eigen ervaring met deze veronderstelling en hebben geen onderzoek gedaan naar de vraag of het percentage persoonlijke ondernemingsvormen in de Nederlandse tuinbouw hoger ligt dan in andere sectoren.&#13;
5. F.A. Geerling-Eiff en H.A.B. van der Meulen, Bedrijfsbeëindiging in de land- en tuinbouw: Op een kruispunt en dan?, Den Haag: LEI, 2008.&#13;
6. Ons inziens kan uiteraard ook sprake zijn van een combinatie van redenen.&#13;
7. Met ‘buitengerechtelijke’ bedrijfsbeëindiging wordt bedoeld een bedrijfsbeëindiging zonder dat er gebruik gemaakt wordt van een van de wettelijke insolventieprocedures.&#13;
8. Een teeltsurplus kan bijvoorbeeld aan de orde zijn als het&#13;
tuinbouwbedrijf bij tijdelijke voortzetting van het bedrijf&#13;
een kasstroom vóór financieringslasten (EBITDA) heeft&#13;
die positief is. In een dergelijk geval zijn afspraken met de&#13;
bank noodzakelijk, waarbij de bank bereid moet zijn om&#13;
een deel van die kasstroom beschikbaar te stellen voor een&#13;
crediteurenakkoord.&#13;
9. Voor literatuur hieromtrent zie o.a.: R. Mulder, ‘Het&#13;
buitengerechtelijk akkoord, het akkoord buiten insolventie&#13;
en de stille bewindvoerder’,in: N.E.D. Faber, J.J. van&#13;
Hees, N.S.G.J. Vermunt &amp; Ch.A.M. Domingus (red.), De&#13;
Bewindvoerder, een octopus. Deventer: Kluwer 2008, p.&#13;
595-611 en H.B. Oosthout, ‘De doorstart van de insolvente&#13;
onderneming’, O&amp;F 2002/50.&#13;
10. Dat wil zeggen dat crediteuren alleen nieuwe goederen of&#13;
diensten willen leveren na betaling van de volledige openstaande&#13;
vordering.&#13;
11. Er is sprake van schuldnovatie als een oude rekening&#13;
betaald gaat worden en er een nieuwe (nog onbetaalde)&#13;
rekening van dezelfde crediteur bijkomt.&#13;
12. HR 12 augustus 2005, JOR 2005/257 (Payroll arrest).&#13;
13. Kamerstukken II 2013/2014, 33 695, nr. 3, p. 4.&#13;
14. Kort gezegd: de inventaris en machines van het bedrijf die&#13;
bedoeld zijn om op de bodem van de belastingplichtige te&#13;
blijven.&#13;
15. Art. 21 lid 2 Invorderingswet.&#13;
16. De ontvanger verleent geen medewerking aan een saneringsakkoord&#13;
waarbij één of meer schuldeisers het gedeelte&#13;
van hun vordering dat niet wordt voldaan niet kwijtschelden&#13;
maar overdragen aan een derde of omzetten in aandelenkapitaal,&#13;
art. 26.3.3. Leidraad Invordering 2008.&#13;
17. Art 26 Leidraad Invordering 2008 en zie ook art. 20 Uitvoeringsregeling&#13;
Invorderingswet 1990.&#13;
18. Art. 22 Uitvoeringsregeling Invorderingswet 1990. Deze&#13;
bepaling ziet op kwijtschelding van inkomstenbelasting&#13;
verschuldigd door natuurlijke personen die een bedrijf of&#13;
zelfstandig een beroep uitoefenen, van vennootschapsbelasting,&#13;
van loonbelasting verschuldigd door werkgevers, van omzetbelasting, dividendbelasting, kansspelbelasting,&#13;
accijnzen, verbruiksbelastingen van alcoholvrije dranken&#13;
en van pruimtabak en snuiftabak, van de in art. 1 van de&#13;
Wet belastingen op milieugrondslag genoemde belastingen&#13;
en van erfbelasting, schenkbelasting, recht van overgang&#13;
en belastingen van rechtsverkeer verschuldigd door&#13;
rechtspersonen (art.20). Zie art. 19a Uitvoeringsregeling&#13;
Invorderingswet 1990 voor het geval in de schuldsanering&#13;
een akkoord wordt aangeboden.&#13;
19. Art. 11 Uitvoeringsregeling Invorderingswet 1990: Kwijtschelding&#13;
wordt verleend voor:&#13;
a. het gehele op de belastingaanslag openstaande bedrag&#13;
indien geen vermogen en geen betalingscapaciteit aanwezig&#13;
is;&#13;
b. het openstaande bedrag van de belastingaanslag dat&#13;
resteert nadat:&#13;
1. het aanwezige vermogen is aangewend ter voldoening&#13;
van de belastingaanslag;&#13;
2. ten minste 80 percent van de betalingscapaciteit is aangewend;&#13;
een en ander onverminderd het bepaalde in art. 8&#13;
en art. 18.&#13;
20. Zie voor toepassingsgebied, voorwaarden e.d. van financieringen&#13;
met gebruikmaking van de Garantstelling landbouw:&#13;
http://www.hetlnvloket.nl/onderwerpen/subsidie/&#13;
dossiers/dossier/garantstelling-landbouw (geraadpleegd op&#13;
27 december 2013). Daarnaast meer algemeen over borgtochten&#13;
in de agrarische sector: W.H.G.A. Fillott, Enige&#13;
aspecten van borgtocht in de agrarische sector, Agr.r. 2009,&#13;
nr. 6.&#13;
21. In het verleden is er ook sprake geweest van andere vormen&#13;
van borgstelling door de overheid voor de agrarische&#13;
sector. De hier gebruikte term Garantstelling Landbouw&#13;
is, in het kader van dit artikel, dan ook een verzamelbegrip&#13;
voor alle huidige en het in verleden gehanteerde vormen&#13;
van borgstelling vanuit de overheid voor de agrarische&#13;
sector.&#13;
22. Deze afspraken zijn overeengekomen in de zgn. raamovereenkomst.&#13;
Een overeenkomst tussen de overheid en&#13;
de Nederlandse banken die financieringen verstrekken en&#13;
daarbij gebruik maken van de Garantstelling Landbouw.&#13;
23. Ministerie van Economische Zaken, Landbouw en Innovatie.&#13;
24. Zo zijn de kosten van de teeltopzet voor bijv. paprika’s al&#13;
EUR 13-15/m2. Voor een paprikabedrijf van bijv. 3 ha zijn&#13;
alleen al de kosten van de teeltopzet EUR 450.000,-. Voor&#13;
een langjarig gewas – zoals bijv. rozen – zijn de kosten&#13;
voor de teeltopzet nog aanzienlijk hoger.&#13;
25. N.J. Polak, bewerkt door M. Pannevis, Faillissementsrecht,&#13;
Deventer: Kluwer, 2008.&#13;
26. Polak, t.a.p. p.323.&#13;
27. M.Ph. van Sint-Truiden en F.M.J. Verstijlen, (red.), Insolventierecht&#13;
Tekst &amp; Commentaar, Deventer: Kluwer, 2012,&#13;
p. 495.&#13;
28. M.Ph. van Sint-Truiden en F.M.J. Verstijlen, (red.), t.a.p.,&#13;
p. 491.&#13;
29. Een aantal goederen daargelaten, zie art. 295 lid 4 Fw.&#13;
30. De uitdeling geschiedt naar evenredigheid van ieders&#13;
vordering, met dien verstande dat, zolang de vorderingen&#13;
waaraan voorrang is verbonden niet volledig zijn voldaan,&#13;
daarop een twee keer zo groot percentage wordt betaald als&#13;
op de concurrente vorderingen (art. 349 lid 2 Fw).&#13;
31. G.H. Lankhorst, ‘Onderneming in betalingsmoeilijkheden&#13;
te lang voortgezet’, Bedrijfsjuridische berichten, 2013/60.&#13;
32. G.H. Lankhorst, Ondernemers en de schuldsaneringsregeling,&#13;
Bedrijfsjuridische berichten, 2012/20.&#13;
33. Dit geldt uiteraard niet voor het geval de saniet zich niet&#13;
aan zijn verplichtingen heeft gehouden. Op grond van&#13;
art. 350 lid 3 Fw kan de schuldsanering bijvoorbeeld ook&#13;
eindigen indien de schuldenaar een of meer van zijn uit&#13;
de schuldsaneringsregeling voortvloeiende verplichtingen&#13;
niet naar behoren nakomt of door zijn doen of nalaten&#13;
de uitvoering van de schuldsaneringsregeling anderszins&#13;
belemmert dan wel frustreert. In dat geval geldt niet dat de&#13;
restantvorderingen natuurlijke verbintenissen worden.&#13;
34. Art. 358 Fw.&#13;
35. Art. 332 lid 4 Fw bepaalt dat in afwijking van art. 332 lid&#13;
3 Fw de rechter commissaris een akkoord als aangenomen&#13;
kan vaststellen indien drie vierde van de ter vergadering&#13;
verschenen schuldeisers van erkende en voorwaardelijk&#13;
toegelaten vorderingen waaraan voorrang is verbonden&#13;
en drie vierde van de concurrente schuldeisers voor het&#13;
akkoord hebben gestemd; en de verwerping van het akkoord&#13;
het gevolg is van het tegenstemmen van een of meer&#13;
ter vergadering verschenen schuldeisers die, alle omstandigheden&#13;
in aanmerking genomen en in het bijzonder het&#13;
percentage dat die schuldeisers, zou de toepassing van de&#13;
schuldsaneringsregeling worden voortgezet, naar verwachting&#13;
aan betaling op hun vorderingen zullen ontvangen, in&#13;
redelijkheid niet tot dit stemgedrag hebben kunnen komen.&#13;
36. Een akkoord is alleen verbindend voor schuldeisers van&#13;
vorderingen ten aanzien waarvan de schuldsanering werkt.&#13;
Pandhouders, hypotheekhouders en schuldeisers als bedoeld&#13;
in art. 299b [retentierecht] zijn tot stemmen bevoegd,&#13;
indien zij vóór de aanvang van de stemming van hun&#13;
recht van parate executie afstand doen (art. 332 lid 2 Fw).&#13;
Anders dan in faillissement en de surseance van betaling&#13;
kunnen de geprivilegieerde schuldeisers in [die hoedanigheid]&#13;
de schuldsanering [onder omstandigheden –zie onder&#13;
andere vorige zin] ook hun stem uitbrengen. De stemming&#13;
vindt plaats in twee groepen: een groep van concurrente&#13;
crediteuren en een groep van schuldeisers van vorderingen&#13;
waaraan voorrang is verbonden. Het strekt te ver om in dit&#13;
artikel nader in te gaan op de posities van geprivilegieerde&#13;
schuldeisers. Daarvoor wordt verwezen naar bijvoorbeeld:&#13;
M.Ph. van Sint-Truiden en F.M.J. Verstijlen, (red.), t.a.p.,&#13;
p. 582-586 (toelichting bij art. 332 Fw).&#13;
37. I.E. Vonk, ‘Een schone lei voor de ondernemer zonder&#13;
rechtspersoonlijkheid?’, Tijdschrift voor de Procespraktijk&#13;
2010-6.&#13;
38. Groene Serie Faillissementswet, 6.10 Eisen akkoord&#13;
(berekeningsformule) bij: Faillissementswet, Artikel 329&#13;
[Aanbieding akkoord].&#13;
39. Groene Serie Faillissementswet, 6.4 Aantal aan te bieden&#13;
akkoorden (lid 3) bij: Faillissementswet, Artikel 329 [Aanbieding&#13;
akkoord]&#13;
40. R. Vriesendorp, R. Hermans &amp; K. de Vries, ‘Herijking&#13;
faillissementsrecht en het informeel akkoord: gemiste kans&#13;
of opportunity voor een Nederlandse scheme of arrangement?’,&#13;
TvI 2013/20.&#13;
41. Art. 287a Fw is een ‘vreemde eend in de bijt’ in die zin&#13;
dat de wetsbepaling is opgenomen in de Faillissementswet,&#13;
maar juist tot doel heeft om de Faillissementswet (de&#13;
schuldsaneringsregeling natuurlijke personen) verder niet&#13;
van toepassing te laten zijn.&#13;
42. I.S.J. Houben, ‘Het onderhands dwangakkoord’, TvI&#13;
2006/21, p.96.&#13;
43. M.Ph. van Sint-Truiden en F.M.J. Verstijlen, (red.), t.a.p.,&#13;
p. 54.&#13;
44. Art. 195 Fw.&#13;
45. Het faillissement vormt een verlengingsgrond in de zin van&#13;
art. 3:320 BW en gedurende het bestaan van een verlengingsgrond&#13;
kan een verjaringstermijn niet aflopen, M.Ph.&#13;
van Sint-Truiden en F.M.J. Verstijlen, (red.), t.a.p., p. 85.&#13;
46. Art. 2:19 lid 1 onder c BW.&#13;
47. Art 143 Fw: (1) Van de stemming over het akkoord zijn&#13;
uitgesloten de schuldeisers aan wier vordering voorrang&#13;
verbonden is daaronder begrepen diegenen, wier voorrang&#13;
betwist wordt, tenzij zij, vóór de aanvang der stemming,&#13;
van hun voorrang ten behoeve van de boedel afstand&#13;
mochten doen. (2) Deze afstand maakt hen tot concurrente&#13;
schuldeisers, ook voor het geval het akkoord niet mocht&#13;
worden aangenomen.&#13;
48. Art. 145 Fw. Ook hier bestaat een afwijkende mogelijkheid&#13;
tot vaststelling, art. 146 Fw.&#13;
49. Zowel de ondernemingen die middels een zelfstandige&#13;
rechtspersoon worden als de ‘persoonlijke ondernemingsvormen’&#13;
.&#13;
50. M.Ph. van Sint-Truiden en F.M.J. Verstijlen, (red.), t.a.p.,&#13;
p. 381.&#13;
51. Art. 214 lid 3 Fw.&#13;
52. Art. 268 Fw: Tot het aannemen van het akkoord wordt&#13;
vereist de toestemming van de gewone meerderheid van de&#13;
ter vergadering verschenen erkende en toegelaten schuldeisers,&#13;
die tezamen ten minste de helft van het bedrag van&#13;
de erkende en toegelaten schuldvorderingen vertegenwoordigen.&#13;
Geen toestemming is vereist van een erkende of&#13;
toegelaten schuldeiser, voor zover zijn schuldvordering is&#13;
gegrond op een verbeurde dwangsom.&#13;
53. Kamerstukken II, t.a.p.&#13;
54. De mogelijk in te voeren Wet Continuïteit Ondernemingen&#13;
II wil voorzien in het opnemen van een informeel&#13;
dwangakkoord in de Faillissementswet. Zie:R.D. Vriesendorp,&#13;
R.M. Hermans en K.A.J. de Vries, ‘Wetsvoorstel tot&#13;
aanpassing van de Faillissementswet door uitbreiding met&#13;
titel IV’, TvI 2013/20.&#13;
55. Als de wetgever zich laat inspireren door het conceptvoorstel&#13;
van Vriesendorp, Hermans en De Vries (zie: Vriesendorp,&#13;
Hermans en De Vries, t.a.p.), waarbij de auteurs een&#13;
eventuele nieuwe titel (titel IV) voor de faillissementswet&#13;
alleen willen openstellen voor rechtspersonen, valt de&#13;
persoonlijke ondernemingsvorm buiten de boot.&#13;
56. HR 12 augustus 2005, JOR 2005/257 (Payroll arrest).&#13;
57. Auteurs zijn niet bekend met jurisprudentie waarbij in het&#13;
hier geschetste geval de ondernemer toegang tot de WSNP&#13;
is geweigerd.&#13;
58. Zij meent dat haar dan mogelijk het verstrekken van ongeoorloofde&#13;
staatssteun zou kunnen worden verweten.&#13;
59. Kamerstukken II, t.a.p.&#13;
60. Uit een korte rondgang blijkt geen enkel geval bekend&#13;
waarin een buitengerechtelijk akkoord bij een tuinbouwbedrijf&#13;
via art. 287a Fw tot stand is gekomen. Dit betekent&#13;
niet dat art. 287a Fw niet gebruikt zou worden. Blijkens&#13;
een onderzoek van Nethe (M.Y. Nethe, ‘Dwangakkoord.&#13;
Enige beschouwingen rondom de toepassing van art. 287a&#13;
Fw’, TvI 2009/20) blijkt art. 287a Fw allerminst een dode&#13;
letter te zijn en regelmatig gebruikt te worden.&#13;
61. Die associatie is natuurlijk niet helemaal onterecht en&#13;
wordt treffend geïllustreerd met de inwerkingtreding van&#13;
de Wet gemeentelijke schuldhulpverlening (Wgs) per 1&#13;
juli 2012. Met deze wet wordt richting gegeven aan de&#13;
integrale schuldhulpverlening. Die schuldhulpverlening&#13;
kan er toe leiden dat de betaling van de vaste lasten en&#13;
de reservering voor deze schulden door de gemeente uit&#13;
handen wordt genomen van de schuldenaar (Kamerstukken&#13;
II, t.a.p.). Deze – weliswaar heel praktische – wijze van&#13;
schuldhulpverlening, die geschikt is voor de ‘eenvoudige’&#13;
en een beperkte hoeveelheid schulden, staat mijlenver af&#13;
van de zowel qua aantal als omvang grote schuldenlast die&#13;
een tuinbouwbedrijf in problemen kent. Het is moeilijk&#13;
voorstelbaar dat de gemeente geëquipeerd is om met dit&#13;
soort schulden om te gaan.</legacyfootnotes><footnotes><footnote/></footnotes><auteurs>mr. F. van Wingerden en ir. B.P.C. van Weert</auteurs><published>2014-01-01 00:00:00</published><modified>2014-01-01 00:00:00</modified><editiondate>2014-01-01</editiondate><htmlpath>https://denhollander.info/artikel/10935</htmlpath></article>
</articles></edition>
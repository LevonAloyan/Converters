<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1991</searchword><id>6822</id><udhid>UDH:TvAR/6822</udhid><titel>'Bureau Beheer Landbouwgronden / Gerardus Eugene Hubert Servais Erkens' (TvAR 1991/4466)</titel><searchwords><searchword>TvAR 4/1991</searchword><searchword>TvAR 1991/4466</searchword><searchword>UDH:TvAR/6822</searchword></searchwords><attachments><attachment><name>1991_nr 4_Rechtspraak_4466.pdf</name><extention>pdf</extention><url>https://denhollander.info/download/6541/ci</url></attachment></attachments><inleiding>Pachtwet, art. 1, 11 en 34 lid 1&#13;
Van een pachtovereenkomst is sprake, indien de verpachter zich verbindt een hoeve of los&#13;
land in gebruik te geven ter uitoefening van&#13;
de landbouw tegen voldoening van een tegenprestatie.&#13;
Aan 3 elkaar opvolgende eigenaren is het&#13;
land in geschil telkens vrij van pacht geleverd.&#13;
Is er toch sprake van een pachtverhouding&#13;
met E, die de grond na zijn vader&#13;
in agrarisch gebruik kreeg?&#13;
De eerste eigenaar behoefde van de gebruiker&#13;
ontvangen betalingen niet als pachtprijs&#13;
aan te merken. De volgende eigenaren&#13;
hebben nooit iets ter zake van het gebruik&#13;
ontvangen. De gebruiker had door kadastraal&#13;
onderzoek kunnen achterhalen, aan&#13;
welke eigenaar hij moest betalen. Geen&#13;
pachtovereenkomst aangenomen. </inleiding><content>vember&#13;
1990&#13;
(Mr. Mans, mr. Spoor, mr. Kok, De Wolf en&#13;
Wentink)&#13;
In de zaak van:&#13;
de rechtspersoon Bureau Beheer Landbouwgronden,&#13;
waarvan de zetel is gevestigd te&#13;
's-Gravenhage, appellant, procureur: mr.&#13;
J.M. Bosnak;&#13;
tegen&#13;
Gerardus Eugene Hubert Servais Erkens,&#13;
wonende te Nijswiller, gemeente Wittem,&#13;
geïntimeerde, procureur: mr. H.M.G. van&#13;
Lotringen;&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
de door de pachtkamer van het kantongerecht&#13;
te Maastricht op 15 september 1987,&#13;
15 november 1988 en 17 januari 1989 tussen&#13;
appellant als gedaagde en geïntimeerde als&#13;
eiser gewezen vonnissen, die in fotocopie&#13;
aan dit arrest zijn gehecht, alsmede het proces-&#13;
verbaal van het hangende het hoger beroep&#13;
op 31 oktober 1989 voor het hof ten&#13;
huize van de getuigen Ploemen te Nijswiller-&#13;
Wittem gehouden voorlopig getuigenverhoor,&#13;
waarbij beide partijen vertegenwoordigd&#13;
waren;&#13;
Overweegt:&#13;
Appellant is bij exploit van 17 februari 1989&#13;
van voormelde vonnissen in hoger beroep&#13;
gekomen met dagvaarding van geïntimeerde&#13;
voor dit hof.&#13;
Bij memorie van grieven heeft appellant&#13;
onder aanvoering van tien grieven geconcludeerd&#13;
dat het hof de vonnissen waarvan beroep&#13;
zal vernietigen en, opnieuw rechtdoende,&#13;
de vorderingen van geïntimeerde zal&#13;
afwijzen met zijn veroordeling in de kosten&#13;
van beide instanties.&#13;
Geïntimeerde heeft bij memorie van antwoord&#13;
de aangevoerde grieven bestreden en&#13;
geconcludeerd tot bekrachtiging van de vermelde&#13;
vonnissen, met veroordeling van appellant&#13;
in de kosten van het hoger beroep.&#13;
Ten slotte hebben partijen de stukken doen&#13;
overleggen voor het wijzen van arrest.&#13;
De grieven:&#13;
De door appellant aangevoerde grieven luiden&#13;
als volgt:&#13;
Grief I&#13;
Ten onrechte overweegt de pachtkamer van&#13;
het kantongerecht in haar vonnis van&#13;
15 november 1988 dat is komen vast te staan&#13;
dat wijlen de vader van Erkens en later&#13;
Erkens zelftelkenjare ƒ 175,-per jaar en later&#13;
ƒ 250,- per jaar naar de gebroeders Ploemen&#13;
heeft gebracht, alwaar de heer H.C. Fick dat&#13;
geld kwam ophalen, en dat die aldus gedane&#13;
betalingen een aantal jaren geleden zijn gestopt,&#13;
omdat de heer Fick niet meer kwam en&#13;
niet meer bekend was aan wie verder moest&#13;
worden betaald.&#13;
Grief II&#13;
Ten onrechte leidt de pachtkamer van het&#13;
kantongerecht uit het feit dat Erkens sr. en&#13;
later Erkens jr. jaarlijks (pacht)gelden aan de&#13;
gebroeders Ploemen hebben betaald af dat&#13;
aan die betalingen de afspraak ten grondslag&#13;
ligt tussen het bouwbedrijf Fick N.V., vertegenwoordigd&#13;
door de heer H.C. Fick, de&#13;
gebroeders Ploemen en Erkens sr. dat Fick de&#13;
pachtgelden van Erkens bij de familie&#13;
Ploemen zou ophalen.&#13;
Grief III&#13;
Ten onrechte oordeelt de pachtkamer van het&#13;
kantongerecht dat er sprake was van een&#13;
rechtstreekse pachtverhouding tussen het&#13;
bouwbedrijf Fick N.V., vertegenwoordigd&#13;
door de heer H.C. Fick en Erkens sr.&#13;
Grief IV&#13;
Ten onrechte leidt de pachtkamer van het kantongerecht uit alle feiten en omstandigheden&#13;
niet af dat er sprake was van een onderpachtverhouding&#13;
tussen de gebroeders&#13;
Ploemen en Erkens sr., later Erkens jr.&#13;
Grief V&#13;
Ten onrechte stelt de pachtkamer van het kantongerecht&#13;
vast dat de verklaringen van de&#13;
door het BBL gehoorde getuigen niet in strijd&#13;
zijn met de door Erkens gehoorde getuigen.&#13;
Grief VI&#13;
Ten onrechte oordeelt de pachtkamer van het&#13;
kantongerecht dat Erkens een begin van bewijs&#13;
heeft geleverd.&#13;
Grief VII&#13;
Ten onrechte is Erkens door de pachtkamer&#13;
van het kantongerecht in de gelegenheid&#13;
gesteld de aanvullende eed, verwoord in het&#13;
tussenvonnis van 15 november 1988, af te&#13;
leggen.&#13;
Grief VIII&#13;
Ten onrechte heeft de pachtkamer van het&#13;
kantongerecht van het afleggen van de aanvullende&#13;
eed door Erkens in haar vonnis van&#13;
17 januari 1989 overwogen dat Erkens het&#13;
aan hem opgedragen bewijs tot volledigheid&#13;
heeft gebracht.&#13;
Grief IX&#13;
Ten onrechte heeft de pachtkamer van het&#13;
kantongerecht tussen partijen een pachtovereenkomst&#13;
vastgesteld met betrekking tot&#13;
het perceel ter grootte van 00.85.00 ha, deel&#13;
uitmakende van het perceel, kadastraal bekend,&#13;
gemeente Wittem, sectie B, nummer&#13;
5084, groot 2.15.00 ha tegen een pachtprijs&#13;
van ƒ 250,- per jaar.&#13;
Grief X&#13;
Ten onrechte heeft de pachtkamer van het&#13;
kantongerecht de tussen partijen vastgestelde&#13;
pachtovereenkomst vastgesteld voor&#13;
de duur van 6 jaar.&#13;
De ontvankelijkheid van het hoger beroep&#13;
Tegen het interlocutoire vonnis van 15 september&#13;
1987, waarbij geïntimeerde bewijs&#13;
werd opgedragen, zijn geen grieven gericht&#13;
zodat appellant in zijn tegen dat vonnis ingestelde&#13;
hogere beroep niet-ontvankelijk&#13;
moet worden verklaard.&#13;
De vaststaande feiten&#13;
Als enerzijds mede aan de hand van bescheiden&#13;
gesteld en anderzijds niet dan wel onvoldoende&#13;
weersproken, staat ten processe&#13;
het navolgende vast:&#13;
- Het land in geschil heeft van 1961 tot in&#13;
1968, toen drs. A.A. van der Voort, wonende&#13;
te Heerlen, dit - volgens de transportakte vrij&#13;
van pacht - in eigendom verkreeg, toebehoord&#13;
aan N.V. Bouwbedrijf H. Fick, gevestigd&#13;
te Eindhoven, later omgezet in een besloten&#13;
vennootschap.&#13;
- In 1985 werd het te Nijswiller gelegen land&#13;
in geschil, groot 0.85.00 ha, dat deel uitmaakt&#13;
van het perceel, kadastraal bekend gemeente&#13;
Wittem, sectie B nr. 5084, aan appellant -&#13;
volgens de transportakte eveneens vrij van&#13;
pacht - in eigendom overgedragen;&#13;
- Geïntimeerdes overleden vader heeft het&#13;
land in geschil in of omstreeks 1961 in gebruik&#13;
ontvangen en geïntimeerde zelf heeft&#13;
dit sedert 1974 eveneens in agrarisch gebruik,&#13;
thans als bouwland;&#13;
- Noch drs. A.A. van der Voort noch appellant&#13;
hebben voor dit gebruik gelden ontvangen.&#13;
De beoordeling van het geschil in hoger&#13;
beroep&#13;
1. Door de grieven wordt in volle omvang het&#13;
geschilpunt aan het hof voorgelegd of er&#13;
tussen appellant als verpachter en geïntimeerde&#13;
als pachter een in 1961 gesloten&#13;
pachtovereenkomst bestaat. Volgens geïntimeerde&#13;
is die pachtovereenkomst tussen de&#13;
N.V. Bouwbedrijf H. Fick en geïntimeerdes&#13;
vader gesloten en vervolgens - door de werking&#13;
van art. 34, lid 1, van de Pachtwet - op&#13;
achtereenvolgens drs. A.A. van der Voort en&#13;
appellant overgegaan. Het hof zal dit geschil&#13;
punt zelfstandig opnieuw onderzoeken en&#13;
daarover beslissen.&#13;
2. Van een pachtovereenkomst is sprake,&#13;
indien de verpachter zich verbindt aan de&#13;
pachter (een hoeve of) los land in gebruik te&#13;
geven ter uitoefening van de landbouw tegen&#13;
voldoening van een tegenprestatie.&#13;
3. Geïntimeerde heeft in dit verband gesteld&#13;
dat, nadat zijn vader voor de jaren 1964,1965&#13;
en 1966 pacht ad ƒ 51,- per jaar aan het&#13;
bouwbedrijf had betaald, na 1966 tussen de&#13;
gebroeders Ploemen, die eveneens land van&#13;
het bouwbedrijf in gebruik hadden, het bouwbedrijf zelf, vertegenwoordigd door de&#13;
directeur Fick, en geïntimeerdes vader de&#13;
afspraak is gemaakt dat de door deze verschuldigde&#13;
pachtpenningen zouden worden&#13;
bezorgd bij de gebroeders Ploemen, alwaar&#13;
genoemde Fick deze gelden zou komen ophalen,&#13;
en dat betaling van de pachtpenningen&#13;
volgens die afspraak telkenjare aan de gebroeders&#13;
Ploemen heeft plaatsgevonden.&#13;
4. Naar het oordeel van het hof heeft geïntimeerde&#13;
het bewijs van die beweerde na 1964&#13;
gemaakte afspraak niet bijgebracht. Bij ge&#13;
legenheid van het voorlopig getuigen&#13;
verhoor hebben de getuigen C.J.H. Ploemen,&#13;
M.M.H. Ploemen en M.A.E. Plöemen-&#13;
Acampo, die in Nijswiller een boerderij be&#13;
wonen, de getuige H.C. Fick, directeur van&#13;
het bouwbedrijf, ontmoet.&#13;
De getuigen C.J.H. Ploemen en M.A.E.&#13;
Ploemen-Acampo herkenden de getuige&#13;
Fick niet. Getuige Fick zelf verklaarde dat hij&#13;
de familie Ploemen nimmer heeft ontmoet,&#13;
niet ter plaatse en ook niet elders. De getuige&#13;
C.J.H. Ploemen, die verklaarde wel gelden&#13;
voor het gebruik van het land van Erkens in&#13;
ontvangst te hebben genomen, kon zich niet&#13;
herinneren dat Fick geld bij hem thuis is&#13;
komen ophalen. De getuige Ploemen-&#13;
Acampo die zich goed herinnerde dat&#13;
geïntimeerdes vader bij haar thuis geld&#13;
kwam betalen, naar zij aannam omdat deze&#13;
ter plaatse grond in gebruik had, kon zich niet&#13;
herinneren dat de getuige Fick eerder bij haar&#13;
thuis of in de wei kwam. De getuige M.M.H.&#13;
Ploemen kon zich niet herinneren dat Fick ter&#13;
plaatse geld in ontvangst nam. Hij herinnert&#13;
zich wel dat Erkens bij hem thuis kwam&#13;
betalen. Getuige H.C. Fick verklaarde geïntimeerdes&#13;
vader niet te kennen.&#13;
5. Wel staat op grond van de getuigeverklaring&#13;
van H.C. Fick bij gelegenheid van&#13;
het voorlopig getuigenverhoor vast dat het&#13;
bouwbedrijf voor de jaren 1964, 1965 en&#13;
1966 per bank en giro 'van H. Erkens pacht&#13;
gronden Nijswiller' heeft ontvangen. Daarna&#13;
heeft het bouwbedrijf volgens de getuige van&#13;
Erkens geen betalingen meer ontvangen.&#13;
Ook drs. A.A. van der Voort heeft blijkens&#13;
zijn in eerste aanleg afgelegde getuige ver&#13;
klaring geen pachtpenningen van Erkens&#13;
ontvangen.&#13;
6. Alleen op grond van de in 1964, 1965 en&#13;
1966 van geïntimeerdes vader per bank en&#13;
giro ontvangen betalingen, kan de door geïntimeerde&#13;
gestelde pachtovereenkomst niet&#13;
als bewezen worden aangenomen. Getuige&#13;
C.J.H. Ploemen heeft bij gelegenheid van het&#13;
voorlopig getuigenverhoor verklaard, dat hij&#13;
geld aan het bouwbedrijf heeft overgemaakt,&#13;
te weten geld dat de familie Ploemen bij nota&#13;
in rekening werd gebracht voor het gebruik&#13;
van grond en geld dat zij van Erkens contant&#13;
ontvingen, dit op verzoek van Erkens. Hieruit&#13;
blijkt geenszins dat het bouwbedrijf behoorde&#13;
te begrijpen dat het hier om pachtpenningen&#13;
ging die betaald werden door&#13;
Erkens in zijn hoedanigheid van pachter van&#13;
het bouwbedrijf. Daarbij is nog het navolgende&#13;
van belang. Het staat op grond van de&#13;
bij gelegenheid van het voorlopig getuigenverhoor&#13;
afgelegde verklaringen van de getuigen&#13;
Ploemen vast, dat in ieder geval&#13;
geïntimeerdes vader gelden voor het gebruik&#13;
van het land in geschil aan de familie&#13;
Ploemen heeft betaald. Maar uit die verklaringen&#13;
blijkt niet duidelijk dat dit geld aan het&#13;
bouwbedrijf als verpachtster van dat land&#13;
van geïntimeerdes vader zou moeten worden&#13;
afgedragen. Bij het voorlopig getuigenverhoor&#13;
verklaarde de getuige C.J.H. Ploemen:&#13;
'De heer Erkens ken ik wel. Op een gegeven&#13;
moment had hij voor zijn vee wat grond&#13;
nodig en wij hebben hem toen weiland bij de&#13;
Provinciale weg afgestaan. Hij heeft ons&#13;
daarvoor betaald hier thuis. Na het overlijden&#13;
van mijn broer heb ik het geld aan het bouwbedrijf&#13;
Fick overgemaakt, te weten het geld&#13;
dat ons bij nota in rekening werd gebracht&#13;
voor het gebruik van de grond en het geld dat&#13;
wij van Erkens contant ontvingen. Erkens&#13;
vroeg ons dat geld aan het bouwbedrijf samen&#13;
met ons geld over te maken. Hij heeft de&#13;
grond nog steeds in gebruik, thans als akkerland.&#13;
Ons idee was dat hij de grond alleen&#13;
voor zijn vee zou gebruiken maar nu houdt&#13;
hij de grond maar vast, te weten 85 are. Als hij&#13;
de grond zou laten liggen, zou de familie de&#13;
85 are weer willen gaan gebruiken. Fick had&#13;
er niets mee te maken - ik bedoel het bouwbedrijf&#13;
- dat wij de 85 are aan Erkens afstonden.&#13;
Wij hadden de grond in gebruik.&#13;
Voor het overlijden van mijn broer nam ik&#13;
geld van Erkens hier thuis in ontvangst. Ik&#13;
heb geld van Erkens in ontvangst genomen&#13;
dat ik niet heb afgedragen aan een derde,&#13;
zoals het bouwbedrijf, gedurende een paar jaar. Dat geld hebben wij gehouden omdat&#13;
Erkens de grond in gebruik had. Later hebben&#13;
wij tegen Erkens gezegd, betaal maar niet&#13;
meer aan ons want wij weten niet aan wie wij&#13;
het moeten afdragen. Op een gegeven moment&#13;
hebben wij tegen Erkens gezegd dat hij&#13;
meer pacht moest betalen omdat de grond&#13;
meer waard was geworden'. De verklaring&#13;
kan ook wijzen op een situatie waarin geïntimeerde&#13;
de grond in geschil van de familie&#13;
Ploemen in ondergebruik heeft gekregen.&#13;
7. Geïntimeerde kan niet waarmaken dat zijn&#13;
vader dan wel hijzelf een tegenprestatie voor&#13;
het gebruik van het land met het bouwbedrijf&#13;
c.q. zijn rechtsopvolgers is overeengekomen.&#13;
Geïntimeerde heeft zich ook niet serieus&#13;
bekommerd over de pachtbetalingen&#13;
aan drs. A.A. van der Voort en appellant, die&#13;
volgens hem als zijn opvolgende ver&#13;
pachters moeten worden beschouwd. De&#13;
getuige C.J.H. Ploemen heeft geïntimeerde&#13;
gezegd: 'Betaal maar niet meer aan ons want&#13;
wij weten niet aan wie wij het moeten af&#13;
dragen'. Bij een eenvoudig kadastraal onderzoek&#13;
had geïntimeerde kunnen achterhalen&#13;
op welke verpachter de pacht in zijn&#13;
lezing was overgegaan en aan wie hij de&#13;
pachtpenningen moest betalen. Dat hij de&#13;
pachtbetalingen geheel op zijn beloop heeft&#13;
gelaten, wijst ook al niet op een pachtverhouding&#13;
van geïntimeerde met een derde&#13;
zoals appellant.&#13;
8. Ook een begin van bewijs heeft geïntimeerde&#13;
niet bijgebracht zodat aan de door&#13;
hem afgelegde aanvullende eed geen betekenis&#13;
kan worden gehecht. Het door geïntimeerde&#13;
in hoger beroep nader gedane alge&#13;
meen bewijsaanbod ter zake, moet als te vaag&#13;
worden gepasseerd.&#13;
Slotsom&#13;
9. De grieven, zoals toegelicht treffen doel.&#13;
Het in de rechtsoverweging 1 omschreven&#13;
geschilpunt moet in het voordeel van appellant&#13;
worden beslecht. De vonnissen van&#13;
15 november 1988 en 17 januari 1989 kunnen&#13;
niet in stand blijven. Geïntimeerdes vordering&#13;
moet alsnog worden afgewezen. Als&#13;
de in het ongelijk gestelde partij zal geïntimeerde&#13;
de kosten van beide instanties heb&#13;
ben te dragen, met inbegrip van de kosten van&#13;
het voorlopig getuigenverhoor.&#13;
Rechtdoende in hoger beroep:&#13;
Verklaart appellant niet-ontvankelijk in zijn&#13;
hoger beroep tegen voormeld vonnis van&#13;
15 september 1987.&#13;
Vernietigt de vonnissen van de pachtkamer&#13;
van het kantongerecht te Maastricht&#13;
d.d. 15 november 1988 en 17 januari 1989,&#13;
waarvan beroep, en opnieuw rechtdoende:&#13;
Wijst geïntimeerdes vordering af.&#13;
Veroordeelt geïntimeerde in de proceskosten,&#13;
aan de zijde van appellant tot heden&#13;
begroot op in eerste aanleg ƒ 750,-; in hoger&#13;
beroep/ 1775,65.</content><legacyfootnotes/><footnotes><footnote/></footnotes><auteurs>Mr. Mans, mr. Spoor, mr. Kok, De Wolf en&#13;
Wentink</auteurs><published>1991-04-01 00:00:00</published><modified>1991-04-01 00:00:00</modified><editiondate>1991-04-01</editiondate><htmlpath>https://denhollander.info/artikel/6822</htmlpath></article>
</articles></edition>
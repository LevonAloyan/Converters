<edition><articles><article><jaar>2003</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2003</searchword><id>4582</id><udhid>UDH:TvAR/4582</udhid><titel>Wetgeving en literatuur</titel><searchwords><searchword>TvAR 11/2003</searchword><searchword>UDH:TvAR/4582</searchword></searchwords><attachments><attachment><name>2003_nr 11_Wetgeving_Bezemer.pdf</name><extention>pdf</extention><url>https://denhollander.info/download/4527/ci</url></attachment></attachments><inleiding>Europees agrarisch recht&#13;
&#13;
Melkleasen&#13;
Bij brief van 24 september 2003 geeft de&#13;
minister een uiteenzetting van het beleid voor&#13;
het melkleasen (TK 2003-2004, 28 625, nr. 10).&#13;
De minister gaat daarbij onder meer in op: de&#13;
afspraken uit het Algemeen Overleg van&#13;
23 juni 2003 m.b.t. de overgangstermijn van&#13;
drie jaar en de vergoeding voor de pachter bij&#13;
opzegging van een pachtovereenkomst; het&#13;
besluit van de Landbouwraad over onder&#13;
meer een nieuwe verordening voor de melkquotering,&#13;
waarin wordt bepaald dat voortaan&#13;
nog slechts een deel van het quotum mag&#13;
worden verhuurd; de nationale invulling van&#13;
de nieuwe verordening in een nieuwe regeling&#13;
superheffing; en, de situatie rond het melkleasen&#13;
in het Verenigd Koninkrijk en in Ierland.&#13;
Hoofdpunten van de systematiek rond&#13;
het melkleasen in de nieuwe regeling superheffing&#13;
zijn de volgende:&#13;
– Het deel van het quotum dat (structureel)&#13;
mag worden verhuurd, bedraagt 30%.&#13;
– M.i.v. 1 april 2004 dient een producent ten&#13;
minste 70% van zijn melkquotum te benutten&#13;
door zelf melk te produceren en op de markt&#13;
te brengen.&#13;
– Van degene die in een heffingsperiode minder&#13;
dan 70% van zijn quotum produceert,&#13;
vervalt conform de Verordening het onbenut&#13;
gelaten deel van het quotum aan de nationale&#13;
reserve.&#13;
– Een melkveehouder die tijdelijk helemaal&#13;
stopt met melken of – thans ingeval van een&#13;
totaalverhuurder – niet per 1 april 2004 direct&#13;
met melken begint, raakt na de eerste heffingsperiode&#13;
(van 1 april 2004 t/m 31 maart&#13;
2005) zijn gehele quotum kwijt aan de nationale&#13;
reserve. Als hij echter binnen 24 maanden&#13;
nadien (voor 31 maart 2007) weer begint met&#13;
melken, dan kan hij het quotum op verzoek&#13;
en onder voorwaarden weer terug krijgen.&#13;
– Een melkveehouder die gaat stoppen met&#13;
melken kan in het quotumjaar waarin hij&#13;
stopt het quotum onbenut laten, als hij het&#13;
quotum maar uiterlijk in december van dat&#13;
jaar verkoopt.&#13;
&#13;
Zie ook:&#13;
– Aanhangsel Hand. TK 2003-2004, nr. 53,&#13;
Vragen van het lid Van den Brink (LPF) aan&#13;
de minister van LNV over een overgangsregeling&#13;
voor melkverleasers (ingezonden: 11 september&#13;
2003); antwoord: In de nog vast te&#13;
stellen EG-verordening zal hiervoor een permanente&#13;
voorziening worden getroffen. Op&#13;
basis van de voorliggende EG-verordening&#13;
voor melkquotering, waarover de Landbouwraad&#13;
binnenkort een definitief besluit zal&#13;
nemen, wordt het straks voor een melkproducent&#13;
mogelijk om gedurende bijna drie aaneengesloten&#13;
perioden van 12 maanden geen&#13;
melk op de markt te brengen. Hij raakt dan&#13;
weliswaar zijn quotum kwijt aan de nationale&#13;
reserve, maar behoudt recht op ten minste een&#13;
deel van zijn quotum, mits de betrokken producent&#13;
voor het einde van de periode van&#13;
24 maanden na verval van het quotum aan de&#13;
nationale reserve zijn bedrijf weer hervat en&#13;
derhalve actief wordt als melkproducent.&#13;
(26 september 2003)&#13;
– W. Hulshof, ‘De onverwachte fiscale gevolgen&#13;
van een melkmaatschap’, Land- en&#13;
Tuinbouw Bulletin september 2003/nr. 9, p. 4-&#13;
7 (de melkmaatschap kan wellicht worden&#13;
gebruikt als vervanger van het verleasen van&#13;
melk; auteur bespreekt de mogelijke gevolgen&#13;
voor de inkomstenbelasting, de overdrachtsbelasting&#13;
en de omzetbelasting)&#13;
&#13;
Parlementaria&#13;
– Landbouw- en Visserijraad, TK 2002-&#13;
2003, 21 501-32, nr. 40 (brief minister over de&#13;
vergadering van 22 juli 2003 te Brussel,&#13;
26 augustus 2003); nr. 41 (brief minister over&#13;
de informele Landbouw- en Visserijraad,&#13;
20 t/m 23 september 2003 in Taormina (Italië):&#13;
thema voor de informele raad is ‘De&#13;
Europese Unie en de ontwikkelingslanden na&#13;
Cancún. Gezamenlijke doelstellingen voor&#13;
het landbouwbeleid en de voedselzekerheid’;&#13;
verdere liberalisering van de wereldhandel&#13;
kan een stimulus zijn voor de sociale en economische&#13;
ontwikkeling van ontwikkelingslanden,&#13;
12 september 2003); TK 2003-2004,&#13;
21 501-32, nr. 43 (brief minister over de agenda&#13;
voor de Landbouw- en Visserijraad van&#13;
29 september 2003, 23 september 2003); nr. 44&#13;
(brief minister met verslag van de informele&#13;
bijeenkomst, 22 september 2003 te Taormina&#13;
(Italië), van de ministers van landbouw en visserij&#13;
uit de Europese Unie en de toetredende&#13;
landen, en de landbouwministers uit Bulgarije,&#13;
Roemenië, Turkije en Indonesië, vertegenwoordigers&#13;
van de FAO en van het Braziliaanse&#13;
ministerie van Voedselveiligheid; het&#13;
thema van de bijeenkomst was ‘De EU en de&#13;
ontwikkelingslanden na Cancún: gezamenlijke&#13;
doelstellingen voor landbouwbeleid, voedselzekerheid&#13;
en plattelandsontwikkeling’, 25 september&#13;
2003)&#13;
– Milieuraad, TK 2003-2004, 21 501-08,&#13;
nr. 169 (brief minister en staatssecretaris met&#13;
het verslag van de Informele Milieu- en Energieraad,&#13;
18 t/m 20 juli 2003 te Montecatini&#13;
(Italië), 23 september 2003)&#13;
– Verslag van de conferentie van de commissies&#13;
voor landbouw van de parlementen uit de&#13;
lidstaten van de EU, uit de kandidaat-lidstaten&#13;
en een delegatie van het Europees Parlement,&#13;
TK 2002-2003, 29 039, nr. 1 (verslag van&#13;
de conferentie van 19 mei 2003 te Athene,&#13;
waarin onder meer aan de orde kwam: de aanstaande&#13;
herziening van het Gemeenschappelijk&#13;
Landbouwbeleid (GLB) in het kader van&#13;
de Mid-Term Review; en de consequenties&#13;
voor het GLB van de toetreding van de kandidaat-&#13;
lidstaten tot de EU in 2004, 2 september&#13;
2003)</inleiding><content/><legacyfootnotes/><footnotes><footnote/></footnotes><auteurs>ir. S. Bezemer</auteurs><published>2003-11-01 00:00:00</published><modified>2003-11-01 00:00:00</modified><editiondate>2003-11-01</editiondate><htmlpath>https://denhollander.info/artikel/4582</htmlpath></article>
</articles></edition>
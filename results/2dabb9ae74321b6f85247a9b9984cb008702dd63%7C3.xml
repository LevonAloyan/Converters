<edition><articles><article><jaar>2011</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2011</searchword><id>9403</id><udhid>UDH:TvAR/9403</udhid><titel>Rechtspraak 5651. Van Tuijl / Coppens (TvAR 2011/5651)</titel><searchwords><searchword>TvAR 7/8/2011</searchword><searchword>TvAR 2011/5651</searchword><searchword>UDH:TvAR/9403</searchword></searchwords><attachments><attachment><name>TvAR2011_07_08_10_Rechtspraak_5651.pdf</name><extention>pdf</extention><url>https://denhollander.info/download/8213/ci</url></attachment></attachments><inleiding>Eenmalige pacht&#13;
Zie tussenarrest Agr.r. 2011, 5636. Hoewel partijen ver­klaarden een reguliere pachtovereenkomst te hebben geslo­ten, kwalificeert het Hof de overeenkomst als een eenmalige pachtovereenkomst in de zin van art. 70f, Pachtwet (oud)&#13;
</inleiding><content>1 Het verdere verloop van het geding&#13;
1.1 Voor het verloop van het geding tot aan het tussenarrest, verwijst het hof naar dat arrest. Naar aanleiding van het tus­senarrest hebben partijen elk een akte genomen, eerst Van Tuijl en vervolgens Coppens en Mol.&#13;
1.2 Vervolgens hebben Coppens en Mol andermaal de stuk­ken voor het wijzen van arrest aan het hof overgelegd en heeft het hof arrest op één dossier bepaald.&#13;
2 Voortgezette motivering van de beslissing in hoger beroep&#13;
2.1 Bij het tussenarrest heeft het hof aan Van Tuijl opgedra­gen om zijn standpunt dat de in het tussenarrest onder 3.2 bedoelde overeenkomst met betrekking tot het perceel met nummer 176 geen eenmalige pachtovereenkomst is maar in plaats daarvan een reguliere pachtovereenkomst, nader toe te lichten wat betreft het beweerde ontbreken van een kadas­trale kaart bij die overeenkomst. In dat verband heeft het hof aan Van Tuijl opgedragen om een verklaring van de grond­kamer in het geding te brengen omtrent hetgeen uit het ar­chief van de grondkamer kenbaar is. Zowel aan Van Tuijl als aan Coppens en Mol heeft het hof opgedragen om hun re­denen van wetenschap van het ontbreken van een kadastra­le kaart als bedoeld in art. 70f lid 7 Pachtwet zo nauwkeurig mogelijk te omschrijven. Het hof verwijst naar het tussenar­rest onder 4.12.&#13;
2.2 Hetgeen het hof bij gelegenheid van het tussenarrest heeft overwogen, komt erop neer dat in verband met de werkwijze van de grondkamers het feitelijke vermoeden ge­wettigd is dat aan het voorschrift van art. 70f lid 7 Pacht­wet was voldaan. Uit de naar aanleiding van het tussenarrest overgelegde stukken blijkt thans positief dat inderdaad aan bedoeld voorschrift voldaan was, niettegenstaande hetgeen partijen daaromtrent aanvoeren. In dit verband is het navol­gende redengevend.&#13;
2.3 Bij zijn akte heeft Van Tuijl twee brieven van de se­cretaris van de grondkamer overgelegd. Uit deze brieven, de daarbij gevoegde stukken en de telefonische toelichting daarop (waarvan Van Tuijl in zijn akte verslag heeft gedaan en waarvan de feitelijke juistheid onbestreden is gebleven) blijkt dat het grondkamerdossier geschoond is gearchiveerd, met als gevolg dat de oorspronkelijke correspondentie zich niet meer in het dossier bevindt. Tot de gearchiveerde stuk­ken behoort een kadastrale kaart waarop in overeenstem­ming met art. 70f lid 7 Pachtwet het gepachte is aangegeven. Weliswaar valt niet uit te sluiten dat bij de oorspronkelijk ingezonden overeenkomst geen kadastrale kaart was ge­voegd en dat die kaart – al dan niet op verzoek van (het se­cretariaat van) de grondkamer – in plaats daarvan later is in­gezonden, maar anders dan waarvan partijen klaarblijkelijk uitgaan, verhindert die eventuele omstandigheid niet de gel­digheid van een eenmalige pachtovereenkomst in de zin van art. 70f Pachtwet. In dit verband verwijst het hof naar het beginsel van art. 3:58 Burgerlijk Wetboek, volgens welk be­ginsel een geldigheidsvereiste voor een rechtshandeling ook na het verrichten ervan kan worden vervuld, tenzij een on­middellijk belanghebbende de rechtshandeling op het mo­ment van de vervulling van het vereiste reeds als ongeldig had aangemerkt.&#13;
2.4 Ook de omstandigheid dat op de tekening niet de opper­vlakte per kadastrale aanduiding is vermeld, zoals art. 70f lid 7 Pachtwet voorschreef, is geen beletsel voor de geldig­heid van de eenmalige pachtovereenkomst. Redelijke uitleg van bedoeld voorschrift brengt mee dat het niet gold in het geval het gepachte – zoals in het onderhavige geval – slechts één kadastrale aanduiding kende en zowel die aanduiding als de oppervlakte van het gepachte in de ingezonden over­eenkomst waren vermeld.&#13;
2.5 Ook hetgeen partijen overigens nog aanvoeren, kan op geen enkele manier eraan afdoen dat uit de (thans) vast­staande feiten volgt dat de in het tussenarrest onder 3.2 be­doelde overeenkomst een eenmalige pachtovereenkomst &#13;
in de zin van art. 70f Pachtwet was. Het hof zal dan ook, in overeenstemming met hetgeen bij het tussenarrest onder 4.13 is overwogen, met betrekking tot het perceel met num­mer 176 een pachtovereenkomst vastleggen met ingang van 8 juni 2002.&#13;
2.6 Bij het tussenarrest heeft het hof partijen voorts nog in de gelegenheid gesteld om zich uit te laten over de ingangs­datum van de pachtovereenkomst met betrekking tot het per­ceel&#13;
met nummer 175. Het hof verwijst naar het tussenarrest on­der 4.24. Volgens hetgeen daar is overwogen, ligt het voor de hand om uit gaan van 7 juni 1996 als ingangsdatum.&#13;
2.7 Bij hun aktes hebben partijen zich ieder op dit punt gere­fereerd aan het oordeel van het hof en ook ieder onderschre­ven dat 7 juni 1996 als ingangsdatum voor de hand ligt.&#13;
2.8 Gelet op een en ander zal het hof met betrekking tot het perceel met nummer 175 een pachtovereenkomst vastleggen met ingang van 7 juni 1996.&#13;
2.9 De slotsom is als volgt. In het geding tussen Van Tuijl en Coppens zal het hof het bestreden vonnis vernietigen. Zowel in het geding tussen Van Tuijl en Coppens als in dat tussen Van Tuijl en Mol zal het hof zowel in conventie als in recon­ventie (reguliere) pachtovereenkomsten vastleggen met be­trekking tot de percelen met nummers 175 en 176.&#13;
2.10 In het geding tussen van Van Tuijl en Coppens is wat betreft de eerste aanleg zowel in conventie als in reconven­tie Van Tuijl te beschouwen als de grotendeels in het on­gelijk gestelde partij, evenals in het principaal beroep. Dat geldt ook in het geding tussen Van Tuijl en Mol wat betreft de vordering van Van Tuijl.&#13;
2.11 In het geding tussen Van Tuijl en Coppens wat betreft het incidenteel beroep zal het hof de proceskosten compen­seren. In dat beroep heeft Van Tuijl immers omtrent de aard van de door partijen aangegane overeenkomsten hetzelf­de standpunt ingenomen als Coppens in conventie en in het principaal beroep, zodat Van Tuijl in het incidenteel beroep niet valt te beschouwen als een in het ongelijk gestelde par­tij. Hetzelfde geldt in het geding tussen Van Tuijl en Mol wat betreft de vordering van Mol.&#13;
3 De beslissing&#13;
Het hof, recht doende in hoger beroep:&#13;
in het geding tussen Van Tuijl en Coppens:&#13;
vernietigt het vonnis van de pachtkamer van de rechtbank Breda, sector kanton, locatie Bergen op Zoom, van 16 sep­tember 2009;&#13;
in zowel het geding tussen Van Tuijl en Coppens als in dat tussen Van Tuijl en Mol, in conventie en in reconventie:&#13;
legt vast een pachtovereenkomst met betrekking tot het per­ceel landbouwgrond te Standdaarbuiten, kadastraal bekend gemeente Standdaarbuiten, sectie G, nummer 176, ingaan­de op 8 juni 2002 en voor onbepaalde tijd, tegen een pacht­prijs van ƒ 575,65 per jaar en ook overigens zoveel moge­lijk tegen de voorwaarden als in de voorafgaande eenmalige pachtovereenkomst, die aan dit arrest is gehecht, neergelegd;&#13;
legt vast een pachtovereenkomst met betrekking tot het per­ceel landbouwgrond te Standdaarbuiten, kadastraal bekend gemeente Standdaarbuiten, sectie G, nummer 175, ingaan­de op 7 juni 1996 en voor onbepaalde tijd, met als tegen­prestatie het gebruik van het aan Coppens toebehorende per­ceel kadastraal bekend gemeente Standdaarbuiten, sectie G, nummer 173;&#13;
wijst af het meer of anders gevorderde;&#13;
in het geding tussen Van Tuijl en Coppens overigens:&#13;
veroordeelt Van Tuijl in kosten van het geding in eerste aan­leg, in conventie en in reconventie, en in principaal beroep, tot op deze uitspraak aan de zijde van Coppens begroot op wat betreft de eerste aanleg in conventie € 400,- voor sala­ris gemachtigde, € 107,- voor griffierecht en op € 85,44 voor explootkosten en in reconventie € 200,- voor salaris ge­machtigde en wat betreft het principaal beroep begroot op € 670,50 voor salaris van de advocaat en € 262,- voor grif­fierecht;&#13;
compenseert de kosten van het geding in incidenteel beroep aldus dat ieder van partijen de&#13;
eigen kosten draagt;&#13;
in het geding tussen Van Tuijl en Mol overigens:&#13;
veroordeelt Van Tuijl in de kosten van het geding wat betreft de vordering van Van Tuijl, tot op deze uitspraak aan de zij­de van Mol begroot op € 670,50 voor salaris van de advo­caat;&#13;
compenseert de kosten van het geding wat betreft de vor­dering van Mol aldus dat ieder van partijen de eigen kosten draagt.&#13;
Noot&#13;
1. Dit eindarrest vormt een vervolg op het tussenarrest dat – voorzien van een kennelijk onjuist cursief - in dit tijdschrift werd gepubliceerd onder nummer Agr.r. 2011, 5636. Als ge­volg van het ‘oproepen’ van Mol als derde partij deden zich procesrechtelijke complicaties voor, die ik hier onbesproken laat. Ik volsta op dit punt met een verwijzing naar de rechts­overwegingen 4.3 tot en met 4.6 van het tussenarrest.&#13;
2. Ik beperk mij tot het geschilpunt waarover nog bij eind­arrest moest worden beslist. Nou ja, geschilpunt? Het bij­zondere aan het eindarrest is dat het een onderwerp betreft waarover partijen het eens waren, maar het Pachthof niet, al­thans niet zonder meer. Blijkens het tussenarrest vermoedde het hof dat wat betreft één van de aan de orde zijnde perce­len (‘perceel nummer 176’) sprake was van een pachtver­houding die moest worden gekwalificeerd als eenmalige pacht (art. 70f lid 5 Pachtwet-oud), terwijl partijen zich een­stemmig op het standpunt stelden dat een reguliere pacht­overeenkomst was gesloten. Als argumenten daarvoor had­den partijen aangedragen dat, hoewel de overeenkomst was voorzien van de kop ‘éénmalige pachtcontract ex art. 70f lid 5 van de Pachtwet’ (ik citeer hier uit het tussenarrest), (1) de in de aanhef van art. 70f lid 5 opgesomde wetsartikelen niet in de pachtovereenkomst waren vermeld en (2) de in lid 7 van het artikel bedoelde kadastrale kaart, met vermelding van de oppervlakte per kadastrale aanduiding, niet was bij­gevoegd toen de pachtovereenkomst ter goedkeuring werd ingezonden bij de grondkamer.&#13;
3. In dit verband had het Pachthof zich in het tussenarrest afgevraagd wat de taak van de pachtrechter was, nu partij­en het allemaal met elkaar eens waren. Het hof overwoog dat het de overeenkomst zelfstandig diende te kwalificeren, en daarbij niet was gebonden aan de kwalificatie die partijen haar hadden gegeven. Het hof achtte het een miskenning van de positie die de wetgever de grondkamer (bedoeld zal zijn: de pachtrechter) heeft toebedacht, indien partijen samen zouden kunnen ‘kiezen’ voor een andere kwalificatie van de tussen hen gesloten overeenkomst dan volgens voorheen de Pachtwet en thans het Burgerlijk Wetboek aan die overeen­komst toekomt. Dit oordeel lijkt mij juist.&#13;
4. Het eerste argument van partijen werd reeds in het tus­senarrest verworpen, onder verwijzing naar een arrest van het Pachthof van 10 februari 2009, LJN BJ6878. Het tweede argument behoefde – nu sinds de inzending van de overeen­komst bij de grondkamer veertien jaren waren verstreken – nadere uitleg. Verpachter diende het argument bij akte toe te lichten, aangezien hij de eerste was geweest die het had op­geworpen. Hem werd opgedragen om een verklaring van de grondkamer in het geding te brengen omtrent hetgeen uit het archief van de grondkamer kenbaar was.&#13;
5. Het eindarrest werd gewezen nadat verpachter zijn akte had genomen, en de andere partijen zich naar aanleiding daarvan hadden kunnen uitlaten. Uit de akte van verpach­ter bleek dat de noodzakelijke kadastrale kaart zich in het ar­chief van de grondkamer bevond. Zelfs indien de kaart in een later stadium dan bij de inzending van de overeenkomst bij de grondkamer zou zijn ingekomen (bijvoorbeeld omdat de grondkamer daar om had gevraagd), verhinderde dit de rechtsgeldigheid van een eenmalige pachtovereenkomst niet, aldus het hof. Hetzelfde gold voor het ontbreken van een vermelding van de oppervlakte per kadastrale aanduiding, nu de overeenkomst slechts op één perceel betrekking had.&#13;
6. Tegen de zin van alle betrokken partijen oordeelde het hof dat de overeenkomst moest worden aangemerkt als een een­malige pachtovereenkomst. Curieus, maar terecht.&#13;
G.M.F. Snijders&#13;
&#13;
</content><legacyfootnotes/><footnotes><footnote/></footnotes><auteurs>(mrs. W.L. Valk, G.P.M. van den Dungen en H.L. van der Beek en de deskundige leden mr. ing. J.A. Jan­sens van Gellicum en ir. H.K.C. Roelofsen</auteurs><published>2011-08-01 00:00:00</published><modified>2011-08-01 00:00:00</modified><editiondate>2011-08-01</editiondate><htmlpath>https://denhollander.info/artikel/9403</htmlpath></article>
</articles></edition>
<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2007</searchword><id>3940</id><udhid>UDH:TvAR/3940</udhid><titel>De landbouwvrijstelling ex artikel 3.12 Wet IB 2001 en ondergrond bedrijfswoning, het slotakkoord</titel><searchwords><searchword>TvAR 7/8/2007</searchword><searchword>UDH:TvAR/3940</searchword></searchwords><attachments><attachment><name>TvAR_2007_7 8-2.pdf</name><extention>pdf</extention><url>https://denhollander.info/download/3914/ci</url></attachment></attachments><inleiding>Lange tijd is door veel fiscalisten er vanuit gegaan dat de&#13;
landbouwvrijstelling ook van toepassing was op de behaalde&#13;
winst op ondergrond van de agrarische bedrijfswoning&#13;
voor zover deze winst betrekking had op de&#13;
waardesprong van cultuurgrond naar ondergrond woning.&#13;
De Hoge Raad heeft echter in een reeks van arresten&#13;
beslist dat de landbouwvrijstelling niet van toepassing&#13;
is op de behaalde winst op de overbrenging van&#13;
grond sec voor de bouw van een bedrijfswoning in de&#13;
privé-sfeer voor zover deze winst betrekking heeft op de&#13;
waardesprong van cultuurgrond naar ondergrond woning.&#13;
De staatssecretaris van Financiën trekt in het Besluit&#13;
van 8 maart 2006, nr. CPP2005/3338M deze jurisprudentie&#13;
door naar de ondergrond van bestaande bedrijfswoningen.&#13;
Agrarische ondernemers kunnen echter,&#13;
ondanks de jurisprudentie van de Hoge Raad, nog eenmalig&#13;
(fictief ) de landbouwvrijstelling toepassen op de&#13;
waardesprong van cultuurgrond naar ondergrond van&#13;
de bedrijfswoning. De staatssecretaris keurt dat goed in&#13;
hiervoor bedoeld Besluit van 8 maart 2006. De woning&#13;
dient dan uiterlijk per 31 december 2005 overgebracht&#13;
te worden van het ondernemingsvermogen naar het&#13;
privé-vermogen. Om gebruik te kunnen maken van deze&#13;
overgangsregeling dienden de deelnemers zich vóór&#13;
1 juli 2006 aan te melden bij de Belastingdienst. Duizenden&#13;
agrariërs hebben zich aangemeld. Momenteel&#13;
(mei 2007) is de praktijk volop aan de slag met de afwikkeling&#13;
van de overgangsregeling. Vele duizenden&#13;
agrariërs hebben inmiddels besloten om de woning al&#13;
dan niet naar privé over te boeken. Duizenden anderen&#13;
moeten deze keuze nog maken. In dit artikel worden&#13;
verschillende aspecten en uitvoeringsproblemen van&#13;
deze overgangsregeling besproken.</inleiding><content>1. Inleiding&#13;
De landbouwvrijstelling ex artikel 3.12 Wet IB 2001 houdt&#13;
de fiscale gemoederen reeds geruime tijd bezig. Naast de&#13;
vraag of de regeling op zich zelf wel de toets der kritiek kan&#13;
doorstaan1 bleef met name de ondergrond van de bedrijfswoning&#13;
een discussiepunt. De landbouwvrijstelling stelt de&#13;
waardeveranderingen van landbouwgrond binnen de ‘waarden&#13;
in het economische verkeer bij voortgezette bedrijfsuitoefening’&#13;
(WEVAB) vrij van belastingheffing behoudens&#13;
voor zover die waardeveranderingen zijn ontstaan in de uitoefening&#13;
van het landbouwbedrijf. Volgens de hoofdregel is&#13;
dus vrijgesteld het verschil tussen de WEVAB-aankoop/inbreng&#13;
en de WEVAB-verkoop/onttrekking. Tot voor kort&#13;
werd vrij algemeen aangenomen dat de vrijstelling ook van&#13;
toepassing was op de waardesprong van cultuurgrond naar&#13;
ondergrond van de bedrijfswoning. Dit blijkt echter onjuist.&#13;
Uit vrij recente rechtspraak van de Hoge Raad2 blijkt&#13;
dat de landbouwvrijstelling slechts van toepassing is op het&#13;
verschil tussen de WEVAB-aankoop/inbreng3 en de&#13;
WEVAB-verkoop/onttrekking direct voorafgaand aan de&#13;
bestemming tot ondergrond. Het perceel grond dat wordt&#13;
aangewend voor de bouw van een woning wordt in de opvatting&#13;
van de Hoge Raad niet meer in het kader van een&#13;
landbouwbedrijf in de zin van artikel 3.12 Wet IB 2001 gebruikt.&#13;
Volgens de Staatssecretaris4 heeft dit standpunt ook&#13;
te gelden voor in het verleden gebouwde woningen die nog&#13;
steeds tot het ondernemingsvermogen behoren. Het perceel&#13;
grond dat wordt aangewend voor de bouw van een woning&#13;
of als ondergrond van een bestaand gebouw wordt dus in&#13;
de opvatting van de Hoge Raad respectievelijk Staatssecretaris&#13;
niet meer in het kader van een landbouwbedrijf in de zin&#13;
van artikel 3.12 Wet IB 2001 gebruikt. In dit artikel worden&#13;
de gevolgen van deze nieuwe jurisprudentie van de&#13;
Hoge Raad en het daaropvolgende besluit van de staatssecretaris&#13;
van Financiën van 8 maart 2006, nr. CPP2005/&#13;
3338M met bijbehorende Werkafspraak5 van 16 mei 2006&#13;
besproken. Tevens wordt stilgestaan bij de uitvoeringsproblemen&#13;
die de regeling met zich meebrengt.&#13;
2. De landbouwvrijstelling en (onder)grond&#13;
bedrijfswoning&#13;
2.1. Waardeveranderingen&#13;
Waardeveranderingen van bedrijfsmiddelen in een onderneming&#13;
zijn belast. Zo wordt bijvoorbeeld de waardestijging&#13;
van een praktijkpand van een arts uiteindelijk belast op het&#13;
moment dat de arts het pand verkoopt of aan zijn ondernemingsvermogen&#13;
onttrekt. Het verschil tussen de boekwaarde&#13;
en de waarde in het economisch verkeer (WEV)&#13;
wordt op dat moment in de belastingheffing betrokken. Zo&#13;
eenvoudig ligt het echter niet voor agrariërs. De landbouwsector&#13;
kan gebruik maken van een fiscale vrijstelling in de&#13;
winstsfeer, de landbouwvrijstelling ex artikel 3.12 Wet IB&#13;
2001. Door deze landbouwvrijstelling wordt de waardeontwikkeling&#13;
van landbouwgrond vrijgesteld van belastingheffing&#13;
voor zover deze waardeverandering van de grond is toe&#13;
te rekenen aan de ontwikkeling van de waarde in het economische&#13;
verkeer bij voortzetting van de aanwending van de&#13;
grond in het kader van een landbouwbedrijf en niet is ontstaan&#13;
in de uitoefening van het landbouwbedrijf. Artikel&#13;
3.12 Wet IB 2001 stelt dus de waardeontwikkelingen binnen&#13;
de WEVAB vrij, namelijk het verschil tussen WEVABaankoop/&#13;
inbreng en WEVAB-verkoop/onttrekking. Wordt&#13;
de waardeverandering veroorzaakt door factoren van buiten&#13;
de landbouw dan is deze waardeverandering niet vrijgesteld.&#13;
Van zo’n externe factor is bijvoorbeeld sprake indien landbouwgrond&#13;
in de belangstelling komt van projectontwikkelaars&#13;
omdat er in de toekomst wellicht woningbouw mogelijk&#13;
wordt op die landbouwgrond.&#13;
2.2. Agrarische bedrijfswoning&#13;
2.2.1. Verschil WEV-ondergrond en WEVAB-ondergrond&#13;
bedrijfswoning&#13;
De externe factor waardoor er een verschil ontstaat tussen&#13;
de WEV en de WEVAB van de ondergrond bedrijfswoning,&#13;
is ook vrijwel altijd aanwezig bij de agrarische bedrijfswoning.&#13;
Immers, op de markt voor (voormalige agrarische) bedrijfswoningen&#13;
zijn niet alleen agrariërs actief. Er zijn vele&#13;
‘burgers en buitenlui’ die graag buitenaf willen wonen en&#13;
een hoger bedrag voor de (voormalige agrarische) bedrijfswoning&#13;
willen betalen dan een agrariër. De WEV, die op&#13;
deze markt ontstaat, is veelal hoger dan de WEVAB. Die&#13;
WEVAB ontstaat op een fictieve markt waar wordt voorondersteld&#13;
dat er enkel agrariërs opereren.6 Er wordt dus voorondersteld&#13;
dat op die markt een prijs tot stand komt die de&#13;
grond zou hebben indien zij voortgezet zou worden aangewend&#13;
in het kader van een landbouwbedrijf. Het verschil&#13;
tussen die WEV en WEVAB wordt door de landbouwvrijstelling&#13;
niet vrijgesteld. Deze waardestijging wordt immers&#13;
veroorzaakt door factoren buiten de landbouw. Maar van&#13;
welke WEVAB moet bij de ondergrond van de woning&#13;
worden uitgegaan: van WEVAB-cultuurgrond7 of van&#13;
WEVAB-ondergrond bedrijfswoning?8&#13;
2.2.2. Voorbeeld behandeling van het verschil tussen&#13;
WEVAB-ondergrond bedrijfswoning en WEVABcultuurgrond&#13;
zoals deze tot voor kort veelal werd&#13;
toegepast&#13;
Het is lange tijd de vraag geweest of bij de bepaling van de&#13;
WEVAB-verkoop/onttrekking uitgegaan moest worden van&#13;
de bestemming tot ondergrond van de bedrijfswoning of&#13;
van de bestemming direct voorafgaande aan de bestemming&#13;
tot ondergrond van de bedrijfswoning (dus van de agrarische&#13;
bestemming, zoals bijvoorbeeld cultuurgrond). Veel&#13;
belastingadviseurs en belastinginspecteurs waren de mening&#13;
toegedaan dat voor de ondergrond van de bedrijfswoning&#13;
de WEVAB gesteld moest worden op de bestemming tot&#13;
ondergrond bedrijfswoning. Deze zienswijze blijkt bijvoorbeeld&#13;
uit de brieven die opgenomen zijn in de uitspraak van&#13;
Hof Amsterdam, 17 juni 2002, nr. 01/03825 M II, V-N&#13;
2002/61.5.&#13;
Ter verduidelijking een rekenvoorbeeld van de fiscale behandeling&#13;
zoals tot voor kort veelal werd toegepast.&#13;
Getaxeerde waarden:&#13;
WEV-ondergrond € 100.000&#13;
WEVAB-verkoop/onttrekking ondergrond&#13;
bedrijfswoning € 50.000&#13;
WEVAB-aankoop/inbreng cultuurgrond/&#13;
boekwaarde € 10.000&#13;
Boekwinst: € 100.000 – € 10.000 € 90.000&#13;
Landbouwvrijstelling € 50.000 – € 10.000 € 40.000&#13;
Belaste winst: € 90.000 – € 40.000 € 50.000&#13;
Merk op: de landbouwvrijstelling geldt zoals gezegd alleen&#13;
voor de ondergrond en niet voor de opstal. De waarde die&#13;
toegekend moet worden aan de opstal wordt op de normale&#13;
wijze in de belastingheffing betrokken en is volledig belast.&#13;
2.3. Hoge Raad schept duidelijkheid&#13;
In 2004 en 2005 heeft de Hoge Raad in een reeks arresten9&#13;
geoordeeld dat bij onttrekking van grond voor de bouw van&#13;
een bedrijfswoning de WEVAB-verkoop/onttrekking niet&#13;
bepaald moet worden uitgaande van de bestemming tot ondergrond&#13;
bedrijfswoning doch van de bestemming van die&#13;
grond direct voorafgaand aan de bestemming tot ondergrond&#13;
bedrijfswoning. Volgens de Hoge Raad wordt de ondergrond&#13;
van een te bouwen woning niet meer aangewend&#13;
in het kader van een landbouwbedrijf. De Staatssecretaris&#13;
neemt in zijn besluit van 8 maart 2006 het standpunt in&#13;
dat dit evenzeer heeft te gelden voor in het verleden gebouwde&#13;
woningen die nog steeds tot het ondernemingsvermogen&#13;
behoren. Als we het bovenstaande voorbeeld weer&#13;
als uitgangspunt nemen geeft dit de volgende resultaat.&#13;
Getaxeerde waarden&#13;
WEV ondergrond € 100.000&#13;
WEVAB-verkoop/onttrekking&#13;
cultuurgrond € 15.000&#13;
WEVAB-aankoop/inbreng cultuurgrond/&#13;
boekwaarde € 10.000&#13;
Boekwinst: € 100.000 – € 10.000 € 90.000&#13;
Landbouwvrijstelling € 15.000 – € 10.000 € 5.000&#13;
Belaste winst: € 85.000&#13;
De uiteindelijk belaste winst is in dit voorbeeld € 35.000&#13;
hoger dan in de situatie dat de WEVAB-verkoop/onttrekking&#13;
ondergrond bedrijfswoning gehanteerd mocht worden.&#13;
De in het verleden in de praktijk vaak gehanteerde uitleg&#13;
van de landbouwvrijstelling waarin de waardesprong van&#13;
cultuurgrond naar ondergrond bedrijfswoning was vrijgesteld&#13;
blijkt dus te ruim geweest te zijn.&#13;
3. Overgangsregeling&#13;
3.1. Besluit van 8 maart 2006, nr. CPP2005/3338M,&#13;
Stcrt. Nr. 5810&#13;
Is het nu eenvoudigweg zo dat degenen die in het verleden&#13;
gebruik hebben kunnen maken van de oude ruime uitleg&#13;
geluk hebben gehad en dat alle agrariërs die nu nog een woning&#13;
op de balans hebben staan pech hebben? Dit zou erg&#13;
zuur zijn voor de agrariër met een bedrijfswoning op de bedrijfsbalans.&#13;
Immers, tot de datum van dagtekening van het&#13;
besluit van de Staatssecretaris werd de WEVAB-waardestijging&#13;
van cultuurgrond naar ondergrond van de bedrijfswoning&#13;
op grond van beleid11 vrijgesteld. Met ingang van 8&#13;
maart 2006 is de na deze datum gerealiseerde waardestijging&#13;
van cultuurgrond naar ondergrond woning niet meer&#13;
vrijgesteld. Dit geldt ook voor de waardestijging die vóór 8&#13;
maart 2006 is ontstaan! Veel agrariërs kunnen echter alsnog&#13;
éénmalig gebruik maken van een gunstiger behandeling van&#13;
de ondergrond van de agrarische bedrijfswoning. De staatssecretaris&#13;
van Financiën heeft namelijk in zijn Besluit van 8&#13;
maart 2006, nr. CPP2005/3338M, Stcrt.58 aangegeven&#13;
dat nog eenmaal gebruik gemaakt kan worden van de zogenaamde&#13;
fictieve WEVAB-verkoop/onttrekking ondergrond&#13;
woning. Als reden voor deze begunstigende regeling voert&#13;
hij aan dat de arresten van 7 mei 2004 erg verstrekkende&#13;
gevolgen hebben. Om gebruik te kunnen maken van deze&#13;
overgangsregeling dienden de deelnemers zich vóór 1 juli&#13;
2006 aan te melden bij de Belastingdienst. Hiervan is mas-&#13;
saal gebruik gemaakt. Er hebben zich duizenden deelnemers&#13;
voor de overgangsregeling aangemeld. Er zijn dan&#13;
twee categorieën landbouwers die van deze eenmalige regeling&#13;
gebruik kunnen maken: de agrariërs die model A12 van&#13;
de vaststellingsovereenkomst 26/27 juni 2000 hebben gehanteerd&#13;
en de landbouwers die – onder voorwaarden – per&#13;
31 december 2005 de woning met ondergrond willen heretiketteren.&#13;
3.2. Agrariërs met vaststellingsovereenkomst 26/27 juni&#13;
2000 problematiek&#13;
Tienduizenden agrariërs hebben meegelift met een aantal&#13;
proefprocedures over de zogenaamde 26/27 juni-problematiek.&#13;
13 Deze agrariërs hebben een vaststellingsovereenkomst&#13;
met de Belastingdienst afgesloten waarin is vastgelegd dat&#13;
de keuzeherziening in de aangifte berust op een voorlopige&#13;
standpuntbepaling zolang de Hoge Raad niet onherroepelijk&#13;
heeft beslist over de in het geding zijnde onderwerpen.&#13;
Inmiddels heeft de Hoge Raad uitspraak gedaan in deze&#13;
proefprocedures.14 De Belastingdienst heeft de proefprocedures&#13;
gewonnen.&#13;
Voor belastingplichtigen die vaststellingsovereenkomst A15&#13;
hebben ondertekend heeft de staatssecretaris in zijn besluit&#13;
van 8 maart 2006, nr. CPP2005/3338M, Stcrt.58 goedgekeurd&#13;
dat, indien een belastingplichtige bij zijn keuzeherziening&#13;
blijft waardoor de woning inclusief ondergrond&#13;
naar het privé-vermogen gaat, een navorderingsaanslag&#13;
wordt opgelegd over het belastingjaar 2000. Voor toepassing&#13;
van de landbouwvrijstelling mag de WEVAB-verkoop/&#13;
onttrekking (fictief ) op de ondergrond bedrijfswoning&#13;
worden bepaald. Ziet hij/zij af van de herziening van&#13;
zijn keuze (dus woning inclusief ondergrond blijft ondernemingsvermogen)&#13;
dan diende hij dit uiterlijk 30 juni 2006&#13;
aan de inspecteur kenbaar te maken.&#13;
3.3. Agrariërs zonder vaststellingsovereenkomst 26/27 juni&#13;
2000 problematiek&#13;
Naast de overbrenging van de woning op 27 juni 2000 of&#13;
1 januari 2001 biedt het besluit van 8 maart 2006, nr.&#13;
CPP2005/3338M, Stcrt.58 (hierna Besluit van 8 maart&#13;
2006) de agrariërs die geen vaststellingsovereenkomst hebben&#13;
gesloten de mogelijkheid om de woning per 31 december&#13;
2005 over te brengen van het ondernemings- naar het&#13;
privé-vermogen met gebruikmaking van de fictieve&#13;
WEVAB verkoop/onttrekking ondergrond bedrijfswoning.&#13;
Aan deze goedkeuring verbindt de staatssecretaris van Financiën&#13;
de volgende voorwaarden:&#13;
– de heretikettering dient plaats te vinden per 31 december&#13;
2005;&#13;
– aparte heretikettering van opstal en ondergrond is niet&#13;
mogelijk;&#13;
– belanghebbende maakt uiterlijk 30 juni 2006 zijn keuze&#13;
schriftelijk kenbaar aan de voor hem bevoegde inspecteur&#13;
van de Belastingdienst;&#13;
– de waardedruk in verband met zelfbewoning wordt&#13;
vastgesteld op 20%.&#13;
3.4. De Werkafspraak van 16 mei 200616&#13;
Teneinde de grote werkstroom voor met name de taxateurs&#13;
van de Belastingdienst in goede banen te leiden zijn er door&#13;
de Vereniging van Accountants- en belastingadviesbureau’s&#13;
(VLB)17 en de Belastingdienst afspraken gemaakt. Deze afspraken&#13;
zijn vastgelegd in de Werkafspraak van 16 mei&#13;
2006, nummer 2006/H23 (hierna Werkafspraak).&#13;
In het Besluit van 8 maart 2006 staat de voorwaarde dat de&#13;
belanghebbende vóór 1 juli 2006 zijn definitieve keuze&#13;
schriftelijk kenbaar moet maken aan de voor hem bevoegde&#13;
inspecteur van de Belastingdienst. De belastingplichtige&#13;
deelt de inspecteur dan mede of hij/zij al dan niet per 27&#13;
juni 2000 of per 1 januari 2001 of per 31 december 2005&#13;
wenst te heretiketteren.&#13;
In de Werkafspraak is echter overeengekomen dat belanghebbende&#13;
vóór 1 juli 2006, in plaats van hiervoor bedoelde&#13;
definitieve keuze, ook definitief kon opteren voor deelname&#13;
aan de Werkafspraak. Doel van de Werkafspraak is om het&#13;
aantal taxaties tot een minimum te beperken. Indien geopteerd&#13;
werd voor de Werkafspraak leverden de adviseurs voor&#13;
1 juli 2006 een lijst aan met belastingplichtigen die gebruik&#13;
willen maken van deze Werkafspraak. Vermelding op de&#13;
lijst houdt in dat de belastingplichtige zich volledig conformeert&#13;
aan de inhoud van de Werkafspraak. Deelname aan&#13;
de Werkafspraak houdt nog geen definitieve heretiketteringskeuze&#13;
in per 27 juni 2000 of per 1 januari 2001 of per&#13;
31 december 2005. Die keuze moet binnen zes weken worden&#13;
gemaakt, nadat de categorie-indeling en de daaruit&#13;
voortvloeiende waarde voor de betreffende cliënt zijn bepaald.&#13;
Belastingplichtigen kunnen er uiteindelijk ook nog&#13;
voor kiezen om de woning in het ondernemingsvermogen&#13;
te houden. Voor degenen die niet kiezen voor deelname aan&#13;
de Werkafspraak blijft de hoofdregel gelden in die zin dat&#13;
dan vóór 1 juli 2006 definitief moest worden aangegeven of&#13;
men al dan niet overging tot heretikettering, dan wel uitvoering&#13;
van de vaststellingsovereenkomst wenste, waarbij&#13;
waardering op basis van taxatie plaatsvindt.&#13;
De Werkafspraak houdt in dat per gekozen heretiketteringsdatum&#13;
de agrarische bedrijven worden verdeeld in twee categorieën,&#13;
te weten:&#13;
– agrarische bedrijven waar een verschil tussen WEV-ondergrond&#13;
en WEVAB-ondergrond bestaat; en&#13;
– agrarische bedrijven waar geen verschil tussen WEV-ondergrond&#13;
en WEVAB-ondergrond bestaat.&#13;
Normaliter wordt een al dan niet bestaand verschil tussen&#13;
WEV-ondergrond en WEVAB-ondergrond bepaald door&#13;
middel van taxatie op grond van feiten en omstandigheden&#13;
op de onttrekkingsdatum. Afgesproken is dat in beginsel&#13;
wordt voorondersteld dat op de onttrekkingsdatum sprake&#13;
is van een verschil tussen de WEV-ondergrond en WEVABondergrond&#13;
indien de gronden van het agrarisch bedrijf liggen&#13;
in een gebied waarvoor een bestemmingsplanwijziging&#13;
tot niet-agrarische bestemming reeds door de gemeenteraad&#13;
is aangenomen dan wel het voornemen tot vaststelling/wijziging&#13;
tot niet-agrarische bestemming door de gemeente is&#13;
gepubliceerd. Onder deze categorie worden ook begrepen&#13;
de bedrijven waarvoor op onttrekkingsdatum de Regeling&#13;
Beëindiging Veehouderijtakken (hierna RBV-regeling) alsmede&#13;
de Ruimte voor Ruimte-regeling (hierna RvR-regeling)&#13;
openstond en waarvan gebleken is dat van die regeling&#13;
gebruik is gemaakt. Van de overige agrarische bedrijven&#13;
wordt het verschil tussen de hiervoor bedoelde twee categorieën&#13;
bepaald door de overeengekomen NGE-norm.18 De&#13;
NGE-norm voor het individuele bedrijf wordt berekend&#13;
middels het desbetreffende rekenprogramma op http://&#13;
www.lei.wur.nl/NL/. Indien een agrarisch bedrijf boven de&#13;
overeengekomen norm blijft, dan wordt voorondersteld dat&#13;
de WEV-ondergrond en WEVAB-ondergrond aan elkaar&#13;
gelijk zijn. Indien de gevonden norm gelijk of lager is dan&#13;
de overeengekomen norm, dan wordt in beginsel voorondersteld&#13;
dat de WEV-ondergrond en WEVAB-ondergrond&#13;
verschillen.&#13;
Bij de eerste categorie bedrijven (dus waar geen verschil tussen&#13;
WEV-ondergrond en WEVAB-ondergrond bestaat)&#13;
blijft de waarde van de ondergrond voor de bepaling van de&#13;
belaste winst buiten beschouwing door de landbouwvrijstelling.&#13;
De opstal wordt gewaardeerd uitgaande van de WOZwaarde&#13;
per 1 januari 2003. Voor de WEV-bepaling per 27&#13;
juni 2000 of per 1 januari 2001 wordt uitgegaan van de&#13;
WOZ-waarde van 1 januari 2003 min 10%. Voor de WEVbepaling&#13;
per 31 december 2005 wordt uitgegaan van de&#13;
WOZ-waarde van 1 januari 2003 plus 10%. Bij de tweede&#13;
categorie bedrijven (dus waar mogelijk een verschil tussen&#13;
WEV-ondergrond en WEVAB-ondergrond bestaat) zal&#13;
door middel van een taxatie worden vastgesteld of er daadwerkelijk&#13;
een verschil is tussen de WEV-ondergrond en&#13;
WEVAB-ondergrond. Tevens wordt de opstal gewaardeerd&#13;
middels een taxatie.&#13;
De praktijk heeft inmiddels geleerd dat de overgrote meerderheid&#13;
van de ‘heretiketteerders’ gebruik maakt van de&#13;
Werkafspraak. Het doel van de Werkafspraak – het voorkomen&#13;
van taxaties – is daarmee behaald.&#13;
4. De vragen- en antwoordenserie&#13;
De praktijk blijkt altijd weer veel weerbarstiger en complexer&#13;
te zijn dan aanvankelijk wordt ingeschat. Dit blijkt&#13;
bij deze ‘heretiketteringsronde’ ook weer het geval te zijn.&#13;
Het Besluit van 8 maart 2006 en de bijbehorende Werkafspraak&#13;
lossen veel problemen op maar leiden vervolgens ook&#13;
weer tot heel veel praktijkvragen. Middels Vragen en Antwoorden&#13;
van 26 oktober 200619 heeft de Belastingdienst&#13;
zijn mening gegeven over inmiddels 88 vragen. Een derde&#13;
versie verschijnt binnenkort.&#13;
5. Uitvoeringsproblemen&#13;
Ook na de publicatie van Vragen en Antwoorden van 26&#13;
oktober 2006 zijn de problemen niet opgelost en blijven er&#13;
onduidelijkheden bestaan. Een willekeurige greep uit deze&#13;
problematiek.&#13;
Op de eerste plaats zijn daar de kwalificatieproblemen. Zo&#13;
stelt bijvoorbeeld de Belastingdienst20 zich op het standpunt&#13;
dat als de woning met ondergrond al tot het privé-vermogen&#13;
behoort, uitbreidingen van de tuin in het verleden ertoe&#13;
leiden dat deze uitbreidingen op het moment van uitbreiding&#13;
tot het verplichte privé-vermogen gaan behoren. De&#13;
Werkafspraak is dan niet van toepassing omdat geen sprake&#13;
is van keuzevermogen. De tuinuitbreiding moet op basis&#13;
van de foutenleer naar het privé-vermogen worden overgebracht.&#13;
De adviseurs stellen zich op het standpunt dat de&#13;
leden als keuzevermogen kan worden aangemerkt. Overboeking&#13;
van de tuinuitbreiding is volgens de adviseurs wel&#13;
met toepassing van de Werkafspraak mogelijk.&#13;
Op de tweede plaats zijn daar de interpretatieproblemen. In&#13;
de Werkafspraak is bijvoorbeeld in paragraaf 6.2. bepaald&#13;
dat in beginsel wordt voorondersteld dat er op de onttrekkingsdatum&#13;
een verschil bestaat tussen WEV-ondergrond&#13;
en WEVAB-ondergrond indien op de onttrekkingsdatum&#13;
de RBV-regeling alsmede de RvR-regeling open hebben gestaan&#13;
en waarvan gebleken is dat van die toen openstaande&#13;
regeling gebruik is gemaakt. Een aantal adviseurs interpreteert&#13;
deze bepaling zodanig dat de uitzondering nooit van&#13;
toepassing is, omdat er op de peildatum geen RBV-regeling&#13;
openstond.21Wij denken daar anders over. Als met de adviseurs&#13;
wordt meegegaan in hun redenering dat er op de onttrekkingsdatum&#13;
geen RBV-regeling openstond, dan is die&#13;
passage volledig zinloos opgenomen in de Werkafspraak en&#13;
dat is niet aannemelijk. Wij zijn van mening dat op grond&#13;
van deelname aan de RBV-regelingen het vermoeden aanwezig&#13;
is dat in beginsel sprake is van een verschil tussen&#13;
WEV-ondergrond en WEVAB-ondergrond. Daarom wer-&#13;
den deze ondernemers tot de categorie bedrijven gerekend&#13;
waar door middel van taxatie wordt vastgesteld of er daadwerkelijk&#13;
een verschil tussen WEV-ondergrond en&#13;
WEVAB-ondergrond en wat de waarde van de gebouwen&#13;
is.22 De uitkomst van de taxatie kan dus zeer wel inhouden&#13;
dat er feitelijk geen verschil tussen WEV-ondergrond en&#13;
WEVAB-ondergrond bestaat. Heeft de ondernemer van die&#13;
RBV-regeling geen gebruik gemaakt dan valt hij in de categorie&#13;
waar geen verschil tussen WEV-ondergrond en&#13;
WEVAB-ondergrond wordt aangenomen.23&#13;
Op de derde plaats zijn er de zogenaamde ‘oprekkingsproblemen’.&#13;
Zo zijn er bijvoorbeeld adviseurs die menen dat als&#13;
er voldaan is aan de norm-NGE-norm, waardoor er sprake&#13;
is van een volwaardig bedrijf, er geen verschil tussen WEVondergrond&#13;
en WEVAB-ondergrond meer kan optreden.&#13;
Ook niet in de situatie dat er meer dan 1000 m2 overgaat&#13;
van het ondernemings- naar privé-vermogen. De Belastingdienst&#13;
is evenwel van mening dat als er sprake is van een&#13;
volwaardig bedrijf er dan wordt aangenomen dat geen verschil&#13;
bestaat tussen WEV-ondergrond woning en WEVABondergrond&#13;
woning. Als een belastingplichtige meer dan&#13;
1000 m2 wil overbrengen van zijn ondernemings- naar zijn&#13;
privé-vermogen, dan zal hij aannemelijk moeten maken dat&#13;
in zijn geval terecht sprake is van een grotere oppervlakte&#13;
dan 1000 m2 ondergrond. Als hij dit aannemelijk maakt,&#13;
wordt voor de totale oppervlakte van de ondergrond van de&#13;
woning aangenomen dat er geen verschil bestaat tussen&#13;
WEV-ondergrond en WEVAB-ondergrond.&#13;
Het voldoen aan de norm wil dus niet zeggen dat lukraak&#13;
de omvang van de ondergrond bepaald kan worden. Alleen&#13;
de grond waarvan aannemelijk is dat die duurzaam in gebruik&#13;
is als (onder)grond woning en/of in privégebruik bij&#13;
de woning, kan worden geheretiketteerd.&#13;
6. Rekenen&#13;
Als de bedrijfswoning op grond van het bovenstaande overgaat&#13;
van het ondernemings- naar het privé-vermogen is het&#13;
verschil tussen de boekwaarde en de WEV boekwinst. Van&#13;
deze winst is het verschil dat is toe te rekenen aan de&#13;
WEVAB-cultuurgrond en WEVAB-ondergrond in ieder&#13;
geval vrijgesteld. Indien gebruik gemaakt wordt van de&#13;
Werkafspraak en het bedrijf wordt ingedeeld in de categorie&#13;
waarbij geacht wordt dat de WEV-ondergrond en WEVABondergrond&#13;
aan elkaar gelijk zijn, is alle boekwinst op de&#13;
(onder)grond vrijgesteld.&#13;
Na toepassing van de landbouwvrijstelling resteert er echter&#13;
in de meeste gevallen nog een belaste boekwinst (op ondergrond&#13;
en op de opstal). Deze belaste boekwinst is winst die&#13;
naar voren gehaald wordt. Dit levert voor de agrariër een liquiditeitsnadeel&#13;
op. De belasting wordt immers op het moment&#13;
van overgang naar het privé-vermogen verschuldigd&#13;
in plaats van op het (bijvoorbeeld later in de tijd gelegen)&#13;
moment van verkoop van de woning. De financiële belangen&#13;
zijn voor de individuele agrariër groot. Naar onze ervaring&#13;
is met de overbrenging van de bedrijfswoning naar het&#13;
privé-vermogen een behoorlijk inkomensbedrag gemoeid.&#13;
Het liquiditeitsnadeel kan echter (ruimschoots) gecompen-&#13;
seerd worden doordat alsnog de landbouwvrijstelling van&#13;
toepassing is op de ondergrond van de bedrijfswoning. Wat&#13;
de voordeligste keuze is, is van geval tot geval verschillend.&#13;
Om tot een gefundeerde keuze te komen zal ten eerste de&#13;
woning getaxeerd moeten worden. Ten tweede is de persoonlijke&#13;
fiscale en financiële situatie van de agrariër van invloed.&#13;
Zijn er bijvoorbeeld compensabele verliezen zodat&#13;
van directe belastingheffing over de winst behaald bij de&#13;
overbrenging in het geheel geen sprake is? Is er voldoende&#13;
financiële ruimte om een eventuele aanslag te betalen? Verder&#13;
spelen nog overwegingen zoals de (hypotheek)renteaftrek,&#13;
het eigenwoningforfait, (achterstallig) onderhoud, is er&#13;
een bedrijfsopvolger, etc. bij de uiteindelijke keuze een rol.&#13;
Met andere woorden: de vraag of het al dan niet voordelig&#13;
is om de bedrijfswoning per 27 juni 2000, 1 januari 200124&#13;
of per 31 december 2005 over te hevelen naar het privé-vermogen&#13;
is van geval tot geval verschillend. De agrariër zal&#13;
samen met zijn adviseur aan het rekenen moeten slaan wat&#13;
voor hem/haar de voordeligste keuze is.&#13;
7. Toepassing overgangsregeling bij niet-agrarische&#13;
ondernemingen?&#13;
De Belastingdienst heeft in het verleden vaak de landbouwvrijstelling&#13;
onjuist toegepast op de (onder)grond van de&#13;
agrarische bedrijfswoning. De waardesprong van WEVABcultuurgrond&#13;
naar WEVAB-ondergrond bedrijfswoning&#13;
werd immers ten onrechte onder de landbouwvrijstelling&#13;
gebracht. Naar aanleiding van (de doorvertaling van de)&#13;
nieuwe jurisprudentie van de Hoge Raad25 door de Staatssecretaris&#13;
blijkt dit te ruim te zijn geweest.26 Met andere&#13;
woorden: artikel 3.12 Wet IB 2001 dient stringenter te&#13;
worden uitgelegd dan de Belastingdienst in het verleden&#13;
veelal heeft gedaan.27 In plaats van de juiste (en voor de&#13;
schatkist voordeliger) uitleg vanaf het moment van het bekend&#13;
worden van de nieuwe jurisprudentie als uitgangspunt&#13;
te nemen wordt iedere boer en tuinder nog eenmaal in de&#13;
gelegenheid gesteld om gebruik te maken van de onjuist gebleken&#13;
wetsinterpretatie.28&#13;
Dit roept de vraag op of andere sectoren – zoals bijvoorbeeld&#13;
bakkers met een bedrijfswoning op de balans – een&#13;
beroep kunnen doen op een soortgelijke overgangsregeling.&#13;
Deze bakkers hebben immers, in tegenstelling tot de agrariërs,&#13;
nog nooit ten onrechte een vrijstelling op de&#13;
(onder)grond van de bedrijfswoning genoten. Wij hebben&#13;
signalen vernomen dat niet-agrarische ondernemers een&#13;
soortgelijke vrijstelling als die voor agrariërs gaan bepleiten&#13;
bij de fiscale rechter op grond van het gelijkheidsbeginsel.&#13;
De kans dat zij nul op hun rekest krijgen is echter groot.29&#13;
Toch wachten wij met spanning een zodanige procedure af.&#13;
8. Conclusie&#13;
Veel agrariërs hebben nog eenmaal de kans om gebruik&#13;
maken van een heretikettering van de bedrijfswoning waarbij&#13;
de WEVAB-verkoop/onttrekking nog (fictief ) op ondergrond&#13;
gebaseerd kan worden in plaats van op WEVAB-verkoop/&#13;
onttrekking direct voorafgaand aan de bestemming&#13;
tot ondergrond. Wordt niet van deze mogelijkheid gebruik&#13;
gemaakt dan is de landbouwvrijstelling in de toekomst beperkt&#13;
tot het verschil tussen de WEVAB-aankoop/inbreng&#13;
en de WEVAB-verkoop/onttrekking direct voorafgaand aan&#13;
de bestemming tot ondergrond.&#13;
Indien gebruik gemaakt wordt van de Werkafspraak wordt&#13;
in de categorie bedrijven waar mogelijk een verschil tussen&#13;
WEV-ondergrond en WEVAB-ondergrond bestaat door&#13;
middel van een taxatie vastgesteld of er daadwerkelijk een&#13;
verschil is tussen de WEV-ondergrond en WEVAB-ondergrond.&#13;
Ook wordt de opstal gewaardeerd middels een taxatie.&#13;
Bij de tweede categorie bedrijven (dus waar geen verschil&#13;
tussen WEV-ondergrond en WEVAB-ondergrond bestaat)&#13;
blijft de waarde van de ondergrond voor de bepaling&#13;
van de belaste winst buiten beschouwing door de landbouwvrijstelling.&#13;
De opstal wordt gewaardeerd uitgaande&#13;
van de WOZ-waarde per 1 januari 2003. Voor de WEV-bepaling&#13;
per 27 juni 2000 of per 1 januari 2001 wordt uitgegaan&#13;
van de WOZ-waarde van 1 januari 2003 min 10%.&#13;
Voor de WEV-bepaling per 31 december 2005 wordt uitgegaan&#13;
van de WOZ-waarde van 1 januari 2003 plus 10%.&#13;
De Vragen en Antwoorden van 5 juli 2006 en 26 oktober&#13;
2006 hebben erg veel onduidelijkheden weggenomen. Er&#13;
blijven echter toch nog enkele problemen over. Met name&#13;
de problemen op het gebied van de (vermogens)kwalificatie,&#13;
de interpretatie van het Besluit van 8 maart 2006, de&#13;
Werkafspraak van 16 mei 2006 en de Vragen en Antwoorden&#13;
van 5 juli 2006 en 26 oktober 2006 alsmede het oprekken&#13;
van hetgeen is overeengekomen.&#13;
Of de heretikettering financieel aantrekkelijk is, dient door&#13;
de agrariër en zijn adviseur van geval tot geval berekend te&#13;
worden.&#13;
Het is afwachten totdat de eerste niet-agrariër met een ondernemingswoning&#13;
op de balans een beroep doet op deze&#13;
overgangsregeling. De kans dat dit beroep slaagt achten wij&#13;
echter erg klein.</content><legacyfootnotes>* Mr. P.J.J.M. Denissen is werkzaam bij de Belastingdienst/Oost-Brabant/&#13;
kantoor Helmond. Mr. P.L.F. Seegers is werkzaam bij de Belastingdienst/&#13;
Oost/kantoor Winterswijk. Zij schreven dit artikel op persoonlijke&#13;
titel.&#13;
1. Zie onder meer ons artikel in het WFR2004/6559, ‘Discrimineert de&#13;
landbouwvrijstelling?’.&#13;
2. HR 7 mei 1997, nr. 32 097, BNB1997/236, HR 7 mei 2004, nr. 38&#13;
650, BNB2004/335, HR 7 mei 2004, nr. 39 115, HR 7 mei 2004,&#13;
nr. 39 116, FED2004/342, BNB2004/336, HR 7 mei 2004, nr. 39&#13;
751, HR 7 mei 2004, nr. 39 752, BNB2004/342, BNB2004/337,&#13;
HR 7 mei 2004, nr. 39 763, BNB2004/338 en HR 29 april 2005,&#13;
nr. 40 426, BNB2005/210.&#13;
3. In de regel is die WEVAB-aankoop/inbreng gelijk aan de boekwaarde.&#13;
4. Zie het Besluit van 8 maart 2006, nr. CPP2005/3338M.&#13;
5. Als toelichting bij het besluit van 8 maart 2006 en daarop gebaseerde&#13;
Werkafspraak is middels een vraag- en antwoordenserie door de Belastingdienst&#13;
uitleg gegeven over de gevolgen van het besluit en de&#13;
Werkafspraak. Inmiddels (mei 2007) zijn er 88 vragen en antwoorden&#13;
gegeven over de Werkafspraak.&#13;
6. Zie HR 29 januari 1997, BNB1997/104 en de parlementaire geschiedenis&#13;
in V-NBP21/12.5, p. 3424.&#13;
7. Onder WEVAB-cultuurgrond verstaan wij de waarde in het economisch&#13;
verkeer bij voortgezette agrarische bedrijfsuitoefening waarbij&#13;
de grond gebezigd wordt als bouwland, wei, onderdeel van het agrarisch&#13;
bouwblok etc.&#13;
8. Onder WEVAB-ondergrond bedrijfswoning verstaan wij de waarde in&#13;
het economisch verkeer bij voortgezette agrarische bedrijfsuitoefening&#13;
waarbij de (onder)grond gebezigd wordt als drager van de agrarische&#13;
bedrijfswoning.&#13;
9. HR 7 mei 1997, nr. 32 097, BNB1997/236, HR 7 mei 2004, nr. 38&#13;
650, BNB2004/335, HR 7 mei 2004, nr. 39 115, HR 7 mei 2004,&#13;
nr. 39 116, FED2004/342, BNB2004/336, HR 7 mei 2004, nr. 39&#13;
751, HR 7 mei 2004, nr. 39 752, BNB2004/342, BNB2004/337,&#13;
HR 7 mei 2004, nr. 39 763, BNB2004/338 en HR 29 april 2005,&#13;
nr. 40 426, BNB2005/210.&#13;
10. Onder andere gepubliceerd in NTFR2006/444.&#13;
11. Zie het onderdeel ‘Intrekking van eerder ingenomen standpunten’ in&#13;
het besluit van 8 maart 2006, nr. CPP2005/3338M.&#13;
12. Zie het besluit van 17 mei 2002, nr. CPP2002/1072M, in samenhang&#13;
met de besluiten van 23 mei 2001, nr. RTB2001/220M en 17&#13;
december 2001, nr.CPP2001/2875M.&#13;
13. Zie voor een uitgebreide bespreking van de problematiek rondom de&#13;
zogenaamde 26/27 juni 2000 proefprocedures ons artikel ‘De landbouwvrijstelling&#13;
IB 2001 roept rechtsvragen op’ in WFR2003/6550&#13;
en de reactie op dit artikel van mr. H.J. van den Kerkhof en mr. A.&#13;
Verduijn ‘De terugwerkende kracht van de nieuwe landbouwvrijstelling’&#13;
in WFR2004/6576.&#13;
14. HR 19 november 2004, nr. 39 8940 V-N2004/63.16 en HR 1 april&#13;
2005, nr. 40 537 V-N2005/18.11.&#13;
15. In deze gevallen zijn woning en ondergrond overgegaan naar het&#13;
privé-vermogen en is correctie achterwege gebleven totdat jurisprudentie&#13;
gunstig uitvalt voor de Belastingdienst. Als de jurisprudentie&#13;
gunstig uitvalt voor de Belastingdienst (en in casu is dat het geval)&#13;
dan ontstaat de mogelijkheid de keuzeherziening ongedaan te maken.&#13;
Degenen die een vaststellingovereenkomst volgens het ‘model Winterswijk’&#13;
hebben afgesloten worden op een gelijke wijze behandeld als&#13;
degenen met een vaststellingsovereenkomst model A.&#13;
16. Zie Werkafspraak 16 mei 2006, nummer 2006/H23, V-N&#13;
2006/33.11.&#13;
17. Binnen de Vereniging van Accoutants- en Belastingadviesbureau’s de&#13;
VLB (voorheen de Vereniging van Landbouwboekhoudbureau’s genaamd)&#13;
hebben zich agrarisch georiënteerde accountantskantoren verenigt.&#13;
Deze vereniging heeft onder meer als doel de fiscale belangenbehartiging/&#13;
lobby van de aangesloten kantoren ter hand te nemen.&#13;
18. De Nederlandse grootte-eenheid (NGE) is een reële economische&#13;
maatstaf die gebaseerd is op het brutostandaardsaldo (bss, opbrengsten&#13;
minus bepaalde specifieke kosten). Het is een maat waarmee de&#13;
economische omvang van agrarische activiteiten wordt weergegeven.&#13;
De NGE per technische productie-eenheid (ha, dier) wordt berekend&#13;
door de bss van de productie-eenheden te delen door een bepaalde&#13;
deelfactor, die per jaar kan verschillen. De NGE wordt zowel gebruikt&#13;
om de absolute bedrijfsomvang van agrarische bedrijven of sectoren&#13;
weer te geven (uitgedrukt in NGE) als om de specialisatiegraad&#13;
van bedrijven te bepalen (volgens de NEG-typering). De bss en NGE&#13;
worden om de twee jaar herzien. De normen krijgen de naam van het&#13;
jaar waarvan het prijsniveau is gebruikt. De laatste berekening van&#13;
normen is gebeurd op prijsniveau 2002. Die normen zijn voor het&#13;
eerst gebruikt in de Landbouwtelling van 2005. &amp;#8594;&#13;
(vervolg noot 18)&#13;
De overeengekomen normen zijn de volgende.&#13;
Omschrijving Overeengekomen Overeengekomen&#13;
Norm-NGE-norm andere normen&#13;
Akkerbouwbedrijven 35 -&#13;
Opengronds.groentebedrijven&#13;
- 4 ha teeltoppervlakte&#13;
Glasgroentebedrijven - 6.000 m2 glasoppervlakte&#13;
Bloembollenbedrijven - 4 ha teeltoppervlakte&#13;
Glasbloemenbedrijven - 6.000 m2 glasoppervlakte&#13;
Champignonbedrijven - 800 m2 teeltoppervlakte&#13;
Fruitteeltbedrijven 30 -&#13;
Boomkwekerijbedrijven&#13;
(excl. vermeerderingsbedrijven) 4 ha teeltoppervlakte&#13;
Boomkwekerijbedrijven&#13;
(alleen vermeerderingsbedrijven) 2 ha teeltoppervlakte&#13;
Graasdierbedrijven 28 -&#13;
Hokdierbedrijven 35 -&#13;
Gewassencombinaties 40 -&#13;
Veeteeltcombinaties 27 -&#13;
Gewas/veecombinaties 28 -&#13;
19. De 1e versie was van 5 juli 2006.&#13;
20. Zie 3.5 van Vragen en Antwoorden van 26 oktober 2006.&#13;
21. Hun redenering loopt als volgt. Op 27 juni 2000 en op 1 januari&#13;
2001 stond er geen RBV-regeling open. De eerste RBV-regeling was&#13;
al vóór 27 juni 2000 gesloten. De tweede RBV-regeling is pas na 1 januari&#13;
2001 opgesteld. De aanmeldingstermijn voor de eerste RBV-regeling&#13;
is op 19 mei 2000 gesloten. De aanmeldingstermijn voor de&#13;
tweede RBV-regeling liep van 1 oktober 2001 tot en met 31 oktober&#13;
2001. Een vergelijkbare redenering wordt gehanteerd op 31 december&#13;
2005.&#13;
22. Zie paragraaf 6.3 van de Werkafspraak van 16 mei 2006.&#13;
23. Zie paragraaf 6.4 van de Werkafspraak van 16 mei 2006.&#13;
24. Overbrenging per 27 juni 2000 of 1 januari 2001 is alleen mogelijk&#13;
voor diegenen die een vaststellingsovereenkomst hebben gesloten&#13;
waarbij meegelift werd bij de proefprocedures inzake de 26/27 juni&#13;
2000 problematiek.&#13;
25. HR 7 mei 1997, nr. 32 097, BNB1997/236, HR 7 mei 2004, nr. 38&#13;
650, BNB2004/335, HR 7 mei 2004, nr. 39 115, HR 7 mei 2004,&#13;
nr. 39 116, FED2004/342, BNB2004/336, HR 7 mei 2004, nr. 39&#13;
751, HR 7 mei 2004, nr. 39 752, BNB2004/342, BNB2004/337,&#13;
HR 7 mei 2004, nr. 39 763, BNB2004/338 en HR 29 april 2005,&#13;
nr. 40 426, BNB2005/210.&#13;
26. Ons zijn (nog) geen gevallen bekend dat de doorvertaling door de&#13;
staatssecretaris van de 7 mei 2004-arresten naar de ondergrond van&#13;
bestaande bedrijfswoningen in rechte wordt bestreden.&#13;
27. Dit is op zich al een opmerkelijk feit. De meeste uitspraken van de&#13;
Hoge Raad waarin de interpretatie van de Belastingdienst en de&#13;
Staatssecretaris van Financiën niet gevolgd worden, levert belastingplichtigen&#13;
een meer gunstiger uitleg op in plaats van een ongunstiger&#13;
uitleg.&#13;
28. Dit is op zich vreemd in het huidige tijdsgewricht waar op grond van&#13;
‘Vinkenslag’ de teugels binnen de Belastingdienst flink zijn aangehaald&#13;
en de wet, jurisprudentie, etc. in andere gevallen strikt dient te&#13;
worden toegepast.&#13;
29. Met betrekking tot de ondergrond van bedrijfswoningen van agrarische&#13;
en niet-agrarische ondernemers is er sprake van feitelijk gelijke&#13;
gevallen. Deze gelijke gevallen worden echter rechtens ongelijk behandeld.&#13;
Discriminatie op grond dat ongelijke gevallen onevenredig&#13;
ongelijk worden behandeld, doet zich slechts voor bij een overduidelijke&#13;
onevenredigheid, dat wil zeggen bij een zodanige onevenredigheid&#13;
dat voor zo’n ongelijke behandeling geen objectieve en redelijke&#13;
rechtvaardiging bestaat. Wij zijn van oordeel dat de wetgever – mede&#13;
gelet op de beoordelingsvrijheid die hem te dezen toekomt – in redelijkheid&#13;
niet heeft kunnen komen tot het oordeel dat voor de besproken&#13;
ongelijke behandeling van gelijke gevallen een objectieve en redelijke&#13;
rechtvaardiging bestaat. Een groep van belastingplichtigen wordt&#13;
een voordeel gegund, terwijl dat voordeel zonder reden aan anderen&#13;
wordt onthouden. Naar ons oordeel is de onderhavige regeling derhalve&#13;
in strijd met het in art. 14 EVRM en art. 26 IVBPR opgenomen&#13;
verbod op discriminatie. Naar onze mening dient de discriminatie&#13;
echter te worden opgeheven door de landbouwvrijstelling niet&#13;
meer toe te passen op de ondergrond van de agrarische bedrijfswoning&#13;
en niet door toepassing van de landbouwvrijstelling op de gerealiseerde&#13;
winst op ondergrond van een bedrijfswoning van niet-agrarische&#13;
ondernemers.</legacyfootnotes><footnotes><footnote/></footnotes><auteurs>mr. P.J.J.M. Denissen en mr. P.L.F. Seegers</auteurs><published>2007-07-01 00:00:00</published><modified>2017-06-12 12:37:10</modified><editiondate>2007-07-01</editiondate><htmlpath>https://denhollander.info/artikel/3940</htmlpath></article>
</articles></edition>
<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1991</searchword><id>7034</id><udhid>UDH:TvAR/7034</udhid><titel>'G.P.W. B. / 'Rijnstreek-Zuid''  (TvAR 1991/4505)</titel><searchwords><searchword>TvAR 7/1991</searchword><searchword>TvAR 1991/4505</searchword><searchword>UDH:TvAR/7034</searchword></searchwords><attachments><attachment><name>1991_nr 7_Rechtspraak_4505.pdf</name><extention>pdf</extention><url>https://denhollander.info/download/6644/ci</url></attachment></attachments><inleiding>Landinrichtingswet, art. 160, 196&#13;
Onderhoudsverplichting grenssloot. De&#13;
rechtbank is van oordeel dat de onderhoudsverplichting,&#13;
nu het niet betreft een last als&#13;
bedoeld in art. 160 van de Landinrichtingswet,&#13;
reeds daarom niet in het plan van toedeling&#13;
opgenomen kan worden. </inleiding><content>Rechtbank 's-Gravenhage, 10 juli 1990&#13;
(Mrs. Westenberg, Holtrop en De Heij)&#13;
G.P.W. B., reclamant tegen het plan van toedeling&#13;
in de ruilverkaveling 'Rijnstreek-&#13;
Zuid'; enz.&#13;
Het bezwaar van reclamant&#13;
Reclamant had bedongen dat de eigenaar van de aan reclamants kavel 12007 grenzende&#13;
kavel 12006 verplicht was de tussen de&#13;
kavels liggende sloot te onderhouden.&#13;
Reclamant is daartoe door de aanwezigheid&#13;
van bomen aan de oostelijke zijde van de&#13;
sloot niet in staat dan op handmatige wijze.&#13;
Deze verplichting is niet opgenomen in het&#13;
plan van toedeling. Reclamant wil de grens&#13;
tussen kavel 12006 en 12007 eventueel zodanig&#13;
vastgesteld zien, dat een klein stuk grond&#13;
van kavel 12006, tot aan het daarop nieuw&#13;
aangelegde kavelpad, bij kavel 12007 wordt&#13;
getrokken, zodat hij in staat zal zijn de sloot&#13;
vanaf dat stuk grond te onderhouden.&#13;
Het standpunt van de belanghebbende&#13;
De belanghebbende verklaart dat zijn land&#13;
thans vrij is van verplichtingen als de&#13;
onderhavige en hij dat zo wil laten, mede&#13;
gezien het feit dat hij zijn opvolger niet met&#13;
deze verplichtingen wil belasten. Voorts is&#13;
hij reclamant reeds met het verleggen van het&#13;
betonpad tegemoet gekomen en wil nu niet&#13;
ook nog een strookje grond van kavel 12006&#13;
aan reclamant kwijtraken. De kavelgrens&#13;
dient in het midden van de sloot te liggen&#13;
zodat ieder zijn eigen kant onderhoudt. Over&#13;
het onderhoud aan de kant van Belt kunnen&#13;
afspraken worden gemaakt doch die mogen&#13;
niet als verplichting worden vastgelegd.&#13;
Het standpunt van de commissies&#13;
Namens de commissies is naar voren gebracht,&#13;
dat het niet mogelijk is de verplichting&#13;
tot het onderhouden van de sloot in het&#13;
plan van toedeling op te nemen omdat die&#13;
verplichting niet in de lijst van rechthebbenden&#13;
is opgenomen en ook niet kon worden&#13;
opgenomen. De commissie verenigt zich&#13;
overigens met het standpunt van de belanghebbende.&#13;
Het oordeel van de rechtbank&#13;
De rechtbank is van oordeel dat de&#13;
onderhavige onderhoudsverplichting, nu het&#13;
niet betreft een last als bedoeld in art. 160 van&#13;
de Landinrichtingswet, reeds daarom niet in&#13;
het plan van toedeling kan worden opgenomen.&#13;
De door reclamant voorgestelde alternatieve&#13;
kavelgrens stuit op verzet van de&#13;
belanghebbende, terwijl ter zitting is gebleken&#13;
dat reclamant niet bereid is voor de aan&#13;
hem in het kader van de alternatieve grensverlegging&#13;
extra toegedeelde grond een ander&#13;
kavelstuk in te leveren. Deze omstandigheden&#13;
verhinderen dat voor het wegvallen&#13;
van de onderhoudsverplichting in het plan&#13;
van toedeling compensatie wordt gezocht,&#13;
zodat een en ander zal dienen plaats te vinden&#13;
in de lijst van geldelijke regelingen. Enz.</content><legacyfootnotes/><footnotes><footnote/></footnotes><auteurs>Mrs. Westenberg, Holtrop en De Heij</auteurs><published>1991-07-01 00:00:00</published><modified>1991-07-01 00:00:00</modified><editiondate>1991-07-01</editiondate><htmlpath>https://denhollander.info/artikel/7034</htmlpath></article>
</articles></edition>
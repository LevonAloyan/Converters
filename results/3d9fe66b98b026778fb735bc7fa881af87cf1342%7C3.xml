<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1989</searchword><id>7246</id><udhid>UDH:TvAR/7246</udhid><titel>'A.M.M. B.-L. / ruilverkaveling 'Oude Graaf' (TvAR 1989/4236)</titel><searchwords><searchword>TvAR 4/1989</searchword><searchword>TvAR 1989/4236</searchword><searchword>UDH:TvAR/7246</searchword></searchwords><attachments><attachment><name>1989_nr 4_Rechtspraak_4236.pdf</name><extention>pdf</extention><url>https://denhollander.info/download/6829/ci</url></attachment></attachments><inleiding>Landinrichtingswet, art. 195 e. v.&#13;
Reclamante heeft bezwaar tegen het verleggen&#13;
van de noordgrens van haar kavel ten&#13;
gunste van belanghebbende S. die daardoor&#13;
meer ruimte achter zijn stallen krijgt.&#13;
Reclamante heeft ter plaatse een kavel ingebracht&#13;
die zij geheel exploiteert als plantenkwekerij.&#13;
Een dergelijke ingreep aan de&#13;
zijde van reclamante is slechts gerechtvaardigd&#13;
als daar zwaarwegende belangen aan&#13;
de zijde van belanghebbende tegenover&#13;
staan.&#13;
De rechtbank is van oordeel dat, gelet op&#13;
de indruk van de situatie ter plaatse en met&#13;
name op hetgeen de deskundige over de benodigde&#13;
manoeuvreerruimte voor bedrijfswagens&#13;
heeft opgemerkt, het alternatief A&#13;
(het compromisvoorstel van de LC) op voldoende&#13;
en, ten opzichte van reclamante,&#13;
evenwichtige wijze aan de belangen van belanghebbende&#13;
tegemoetkomt. </inleiding><content>Rechtbank Roermond, 28 juli 1988&#13;
A.M.M. B.-L., reclamante tegen het plan&#13;
van toedeling in de ruilverkaveling 'Oude&#13;
Graaf';&#13;
Op 22 juni 1988 heeft de rechtbank de situatie&#13;
ter plaatse bezichtigd.&#13;
Van deze bezichtiging ter plaatse is proces-&#13;
verbaal opgemaakt, dat zich bij de&#13;
stukken bevindt.&#13;
Het bezwaar van reclamante.&#13;
Dit kan als volgt worden samengevat:&#13;
Het standpunt van reclamante wordt&#13;
toegelicht door mr. Nijssen aan de hand&#13;
van pleitnotities welke zich bij de stukken&#13;
bevinden.&#13;
Reclamante wenst de door haar ingebrachte&#13;
kavel ongewijzigd toegedeeld te&#13;
krijgen. Op de ingebrachte kavel exploiteert&#13;
zij een plantenkwekerij. Dit is haar komen in het gedrang. Aan de noordzijde&#13;
van de kavel wordt haar kostbare grond&#13;
ontnomen om tegemoet te komen aan het&#13;
ongerechtvaardigde verlangen van Smolenaers&#13;
om ruimte te krijgen voor het gaan en&#13;
komen van buikwagens.&#13;
Smolenaers heeft de betreffende hokken&#13;
destijds onnodig dicht bij de perceelgrens&#13;
gebouwd, er was toen meer dan voldoende&#13;
ruimte en plaats voor de thans gewenste ligging.&#13;
Om aan deze ongerechtvaardigde wens&#13;
tegemoet te komen moet reclamante kostbare&#13;
meters grond afstaan van haar bedrijfje&#13;
hetwelk haar enige kostwinning uitmaakt.&#13;
Zij meent minstens recht te hebben&#13;
op een behoud van haar bedrijfsomvang&#13;
zonder dat dit gaat ten koste van kavel&#13;
06510, zulks zou uit de aard der zaak gevonden&#13;
dienen te worden aan de grens met&#13;
kavel 06503 van Smolenaers welke immers&#13;
het profijt zou hebben van grenswijziging.&#13;
Gezien de grootte van reclamantes kwekerij&#13;
gaat het niet aan hier van een 'niet&#13;
noemenswaardig verlies' te spreken, iedere&#13;
vierkante meter telt voor haar en het gaat&#13;
in casu om meerdere honderden vierkante&#13;
meters waarvan de opbrengst relevant bijdraagt&#13;
aan de bescheiden jaarlijkse winst.&#13;
Als novum blijkt ter descente dat Smolenaers&#13;
al zijn voedersilo's achter de hokken&#13;
wenst te plaatsen teneinde af te zijn van&#13;
stofoverlast op zijn erf en met die stof dus&#13;
de gewassen van reclamante opzadelende.&#13;
Als de ruilverkaveling volgens de wet dient&#13;
te strekken tot verbetering van de inrichting&#13;
van het gebied dan mag die verbetering&#13;
voor kavel 06503 niet en onnodig ten koste&#13;
gaan van de kavel van reclamante die in het&#13;
plan van toedeling 556 m2 verliest. Reclamante&#13;
wenst primair handhaving van de&#13;
noordgrens van haar kavel zoals ingebracht,&#13;
doch zij kan ook akkoord gaan met&#13;
het voorgestelde alternatief A.&#13;
Zij verzoekt de rechtbank een kostenveroordeling&#13;
uit te spreken ten gunste van&#13;
haar.&#13;
Het standpunt van de bij het bezwaar betrokken&#13;
belanghebbende P.J. Smolenaers.&#13;
Dit kan als volgt worden samengevat:&#13;
Het standpunt van belanghebbende&#13;
wordt nader toegelicht door mr. Theunissen.&#13;
Het bedrijf bestaat uit mestvarkens en&#13;
akkerbouw. Overeenkomstig zijn wens is&#13;
belanghebbende achter de stallen zo'n 30&#13;
meter toebedeeld. Belanghebbende wil de 4&#13;
voedersilo's die nu nog aan de voorkant (de&#13;
noordzijde) van de stallen staan naar de&#13;
achterkant (zuidzijde) verplaatsen. Op die&#13;
manier is hij van de stofoverlast op het erf&#13;
af. De silo's moeten dan echter goed bereikbaar&#13;
blijven voor de bulkauto's, die ten&#13;
minste lx per week de silo's vullen en een&#13;
lading hebben van 24 ton. De voedersilo&#13;
die nu al aan de zuidzijde van de stallen ligt&#13;
is bereikbaar vanaf de verharding aan de&#13;
oostzijde van de stallen. Aan de achterkant&#13;
van de stallen is een deksel van de&#13;
mestkelder. Daar is het diepste punt van&#13;
de kelder. Het overgrote deel van de&#13;
mestkelder wordt leeggetrokken door&#13;
vrachtauto's van de mestbank. Omdat&#13;
daarachter geen vrachtauto kan komen&#13;
maakt belanghebbende het laatste (diepste)&#13;
deel van de kelder altijd zelf leeg. Hij&#13;
bereikt dat punt met de tractor en de&#13;
gierton vanuit westelijke richting. Er moet&#13;
dan over het akkerland en tussen de perzikbomen&#13;
die ten zuiden van de stallen staan&#13;
worden gegaan. De mest die hij zelf uit de&#13;
kelder haalt wordt uitgestrooid over het&#13;
land. Met de nieuwe mestwetgeving die op&#13;
1 oktober aanstaande van kracht wordt zal&#13;
veel minder mest uitgereden mogen worden&#13;
en zal belanghebbende aangewezen zijn op&#13;
de mestbank. Dan zal dus de hele kelder&#13;
door een vrachtauto van de mestbank leeggetrokken&#13;
moeten worden. Daartoe zal&#13;
men met een trekker met oplegger aan de&#13;
achterkant van de stallen (diepste punt van&#13;
de kelder) moeten kunnen. De trekker zal&#13;
daar dan ruimte moeten hebben om te&#13;
draaien en te manoeuvreren. De kelder&#13;
heeft een capaciteit van 2000 m3 en moet&#13;
thans éénmaal per jaar helemaal leeggetrokken&#13;
worden. Omdat na 1 oktober aanstaande&#13;
(ingangsdatum nieuwe mestwetgeving)&#13;
in de winterperiode geen mest meer&#13;
uitgereden mag worden zal de kelder, om&#13;
de volledige capaciteit gedurende die periode&#13;
te kunnen benutten, vóór dat tijdstip helemaal&#13;
leeg moeten zijn. Een en ander&#13;
brengt met zich mee dat vanaf die datum de&#13;
kelder tweemaal per jaar volledig leeg gemaakt&#13;
zal moeten worden. De stallen zijn&#13;
in 1976 en in 1980 gebouwd. Belanghebbende wenst handhaving van&#13;
het huidige plan van toedeling. In een eerder&#13;
stadium is hij ter oplossing van een bezwaar&#13;
al akkoord gegaan met een wijziging&#13;
van de zuidoostelijke hoek van de aan hem&#13;
toebedeelde kavel, waardoor de ruimte tussen&#13;
de zuidoosthoek van zijn stallen en de&#13;
grens van de kavel van de heer Van Hulzen&#13;
is verkleind tot 15 meter. Smolenaers is van&#13;
mening dat zijn belangen bij handhaving&#13;
van het plan van toedeling zonder meer behoren&#13;
te prevaleren boven de belangen van&#13;
reclamante bij de door haar voorgestane&#13;
wijzigingen daarvan. Het plan van toedeling&#13;
strekt immers geheel tot het doel waarvoor&#13;
het behoort te worden geconcipieerd,&#13;
te weten tot verbetering van de inrichting&#13;
van het landelijke gebied overeenkomstig&#13;
de functies van dat gebied. Gelet op de vergroting&#13;
van de afstand tot het mesthok van&#13;
Smolenaers zal immers kavel 06511 beter&#13;
bewerkbaar worden in verband met de&#13;
(ammoniak-) uitstoot van de ventilatoren&#13;
van het hok, terwijl ook kavel 06503 voor&#13;
Smolenaers efficiënter bewerkt kan worden.&#13;
Honorering van het bezwaar van reclamante&#13;
zal overigens tevens inhouden dat&#13;
Smolenaers minder grond toegedeeld krijgt,&#13;
hetgeen weer consequenties heeft voor het&#13;
aantal mestvee dat hij in zijn stallen kan&#13;
houden. Bij afweging van de wederzijdse&#13;
belangen dient te worden benadrukt dat&#13;
Smolenaers als agrariër volledig afhankelijk&#13;
is van zijn inkomsten uit de akkerbouw&#13;
en intensieve veehouderij. Het alternatieve&#13;
voorstel A dat is uitgewerkt wijst belanghebbende&#13;
af. Vrachtwagens zullen dan niet&#13;
kunnen draaien. De opleggers van de mestbank&#13;
draaien niet mee; die hebben een hele&#13;
grote draaicirkel nodig. Smolenaers is dan&#13;
ook van mening dat het plan van toedeling&#13;
gehandhaafd dient te blijven en het bezwaar&#13;
van reclamante dient te worden afgewezen.&#13;
Het standpunt van de Centrale Landinrichtingscommissie&#13;
en de Landinrichtingscommissie.&#13;
De Landinrichtingscommissie heeft zich&#13;
aangesloten bij het standpunt van de Centrale&#13;
Landinrichtingscommissie. Dit kan&#13;
als volgt worden samengevat: De&#13;
toedeling van reclamante is, in vergelijking&#13;
met de inbreng, enigszins in zuidelijke&#13;
richting verschoven in verband met de toedeling&#13;
van P.J. Smolenaers te Nederweert,&#13;
die een varkens- annex akkerbouwbedrijf&#13;
van ca. 14 ha exploiteert in het blok. Teneinde&#13;
belanghebbende Smolenaers een redelijk&#13;
gevormde huiskavel te verschaffen&#13;
en hem enige ruimte te geven rondom zijn&#13;
varkensstallen was verplaatsing van de&#13;
grond van reclamante A.M.M. Beelen-&#13;
Lammers in zuidelijke richting noodzakelijk.&#13;
Reclamante A.M.M. Beelen-Lammers&#13;
voert voor haar bezwaar geen reële argumenten&#13;
aan. De grond die zij in het plan&#13;
van toedeling afstaat aan gebruiker Smolenaers&#13;
is ingeplant met kerstdennen, welke&#13;
gemakkelijk verplaatst kunnen worden.&#13;
Dit geeft reclamante ook toe. Voorts treedt&#13;
geen vormverslechtering op en evenmin&#13;
gaat reclamante in oppervlakte achteruit.&#13;
De commissie acht dan ook het belang van&#13;
Smolenaers bij enige ruimte rondom zijn&#13;
gebouwen van groter gewicht dan het belang&#13;
van reclamante bij behoud van haar&#13;
inbreng. De commissie is er echter niet van&#13;
overtuigd dat achter de stallen van belanghebbende&#13;
een manoeuvreerruimte van 30&#13;
meter noodzakelijk is.&#13;
De commissie heeft een alternatief voorstel&#13;
A op kaart uitgewerkt en legt dat over.&#13;
In dat voorstel krijgt belanghebbende&#13;
0.13.38 ha minder dan in het plan van toedeling.&#13;
Het oordeel van de rechtbank&#13;
De rechtbank is van oordeel dat het plan&#13;
van toedeling gewijzigd moet worden conform&#13;
alternatief A.&#13;
Reclamante heeft gesteld - en de rechtbank&#13;
heeft dat ook zelf waargenomen -&#13;
dat zij ter plaatse een kavel heeft ingebracht&#13;
die zij geheel exploiteert als plantenkwekerij.&#13;
Het plan van toedeling houdt in&#13;
dat de noordgrens van de door reclamante&#13;
ingebrachte kavel zodanig wordt verlegd&#13;
dat er aan de noordzijde een gedeelte van&#13;
de grond van reclamante afgaat ten gunste&#13;
van belanghebbende Smolenaers die daardoor&#13;
meer ruimte achter zijn stallen krijgt.&#13;
Een dergelijke ingreep aan de zijde van reclamante&#13;
- waarbij bovendien gebleken is&#13;
dat het om de beste grond van reclamantes&#13;
kavel gaat - kan niet zonder meer plaatsvinden.&#13;
Deze is slechts gerechtvaardigd als&#13;
daar zwaarderwegende belangen aan de zijde van belanghebbende tegenover staan.&#13;
Hoewel het belang van belanghebbende&#13;
aan meer manoeuvreerruimte voor bedrijfswagens&#13;
wordt onderkend, is de rechtbank&#13;
er niet van overtuigd dat dit belang&#13;
handhaving van het plan van toedeling&#13;
rechtvaardigt. De rechtbank is van oordeel&#13;
dat, gelet op de indruk van de situatie ter&#13;
plaatse en met name op hetgeen de deskundige&#13;
B.E. Hermans ter zitting over de benodigde&#13;
manoeuvreerruimte voor bedrijfswagens&#13;
heeft opgemerkt, het alternatief A op&#13;
voldoende en, ten opzichte van reclamante&#13;
evenwichtige, wijze aan de belangen van&#13;
belanghebbende tegemoet komt.&#13;
De kosten van het geding&#13;
In de omstandigheden van het geding vindt&#13;
de rechtbank termen om de kosten geheel&#13;
te compenseren zo dat iedere partij de hare&#13;
draagt. </content><legacyfootnotes/><footnotes><footnote/></footnotes><auteurs/><published>1989-04-01 00:00:00</published><modified>1989-04-01 00:00:00</modified><editiondate>1989-04-01</editiondate><htmlpath>https://denhollander.info/artikel/7246</htmlpath></article>
</articles></edition>
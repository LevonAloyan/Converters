<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1990</searchword><id>6237</id><udhid>UDH:TvAR/6237</udhid><titel>Landbouw en beheer van het landelijk gebied</titel><searchwords><searchword>TvAR 12/1990</searchword><searchword>UDH:TvAR/6237</searchword></searchwords><attachments><attachment><name>1990_nr 12_Artikel_Wolff.pdf</name><extention>pdf</extention><url>https://denhollander.info/download/6031/ci</url></attachment></attachments><inleiding>1. INLEIDING&#13;
1.1. De variëteit van het Nederlandse cultuurlandschap&#13;
In de afgelopen vijftig jaar is de waarde van het Nederlandse cultuurlandschap en daarmee ook&#13;
de noodzaak van het beheer daarvan, lange tijd onderbelicht gebleven. Dit is opmerkelijk, omdat&#13;
een klein land als Nederland nog ongeveer 700 000' hectare waardevol cultuurlandschap bezit,&#13;
met een enorme onderlinge cultuurhistorische-, landschappelijke-en natuurwetenschappelijke&#13;
variëteit. Deze landschappen zijn voor het grootste deel het resultaat van in het verleden specifiek&#13;
ter plaatse uitgeoefend agrarisch grondgebruik.&#13;
Dit gebruik was, en is vaak nog, van een veelheid van factoren afhankelijk. Niet alleen van de&#13;
bodemsoort, maar ook van de stand van de techiek. Deze twee factoren bepaalden in belangrijke&#13;
mate het occupatie- en verkavelingspatroon. Verder hebben het al of niet voorkomen van grootgrondbezit,&#13;
de daarmee verband houdende horigheid, de traditionele gezinssamenstelling en in&#13;
relatie daarmee het ter plaatse uitgeoefende erfrecht en meer algemene sociologische verschillen&#13;
in de agrarische beroepsbevolking, deze verscheidenheid in belangrijke mate bepaald. Daar waar&#13;
deze cultuurlandschappen het produkt waren van agrarisch grondgebruik waren zij in hoge mate&#13;
functioneel. De nu zo gewaardeerde landschapselementen en verkavelingsvormen hadden een&#13;
functie binnen de bedrijfsvoering. De boer dacht er niet over na of het mooi of lelijk was, hij deed&#13;
het zo, omdat zijn bedrijfsvoering dat soort produktieomstandigheden nodig had.&#13;
1.2. Het cultuurlandschap onder druk&#13;
De verscheidenheid van het landschap staat de laatste decennia onder grote druk. Deze wordt&#13;
door vele factoren veroorzaakt, niet in de laatste plaats door de gestage terugloop van het areaal&#13;
cultuurgrond. Daarnaast is de stormachtige ontwikkeling van de cultuur- en bouwtechniek er de&#13;
oorzaak van geweest, dat boeren in hun bedrijfsvoering minder afhankelijk werden van hun&#13;
specifieke omgevingsfactoren, die het grondgebruik eeuwen lang hadden bepaald en het zo'n&#13;
gebiedseigen karakter hadden gegeven. Door deze technologische ontwikkeling, in combinatie&#13;
met een op emancipatie van de plattelandsbevolking gericht structuurbeleid, is een proces van&#13;
schaalvergroting, intensivering en een daarvan het gevolg zijnde produktiviteitsverhoging op&#13;
gang gekomen.&#13;
Het agrarische structuurbeleid is uit sociaal-economisch oogpunt bijzonder succesvol geweest.&#13;
2 Een gevolg was evenwel, dat een proces van nivellering van het gebiedseigene cultuurlandschap&#13;
werd ingezet. Boeren werden steeds meer gedwongen hun produktieomstandigheden&#13;
aan de nieuwe omstandigheden aan te passen. Vaak werden zij binnen nauwelijks één generatie,&#13;
van (onbewust) beheerder van het cultuurlandschap omgevormd tot agrarisch ondernemer,&#13;
hierbij actief ondersteund door de overheid en hun eigen standsorganisaties. Streekeigen landschapselementen&#13;
verloren hierdoor hun functie en werden opgeruimd. Streekgebonden boerderijtypen&#13;
werden vervangen door eenvormige, op landelijke proefstations ontwikkelde, bedrijfsgebouwen.&#13;
Woeste gronden werden, mede in het kader van de arbeidsvoorziening, gecultiveerd. Kleinschaligheid maakte plaats voor grootschaligheid, en het grondgebruik kon als gevolg van&#13;
diepontwatering en het gebruik van kunstmest en bestrijdingsmiddelen sterk worden geïntensiveerd.&#13;
Dit proces van nivellering is overigens een maatschappelijk verschijnsel dat onomkeerbaar&#13;
lijkt te zijn. Het speelt uiteraard niet alleen in het landelijk gebied, maar bijvoorbeeld ook in de&#13;
stedelijke omgeving. Waar de uiterlijke verschijningsvorm van de binnensteden, van bijvoorbeeld&#13;
Maastricht en Groningen sterk verschilt, onderscheiden hun nieuwbouwwijken zich helaas&#13;
in niets meer van elkaar. En - om een ander voorbeeld te noemen - was de vormgeving van Franse&#13;
en Duitse automobielen tot voor vijftien jaar karakteristiek verschillend, door de invloed van de&#13;
aërodynamica gaan ook zij steeds meer op elkaar lijken. Hoewel het met de variëteit van het Nederlands&#13;
cultuurlandschap nog niet zo somber is gesteld, voorzie ik dat deze onder invloed van&#13;
de voortgaande ontwikkelingen in de landbouw verder zal afnemen. Dit ondanks de steeds&#13;
toenemende overheidsinspanningen om dat proces te keren.</inleiding><content>1.3. Natuurwaarden onderdruk&#13;
De bovenbeschreven ontwikkelingen troffen niet alleen de cultuurhistorische- en landschappelijke&#13;
waarde van het agrarische gebied, maar daarmee ook de van oudsher daaraan verbonden&#13;
natuurwaarden. Deze waarden waren voor de boer een onbedoeld bijprodukt van zijn bedrijfsvoering.&#13;
Ook zij hoorden lange tijd, als vanzelfsprekend, bij een bepaalde agrarische bedrijfsvorm.&#13;
Toen deze onder invloed van bovengenoemde factoren begon te veranderen, verdwenen&#13;
ook vele planten en dieren uit het landschap.&#13;
De aanwezigheid van deze waarden en de instandhouding daarvan door boerenbeheer leek lange&#13;
tijd zo vanzelfsprekend, dat niemand zich de teloorgang ervan leek te realiseren. Ook de&#13;
particuliere natuurbeschermingsorganisaties niet. Deze richtten zich in hun aankoopbeleid&#13;
vrijwel uitsluitend op natuurterreinen in traditionele zin. Tot de invoering van de Wet Ruimtelijke&#13;
Ordening en de Relatienota heeft ook de overheid het laten afweten. En voor zover er al&#13;
beleid werd gevoerd op het terrein van natuur- en landschapsbehoud, had dit beleid in ieder geval&#13;
geen betrekking op beheer. Specifieke regelgeving ontbrak, alsmede een specifiek verantwoordelijke&#13;
bewindspersoon.&#13;
1.4. Het ruimtelijke beleid voor het landelijk gebied&#13;
In de zestig- en zeventiger jaren begonnen de in het landelijk gebied in gang gezette ontwikkelingen,&#13;
zich in een toenemende maatschappelijke belangstelling te verheugen. In 1966 verscheen&#13;
de Tweede Nota Ruimtelijke Ordening in 1975 alweer gevolgd door een Derde, voorafgegaan&#13;
en gevolgd door een schier onophoudelijke stroom van op de problematiek in het landelijk gebied&#13;
betrekking hebbende beleidsnota' s. Hoewel de argrarische ontwikkelingen alom als oorzaak van&#13;
de nivellering van het historische cultuurlandschap werden gezien, groeide anderzijds het besef&#13;
dat de aldaar aanwezige natuurwaarden slechts behouden konden worden, door specifiek daarop&#13;
gericht agrarisch gebruik en beheer. In het ruimtelijke spoor werd dit dilemma vertaald in een&#13;
op verweving van landbouw en natuur gericht beleid. Aan de agrarische ontwikkelingen dienden&#13;
zodanige randvoorwaarden te worden gesteld, dat natuur- en andere waarden in stand konden&#13;
worden gehouden. Dit verwevingsbeleid is goeddeels mislukt. Ik noem daarvoor de volgende&#13;
oorzaken:&#13;
- Het uitgangspunt van het verwevingsbeleid was te ambitieus, omdat het te zeer uitging van de&#13;
veronderstelling, dat het ruimtelijke beleid autonome economische ontwikkelingen kan sturen;&#13;
- In de discussie over scheiding en verweving is het van meet af aan onduidelijk geweest op welk&#13;
schaalniveau verweving zou moeten worden nagestreefd. Zo kon verweving in grotere ruimte&#13;
lijke eenheden makkelijker verwezenlijkt worden dan verweving op perceelsniveau;&#13;
- Tot de invoering van een beheersinstrumentarium was het enige instrument om verweving te&#13;
bewerkstelligen het gemeentelijke bestemmingsplan. De verplichte invoering van deze figuur werd, het eerste decennium na invoering van de Wet Ruimtelijke Ordening in 1965, slechts&#13;
schoorvoetend nagekomen;&#13;
- Hoewel het bestemmingsplan, in de vorm van gebruiks- en aanlegvoorschriften, op beheer van&#13;
natuur- en landschapswaarden gerichte bepalingen kende, zijn deze in de praktijk nauwelijks&#13;
handhaafbaar gebleken. Dit in tegenstelling tot de bestemmings- en bouwbepalingen.&#13;
- Deze geringe handhaafbaarheid had behalve met bestuurlijke onwil en onvoldoende draagvlak,&#13;
te maken met de onvolkomenheid van het instrumentarium. Voor zover al een vergunning werd&#13;
gevraagd had een gemeente een onwerkbaar toetsingscriterium. Hierdoor ontstond in de prak&#13;
tijk een belangenafweging, die veelal ten gunste van economische belangen uitviel;&#13;
- Het bestemmingsplan kon zich uitsluitend op passief beheer (nalaten) richten.&#13;
- Tot slot leidde de terughoudende toepassing van art. 49 WRO, die indruist tegen het in brede&#13;
lagen van de bevolking levende rechtsgevoel, tot terughoudende toepassing van deze beheersbepalingen.&#13;
1.5. Het inrichtingsbeleid voor het landelijke gebied&#13;
In 1954 werd de Ruilverkavelingswet ingevoerd. Hoewel deze wet theoretisch een bijdrage had&#13;
kunnen leveren aan de instandhouding van natuurwaarden, is het tegendeel het geval geweest.&#13;
De wet werd juist operationeel in een tijd, dat de bovenbeschreven schaalvergroting zich in alle&#13;
hevigheid aandiende. De wet werd bij uitstek het instrument om het landbouwstructuurbeleid te&#13;
realiseren. Deze werkwijze werd met de invoering van de Landinrichtingswet 1983 bijgebogen.&#13;
Landinrichting werd volgend aan het ruimtelijk beleid en meer multifuctioneel van karakter.&#13;
Momenteel bestaat in agrarische kringen de vrees dat de realisering van de overheidsplannen&#13;
(SNL, NMP en met name het NBP) een zodanige aanslag zullen betekenen op het beschikbare&#13;
landinrichtingsbudget, dat voor verbetering van agrarische produktiefactoren nog maar weinig&#13;
fondsen over zullen blijven.3 Hierdoor zal een zwaarder accent komen te liggen op de nietagrarische&#13;
functies in het landelijk gebied.&#13;
1.6. Het sectorale natuurbeschermingsbeleid&#13;
In 1967 werd de Natuurbeschermingswet ingevoerd. Dit ondanks twijfels die aanvankelijk in de&#13;
Tweede Kamer bestonden over de noodzaak van zo'n wet, naast de toen net ingevoerde Wet&#13;
Ruimtelijke Ordening.4 Deze wet, die wel op cultuurlandschappen kon worden toegepast5, maar&#13;
zich vooral richtte op natuurgebieden in de meer traditionele betekenis van het woord, is voor&#13;
het behoud van cultuurlandschappen goeddeels zonder betekenis gebleven. Hier schortte het niet&#13;
zozeer aan het instrumentarium, zoals bij het bestemmingsplan, maar meer aan een gecoördineerd&#13;
aanwijzingsbeleid en gebrek aan financiële middelen.6 De Natuurbeschermingswet kende&#13;
overigens de eerste op actief beheer gerichte regeling, door invoering van het beheersplan.&#13;
Vanwege gebrek aan belangstelling is deze figuur nauwelijks in de praktijk toegepast.&#13;
2. SPECIFIEK OP DE LANDBOUW GERICHT BEHEERSINSTRUMENTARIUM&#13;
2.1. De Relatienota&#13;
Omdat het bestemmingsplan buitengebied in het midden van de zeventiger jaren nog maar&#13;
moeizaam van de grond was gekomen, als beheersinstrument slecht werkte en anderzijds de Natuurbeschermingswet onvoldoende kader bood voor beheer van natuurwaarden in cultuurlandschappen,&#13;
zag in 1975 de Relatienota het levenslicht.7 Deze nota geeft een indringende beschrijving&#13;
van het proces van intensivering van de agrarische bedrijfsvoering enerzijds en de als&#13;
gevolg daarvan achteruitlopende waarden anderzijds.&#13;
De nota constateert een lacune in de op de bescherming van het landelijk gebied gerichte&#13;
regelgeving, en introduceert een specifiek op de landbouw gericht beheersinstrumentarium. In&#13;
de nota worden een aantal beleidsvoornemens en maatregelen voorgesteld om zowel de meest&#13;
waardevolle en gevoelige delen van het cultuurlandschap voor verdere aantasting te behoeden&#13;
en tegelijkertijd de boer in staat te stellen om binnen een moderne bedrijfsvoering een&#13;
beheerstaak te vervullen. Op het daarop betrekking hebbende instumentarium ga ik slechts kort&#13;
in.8&#13;
De Relatienota introduceert de aanwijzing van beheers- en reservaatsgebieden en reservaten.&#13;
- een beheersgebied is een gebied waarbinnen ernaar gestreefd wordt de landbouw door middel&#13;
van beheersovereenkomsten mede te richten op doeleinden van natuur- en landschapsbehoud;&#13;
- een reservaatsgebied is een gebied waar verwerving door of vanwege de Staat wordt&#13;
nagestreefd, omdat de doelstelling van bescherming van natuur- en landschapswaarden zich op&#13;
termijn niet laat verenigen met agrarisch gebruik;&#13;
- een reservaat is een verworven reservaatsgebied.&#13;
De Relatienota zal in twee fasen worden uitgevoerd. Iedere fase omvat de aanwijzing van ca.&#13;
100 000 ha. Bij voorrang heeft aanwijzing van 86 000 ha plaats gevonden. De overige 14 000&#13;
ha van de eerste tranche zijn inmiddels door de provincies aangewezen. Invoering van de tweede&#13;
tranche is in het recent uitgebrachte Natuurbeleidsplan9 aangekondigd.&#13;
Aanwijzing van de bovengenoemde gebieden maakt het boeren mogelijk, om door middel van&#13;
het afsluiten van privaatrechtelijke beheersovereenkomsten hun bedrijfsvoering mede te richten&#13;
op het beheer van natuur en landschap, waar tegenover een beheersvergoeding staat. Hierbij gaat&#13;
het om drie beheersmodaliteiten:&#13;
- het plegen van onderhoud aan landschapselementen. Hiertoe kan hij in het kader van de&#13;
ROL\RAL-regeling10 onderhoudsovereenkomsten aangaan;&#13;
- het mede richten van de bedrijfsvoering op natuur- en landschapsbehoud. Hiertoe kan de&#13;
ondernemer een beheersovereenkomst aangaan, in reservaatsgebieden bij wijze van overgangsbeheer&#13;
tot het moment van verwerving;&#13;
- het afzien van aanpassing van externe produktie-omstandigheden. Hiervoor is de zogenaamde&#13;
Bergboerenregeling" in Nederland van toepassing verklaard op een aantal gebieden met slechte&#13;
externe produktie-omstandigheden. Het gaat daarbij uiteindelijk om 190 000 hectare die voor&#13;
een goed deel samenvallen met de aangewezen Relatienotagebieden.&#13;
Naar zijn aard is de beheersvergoeding slechts een vergoeding voor door de boer gemaakte&#13;
kosten en gederfde opbrengsten. Hij bevat geen tegemoetkoming voor medewerking aan de&#13;
Relatienota.&#13;
Dit beleid werd geïmplementeerd in de Beschikking Beheersovereenkomsten 1977. Deze is&#13;
in 1983 gewijzigd en na evaluatie in 1988 vervangen door de Regeling beheersovereenkomsten&#13;
1988.&#13;
2.2. Knelpunten in het beleid tot 1988.&#13;
a. Het uitgangspunt van vrijwilligheid&#13;
Uitgangspunt van het Relatienotabeleid is de privaatrechtelijke beheersovereenkomst, die een boer op basis van vrijwilligheid aangaat. Dit uitgangspunt is zijn sterkte maar tegelijkertijd zijn&#13;
zwakte. Door de vrijwilligheid onstaat in de ogen van de voorstanders van dit uitgangspunt een&#13;
verinnerlijking van het natuurbeschermingsbeleid, dat met dwang niet zou worden bereikt.&#13;
Daartegenover staat de opvatting, dat het welslagen van overheidsbeleid niet aan de bereidwilligheid&#13;
van individuele boeren mag worden overgelaten.12&#13;
b. Beperkte toepasbaarheid van de Relatienota&#13;
Een ander knelpunt in het Relatienotabeleid is dat er eigenlijk alleen vanuit de melkveehouderij&#13;
belangstelling voor bestaat. Hoewel ook daar natuurwaarden voorkomen is in de akkerbouw de&#13;
belangstelling voor bijvoorbeeld slootkantbeheer of beheer van overhoeken nihil. Dit heeft te&#13;
maken met de geringe mogelijkheden tot inpasbaarheid in de bedrijfsvoering op akkerbouwbedrijven.&#13;
c. Geringe belangstelling van agrariërs&#13;
Erkend moet worden dat, mede door het uitgangspunt van vrijwilligheid de belangstelling van&#13;
melkveehouders in het begin van de invoering van de Relatienota gering bleef. Hierdoor hebben&#13;
zich bij de uitvoering van het beleid tot nu toe ook nog geen financiële knelpunten voorgedaan.&#13;
Dit zou bij een toenemende belangstelling kunnen veranderen, zeker nadat de tweede tranche&#13;
Relatienota wordt ingevoerd, alsmede de overige beleidsvoornemens uit de Natuurbeleidsplan.&#13;
Momenteel ziet men een sterk toenemende belangstelling voor het aangaan van beheersovereenkomsten.&#13;
Op de oorzaken daarvan ga ik nog nader in.&#13;
d. De uitvoeringsproblematiek van de BBO 1977 en 1983&#13;
Onder de BBO 1977 verliep de planvorming zeer langzaam. De beheersplannen die tot stand&#13;
kwamen waren star en erg centralistisch van aard. Uitgangspunt was een alles of niets&#13;
benadering. Dit in een situatie dat boeren toch al over een psychologische drempel heen moesten.&#13;
In de achterstandsgebieden koesterden zij, vaak tegen beter weten in, nog hoop op de mogelijkheid&#13;
tot verbetering van hun produktieomstandigheden. Zij ervoeren het veelal als groot onrecht,&#13;
dat zij door steeds maar aanscherpend overheidsbeleid gestraft werden voor hun inertie uit het&#13;
verleden. Een houding die juist had geleid tot instandhouding van natuurwaarden. Daarnaast&#13;
bestond lang wantrouwen jegens de overheid als contractpartner, met name over de vraag of de&#13;
vergoedingen in de toekomst wel op een zelfde niveau zouden blijven. In 1983 wordt het starre&#13;
regime wat versoepeld. Al deze ontwikkelingen hebben er toe geleid dat de BBO 1983 in 1988&#13;
opnieuw, en nu ingrijpend, werd gewijzigd. In paragraaf 2.5. ga ik hier kort op in. Maar eerst iets&#13;
over het voorontwerp Wet Beheer Landbouwgronden.&#13;
2.3. Het voorontwerp Wet Beheer Landbouwgronden&#13;
Na de inwerkingtreding van de BBO 1983 gingen er steeds luidere stemmen op om het&#13;
Relatienotabeleid, waarop gaandeweg meer boeren hun bedrijfsvoering gingen baseren, te&#13;
regelen in een wet in formele zin. Het beleidsveld was belangrijk genoeg om niet gebaseerd te&#13;
worden op besluitwetgeving en bovendien dienden de door de Staat, tot in lengte van jaren,&#13;
aangegane financiële verplichtingen te worden zekergesteld. In grote lijnen bevat het in 1984&#13;
uitgebrachte voorontwerp de codificatie van de BBO 1983. Ondanks de geconstateerde uitvoeringsproblematiek&#13;
van de beschikkingen uit 1977 en 1983 bevatte het eerder een procedurele&#13;
verzwaring dan een verlichting. Nieuw in het voorontwerp was het voorstel tot wijziging van de&#13;
Pachtwet met het oog op natuur- en landschapsbescherming.&#13;
Hoewel de meest betrokken maatschappelijke organisaties zich overwegend positief uitlieten&#13;
over de uitgangspunten en de inhoud van het voorontwerp, is het nooit verder gekomen dan die&#13;
fase, vanwege een zeer negatief advies van de Raad van State. De Raad achtte het voorontwerp&#13;
procedureel veel te zwaar opgetuigd. Het paste niet in het streven naar deregulering, maar leidde integendeel tot toenemende ambtelijke bemoeienis en kosten. Kosten die, naar verwachting, niet&#13;
in verhouding zouden staan tot de resultaten die uiteindelijk bereikt zouden worden. Een&#13;
belangrijk, overigens oud, punt is verder de verhouding tussen de beheersvergoeding en&#13;
mogelijke vergoedingen voor dezelfde soort beperkingen op grond van andere regelgeving. Het&#13;
gaat dan om de vergoedingen voor passief beheer (nalaten), waarvoor men binnen de relatienotagebieden&#13;
recht heeft op vergoeding, terwijl buiten die gebieden geen recht op vergoeding&#13;
bestaat. De rechtsgelijkheid van ondernemers binnen en buiten de relatienotagebieden komt&#13;
hiermee in het geding.&#13;
Resumerend raadt de Raad van State een aparte wet voor het beheer van landbouwgronden af&#13;
en beveelt aan om de Natuurbeschermingswet ter zake uit te bouwen. Alleen het voorstel tot&#13;
wijziging van de Pachtwet beoordeelde zij positief. Het advies leidde ertoe dat de regering in&#13;
1988 met een uitgebouwd voorstel kwam tot wijziging van de Natuurbeschermingswet en de&#13;
Pachtwet en een geheel nieuwe Regeling Beheersovereenkomsten.&#13;
2.4. De wijziging van de Natuurbeschermingswet en de Pachtwet&#13;
Het voorontwerp tot wijziging van de Natuurbeschermingswet geeft het Relatienotabeleid een&#13;
wettelijke basis middels een zogenaamd kapstokartikel. Art. 25a bepaalt, dat de minister van&#13;
LNV vergoedingen kan verlenen voor het richten of mede richten van de bedrijfsvoering van&#13;
landbouwbedrijven, op het beheer van natuur en landschap, binnen daartoe aangewezen&#13;
gebieden. De minister heeft de bevoegdheid ter uitvoering daarvan nadere regels te stellen. Dit&#13;
kapstokartikel beoogt de financiële continuïteit van het Relatienotabeleid te waarborgen. Dit met&#13;
het oog op de rechtszekerheid van de betrokken boeren. Na advisering hierover is al meer dan&#13;
twee jaar niets meer over het voorontwerp vernomen.&#13;
Het ontwerp tot wijziging van de Pachtwet heeft tot doel de Pachtwet mede dienstbaar te&#13;
maken aan doelstellingen van natuur- en landschapsbeheer. Dit is momenteel onvoldoende&#13;
mogelijk in verband met de toetsing door de grondkamers aan buitensporige bedingen.13 Binnen&#13;
reservaten en overige uit een oogpunt van natuur en landschapsbeheer gevoelige gebieden maakt&#13;
het voorstel het terreinbeherende instanties mogelijk pachters mede te betrekken bij het natuur&#13;
en landschapsbeheer. Daarop gerichte bepalingen in pachtcontracten binnen deze gebieden&#13;
zullen niet meer op buitensporigheid worden getoetst. In de pachtprijs moet met de extra&#13;
beperkingen in dat kader worden rekening gehouden.&#13;
2.5. De Regeling Beheersovereenkomsten 1988&#13;
In het voorgaande is al aangegeven dat de Beschikkingen beheersovereenkomsten 1977 en 1983&#13;
gepaard gingen met een niet geringe uitvoeringsproblematiek. In de loop van de tijd leidde het&#13;
enorme aantal beheersbepalingen, bij een toenemende belangstelling van boerenkant ertoe, dat&#13;
het beleid ook ambtelijk niet meer te behappen was. Dit resulteerde in de nieuwe regeling in een&#13;
vergaande standarisering van de beheersdoelstellingen en de daarbij behorende pakketten. Met&#13;
het vervallen van het zogenaamde vergelijkingsgebied zijn ook de beheersvergoedingen&#13;
gestandariseerd.&#13;
Vertrekpunt voor de beheersbepalingen en de vergoedingen in de Regeling, is de vergoeding&#13;
die wordt gegeven in het kader van de Bergboerenregeling. Iedere beheersovereenkomst&#13;
betreffende weidegrond heeft daarmee als basis het instandhouden van natuurlijke handicaps,&#13;
die gestandariseerd wordt vergoed uit de Bergboerenregeling. Verdergaand beheer wordt&#13;
vergoed uit de Regeling beheersovereenkomsten. Hiermee is het principiële punt van de&#13;
verhouding tussen de mogelijkheden tot vergoeding op basis van de Relatienota en de Wet op&#13;
de Ruimtelijke Ordening helaas niet opgelost, maar verschoven naar de verhouding Bergboerenregeling&#13;
/ Wet op de Ruimtelijke Ordening. 3. EEN VOORUITBLIK&#13;
3.1. Het Natuurbeleidsplan&#13;
Ondanks een in de loop der jaren steeds maar geïntensiveerd ruimtelijke ordenings- en&#13;
natuurbeschermingsbeleid en ondanks een toenemende belangstelling voor de Relatienota,&#13;
constateert het in 1989 uitgebrachte beleidsvoornemen Natuurbeleidsplan een onveranderde&#13;
afname van natuurwaarden in ons land. De introductie van dit strategische beleidsplan betekent&#13;
een koerswijziging in het tot dan toe gevoerde natuurbeschermingsbeleid. Het houdt mede de&#13;
erkenning in van mijn onder 1.4. geponeerde stelling, dat een instrumenterium dat zich&#13;
uitsluitend baseert op verboden, onvoldoende bijdraagt aan de instandhouding van kwetsbare&#13;
functies in het landelijk gebied.&#13;
Het beleid houdt in zoverre een koerswijziging in, dat voor het eerst prioriteiten worden&#13;
gesteld. Binnen de zogenaamde ecologische hoofdstructuur zet het Rijk haar juridische- en&#13;
financiële instrumentarium geconcentreerd in. Anderzijds betekent de nota een omslag in het tot&#13;
dan toe zo krampachtig gevoerde defensieve, op natuurbehoud, gerichte beleid. Het plan gaat&#13;
voor het eerst uit van ontwikkelingsmogelijkheden voor de natuur.&#13;
De Relatienota wordt in de uitvoering een belangrijke rol toebedeeld, door openstelling van&#13;
een tweede tranche van 100 000 ha. Natuurontwikkeling dient plaats te vinden middels&#13;
verwerving binnen natuurontwikkelingsgebieden en verbindingszones. De prioriteitsstelling in&#13;
het beleidsvoornemen is in de regeringsbeslissing in zoverre weer afgezwakt, dat het ruimtelijke&#13;
beleid ten aanzien van de gebieden gelegen buiten de ecologische hoofdstructuur, door de lagere&#13;
overheden met kracht moet worden voortgezet. Dit tot teleurstelling van boeren, die in het beleid&#13;
enige vergroting van de gebruiksmogelijkheden in die gebieden hadden verwacht. In samenhang&#13;
met het geïntroduceerde bufferzonebeleid betekent dit een forse extra ruimteclaim voor de&#13;
natuur.&#13;
Zowel de eerste als de tweede tranche van de Relatienota liggen goeddeels binnen de&#13;
ecologische hoofdstructuur. Opvallend is het daarbij dat grote delen van het diepe veenweidegebied&#13;
in de Hollanden en in Friesland daarbuiten vallen. Gecombineerd met de recente&#13;
voorstellen tot het stopzetten van de medefinanciering van diepontwatering, laat de vraag zich&#13;
stellen wat de agrarische toekomstwaarde van deze gebieden wordt. De vingeroefeningen ten&#13;
aanzien van de ruimtelijke zonering in het kader van de Vierde Nota Extra doen wat dat betreft&#13;
het ergste vrezen. Grote delen van het veenweidegebied en de kleinschalige zandgebieden&#13;
worden aangewezen als gebieden waar een verbrede plattelandseconomie wordt nagestreefd.14&#13;
Deze verbreding zou gevonden moeten worden in aanvullend inkomen uit recreatie en natuurbeheer.&#13;
Hoe dit beleid gerealiseerd kan worden zonder specifiek daarop toegespitst instrumentarium&#13;
weet niemand.&#13;
3.2. Aanscherpend milieubeleid&#13;
In de toepassing van het op behoud gerichte beleid is een verschuiving te constateren van het&#13;
ruimtelijke- naar het milieubeleid, waarbij vaak een gecombineerde toepassing wordt nagestreefd.&#13;
15 Zo dient het bufferzonebeleid middels gecombineerd ruimtelijke ordenings- en&#13;
gebiedsgericht milieu- en waterbeleid plaats te vinden. Gebiedsgericht milieubeleid vind plaats&#13;
door de aanwijzing van stiltegebieden en grondwater-en bodembeschermingsgebieden, waarbij&#13;
de nadruk ligt op de laatstgenoemde categorie. Ondanks strikt geformuleerde aanwijzingscriteria&#13;
voor deze gebieden in de Wet Bodembescherming, worden momenteel in het kader van op&#13;
te stellen ïntentieprogramma's, grote oppervlakten landbouwgrond als zodanig aangewezen.16 Maar ook buiten de 'milieubeschermingsgebieden' wordt het milieubeleid onder invloed van&#13;
NMP, Derde Nota Waterhuishouding, Tweede fase mestbeleid en het Meerjarenplan Gewasbescherming&#13;
op een ingrijpende wijze geïntensiveerd. Voor het individuele bedrijf zal dit&#13;
betekenen, dat het moet extensiveren. Wil de ondernemer een zelfde saldo behouden dan hij nu&#13;
heeft, dan zal hij in de grondgebonden teelten tot areaalvergroting moeten overgaan. Zo niet, dan&#13;
moet hij op termijn stoppen. Wat dat betreft niets nieuws onder de zon, velen gingen hem al&#13;
voor. '7 Het probleem van het nu gevoerde overheidsbeleid is, dat het onderling vaak tegenstrijdig&#13;
is en op geen enkele wijze de effecten aangeeft voor de agrarische doelgroep.18&#13;
3.3. De toekomst van de Relatienota&#13;
Binnen het kader van een steeds intensiverende overheidsbemoeienis met de totale agrarische&#13;
sector volgt hieronder nog een aantal aandachtspunten ten aanzien van de toekomst van het&#13;
Relatienotabeleid.&#13;
3.3.1. Het uitgangspunt van vrijwilligheid&#13;
Uit juridisch oogpunt bezien is het uitgangspunt van vrijwilligheid natuurlijk de achilleshiel van&#13;
het Relatienotabeleid. Praktisch heeft de discussie naar mijn mening overigens nauwelijks nog&#13;
betekenis.&#13;
Natuurlijk is het zo dat boeren zich, niet alleen psychologisch, meer gebonden weten aan een&#13;
privaatrechtelijke overeenkomst dan aan een publiekrechtelijke verbodsbepaling. Dit doet de&#13;
verantwoordelijkheid voor het beheer en daarmee de verinnerlijking van het beleid in belangrijke&#13;
mate toenemen.&#13;
Verder zou in geval van dwang worden teruggevallen op een systeem dat we al hebben.&#13;
Verbodsbepalingen dus, die verweving van natuur en landbouw tot nu toe nauwelijks hebben&#13;
bevorderd, ook al niet vanwege het passieve karakter van deze bepalingen. Bovendien blijft het&#13;
de vraag hoe in dat systeem actief beheer zou kunnen worden afgedwongen.&#13;
De hamvraag is zolangzamerhand echter, inhoeverre er nog wel sprake is van vrijwilligheid.&#13;
In gebieden als Waterland of Noord-West Overijssel, waar de agrarische produktieomstandigheden&#13;
zeer slecht zijn, en vanwege het overheidsbeleid ook niet meer kunnen worden&#13;
verbeterd, is van echte vrijwilligheid allang geen sprake meer. In feite geldt dit in de toekomst&#13;
voor grote delen van het diepe veenweidegebied, nu de minister van LNV het voornemen heeft&#13;
de subsidiëring op diepontwatering in landinrichtingsprojecten te beëindigen.19&#13;
3.3.2. Accentverschuivingen binnen de Relatienota&#13;
Hoewel de Relatienota bij uitstek uitgaat van verweving van landbouw en natuur is in het beleid&#13;
een duidelijke tendens tot segregatie waarneembaar. Het accent lijkt steeds meer te komen liggen&#13;
op reservaatsvorming. Beheer van gebieden dus, waar landbouw en natuur op termijn niet meer&#13;
geacht worden samen te gaan. De oorzaak daarvan ligt niet alleen bij de natuurbescherming, maar&#13;
ook bij de boeren zelf, die de duidelijkheid van het reservaatsbeheer kennelijk prefereren boven&#13;
de onzekere situatie in beheersgebieden.&#13;
De verworven gebieden worden beheerd door niet-boeren. Bij een omvang van de reservaatsgebieden&#13;
zoals nu wordt voorzien, leidt dit naar mijn verwachting op termijn tot onbetaalbare&#13;
beheerslasten. Het gevaar dreigt dan, dat reservaten niet of in ieder geval niet op basis van&#13;
de beheersdoelstellingen kunnen worden beheerd, waardoor een volstrekt andere eindsituatie&#13;
wordt bereikt dan waarin de oorspronkelijke beheers visie voorzag. Dit knelpunt zal zich het eerst&#13;
aandienen bij de provincies, daar zij optreden als financier voor beheer en onderhoud. De&#13;
segregatietendens die zich nu dus ook binnen de Relatienota aftekent geeft nog eens aan welke spanning er bestaat binnen de verwevingsdoelstelling. De voorwaarden die vroeger als vanzelfsprekend&#13;
bestonden voor de ontwikkeling van natuurwaarden zijn voor een belangrijk deel&#13;
verdwenen omdat ze hun functionaliteit verloren. Een geforceerd in stand houden van die voorwaarden,&#13;
met het oog op de bescherming van natuur en landschap krijgt daarmee iets cosmetisch.&#13;
3.3.3. Toenemende belangstelling voor de Relatienota&#13;
Zoals gezegd mag het afsluiten van beheersovereenkomsten zich in een snel toenemende&#13;
belangstelling verheugen.20 Hiervoor zijn een aantal oorzaken te noemen.&#13;
Allereerst lijkt de mentaliteit ten aanzien van het Relatienotabeheer zich te wijzigen. Boeren&#13;
die nu mee doen, worden door hun collega's niet meer op voorhand als buitenbeentje aangemerkt.&#13;
Zeker in de agrarische achterstandsgebieden hebben boeren, zoals gezegd, ook weinig keus&#13;
meer. Zij staan met hun rug tegen de muur, en kunnen kiezen tussen reeds opgelegde beperkingen&#13;
in het kader van het ruimtelijke ordenings- en milieubeleid, veelal zonder vergoeding, en&#13;
'vrijwillig' aangegane beperkingen, met vergoeding, in het kader van de Relatienota. Het&#13;
overheidsbeleid is er daarbij op gericht de Relatienotagebieden zo goed mogelijk in landinrichting&#13;
in te passen.&#13;
Tot slot heeft het beheersbeleid onverwacht veel steun gehad van de melkquotering, doordat&#13;
boeren door een teruglopende veebezetting meer ruimte kregen voor beheer in het kader van de&#13;
Relatienota.&#13;
3.3.4. Is de Relatienota geen bedrijfsbeëindigingsregeling?&#13;
Als men zich een voorstelling tracht te maken van de toekomst van het Relatienotabeleid, is het&#13;
van belang te weten of het in staat zal zijn boeren het gevoel te geven dat zij op termijn perspectief&#13;
houden met dit soort bedrijfsvoering. Zouden zij dit perspectief immers niet zien, dan gaat de&#13;
Relatienota werken als een soort bedrijfsbeëindigingsregeling op termijn. Oudere ondernemers&#13;
zullen dan tot hun pensionering mee willen doen, maar hun eventuele opvolgers zullen vanwege&#13;
onvoldoende perspectief afhaken. De jongere ondernemers zullen dan elke gelegenheid aangrijpen&#13;
om te intensiveren, of als dat niet kan te verhuizen naar gebieden met betere produktieomstandigheden.&#13;
Dit proces is in sommige veenweidegebieden al gaande. Hoewel BBL in deze&#13;
situatie een koopplicht heeft, zal deze ontwikkeling tot steeds meer segregatie leiden.&#13;
3.3.5. Financiëele haalbaarheid van het beleid&#13;
Tot slot iets over de te verwachten kosten van het natuurbeheer in het algemeen en het&#13;
Relatienotabeleid in het bijzonder. Vanuit het laatstgenoemde beleid ontstaat er dus een&#13;
financiële claim voor in totaal 200 000 hectare in principe gelijkelijk verdeeld over de beheersen&#13;
de reservaatsgebieden. Afgezien van de kosten van grondverwerving van reservaatsgebieden,&#13;
blijkt het reservaatsbeheer bijna twee keer zo duur dan het agrarisch beheer van beheersgebieden.&#13;
Gezien de bovenbeschreven segregatietendens, is het de vraag of het bij de huidige doelstelling&#13;
blijft. Wanneer met andere woorden het eindbeheer van weidevogelreservaten financieel&#13;
niet haalbaar blijkt te zijn en deze gebieden gaandeweg veranderen in laagveenmoerassen of&#13;
moerasbroekbossen, zal de landbouw naar verwachting geconfronteerd worden met nieuwe&#13;
claims op agrarisch beheerde weidevogelgebieden. Een toenemende voorkeur voor reservaatsbeheer&#13;
zal aanzienlijke financiële gevolgen hebben.&#13;
Bij ongewijzigd beleid gaat het om/800 (gemiddelde beheersvergoeding) maal 100 000 ha&#13;
is ƒ 80 000 000 per jaar voor het beheer van beheersgebieden. Dit uiteraard bij een belangstelling&#13;
van 100%.&#13;
Voor reservaatsbeheer moet gemiddeld ƒ 1350 per ha per jaar worden gerekend. Alleen het&#13;
beheer komt dan op 100 000 maal/1350 is/135 000 000 per jaar. Hier komen dan eenmalig de&#13;
kosten van verwerving bij. Stel deze op gemiddeld ƒ 25 000 per hectare en je zit op een bedrag&#13;
van ƒ 2,5 miljard. In deze rekensom is geen rekening gehouden met de natuurontwikkelings-gebieden uit het&#13;
Natuurbeleidsplan. Het gaat daarbij om 50 000 ha a ƒ 25 000 plus eenmalige inrichtingskosten&#13;
van ongeveer f10 000 per ha. Te samen dus ook om zo'n slordige 1,75 miljard. Dit nog afgezien&#13;
van de beheerskosten.&#13;
Hoewel het om een fasering over dertig jaar gaat en voorlopig fondsen beschikbaar zijn is de&#13;
grote vraag of de samenleving op termijn bereid zal zijn zulke hoge lasten te dragen voor 'niet&#13;
aaibare' natuur. In ieder geval staat vast dat de door sommige prominenten gewenste intensivering&#13;
van beleid volstrekt onhaalbaaar is.21&#13;
4. RESUMÉ&#13;
Het beheer van het landelijk gebied middels de Relatienota is, na een aarzelend begin, goed van&#13;
de grond is gekomen. Met het oog op de bescherming van de rechtspositie van boeren is de&#13;
oorspronkelijke regelgeving een belemmering geweest voor de uitvoering van het beleid. Dit&#13;
leidde het eerste decennium tot geringe belangstelling bij de doelgroep ervan. Achteraf bezien&#13;
kan men zich overigens de vraag stellen, of er meer animo was geweest, indien die knelpunten&#13;
er niet waren geweest. Het beheersbeleid vergde een zodanige mentaliteitsverandering van&#13;
boeren, dat men aanloopmoeilijkheden kon verwachten. Zij wilden, zoals velen, verder groeien&#13;
en hun bedrijf ontwikkelen in plaats van afremmen.&#13;
Momenteel neemt de belangstelling snel toe. Deze wordt door verschillende factoren&#13;
veroorzaakt. Door een toenemende verinnerlijking van het natuurbeschermingsbeleid, maar&#13;
vooral door een alsmaar aanscherpend overheidsbeleid. Het gaat daarbij om een combinatie van&#13;
markt- en prijsbeleid en ruimtelijke ordenings- en milieu- en waterbeleid. Boeren in agrarische&#13;
achterstandsgebieden staan door deze combinatie in feite met de rug tegen de muur. Het veel bekritiseerde&#13;
uitgangspunt van vrijwilligheid van de Relatienota heeft in deze gebieden dan ook&#13;
geen betekenis meer.&#13;
Een zorgelijke ontwikkeling vormt de segregatietendens binnen het beheersbeleid. De&#13;
doelstelling van verweving tussen natuur en landbouw blijkt ook daar (te) hoog gegrepen. Boeren&#13;
en natuurbeschermers blijken in de praktijk de voorkeur te geven aan reservaatsvorming boven&#13;
blijvende verweving middels agrarisch beheer. Juist deze nadruk op het reservaatsbeheer zal in&#13;
de toekomst, gecombineerd met de overige doelstellingen van het Natuurbeleidsplan, een&#13;
enorme financiële last met zich mee brengen. Men kan zich de vraag stellen of de maatschappij&#13;
die op termijn wel wenst op te brengen.</content><legacyfootnotes>1. Nota Landelijke Gebieden, TK 1983-1984, 14 392, nr. 46.&#13;
2. Zo bedraagt de totale opbrengstwaarde van de sector ƒ 32,5 miljard CBS/LEI 1989.&#13;
3. Commentaar Landbouwschap op Natuurbeleidsplan d.d. 13 sept. 1990.&#13;
4. Zie TK 1961-1962, 6764 MvT blz. 7.&#13;
5. W.J. Wolff, De toepassing van de Natuurbeschermingswet op landbouwgronden, AR 1985 blz. 451 e.v.&#13;
6. Zie advies Natuurbeschermingsraad d.d. 12 december 1984.&#13;
7. Nota betreffende de relatie landbouw, natuur en landschapsbehoud , TK 1974-1975, 13 285 nrs. 1 en 2.&#13;
8. Zie hiervoor bijv. Themanummer beheerswetgeving landelijk gebied AR 1982, blz. 89 e.v. en Bruil,&#13;
Verandering in natuur- en landschapsbeheer AR 1988, blz. 535.&#13;
9. Tk 1989-1990, 121 149, nrs. 2 en 3. 10. Regeling van 7 september 1987/NJ 1923.&#13;
11. Uitvoering van Richtlijn 75/268 EEG (PB EG L 128).&#13;
12. Zie o.a. Brussaard en van Wijmen, AR 1986 blz. 157 en Bakker en van Wijmen Natuurbeschermingswet&#13;
1989.&#13;
13. Zie W.J. Wolff, Pacht en natuurbeheer , AR 1986 blz. 1 ev.&#13;
14. VINEX TK 1990-1991, 21 879, nrs. 1-2.&#13;
15. VINEX pKb ten aanzien van ROM-gebieden blz. 170.&#13;
16. In de provincie Limburg wordt bijv. heel Mergelland aangewezen en in Drente overweegt de provincie het&#13;
gehele grondgebied als bodembeschermingsgebied aan te wijzen.&#13;
17. Even een reminder: In 1940 waren er nog 370 000 agrarische bedrijven in Nederland. In 1970 nog maar de&#13;
helft daarvan. Momenteel gaat het in Nederland om 125 000 bedrijven waarvan 105 000 hoofdberoepers. LEI/&#13;
landbouwcijfers 1990.&#13;
18. Zie de nota 'Ploegt de boer nog voort' Landbouwschap oktober 1990.&#13;
19. Brief van de minister van LNV d.d. 22-4-1987.&#13;
20. Zie publikatie CBL 62.8.3. Stand van zaken Relatienotabeleid per 30 juni 1990. En ook : Beheersregelingen in&#13;
een stroomversnelling van G.K. Buitink en T.Melman. Landinrichting 1990/ 30 4.&#13;
21. Zie 'Duurzaam samengaan landbouw, natuur en milieu' november 1990 door dr. ir. D. de Zeeuw en mr.&#13;
W.G.Albrecht.</legacyfootnotes><footnotes><footnote/></footnotes><auteurs>Mr. W.J. Wolff</auteurs><published>1990-12-01 00:00:00</published><modified>1990-12-01 00:00:00</modified><editiondate>1990-12-01</editiondate><htmlpath>https://denhollander.info/artikel/6237</htmlpath></article>
</articles></edition>
<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1997</searchword><id>4877</id><udhid>UDH:TvAR/4877</udhid><titel>R.F. de E. / De lijst der geldelijke regelingen in de ruilverkaveling 'Ruurlo' (TvAR 1997/4853)</titel><searchwords><searchword>TvAR 1/1997</searchword><searchword>TvAR 1997/4853</searchword><searchword>UDH:TvAR/4877</searchword></searchwords><attachments><attachment><name>1997_nr 1_Rechtspraak_4853.pdf</name><extention>pdf</extention><url>https://denhollander.info/download/4819/ci</url></attachment></attachments><inleiding>Landinrichtingswet art. 183, 212&#13;
&#13;
Een naast door reclamant ingebracht bosperceel gelegen perceel (D 1923) is volgens de lijst van rechthebbenden ingebracht door W. Dit perceel is in het plan van toedeling gevoegd bij het bosperceel en aan reclamant toebedeeld. Reclamant stelt dat niet W., doch hij zelf het perceel D 1923 heeft ingebracht. Hij heeft echter geen bezwaar gemaakt tegen genoemde lijst en ook niet tegen het plan van toedeling. Bezwaar richt zich onder meer tegen de kosten wegens overbedeling met het perceel D 1923. Bezwaar afgewezen. Beroep op verjaring kan bij de lijst der geldelijke regelingen niet meer gedaan worden, reclamant had dat beroep destijds kunnen doen wanneer hij alstoen bezwaar gemaakt zou hebben tegen de lijst van rechthebbenden. Nu wel vergroting bij de toedeling heeft plaatsgevonden, zijn ook terecht basiskosten wegens oppervlaktevergroting in rekening gebracht.</inleiding><content>R.F. de E, reclamant&#13;
tegen&#13;
de lijst der geldelijke regelingen in de ruilver-kaveling 'Ruurlo'.&#13;
(...)&#13;
2. Beoordeling van het geschil&#13;
In het bezwaarschrift d.d. 19 juli 1994 heeft reclamant twee bezwaren tegen de lijst van geldelijke regelingen gesteld. Tijdens de behandeling van de bezwaren door de Landinrichtingscommissie is geen akkoord bereikt over deze bezwaren, terwijl ook op de bijeenkomst ten overstaan van de rechter-commissaris op 10 juli 1995, blijkens het op-gemaakte proces-verbaal, geen overeenstem-ming is bereikt.&#13;
De twee bezwaren houden - verkort weer-gegeven - in:&#13;
a. het betalen voor overbedeling in kavel 54201 is onjuist;&#13;
b. in verband met de ongewijzigde situatie dient de aanslag basiskosten nihil te zijn.&#13;
Ter zitting is het navolgende komen vast te staan:&#13;
- Reclamant heeft drie bospercelen ingebracht waarvan twee, namelijk de kavels 54301 en 54101 hem ongewijzigd zijn toegedeeld. Het derde bosperceel is in het plan van toedeling uitgebreid met een aangrenzende strook grond ter grootte van 0.12.82 ha en toegedeeld als kavel 54201. De bedoelde strook was des- tijds ingebracht als perceel D 1923 door G.J. Wolsink.&#13;
- Reclamants bezwaar sub a betreft in feite zijn stelling dat niet G.J. Wolsink doch hij zelve het perceel D 1923 heeft ingebracht, zodat er geen sprake van overbedeling met dat perceel is.&#13;
-Blijkens de destijds vastgestelde lijst van rechthebbenden is perceel D 1923 ten name van G.J. Wolsink gesteld. Tegen de lijst van rechthebbenden heeft reclamant destijds geen bezwaar gemaakt. Toen genoemde lijst ver-volgens vast is komen te staan, is voor het plan van toedeling uitgangspunt geworden, dat genoemd perceel door G.J. Wolsink was ingebracht.&#13;
- In het plan van toedeling is vervolgens dat perceel als onderdeel van kavel 54201 aan reclamant toegedeeld. Ook tegen die toede-&#13;
ling heeft reclamant geen bezwaar gemaakt. Deze toedeling is nadien opgenomen in de notariële akte van toedeling. Perceel D 1923, thans onderdeel van kavel 54201, dient derhalve, overeenkomstig het inzicht van de Landinrichtingscommissie, beschouwd te worden als overbedeling, waarvoor gezien artikel 212 aanhef en sub c ten eerste van de Landinrichtingswet betaald dient te worden.&#13;
In zijn toelichting heeft reclamant nog een beroep op verjaring gedaan. Dat beroep kan evenwel thans bij de lijst van geldelijke rege-lingen niet meer gedaan worden en dient der-halve te worden gepasseerd. Dat beroep had reclamant destijds kunnen doen wanneer hij alstoen bezwaar gemaakt zou hebben tegen de lijst van rechthebbenden, hetgeen evenwel niet is geschied.&#13;
Het eerste bezwaar wordt derhalve verworpen. Het tweede bezwaar richt zich tegen het feit dat hem basiskosten in rekening zijn gebracht, en wel omdat er naar zijn inzicht niets gewij-zigd is.&#13;
Reclamant gaat er evenwel aan voorbij dat de Landinrichtingscommissie rekening heeft te houden met het feit - zoals hiervoren reeds aangegeven - dat in het kader van de Landin-richtingswet er wel vergroting bij de toedeling heeft plaatsgevonden, hetgeen dan weer leidt tot verrekening van die overbedeling in de lijst der geldelijke regelingen. Ter zitting is door de Landinrichtingscommissie gesteld dat de lijst in elk geval herzien dient te worden omdat gebleken is dat ten onrechte voor de post overbedeling het bedrag van f 2.852,- is opgenomen, terwijl dat bedrag echter ƒ 2.232,- dient te zijn, in verband waarmede wijziging van de lijst wordt verzocht.&#13;
Voorts wordt door de Landinrichtingscom-missie gesteld dat ingevolge de aanwijzingen en gegevens behorende bij het proces-verbaal van aanwijzingen bij oppervlaktevergroting voor het nut 7 punten per ha oppervlaktever-groting in rekening wordt gebracht. Uitgaande van een reële oppervlaktevergroting van 0.12.82 ha (de oppervlakte van perceel D 1923) levert dit 0,19 punt (0,13 afgerond maal 7) in plaats van 1,13 punt zoals op de lijst is vermeld.&#13;
Ook in die zin dient de lijst gewijzigd te wor-den.&#13;
Reclamant heeft tegen genoemde wijzigingen als zodanig geen bezwaar ter zitting gemaakt. Als gevolg van deze wijzigingen komt het bedrag van de - thans nog voorlopig bereken-de - landinrichtingsrente per jaar op een lager bedrag uit.&#13;
De proceskosten zullen worden gecompen-seerd gezien het feit dat mede als gevolg van het ingediende bezwaarschrift de lijst der gel-delijke regelingen in elk geval gewijzigd gaat worden ten gunste van reclamant.&#13;
Beslissing&#13;
Verklaart de bezwaren ongegrond. Wijzigt de lijst der geldelijke regelingen aldus, dat op de lijst voor de post overbedeling (ver-meerdering) wordt opgenomen het bedrag van ƒ 2.232,- en dat in het hoofdstuk basis-kosten de post 1,13 punt gewijzigd wordt in 0,91 punt.&#13;
Compenseert de proceskosten tussen partijen, aldus dat elke partij met de eigen kosten belast blijft.</content><legacyfootnotes/><footnotes><footnote/></footnotes><auteurs/><published>1997-01-01 00:00:00</published><modified>1996-05-28 00:00:00</modified><editiondate>1997-01-01</editiondate><htmlpath>https://denhollander.info/artikel/4877</htmlpath></article>
</articles></edition>
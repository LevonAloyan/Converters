<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1994</searchword><id>6048</id><udhid>UDH:TvAR/6048</udhid><titel>Het Instituut voor Agrarisch Recht</titel><searchwords><searchword>TvAR 7/1994</searchword><searchword>UDH:TvAR/6048</searchword></searchwords><attachments><attachment><name>1994_nr 7_Artikel_Bruil.pdf</name><extention>pdf</extention><url>https://denhollander.info/download/5857/ci</url></attachment></attachments><inleiding>1. DE OPRICHTING&#13;
Hoewel het Instituut voor Agrarisch Recht feitelijk al sinds medio 1993 aan het werk was,&#13;
kreeg de officiële oprichting eerst gestalte op 1 januari 1994. Op die datum werd de notariële&#13;
akte ingeschreven, waarbij de Stichting Cerutti-Fonds en de Stichting De Pacht fuseerden&#13;
tot een nieuwe stichting: de Stichting Instituut voor Agrarisch Recht. Deze&#13;
nieuwe stichting nam de taken van de twee oude stichtingen over. Het Cerutti-Fonds hield&#13;
een leerstoel Agrarisch Recht in stand aan de Katholieke Universiteit te Nijmegen. Op&#13;
deze leerstoel, die voorheen werd bezet door mr. G. Heida, is thans prof. mr. G.M.F. Snijders&#13;
werkzaam. De belangrijkste taak van de Stichting De Pacht was sinds jaar en dag de&#13;
uitgave van dit tijdschrift. De daarmee samenhangende werkzaamheden, zoals het redactiesecretariaat,&#13;
worden thans bij het instituut verricht. Het vermogen van de Stichting De&#13;
Pacht is ondergebracht in een apart 'Fonds De Pacht' dat door de nieuwe stichting wordt&#13;
beheerd. Dit fonds heeft als statutaire doelstelling: de instandhouding van het tijdschrift&#13;
Agrarisch Recht en de bevordering van andere publikaties op het gebied van het agrarisch&#13;
recht. Daarmee is de voortzetting van het werk van de Stichting De Pacht ook in de nieuwe&#13;
constellatie gegarandeerd. Bij de formele oprichting van het instituut werd grote erkentelijkheid&#13;
uitgesproken voor de inspanningen die bestuurders en medewerkers van de&#13;
beide nu verdwijnende stichtingen in de loop der jaren ten behoeve van het agrarisch&#13;
recht hebben verricht.</inleiding><content>2. DE ORGANISATIE&#13;
De Stichting Instituut voor Agrarisch Recht heeft een bestuur waarin de financierende instellingen&#13;
een zetel hebben. Dat zijn:&#13;
de Rabobank Nederland - mr. T.H.M. Schijf;&#13;
het Ministerie van Landbouw, Natuurbeheer en Visserij - mr. W.R.J. van den Hende;&#13;
het Landbouwschap - mr. P.W. Kraak;&#13;
de Landbouwuniversiteit Wageningen - prof. mr. W. Brussaard;&#13;
de Katholieke Universiteit Nijmegen - prof. mr. A.V.M. Struycken.&#13;
Verder is er een Wetenschappelijke Raad die tot taak heeft bestuur en directeur te adviseren&#13;
over zaken van onderwijs en onderzoek en het documentatiecentrum. In de Wetenschappelijke&#13;
Raad hebben de volgende personen zitting: prof. mr. P. de Haan, prof. mr.&#13;
W. Brussaard, mr. G. Heida, prof. mr. A.H.T. Heisterkamp, mr. W.R.J. van den Hende,&#13;
prof. mr. M.J.A. van Mourik, prof. mr. G.M.F. Snijders, mr. J.A.J. Spoor.&#13;
Het instituut is gevestigd in Wageningen. Er zijn twee personen werkzaam: D.W. Bruil&#13;
(directeur) en mevrouw H. Jaspers (secretaresse). 3. DE TAKEN&#13;
A1gemeen: samen werking&#13;
Een belangrijk thema in de taakopvatting van het instituut is samenwerking. De Stichting&#13;
Instituut voor Agrarisch Recht is opgericht ter bevordering van de beoefening van het&#13;
agrarisch recht in de ruimste zin des woords. Het Instituut beoogt een centrum van kennis&#13;
en informatie op dit terrein in Nederland te zijn. Het Instituut wil daarbij een vliegwielfunctie&#13;
vervullen in samenwerking met instellingen en organisaties die eveneens op&#13;
dit terrein actief zijn. De verschillende instellingen en organisaties houden zich vanuit&#13;
verschillende invalshoeken en met verschillende doelstellingen bezig met agrarisch recht.&#13;
De een verzorgt onderwijs, de ander doet onderzoek, een derde is vooral in de praktijk en&#13;
casuïstisch bezig. In dit geheel ontbrak een duidelijk forum in de vorm van een initiërende,&#13;
stimulerende en coördinerende professionele organisatie, die zich bezig houdt met het&#13;
gehele functionele rechtsgebied van het agrarisch recht. Het Instituut wil zich richten op&#13;
het vormen van een netwerk op het terrein van het agrarisch recht door contacten en allerlei&#13;
vormen van samenwerking met en tussen deze organisaties te bevorderen.&#13;
Deze netwerkfunctie wordt in de eerste plaats nagestreefd door verzamelen en doorgeven&#13;
van informatie. Het Instituut wil graag weten wat er gaande is op het gebied van het&#13;
agrarisch recht. Veel externe contacten vormen een invalshoek, maar ook het kennisnemen&#13;
van alle schriftelijke bronnen die van belang kunnen zijn.&#13;
Met de Vereniging voor Agrarisch Recht is overleg gaande over mogelijke vormen van&#13;
samenwerking. Hetzelfde geldt voor de Vereniging van Agrarisch Recht Advocaten. Met&#13;
een groot aantal andere organisaties is contact opgenomen inzake het wederzijds informeren&#13;
over eikaars activiteiten: universiteiten, de Koninklijke Broederschap van Notarissen,&#13;
PAO-bureau's, etc. Dit resulteert in een in Agrarisch Recht opgenomen agenda. Op langere&#13;
termijn kan ook gedacht worden aan een meer inhoudelijke samenwerking.&#13;
Globaal gesproken liggen de activiteiten van het instituut op vier terreinen: het stimuleren&#13;
van onderwijs, het verrichten van onderzoek, het bevorderen van publikaties en het instandhouden&#13;
van een documentatiecentrum. Het universitaire onderwijs in het agrarisch&#13;
recht zal worden ondersteund door het ontwikkelen en aanbieden van studiemateriaal,&#13;
scriptie-onderwerpen, stageplaatsen. In samenwerking met PAO-bureaus worden PAOcursussen&#13;
opgezet en aangeboden. Daarnaast worden studiemiddagen over actuele onderwerpen&#13;
georganiseerd. Het instituut verricht wetenschappelijk onderzoek op het terrein&#13;
van het agrarisch recht. Zowel op het terrein van het onderwijs als van het onderzoek is&#13;
het Instituut beschikbaar voor en geïnteresseerd in opdrachten van derden. Ook het redactiesecretariaat&#13;
van het tijdschrift Agrarisch Recht is ondergebracht bij het Instituut. Boeken,&#13;
proefschriften en preadviezen worden onder auspiciën van het Instituut uitgegeven in&#13;
een boekenreeks. Daarnaast draagt het Instituut zorg voor produktie en verspreiding van&#13;
scripties. Veel literatuur op het terrein van het agrarisch recht is moeilijk of niet beschikbaar.&#13;
Het Instituut houdt daarom een documentatiecentrum in stand. Gestreefd wordt naar&#13;
een brede internationale collectie. Op de verscheidene taken wordt hierna verder ingegaan. Onderwijs&#13;
Het post-academisch onderwijs wordt thans verzorgd door de verschillende universitaire&#13;
PAO-bureau's alsmede door bedrijven als Euroforum, Kluwer-seminars e.d. Op het terrein&#13;
van het agrarisch recht is de activiteit overigens niet koortsachtig te noemen. Het ligt&#13;
in het voornemen om PAO-cursussen te ontwikkelen en aan te bieden aan verschillende&#13;
universitaire PAO-bureau's. Aldus kan bereikt worden dat een eenmaal ontwikkelde cursus&#13;
op verschillende plaatsen kan worden aangeboden. Er is een overleg gaande met de&#13;
PAO-bureau's van Leiden, Nijmegen en Groningen. Naar verwachting zal de cursus najaar&#13;
1994 van start gaan. Met het Post Hoger Landbouw Onderwijs (PHLO) wordt eveneens&#13;
samenwerking gezocht.&#13;
Naast PAO-cursussen is behoefte aan snelle, korte studiemiddagen over bepaalde actuele&#13;
onderwerpen. Deze studiemiddagen dienen eenvoudig van opzet te zijn, waardoor de&#13;
prijs laag kan blijven. Op 2 december 1993 is een studiemiddag georganiseerd over Pacht&#13;
en melkquotum, te Rhenen. Het aantal belangstellenden was groter dan konden worden&#13;
toegelaten. Er waren 45 deelnemers. Zie het verslag in Agrarisch Recht, februari 1994,&#13;
van mr. H. Stein. In 1994 werden de volgende bijeenkomsten georganiseerd:&#13;
- Verplaatsingswet Meststoffen, op 16 februari te Utrecht. Het aantal belangstellenden&#13;
was groot. Er waren 95 deelnemers.&#13;
- Milieuregels en -vergunningen voor agrarische bedrijven, op 22 juni te Utrecht.&#13;
Instellingen en organisaties kunnen verder behoefte hebben aan een 'eigen' cursus. Op&#13;
verzoek ontwikkelt het Instituut cursussen op maat.&#13;
Onderzoek&#13;
Door de omvang van het Instituut is het thans maar zeer beperkt mogelijk zelf wetenschappelijk&#13;
onderzoek te verrichten. Wel bestaat bij het Instituut een beeld van het onderzoek&#13;
dat op verschillende plaatsen wordt verricht. Het instituut kan daarom optreden als&#13;
bemiddelaar tussen vraag en aanbod. Het instituut kan aan onderzoekers ondersteuning&#13;
bieden door: het documentatiecentrum, de aanschaf van literatuur, het leggen van contacten&#13;
en de publikatie van onderzoeksresultaten.&#13;
Publikaties&#13;
Ter bevordering van het agrarisch recht in ruime zin wordt gestreefd naar het aanbieden&#13;
van een totaal-pakket aan informatie. "Totaal" in twee opzichten: zowel wat betreft het&#13;
medium, als wat betreft de onderwerpen. In de eerste plaats is het instituut verantwoordelijk&#13;
voor het tijdschrift Agrarisch Recht. Thans wordt in elk nummer een rubriek 'Wetgeving&#13;
en literatuur' alsmede een agenda opgenomen. Een inhoudelijke verbreding zal nog&#13;
moeten plaatsvinden, hetgeen ook gepaard zal kunnen gaan met een vergroting van het&#13;
aantal pagina's.&#13;
Gestart is met een scriptiereeks Agrarisch Recht. In deze reeks worden scripties van&#13;
universiteiten en hogescholen die ten minste een zeven als cijfer hebben behaald uitgegeven door het Instituut. Het doel van deze reeks is het bieden van een platform aan studenten&#13;
waar zij de vruchten van hun studie kunnen presenteren. Daarbij wordt door het Instituut&#13;
geen redactionele toetsing toegepast. Elders in dit tijdschrift is een overzicht van&#13;
beschikbare scripties opgenomen.&#13;
Verder is begonnen met een serie 'Rapporten en verhandelingen' . Het doel van deze&#13;
reeks is het beschikbaar stellen aan belangstellenden van geschriften van niveau op het&#13;
terrein van het agrarisch recht. Het gaat daarbij om teksten die te omvangrijk zijn voor het&#13;
tijdschrift, maar niet in de Boekenreeks kunnen worden opgenomen omdat zij niet omvangrijk&#13;
genoeg zijn of commercieel niet aantrekkelijk zijn of omdat zij zich op een randgebied&#13;
van het agrarisch recht bevinden. Deze reeks wordt in eigen beheer door het&#13;
instituut uitgegeven.&#13;
Met een uitgever zijn gesprekken gaande omtrent een Boekenreeks. Deze reeks is bestemd&#13;
voor proefschriften, handboeken, preadviezen, jurisprudentiebundels e.d. De inzet&#13;
van het instituut is het starten van deze reeks en de redactie ervan. Voorts wordt gedacht&#13;
aan een financile injectie uit het Fonds De Pacht teneinde de prijzen op een aanvaardbaar&#13;
peil te houden c.q. brengen. Concrete plannen bestaan thans om een boek met voorbeeldcontracten&#13;
te produceren.&#13;
In juli 1994 wordt door KI uwer een bundel Wetgeving agrarisch grondgebruik uitgegeven,&#13;
geredigeerd door het instituut en bestemd voor het onderwijs.&#13;
In overleg met Kluwer wordt een cd-rom Agrarisch Recht ontwikkeld. Daarin wordt&#13;
volgens voorlopige plannen opgenomen:&#13;
- alle wetgeving op agrarisch gebied;&#13;
- commentaren;&#13;
- artikelen uit Agrarisch Recht;&#13;
- jurisprudentie.&#13;
Documentatiecentrum&#13;
Het Instituut voor Agrarisch Recht houdt een documentatiecentrum in stand. Hoewel de&#13;
collectie nog in opbouw is is er toch al een grote hoeveelheid publikaties verzameld.&#13;
Daaronder bevindt zich zowel Nederlandse als buitenlandse literatuur: boeken, tijdschriften,&#13;
cd-roms, losbladige uitgaven, brochures, officiële publikaties en zogenaamde grijze&#13;
literatuur. Het documentatiecentrum kan op vier manieren voor belangstellenden van nut&#13;
zijn:&#13;
a. het documentatiecentrum kan bezocht en de collectie geraadpleegd worden;&#13;
b. uit publikaties kunnen kopieën worden toegezonden. De kosten daarvan worden in re&#13;
kening gebracht;&#13;
c. men kan een concrete zoekopdracht geven aan het Instituut. Op aanvraag verzamelt het&#13;
Instituut relevante literatuur over een onderwerp en rapporteert daarover aan de op&#13;
drachtgever. Rapportage kan geschieden in de vorm van een bibliografie (een over&#13;
zicht van vindplaatsen) dan wel in de vorm van een literatuurrapport (een inhoudelijke&#13;
rapportage over een onderwerp). Bij een zoekopdracht wordt vooraf een offerte uitge&#13;
bracht.&#13;
d. men kan een signaleringsopdracht verstrekken aan het Instituut. Dit betekent dat men&#13;
wekelijks geïnformeerd wordt over het verschijnen van nieuwe informatie op het opgegeven terrein. De kosten van een signaleringsopdracht bedragen f 25,- per jaar per onderwerp.&#13;
Daarnaast worden produktie- en verzendkosten in rekening gebracht. De signaleringsrubrieken&#13;
zijn: pacht, zakelijke rechten, landinrichting, ruimtelijke ordening,&#13;
beheer landelijk gebied, landbouwstructuurbeleid, landbouwmarktbeleid, landbouwkwaliteitsbeleid,&#13;
agrarisch milieubeleid, fiscaal recht, bedrijfsopvolging, onteigening/planschade.&#13;
Voor nadere informatie kan men contact opnemen met het instituut.&#13;
4. SLOT&#13;
Uit dit alles zal duidelijk zijn dat wij te maken hebben met een ambitieus instituut. Veel&#13;
zal afhangen van de medewerking van allen die bij het agrarisch recht betrokken zijn. Het&#13;
instituut is daarom zeer geïnteresseerd in de opvattingen van U, als lezer van dit tijdschrift&#13;
'automatisch' één van die betrokkenen. Graag ontvangen wij uw suggesties.</content><legacyfootnotes/><footnotes><footnote/></footnotes><auteurs>Mr.D.W. Bruil</auteurs><published>1994-02-07 00:00:00</published><modified>1994-02-07 00:00:00</modified><editiondate>1994-02-07</editiondate><htmlpath>https://denhollander.info/artikel/6048</htmlpath></article>
</articles></edition>
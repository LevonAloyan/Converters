<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1997</searchword><id>4879</id><udhid>UDH:TvAR/4879</udhid><titel>K. / Het plan van toedeling in de ruilverkaveling 'Hefshuizen' (TvAR 1997/4855)</titel><searchwords><searchword>TvAR 1/1997</searchword><searchword>TvAR 1997/4855</searchword><searchword>UDH:TvAR/4879</searchword></searchwords><attachments><attachment><name>1997_nr 1_Rechtspraak_4855.pdf</name><extention>pdf</extention><url>https://denhollander.info/download/4821/ci</url></attachment></attachments><inleiding>Landinrichtingswet art. 195&#13;
&#13;
Indien zwaarwegende argumenten dit in redelijkheid rechtvaardigen, heeft de Landinrichtingscommissie (LC) de ruimte af te wijken van richtlijnen voor het plan van toedeling. De door de LC gestelde en door alle betrokkenen erkende verbetering van de bedrijfs-structuur, afgezet tegen het nadeel van de versnippering van de eigendom van reclamante en het niet landbouwkundig belang van reclamante bij het behoud van een historische situatie, levert een dergelijk zwaarwegend argument op.&#13;
Reclamante kan in het kader van de lijst der geldelijke regelingen aanspraak maken op een vergoeding van het geldelijk nadeel, dat zij lijdt als gevolg van het splitsen van haar aaneengesloten eigendommen.</inleiding><content>K., reclamante tegen&#13;
het plan van toedeling in de ruilverkaveling 'Hefshuizen'.&#13;
(...)&#13;
Rechtsoverwegingen&#13;
1. Het bezwaar betreft het toedelen van kavel nummer 042.034 en het niet handhaven van de inbrengsituatie.&#13;
Reclamante heeft het bezwaar als volgt onder-bouwd:&#13;
- zij heeft een aaneengesloten complex gron- den, gelegen bij de pastorie, ingebracht. Deze 'pastoralia' behoren reeds vanaf de middel eeuwen bij de pastorie.&#13;
In de toedeling wordt een gedeelte van 3.29.20 ha verplaatst naar kavel 042.034, groot 3.32.00 ha, gelegen buiten het dorp Uithuizermeeden. Hierdoor wordt een historisch instituut aan-getast;&#13;
- er treedt een versnippering op van de eigen dom. Bij de pastorie blijven liggen de kavels 054.001 en 054.002 ter grootte van 1.20.20 ha. De belangen van de eigenaar worden in de ruilverkaveling ondergeschikt gemaakt aan die van de pachter. Dit is in strijd met de rechten van de eigenaar als omschreven in de artikelen 139 en 148 Landinrichtingswet.&#13;
Voor pachter Ausema komt een deel van de gepachte gronden dichter bij zijn bedrijfs-gebouwen te liggen, maar omdat hij pachter blijft van de overblijvende grond bij de pasto-rie, treedt ook voor hem een versnippering op en zal hij met landbouwwerktuigen door het dorp moeten blijven rijden;&#13;
- kavel 042.034 is een matig gevormde kavel, die niet aan de openbare weg ligt en wordt ontsloten door middel van een recht van weg ten laste van de naastgelegen kavel 042.031;&#13;
- verbetering van de verbruikssituatie kan worden verkregen door de ingebrachte gron- den, gelegen bij de pastorie, in gebruik te geven aan Braam, thans pachter van de belanghebbende Ten Kate en kavel 042.034 toe te delen aan Ten Kate met Ausema als pachter. De versnippering, die bij Ten Kate ontstaat, weegt gelet op de grootte van zijn bedrijf en diens inbrengsituatie niet zo zwaar als bij reclamante.&#13;
2. De (C)LC heeft daar het volgende tegen over gesteld.&#13;
Uitgangspunt bij de toedeling is geweest dat reclamante de inbreng niet zelf gebruikt en dit in de toekomst ook niet zal doen. De toedeling op afstand levert echter voor de pachter Ausema een behoorlijke afstandsver-&#13;
korting op en het voordeel dat hij niet meer door het dorp hoeft te gaan om het gepachte te bereiken.&#13;
Dat Ausema na peildatum ander land ter plaatse in gebruik heeft genomen, doet daar-aan niet af.&#13;
De toedeling leidt verder ook tot een verbete-ring van de bedrijfssituatie bij het bedrijf van C.M. Ubbens en dat van de belanghebbende Ten Kate en diens pachter Braam. Aan al deze punten is meer waarde toegekend dan aan het nadeel van de versnippering. Het historisch aspect is niet uit het oog verloren aangezien een deel van de inbreng wordt gehandhaafd.&#13;
Indien de splitsing van de eigendom aantoon-baar leidt tot een financieel nadeel, zal dit aan de orde moeten komen bij de lijst der gelde-lijke regelingen.&#13;
3. De belanghebbende Ausema heeft ver-klaard met de toedeling in te kunnen stemmen en bezwaar te hebben tegen een pachtverhou-ding met de belanghebbende Ten Kate.&#13;
Beoordeling&#13;
AA. Uit punt 3.1 van de 'Richtlijnen voor het opmaken van het plan van toedeling voor de ruilverkaveling Hefshuizen' komt naar voren dat gestreefd wordt naar het realiseren van een doelmatige bedrijfsstructuur en de LC het in dat kader wenselijk acht te komen tot een doelmatige gebruiksverkaveling. In dat ver-band overweegt de LC verder dat in geval van strijdigheid tussen de wensen van de eigenaar en gebruiker de samenvoeging van gebruiks-percelen als regel gaat boven de samenvoeging van eigendomspercelen, tenzij door samen-voeging van gebruikspercelen, aaneengesloten eigendommen tegen de wil van de eigenaar worden versnipperd.&#13;
4.2. De rechtbank stelt vast dat zich ten aan-zien van reclamante de situatie voordoet dat door toedeling van kavel 042.034 aan haar en toedeling van kavel 054.003, voor zover daarin is opgenomen (het grootste deel van) de in-breng van reclamante, aan de belanghebbende Ten Kate de bij de pastorie gelegen, aaneenge-sloten eigendommen van reclamante tegen haar wil worden versnipperd, zonder dat ove-rigens sprake is van samenvoeging van ge-bruikspercelen.&#13;
Bezien vanuit de Richtlijnen, maakt reclaman-te strikt genomen terecht bezwaar tegen de voorgestelde toedeling.&#13;
Echter, gelet op het karakter van de Richtlij-nen, mag worden aangenomen dat indien zwaarwegende argumenten dit in redelijkheid rechtvaardigen, de LC ruimte heeft daarvan af te wijken.&#13;
De rechtbank is van oordeel dat de door de LC gestelde en door alle betrokkenen erkende verbetering van de bedrijfsstructuur bij de bedrijven van de belanghebbende Ten Kate en diens pachter Braam, de belanghebbende Ausema en C.M. Ubbens, afgezet tegen het nadeel van de versnippering van de eigendom van reclamante en het niet landbouwkundig belang van reclamante bij het behoud van de historische situatie, een dergelijk zwaarwe-gend argument oplevert en de LC in redelijk-heid kon komen tot de toedeling als thans voorligt.&#13;
Daaraan doet niet af dat de belanghebbende Ausema na de peildatum ander land ter plaatse van de inbreng in gebruik heeft genomen. Het namens reclamante naar voren gebrachte alternatief kan niet worden aanvaard, niet alleen omdat dan het probleem van de ver-snippering wordt doorgespeeld naar de be-langhebbende Ten Kate, maar ook omdat de belanghebbende Ausema te kennen heeft ge-geven niet bereid te zijn te pachten van de belanghebbende Ten Kate. Dit betekent dat het bezwaar ongegrond zal moeten worden verklaard. De rechtbank tekent daarbij wel aan dat reclamante in het kader van de lijst der geldelijke regelingen aanspraak zal kunnen maken op een vergoeding van het geldelijk nadeel, dat zij lijdt als gevolg van het splitsen van haar aaneengesloten eigendommen. 5. De rechtbank acht termen aanwezig de kosten van de procedure te compenseren, in die zin dat ieder van partijen de eigen kosten zal dragen. (...)&#13;
Beslissing De rechtbank:&#13;
1. verklaart het bezwaar ongegrond;&#13;
2. compenseert de kosten in die zin dat ieder van partijen de eigen kosten zal dragen.</content><legacyfootnotes/><footnotes><footnote/></footnotes><auteurs/><published>1997-01-01 00:00:00</published><modified>1996-05-28 00:00:00</modified><editiondate>1997-01-01</editiondate><htmlpath>https://denhollander.info/artikel/4879</htmlpath></article>
</articles></edition>
<edition><articles><article><jaar>2001</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2001</searchword><id>4696</id><udhid>UDH:TvAR/4696</udhid><titel>Nederlandse Vereniging van Dierentuinen e.a. / LNV (TvAR 2001/5056)</titel><searchwords><searchword>TvAR 5/2001</searchword><searchword>TvAR 2001/5056</searchword><searchword>UDH:TvAR/4696</searchword></searchwords><attachments><attachment><name>2001_nr 5_Rechtspraak_5056.pdf</name><extention>pdf</extention><url>https://denhollander.info/download/4639/ci</url></attachment></attachments><inleiding>[Richtlijn (EEG) nr. 85/511 art. 2, 13, 16;&#13;
Gezondheids- en welzijnswet voor dieren&#13;
art. 3, 15; Besluit gebruik sera en entstoffen&#13;
art. 2, 3, 4; Besluit aanwijzing diersoorten&#13;
art. 2; Regeling aanwijzing besmettelijke&#13;
dierziekten art. 6]&#13;
&#13;
Richtlijn schrijft algemeen verbod van MKZvaccins&#13;
voor. Verbod geldt ook buiten landbouwbedrijven.&#13;
Dierentuinen niet gelegen&#13;
rond ziektehaard, zodat noodinenting niet&#13;
aan de orde komt. Bevoegdheid om&#13;
overigens tot noodvaccinatie over te gaan&#13;
voorbehouden aan de Commissie.</inleiding><content>PROCES-VERBAAL VAN DE&#13;
MONDELINGE UITSPRAAK IN DE ZAAK&#13;
VAN:&#13;
1. De Nederlandse Vereniging van Dierentuinen,&#13;
te Amsterdam,&#13;
2 t/m 13. afzonderlijke dierentuinen,&#13;
verzoeksters,&#13;
gemachtigden: mr. N.J.M. de Munnik en mr.&#13;
J.J. Feenstra, advocaten te Rotterdam,&#13;
tegen&#13;
de Minister van Landbouw, Natuurbeheer en&#13;
Visserij, verweerder,&#13;
gemachtigde: mr. G. de Goede, werkzaam bij&#13;
verweerder.&#13;
1 De president opent de zitting en&#13;
neemt kennis van het navolgende&#13;
geschil&#13;
In Nederland is op woensdag 21 maart 2001&#13;
de eerste uitbraak van mond- en klauwzeer&#13;
(MKZ) geconstateerd te Olst. Later op die&#13;
dag is een uitbraak geconstateerd te Welsum.&#13;
Op 22 maart 2001 kwam een derde uitbraak&#13;
aan het licht in Oene.&#13;
Op 21 maart 2001 heeft verzoekster sub 1, ten&#13;
behoeve van haar leden, aan verweerder verzocht&#13;
ontheffing te verlenen van het verbod&#13;
op vaccinatie tegen MKZ.&#13;
Bij brief van 23 maart 2001 heeft verzoekster&#13;
sub 1 tegen het uitblijven van een schriftelijk&#13;
besluit van de zijde van verweerder, hetgeen&#13;
zij heeft gekwalificeerd als een fictieve weigering,&#13;
een bezwaarschrift bij verweerder ingediend.&#13;
Bij brief van dezelfde datum heeft zij bij de&#13;
president van het College verzocht ter zake&#13;
een voorlopige voorziening te treffen, inhoudende&#13;
dat verweerder wordt geboden een&#13;
ontheffing te verlenen ten behoeve van haar&#13;
vereniging als bedoeld in artikel 4 van het&#13;
Besluit, houdende regelen betreffende het&#13;
gebruik van sera en entstoffen, zulks onder de&#13;
bepaling dat de gevaccineerde dieren niet&#13;
gedood behoeven te worden op grond van het&#13;
feit dat zij gevaccineerd zijn.&#13;
2 De grondslag van het geschil&#13;
De artikelen 2, 13 en 16 van Richtlijn&#13;
nr. 85/511 van de Raad van de Europese&#13;
Gemeenschappen van 18 november 1985 tot&#13;
vaststelling van gemeenschappelijke maatregelen&#13;
ter bestrijding van mond- en klauwzeer&#13;
(hierna: de Richtlijn) luiden, voor zover van&#13;
belang:&#13;
“Artikel 2&#13;
Voor deze richtlijn zijn de definities van artikel&#13;
2 van Richtlijn 64/432/EEG voor zover&#13;
nodig van toepassing.&#13;
Voorts wordt verstaan onder:&#13;
a) voor de ziekte vatbare dieren: alle herkauwers&#13;
of varkens (huisdieren of wilde varkens),&#13;
aanwezig in een bedrijf;&#13;
Artikel 13&#13;
1. De Lid-Staten zien erop toe dat:&#13;
– het gebruik van mond- en klauwzeervaccins&#13;
verboden wordt,&#13;
(…)&#13;
3. Onverminderd het bepaalde in lid 1 met&#13;
betrekking tot het gebruik van mond- en&#13;
klauwzeervaccins, kan worden besloten een&#13;
noodvaccinatie uit te voeren op een wijze die&#13;
een volledige immuniteit van de dieren garandeert,&#13;
wanneer de aanwezigheid van monden&#13;
klauwzeer is bevestigd en de ziekte zich op&#13;
grote schaal dreigt te verspreiden. De in dat&#13;
geval te nemen maatregelen hebben met name&#13;
betrekking op:&#13;
(…)&#13;
– andere in verband met de noodsituatie vereiste&#13;
maatregelen.”&#13;
Het besluit om tot noodinenting over te gaan&#13;
wordt genomen door de Commissie, in&#13;
samenwerking met de betrokken Lid-Staat,&#13;
volgens de procedure van artikel 16. Bij dit&#13;
besluit wordt in het bijzonder rekening&#13;
gehouden met de dichtheid van de veebezetting&#13;
in sommige gebieden en de noodzaak&#13;
speciale rassen te beschermen.&#13;
In afwijking van de eerste alinea mag het&#13;
besluit om tot noodinenting rond de ziektehaard&#13;
over te gaan evenwel worden genomen&#13;
door de betrokken Lid-Staat na kennisgeving&#13;
aan de Commissie, mits de wezenlijke belangen&#13;
van de Gemeenschap niet in gevaar worden&#13;
gebracht. Dit besluit wordt onmiddellijk&#13;
geëvalueerd in het kader van het Permanent&#13;
Veterinair Comité volgens de procedure van&#13;
artikel 16.&#13;
“Artikel 16&#13;
1. In de gevallen waarin wordt verwezen naar&#13;
de in dit artikel omschreven procedure, leidt&#13;
de Voorzitter van het bij Besluit 68/361/EEG&#13;
ingestelde Permanent Veterinair Comité, hierna&#13;
het „Comité” te noemen, deze procedure,&#13;
hetzij op eigen initiatief, hetzij op verzoek van&#13;
een Lid-Staat, onverwijld in bij het Comité.&#13;
2. De vertegenwoordiger van de Commissie&#13;
legt het Comité een ontwerp voor van de te&#13;
nemen maatregelen. Het Comité spreekt zich&#13;
uit met de meerderheid van stemmen die in&#13;
artikel 148, lid 2, van het Verdrag is voorgeschreven&#13;
voor de aanneming van de besluiten&#13;
die de Raad op voorstel van de Commissie&#13;
dient te nemen. Bij stemming in het Comité&#13;
worden de stemmen van de vertegenwoordigers&#13;
van de Lid-Staten gewogen overeenkomstig&#13;
genoemd artikel. De Voorzitter neemt&#13;
niet aan de stemming deel.&#13;
3. De Commissie stelt de maatregelen vast en&#13;
legt deze onmiddellijk ten uitvoer wanneer zij&#13;
in overeenstemming zijn met het advies van&#13;
het Comité. Wanneer zij hiermee niet in overeenstemming&#13;
zijn of wanneer het Comité&#13;
geen advies heeft uitgebracht, doet de Commissie&#13;
onverwijld een voorstel aan de Raad&#13;
betreffende de te nemen maatregelen. De&#13;
Raad stelt de maatregelen vast met gekwalificeerde&#13;
meerderheid van stemmen.&#13;
Indien de Raad binnen een termijn van&#13;
15 dagen na de indiening van het voorstel&#13;
geen maatregelen heeft genomen, stelt de&#13;
Commissie de voorgestelde maatregelen vast&#13;
en legt zij deze onmiddellijk ten uitvoer,&#13;
behalve wanneer de Raad zich met gewone&#13;
meerderheid tegen deze maatregelen heeft uitgesproken.”&#13;
De artikelen 3, 15 en 109 van de Gezondheids-&#13;
en welzijnswet voor dieren (hierna: de&#13;
Gwd), luiden voor zover van belang:&#13;
“Artikel 3&#13;
Bij of krachtens algemene maatregel van bestuur&#13;
worden voor bij die maatregel aangewezen&#13;
categorieën van houders van dieren van&#13;
bij die maatregel aangewezen soorten of categorieën&#13;
van dieren regelen gesteld omtrent:&#13;
f. het gebruik van sera, entstoffen, antibiotica&#13;
en chemotherapeutica;&#13;
Artikel 15&#13;
1. Deze afdeling is van toepassing op door&#13;
Onze Minister aangewezen besmettelijke dierziekten&#13;
bij:&#13;
a. vee;&#13;
b. pluimvee;&#13;
c. bijen;&#13;
d. nertsen;&#13;
e. andere dieren behorende tot bij algemene&#13;
maatregel van bestuur aangewezen soorten of&#13;
categorieën van dieren;&#13;
f. andere dieren van door Onze Minister voor&#13;
een termijn van ten hoogste acht maanden&#13;
aangewezen soorten of categorieën van dieren.&#13;
2. Een besmettelijke dierziekte kan worden&#13;
aangewezen, indien:&#13;
a. de ziekte zich snel kan uitbreiden, ernstige&#13;
schade kan berokkenen aan de betrokken&#13;
diersoort en niet of niet volledig kan worden&#13;
voorkomen of bestreden met normale bedrijfsmiddelen;&#13;
b. de nakoming van een internationale overeenkomst&#13;
of een besluit van een volkenrechtelijke&#13;
organisatie zulks met zich brengt of&#13;
c. de ziekte naar het oordeel van Onze Minister&#13;
van Welzijn, Volksgezondheid en Cultuur&#13;
een ernstig gevaar voor de volksgezondheid&#13;
oplevert.&#13;
3. In het geval bedoeld in het tweede lid,&#13;
onderdeel c, vindt de aanwijzing plaats in&#13;
overeenstemming met Onze Minister van&#13;
Welzijn, Volksgezondheid en Cultuur.&#13;
4. Bij algemene maatregel van bestuur wordt&#13;
bepaald wanneer dieren als verdachte dieren&#13;
moeten worden aangemerkt.&#13;
Artikel 109&#13;
Tegen een op grond van deze wet genomen&#13;
besluit kan een belanghebbende beroep instellen&#13;
bij het College van Beroep voor het&#13;
bedrijfsleven.”&#13;
De intitulé en de artikelen 2, 3 en 4 van het&#13;
Besluit, houdende regelen betreffende het&#13;
gebruik sera en entstoffen (hierna: het Besluit&#13;
gebruik sera en entstoffen) luiden:&#13;
“ Gelet op (…) Richtlijn nr. 85/511/EEG van&#13;
de Raad van de Europese Gemeenschappen&#13;
van 18 november 1985 tot vaststelling van&#13;
gemeenschappelijke maatregelen ter bestrijding&#13;
van mond- en klauwzeer (…)&#13;
Artikel 2&#13;
1. Het is voor alle categorieën van houders&#13;
van dieren verboden zonder ontheffing van&#13;
Onze Minister vee, pluimvee, bijen, nertsen&#13;
en andere in het Besluit aanwijzing diersoorten&#13;
besmettelijke dierziekten aangewezen&#13;
soorten of categorieën van dieren te behandelen&#13;
of door middel van derden te behandelen&#13;
met levende entstoffen tegen de krachtens&#13;
artikel 15, eerste lid, van de wet aangewezen&#13;
besmettelijke dierziekten dan wel tegen&#13;
andere, bij ministeriele regeling aangewezen&#13;
besmettelijke dierziekten.&#13;
2. Een ontheffing als bedoeld in het eerste lid&#13;
strekt slechts tot het behandelen of door middel&#13;
van derden behandelen van de daarin&#13;
genoemde soorten of categorieën van dieren&#13;
of dieren met een levende entstof, welke door&#13;
Onze Minister is aangewezen.&#13;
3. Een ontheffing wordt slechts verleend,&#13;
indien geen gevaar bestaat dat de algemene&#13;
bestrijdingsmethodiek van de desbetreffende&#13;
besmettelijke dierziekte door de betrokken&#13;
behandeling wordt doorkruist of dat de uitvoering&#13;
van nationale gezondheidsprogramma’s&#13;
wordt belemmerd.&#13;
4. Het verbod, gesteld in het eerste lid, geldt&#13;
niet voor het behandelen of door middel van&#13;
derden behandelen van dieren tegen door&#13;
Onze Minister aangewezen dierziekten met&#13;
een levende entstof welke door Onze Minister&#13;
is aangewezen.&#13;
Artikel 3&#13;
Het is voor alle categorieën van houders van&#13;
dieren verboden vee, pluimvee, nertsen en&#13;
anderen in het Besluit aanwijzing diersoorten&#13;
besmettelijke dierziekten aangewezen soorten&#13;
of categorieën van dieren te behandelen of&#13;
door middel van derden te behandelen met&#13;
niet levende entstoffen en met sera tegen&#13;
mond- en klauwzeer, varkenspest, paardepest,&#13;
aviaire influenza, ziekte van Aujeszky, de in&#13;
Bijlage I van richtlijn 92/119/EEG genoemde&#13;
dierziekten en de in Bijlage A, lijsten I en II,&#13;
van richtlijn 91/67/EEG genoemde visziekten&#13;
dan wel tegen andere, bij ministeriële regeling&#13;
aangewezen besmettelijke dierziekten “tenzij&#13;
Onze Minister het gebruik van bepaalde niet&#13;
levende entstoffen en sera heeft toegelaten in&#13;
aangewezen gebieden met betrekking tot&#13;
bepaalde diersoorten of dieren of Onze Minister&#13;
ontheffing heeft verleend.&#13;
Artikel 4&#13;
1. Aanvragen om een ontheffing als bedoeld&#13;
in de artikelen 2 en 3 moeten worden ingediend&#13;
bij Onze Minister.&#13;
2. Aan de ontheffing kunnen voorschriften&#13;
worden verbonden. Zij kan onder beperkingen&#13;
worden verleend.”&#13;
Artikel 2 van het Besluit, houdende aanwijzing&#13;
van diersoorten ter uitvoering van artikel&#13;
15, eerste lid, onderdeel e, van de Gezondheids-&#13;
en welzijnswet voor dieren, luidt als&#13;
volgt:&#13;
“Als soorten van dieren bedoeld in artikel 15,&#13;
eerste lid, onderdeel e, van de wet worden&#13;
aangewezen alle diersoorten behorend tot de&#13;
klasse zoogdieren, de klasse vogels, de klasse&#13;
beenvissen en de klasse tweekleppigen.”&#13;
Artikel 6 van de Regeling aanwijzing besmettelijke&#13;
dierziekten luidt als volgt:&#13;
“Als besmettelijke dierziekten als bedoeld in&#13;
artikel 15 van de wet worden bij zoogdieren&#13;
niet zijnde vee en nertsen aangewezen:&#13;
(…)&#13;
b. mond- en klauwzeer;”&#13;
3 Het standpunt van verzoeksters&#13;
Op 21 maart 2001 hebben verzoeksters een&#13;
verzoek tot ontheffing van het verbod op vaccinatie&#13;
tegen MKZ bij verweerder ingediend.&#13;
Dit verzoek is gedaan onder de bepaling dat&#13;
de gevaccineerde dieren niet gedood zullen&#13;
worden. Tijdens een telefoongesprek op&#13;
22 maart 2001 heeft de heer F.H.P. Pluimers,&#13;
Chief Veterinary Officer van verweerder,&#13;
meegedeeld dat verweerder niet voornemens&#13;
is aan dit verzoek te voldoen. Dit komt neer&#13;
op een weigering van verweerder om de&#13;
gevraagde ontheffing te verlenen. Verzoeksters&#13;
maken bezwaar tegen dit besluit.&#13;
[…]&#13;
5 De beoordeling&#13;
[…] Gelet op hetgeen partijen over en weer&#13;
hebben gesteld overweegt de president in de&#13;
eerste plaats als volgt.&#13;
Naar voorlopig oordeel van de president was&#13;
er ten tijde dat verzoeksters hun bezwaarschrift&#13;
indienden, te weten op 23 maart 2001,&#13;
sprake van het niet tijdig nemen van een&#13;
besluit op hun verzoek tot ontheffing van,&#13;
kortweg, het hier geldende vaccinatieverbod.&#13;
Weliswaar is de periode gelegen tussen het&#13;
moment van het indienen van dat verzoek, te&#13;
weten 21 maart 2001, en het moment van het&#13;
indienen van dat bezwaarschrift kort, maar in&#13;
omstandigheden als hier aan de orde, in verband&#13;
met de grote en urgente belangen die&#13;
voor betrokkenen op het spel staan, is snel&#13;
reageren van de kant van verweerder vereist.&#13;
In verband hiermede is de president voorlopig&#13;
van oordeel dat toen verzoeksters hun bezwaarschrift&#13;
indienden en verweerder nog&#13;
niet op hun verzoek had beslist, een redelijke&#13;
termijn, waarbinnen zou moeten zijn beslist,&#13;
was verstreken.&#13;
Gelet op de mondelinge uitlatingen die de&#13;
Chief Veterinary Officer kennelijk daaraan&#13;
voorafgaand had gedaan en die tenderen in de&#13;
richting van een afwijzing van het verzoek om&#13;
ontheffing, acht de president in dit bijzondere&#13;
geval termen aanwezig om het op 23 maart&#13;
2001 vigerende fictieve besluit, te duiden als&#13;
een fictieve weigering van het gevraagde verzoek&#13;
om ontheffing.&#13;
Naar aanleiding van hetgeen partijen over en&#13;
weer hebben gesteld overweegt de president&#13;
voorts als volgt.&#13;
Verzoeksters hebben, kortweg, betoogd dat&#13;
de Richtlijn, alsmede het daarin opgenomen&#13;
verbod op vaccinatie tegen MKZ, niet op dierentuinen&#13;
van toepassing is en dat verweerder&#13;
derhalve volledige vrijheid heeft gebruik te&#13;
maken van de ontheffingsmogelijkheid die de&#13;
Nederlandse wetgeving ter zake biedt. Mocht&#13;
de Richtlijn toch van toepassing zijn, dan had&#13;
verweerder in elk geval met inachtneming van&#13;
de mogelijkheden die de Richtlijn biedt, het&#13;
verzoek om ontheffing moeten inwilligen. De&#13;
Richtlijn bepaalt immers uitdrukkelijk dat&#13;
noodvaccinatie onder omstandigheden is toegestaan,&#13;
waarbij onder meer rekening moet&#13;
worden gehouden met de noodzaak speciale&#13;
rassen te beschermen.&#13;
De president kan verzoeksters in dit betoog&#13;
niet volgen.&#13;
Het moge zo zijn dat artikel 4 van het Besluit&#13;
gebruik sera en entstoffen – dat blijkens zijn&#13;
intitulé – anders dan verweerder meent – kennelijk&#13;
mede strekt tot implementatie van de&#13;
Richtlijn – geen criteria bevat die het al dan&#13;
niet verlenen van een ontheffing normeren,&#13;
maar verweerder heeft zich op dit punt&#13;
terecht laten leiden door hetgeen ter zake in&#13;
de Richtlijn is bepaald.&#13;
Het lijdt naar voorlopig oordeel van de president&#13;
geen twijfel dat die Richtlijn aan de Lid-&#13;
Staten in algemene zin voorschrijft het gebruik&#13;
van MKZ-vaccins te verbieden.&#13;
Aan het feit dat in artikel 2 van de Richtlijn&#13;
‘voor de ziekte vatbare dieren’ worden gekwa-&#13;
lificeerd als “alle herkauwers of varkens (huisdieren&#13;
of wilde varkens), aanwezig in een&#13;
bedrijf”, acht de president onvoldoende aanwijzing&#13;
om aan te nemen dat dit, algemeen&#13;
geformuleerde verbod, niettemin buiten landbouwbedrijven&#13;
niet zou gelden.&#13;
Verzoeksters hebben subsidiair nog wel gewezen&#13;
op de mogelijkheden die de Richtlijn zelf&#13;
biedt om in samenhang met de desbetreffende&#13;
Nederlandse algemeen verbindende voorschriften&#13;
tot ontheffing over te gaan, maar die&#13;
wegen zijn, om te komen tot het door verzoeksters&#13;
gewenste doel, naar voorlopig oordeel&#13;
niet begaanbaar.&#13;
Zo biedt artikel 13, derde lid, laatste alinea&#13;
van de Richtlijn, weliswaar de mogelijkheid&#13;
aan de betrokken Lid-Staat te besluiten tot&#13;
noodinenting over te gaan, maar zulks is&#13;
slechts toegestaan rond de ziektehaard, na&#13;
kennisgeving aan de Commissie en mits de&#13;
wezenlijke belangen van de Gemeenschap niet&#13;
in gevaar worden gebracht.&#13;
Gesteld noch gebleken is dat de dierentuinen&#13;
van verzoeksters zijn gelegen rond enige ziektehaard,&#13;
zodat dit artikeldeel reeds hierom&#13;
niet voor toepassing in aanmerking komt.&#13;
Verzoeksters hebben voorts nog gewezen op&#13;
het bepaalde in artikel 13, lid 3, eerste volzin,&#13;
van de Richtlijn, waarin de bevoegdheid is&#13;
neergelegd om noodvaccinaties uit te voeren&#13;
op de aldaar beschreven wijze, maar die&#13;
bevoegdheid is, blijkens datzelfde artikellid,&#13;
voorbehouden aan de Commissie, in samenwerking&#13;
met de betrokken Lid-Staat, volgens&#13;
de procedure van artikel 16.&#13;
Naar voorlopig oordeel van de president is&#13;
het, gelet op het thans vigerende normatieve&#13;
kader, aan de Commissie, volgens de daarvoor&#13;
voorziene gemeenschappelijke procedures, om&#13;
te beoordelen wat hier de wezenlijke belangen&#13;
van de Gemeenschap zijn, of de belangen van&#13;
verzoeksters daaronder kunnen worden gerekend&#13;
en tot welke communautaire maatregelen&#13;
een zodanige afweging moet leiden.&#13;
Ter zitting heeft de gemachtigde van verweerder&#13;
naar voren gebracht dat in de laatste vergadering&#13;
van het Permanent Veterinair Comité&#13;
de problematiek van dierentuinen, tijdens de&#13;
rondvraag, aan de orde is gesteld en dat punt&#13;
komende week in dat Comité (opnieuw) aan&#13;
de orde zal worden gesteld.&#13;
Lid-Staat Nederland kan die gelegenheid aangrijpen&#13;
om de belangen van verzoeksters, die&#13;
zelf immers niet kunnen bijdragen aan het&#13;
inleiden van de procedure als bedoeld in artikel&#13;
16 van de Richtlijn, (opnieuw) onder de&#13;
aandacht van het Permanent Veterinair Comité&#13;
te brengen.&#13;
Het voorgaande doet, naar voorlopig oordeel&#13;
van de president, zien dat het verweerder bij&#13;
de huidige stand van de regelgeving niet vrijstond&#13;
aan de verlangens van verzoeksters&#13;
tegemoet te komen.&#13;
Mitsdien moet het verzoek om voorlopige&#13;
voorziening worden afgewezen.&#13;
[…]&#13;
6 De beslissing&#13;
De president wijst het verzoek om voorlopige&#13;
voorziening af.</content><legacyfootnotes/><footnotes><footnote/></footnotes><auteurs/><published>2001-03-24 00:00:00</published><modified>2001-03-24 00:00:00</modified><editiondate>2001-03-24</editiondate><htmlpath>https://denhollander.info/artikel/4696</htmlpath></article>
</articles></edition>
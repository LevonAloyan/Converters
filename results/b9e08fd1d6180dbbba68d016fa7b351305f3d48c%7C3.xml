<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1989</searchword><id>7218</id><udhid>UDH:TvAR/7218</udhid><titel>'mr. S.J.J.B. / 1. G.A.M. 2. M. W.G. 3. J.M. 4. M.A.H. L. 5. W.A.J. L.' (TvAR 1989/4208)</titel><searchwords><searchword>TvAR 2/1989</searchword><searchword>TvAR 1989/4208</searchword><searchword>UDH:TvAR/7218</searchword></searchwords><attachments><attachment><name>1989_nr 2_Rechtspraak_4208.pdf</name><extention>pdf</extention><url>https://denhollander.info/download/6801/ci</url></attachment></attachments><inleiding>Pachtwet, art. 20&#13;
Pachters vorderen schadevergoeding van&#13;
verpachter, omdat deze het verpachte gedurende&#13;
twee jaar zelf heeft doen gebruiken.&#13;
Nadat een eerdere vordering tot schriftelijke&#13;
vastlegging was afgewezen, hebben zij&#13;
hem bericht, dat zij op een andere rechtsgrond&#13;
opnieuw de schriftelijke vastlegging zouden&#13;
vorderen. Deze is bij gewijsde toegewezen.&#13;
De vordering tot vergoeding van schade&#13;
wegens door verpachter gepleegde wanprestatie&#13;
is geenszins in strijd met de goede&#13;
trouw. De schade staat met zijn tekortkoming&#13;
in zodanig verband, dat zij hem, mede gezien&#13;
de aard van zijn aansprakelijkheid en van de&#13;
schade, als gevolg van die tekortkoming kan&#13;
worden toegerekend.&#13;
Voor de vaststelling van de schade zie het&#13;
arrest. </inleiding><content>Pachtkamer Gerechtshof Arnhem, arrest&#13;
d.d. 14 december 1987&#13;
In de zaak van:&#13;
mr. S.J.J.B. v. V. tot V., wonende te R.&#13;
(Italië),&#13;
appellant, procureur: mr. J.M.J. H.,&#13;
tegen&#13;
1. G.A.M. L.-v. d. V., wonende te D., 2. M.&#13;
W.G. L., wonende te B., 3. J.M. W. L.,&#13;
wonende te H., 4. M.A.H. L., wonende te W.,&#13;
5. W.A.J. L., wonende te B., 6. A.F. W. L.,&#13;
wonende te O. (Denemarken), 7. A.A.M. L.,&#13;
wonende te K. A., gemeente B., 8. G.A.M.&#13;
L., wonende te 's-G., 9. M.H.T.R. L.,&#13;
wonende te D., 10. E.J.W. J. L., wonende te&#13;
W., 11. C.A.R.-M. L., wonende te N.,&#13;
geïntimeerden, procureur: mr. J.W. B.;&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
het tussen partijen door de pachtkamer van&#13;
het kantongerecht te 's-Hertogenbosch&#13;
gewezen vonnis van 21 november 1986, dat in&#13;
fotocopie aan dit arrest is gehecht;&#13;
Overwegende:&#13;
Appellant is bij exploiten van 22 december&#13;
1986 in hoger beroep gekomen van voormeld&#13;
vonnis, met gelijktijdige dagvaarding van&#13;
geïntimeerden - de erven L., of: de erven -&#13;
voor dit hof. Bij memorie van grieven zijn&#13;
na te melden grieven aangevoerd en is&#13;
geconcludeerd, dat vonnis te vernietigen en&#13;
opnieuw rechtdoende bij arrest: In conventie:&#13;
I. de erven L. niet ontvankelijk te verklaren in hun&#13;
vordering, althans die vordering aan de erven L. te&#13;
ontzeggen;&#13;
II. (subsidiair): de vordering van de erven L.&#13;
toe te wijzen tot een bedrag van ƒ 33.000,- met&#13;
de wettelijke rente vanaf 27 december 1985;&#13;
In reconventie:&#13;
III. de erven L. - des dat één hunner betalende, de&#13;
anderen in zoverre zullen zijn bevrijd - te&#13;
veroordelen om aan appellant (B. v. V.) tegen&#13;
bewijs van kwijting te betalen:&#13;
a. ƒ 29.698,90, voor het geval de aanspraak op&#13;
schadevergoeding van de erven L. over de jaren&#13;
1983 en 1984 niet wordt erkend;&#13;
b. ƒ 18.724,-, voor het geval het beroep&#13;
van de verpachter op verrekening wordt&#13;
aanvaard;&#13;
c. ƒ 51.724,40, buiten de onder a of b be&#13;
doelde gevallen;&#13;
de voormelde bedragen vermeerderd met de&#13;
wettelijke rente vanaf 31 januari 1986 tot en met&#13;
de dag van algehele voldoening;&#13;
IV. het arrest in reconventie tot zover te&#13;
verklaren uitvoerbaar bij voorraad; met&#13;
veroordeling van de erven L. in de kosten van&#13;
beide instanties.&#13;
Bij memorie van antwoord is verweer gevoerd&#13;
met conclusie, appellant in zijn hoger beroep niet&#13;
ontvankelijk te verklaren, althans dit hoger beroep&#13;
ongegrond te verklaren en het vonnis waarvan&#13;
beroep te bekrachtigen zowel in conventie als in&#13;
reconventie, met veroordeling van appellant in de&#13;
proceskosten.&#13;
De zaak is vervolgens bepleit, voor appellant&#13;
door mr. H. S., advocaat te Z., en voor de erven&#13;
L. door mr. J.P. de M., advocaat te R. Appellant&#13;
heeft daarbij een akte overgelegd. Tenslotte&#13;
hebben partijen elk nog bij akte stukken in het&#13;
geding gebracht.&#13;
Daarna hebben partijen de stukken -waaronder&#13;
de pleitnotities van de advocaten - aan het hof&#13;
overgelegd voor het wijzen van arrest.&#13;
1. De grieven&#13;
De grieven luiden als volgt: I. de pachtkamer&#13;
heeft bij de begroting&#13;
van de door de erven L. gepretendeerde schade&#13;
ten onrechte geen rekening gehouden met de&#13;
wijze, waarop het pachtproject tot en met 1982&#13;
door de familie L. geëxploiteerd is.&#13;
II. de pachtkamer heeft bij de begroting&#13;
van de door de erven L. gepretendeerde&#13;
schade ten onrechte buiten beschouwing&#13;
gelaten, dat het tijdelijke gemis van het&#13;
pachtobject aan eigen schuld van de familie&#13;
L. te wijten is.&#13;
III. de pachtkamer heeft de reconventionele&#13;
vordering ten onrechte ontzegd&#13;
uit overweging, 'dat de door gedaagde (er&#13;
ven L.) geleden schade groter is dan de&#13;
door hen nog verschuldigde pachtsommen'.&#13;
2. De vaststaande feiten:&#13;
1. Bij arrest van dit hof van 14 januari 1985 is&#13;
schriftelijk vastgelegd de op 1 juli 1979 tussen&#13;
wijlen J.F. L. (overleden 28 oktober 1980) als&#13;
pachter en appellant als verpachter gesloten en ten&#13;
tijde van het wijzen van het arrest tussen de erven&#13;
L. als pachters en appellant als verpachter&#13;
bestaande pachtovereenkomst betreffende het in&#13;
de H. W. gelegen perceel grond, kadastraal&#13;
bekend gemeente O. sectie A, nr 1583 en groot&#13;
28.42.00 ha, tegen een in het arrest vermelde&#13;
pachtprijs.&#13;
De grondkamer voor Noord-Brabant heeft bij&#13;
beschikking van 1 mei 1985 deze&#13;
pachtovereenkomst goedgekeurd met wijziging&#13;
van de pachtprijs in:&#13;
- gemiddeld ƒ 335,- per ha per jaar&#13;
voor de pachtjaren 1979/1980,&#13;
- gemiddeld ƒ 355,- per ha per jaar&#13;
voor de pachtjaren 1981 tot en met 1983,&#13;
- gemiddeld ƒ 420,- per ha per jaar&#13;
voor de pachtjaren 1984 e.v.. 2. Appellant heeft de grond in de jaren&#13;
1983 en 1984 zelf geëxploiteerd.&#13;
3. De erven L. hebben appellant de pacht&#13;
prijs over de jaren 1980, 1981 en 1982 niet&#13;
betaald, en evenmin over de jaren 1983 en&#13;
1984.&#13;
4. Van de voormelde grond is een gedeelte&#13;
van 23.25.00 ha bruikbaar voor de&#13;
landbouw. Daarvan was 8 ha in gebruik&#13;
als grasland, de rest als bouwland. Ongeveer&#13;
5 ha slecht tot zeer slecht grasland&#13;
is door partijen buiten beschouwing gelaten. 3. Behandeling van de grieven&#13;
Grief II heeft de verste strekking. Deze zal&#13;
dus eerst worden behandeld.&#13;
Appellant stelt, dat aangezien de in januari&#13;
1981 door de erven ingestelde vordering tot&#13;
schriftelijke vastlegging van een pachtovereenkomst&#13;
betreffende de grond in geschil&#13;
is afgewezen en eerst bij brief van 3 december&#13;
1982 werd aangekondigd, dat op een andere&#13;
rechtsgrond opnieuw schriftelijke vastlegging&#13;
zou worden gevorderd (welke vordering bij&#13;
het voormelde arrest van 14 januari 1985 is&#13;
toegewezen), de onderhavige vordering tot&#13;
vergoeding van schade wegens door appellant&#13;
in 1983 en 1984 gepleegde wanprestatie naar&#13;
maatstaven van goede trouw onaanvaardbaar&#13;
is. Dienaangaande wordt overwogen, dat bij&#13;
het bestreden vonnis terecht het feit, dat&#13;
appellant niettegenstaande voormelde aankondiging&#13;
- die naar onbetwist is, vergezeld&#13;
was van een protest van de erven tegen het&#13;
voornemen van appellant om het gepachte&#13;
door anderen te doen exploiteren -de&#13;
exploitatie door geïntimeerden gedurende&#13;
de\jaren 1983 en 1984 heeft verhinderd, is&#13;
aangemerkt als wanprestatie. De omstandigheid,&#13;
dat een eerdere vordering van de&#13;
erven tot schriftelijke vastlegging van een&#13;
pachtovereenkomst betreffende dezelfde&#13;
grond, maar met een eerdere ingangsdatum,&#13;
is afgewezen, brengt niet mee, dat de goede&#13;
trouw zich thans zou verzetten tegen&#13;
opvordering van vergoeding van de wegens&#13;
wanprestatie door de erven geleden schade.&#13;
Deze staat immers met de tekortkoming als&#13;
voormeld van appellant in zodanig verband,&#13;
dat zij hem, mede gezien de aard van zijn&#13;
aansprakelijkheid en van de schade, als gevolg&#13;
van die tekortkoming kan worden toegerekend.&#13;
Grief II faalt dus.&#13;
4. Aangaande grief I, die de berekening&#13;
van de schade betreft wordt het volgende&#13;
overwogen:&#13;
5. De grond in geschil maakt deel uit van&#13;
een driehoekige, plm. 62 ha grote kavel rivierklei&#13;
(de H. W. te O.) van goede kwaliteit,&#13;
pleksgewijze zanderig, waarvan bij de&#13;
erven 48 ha als bouwland in gebruik is en&#13;
de rest als grasland. Van de grond in geschil&#13;
wordt 15.25 ha gemeten maat als bouwland&#13;
gebruikt en 8 ha als grasland.&#13;
De waterhuishouding is goed, drainage is&#13;
niet nodig. Er was in de jaren 1983 en 1984&#13;
een onverharde ontsluitingsweg. Het gedeelte&#13;
bouwland wordt niet doorsneden door sloten&#13;
of greppels.&#13;
De grond wordt geëxploiteerd in een bedrijf&#13;
van 116 ha, waarvan de bedrijfsgebouwen in&#13;
W. op een afstand van ongeveer 20 km, staan.&#13;
Dat was ook voor 1983 het geval. Ongeveer&#13;
91 ha is in gebruik als bouwland, de rest als&#13;
grasland.&#13;
6. In de toelichting op de grief wordt&#13;
gesteld, dat er bij de berekening van de&#13;
door de erven wegens gemis van het gebruik&#13;
van de grond in 1983 en 1984 gelegen&#13;
schade moet worden uitgegaan van door de&#13;
rentmeester J. verstrekte opbrengstgegevens&#13;
betreffende het tijdvak 1980 tot en&#13;
met 1982.&#13;
Geïntimeerden hebben betwist, dat zij die&#13;
gegevens betreffende de grond in geschil aan&#13;
J. hebben verschaft, erop wijzend dat - naar&#13;
vaststaat - J. sedert 1 juli 1979 niet als&#13;
rentmeester van appellant optrad, zodat er&#13;
voor hen geen grond meer bestond, hem over&#13;
de opbrengst van de grond in te lichten.&#13;
Voor die datum bestond blijkens het&#13;
voormelde arrest van 14 januari 1985 de door&#13;
partijen overeengekomen pachtprijs in 20%&#13;
van de bruto-opbrengst van de grond met&#13;
een minimum van ƒ 260,- en een maximum&#13;
van ƒ 450,- per ha.&#13;
Voor de berekening van die pachtprijs&#13;
verschafte de erflater, L.F. L., jaarlijks bedrijfsgegevens&#13;
aan appellant's rentmeester J.&#13;
Gelet op het doel, waarvoor die gegevens&#13;
werden verstrekt, kan daaraan op zichzelf en&#13;
zeker zonder meer geen betekenis worden&#13;
toegekend voor de berekening van de schade&#13;
in geschil.&#13;
Bovendien is de exploitatie van de boerderij&#13;
gewijzigd als gevolg van het overlijden van&#13;
de erflater op 28 oktober 1980 en de&#13;
opvolging door enige erven.&#13;
Aangezien dus gemotiveerd is betwist, dat&#13;
de door appellant verstrekte, van J. afkomstige&#13;
gegevens betrekking hebben op de&#13;
door de erven in de jaren 1981 en 1982 bij de&#13;
exploitatie van de grond in geschil behaalde&#13;
opbrengsten, zijn deze door de pachtkamer&#13;
van het kantongerecht terecht gepasseerd.&#13;
7. Blijkens de door de erven geproduceerde financiële rapporten hebben de door de&#13;
weduwe L. en de zoons M.A.H, en E. L. in&#13;
het landbouwbedrijf behaalde fiscale&#13;
winsten bedragen: 1981: ƒ 62.373,-1982: ƒ&#13;
74.610,-1983: ƒ 134.393,-1984: ƒ 161.421,-&#13;
Uit deze bedragen blijkt zonder meer niet,&#13;
welke schade de erven hebben geleden als&#13;
gevolg van het gemis van de opbrengst van de&#13;
grond in geschil.&#13;
De rapporten geven voorts aan, dat de met&#13;
suikerbieten beteelde oppervlakte in 1983&#13;
7.50 ha is geweest en in 1984 14 ha.&#13;
8. Uit voormelde gegevens valt af te lei&#13;
den, dat in het bijzonder de zoons M. en E.&#13;
L. in de voormelde vier jaar stijgende opbrengsten&#13;
hebben behaald, hetgeen te meer&#13;
klemt, daar zij naar vaststaat de grond in&#13;
geschil in de jaren 1983 en 1984 niet hebben&#13;
kunnen gebruiken.&#13;
9. Aangezien onder deze omstandigheden&#13;
de schade niet nauwkeurig kan worden&#13;
vastgesteld, zal deze worden geschat op de&#13;
wijze die het meest met de aard ervan in&#13;
overeenstemming is.&#13;
10. In aanmerking wordt genomen, dat&#13;
blijkens de voormelde stijgende resultaten&#13;
de opbrengst, die de exploitanten van de&#13;
grond in geschil hadden kunnen behalen,&#13;
eveneens aanzienlijk hoger zou zijn geweest&#13;
dan in 1980 het geval zou zijn geweest.&#13;
Bovendien is van belang, dat appellant, die&#13;
naar vaststaat de grond geheel met behulp&#13;
van loonwerkers heeft gebruikt voor de teelt&#13;
van mais, daarmede een zeer hoge winst heeft&#13;
behaald. Derhalve mag ervan worden&#13;
uitgegaan, dat het gebruik door de erven&#13;
eveneens een goed resultaat zou hebben&#13;
opgeleverd.&#13;
11. De erven hebben een groot aantal&#13;
stukken overgelegd betreffende suikerbieten&#13;
en granen, die zij in 1983 en 1984 zou&#13;
den hebben geteeld op het aangrenzende&#13;
perceel no. 1639.&#13;
Daaruit kan echter niet met enige waarschijnlijkheid&#13;
worden afgeleid, welk gedeelte&#13;
van de grond in geschil zij zouden hebben&#13;
beteeld met suikerbieten, omdat niet&#13;
voldoende aannemelijk is gemaakt, dat de&#13;
opgegeven opbrengsten zijn behaald op het&#13;
perceel no. 1639.&#13;
12. Aangezien de in het vonnis waarvan&#13;
beroep schattenderwijs vermelde opbrengsten&#13;
per ha - in het bijzonder wat betreft de maïs&#13;
- aan de lage kant zijn, is het hof van&#13;
oordeel, dat het door de pachtkamer van het&#13;
kantongerecht aangenomen totaal van ƒ&#13;
39.000,- voor het jaarlijkse opbrengst-verlies -&#13;
met inbegrip van ƒ 1.000,- per ha voor 8 ha&#13;
grasland, waarover partijen het kennelijk eens&#13;
zijn - zeker niet te hoog is en als gevolg van&#13;
appellant's tekortkoming aan hem kan&#13;
worden toegerekend.&#13;
De totale door de erven geleden schade&#13;
bedraagt dus over twee jaar ƒ 78.000,-. Er is&#13;
van uitgegaan, dat de pachtprijs over de jaren&#13;
in geschil in dit bedrag is verrekend.&#13;
13. Aangezien voorts de som van de nog&#13;
door de erven aan appellant verschuldigde&#13;
pachtprijzen over de jaren 1980, 1981 en&#13;
1982 vaststaat op ƒ 29.698,90, is dit bedrag&#13;
terecht in mindering gebracht, zodat over&#13;
blijft ƒ 48.301,10. Het vonnis waarvan beroep&#13;
moet dus met verbetering van gronden&#13;
worden bekrachtigd.&#13;
14. Op grond van het voorgaande is grief&#13;
I ongegrond.&#13;
Grief III behoeft geen bespreking, aangezien&#13;
die voorwaardelijk is voorgedragen.&#13;
Appellant zal de kosten van het hoger&#13;
beroep moeten dragen.&#13;
Rechtdoende in hoger beroep!:&#13;
Bekrachtigt het vonnis waarvan beroep, zij&#13;
het met verbetering van gronden.&#13;
Veroordeelt appellant in de kosten van het&#13;
hoger beroep, gevallen aan de zijde van&#13;
geïntimeerden en tot deze uitspraak begroot&#13;
op ƒ 5.100,- (vijfduizend eenhonderd&#13;
gulden).</content><legacyfootnotes/><footnotes><footnote/></footnotes><auteurs/><published>1989-02-01 00:00:00</published><modified>1989-02-01 00:00:00</modified><editiondate>1989-02-01</editiondate><htmlpath>https://denhollander.info/artikel/7218</htmlpath></article>
</articles></edition>
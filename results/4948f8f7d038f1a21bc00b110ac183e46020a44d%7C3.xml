<edition><articles><article><jaar>2011</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2011</searchword><id>9301</id><udhid>UDH:TvAR/9301</udhid><titel>Rechtspraak 5642. Kroes/Lokerse (TvAR 2011/5642)</titel><searchwords><searchword>TvAR 6/2011</searchword><searchword>TvAR 2011/5642</searchword><searchword>UDH:TvAR/9301</searchword></searchwords><attachments><attachment><name>TvAR2011_06_05_Rechtspraak_5642.pdf</name><extention>pdf</extention><url>https://denhollander.info/download/8150/ci</url></attachment></attachments><inleiding>Bij wijziging van de Pachtwet in 1995 werd doorberekening van de waterschapslasten mogelijk. Bij een oudere pacht­overeenkomst, waarin doorberekening werd uitgesloten, zal de pachter moeten aantonen dat dit ook voor het vervolg de bedoeling van partijen was.&#13;
</inleiding><content>1 Het geding in eerste aanleg&#13;
Voor het geding in eerste aanleg verwijst het hof naar de in­houd van het vonnis van 29 april 2008, dat de pachtkamer van de rechtbank Groningen, sector kanton, locatie Win­schoten, tussen appellanten (hierna: Kroes c.s.) als gedaag­den en geïntimeerden (hierna: Lokerse c.s.) als eisers heeft gewezen. Van dit vonnis is een fotokopie aan dit arrest ge­hecht.&#13;
2 Het geding in hoger beroep&#13;
2.1 Kroes c.s. hebben bij exploot van 28 mei 2008 Loker­se c.s. aangezegd van het vonnis van 29 april 2008 in ho­ger beroep te komen, met dagvaarding van Lokerse c.s. voor dit hof.&#13;
2.2 Bij memorie van grieven hebben Kroes c.s. drie grieven tegen het bestreden vonnis aangevoerd en toegelicht, een nieuwe productie in het geding gebracht en geconcludeerd dat het hof [het bestreden vonnis zal vernietigen en, op­nieuw recht doende], - de door Lokerse c.s. ingestelde vor­deringen aan hen zal ontzeggen als zijnde ongegrond en/of onbewezen en met veroordeling van Lokerse c.s. tot terug­betaling aan Kroes van hetgeen door dezen aan Lokerse c.s. krachtens het bestreden vonnis is voldaan en met vergoeding van de wettelijke rente over deze som vanaf de dag der beta­ling tot aan de dag van terugbetaling; - alsnog aan Kroes c.s. zal toewijzen een bedrag groot € 3.223,11, te vermeerderen met de wettelijke rente vanaf 1 november 2006 tot aan de dag der algehele betaling; met veroordeling van Lokerse c.s. in de kosten van beide instanties. &#13;
2.3 Bij memorie van antwoord hebben Lokerse c.s. de grie­ven bestreden en verweer gevoerd, bewijs aangeboden en geconcludeerd dat het hof het bestreden vonnis zonodig on­der aanvulling en/of verbetering van de rechtsgronden zal bekrachtigen met veroordeling van Kroes c.s. in de kosten van [bedoeld zal zijn:] het hoger beroep.&#13;
2.4 Daarna hebben Kroes c.s. een akte genomen, waarna Lo­kerse c.s. een antwoordakte hebben genomen.&#13;
2.5 Vervolgens hebben partijen de stukken voor het wijzen van arrest aan het hof overgelegd en heeft het hof arrest be­paald.&#13;
3 De vaststaande feiten&#13;
Op grond van hetgeen enerzijds is gesteld en anderzijds er­kend dan wel niet of onvoldoende weersproken en op grond van de in zoverre niet bestreden inhoud van overgelegde producties, staan vast de feiten die in het bestreden vonnis onder 2.1 tot en met 2.4 zijn vermeld.&#13;
4 De motivering van de beslissing in hoger beroep&#13;
4.1 Kort samengevat gaat het in deze zaak om het volgen­de. Lokerse c.s. hebben als pachters met Pieter Karsten als verpachter op 1 november 1982 een pachtovereenkomst ge­sloten voor de duur van 24 jaren ter zake van een hoeve te Meeden met bouw- en grasland te Meeden en Scheemda. Karsten is op 24 maart 1999 overleden; zijn erfgenamen wa­ren Roelofje Rodermond en Roelofje Fortuin. Tijdens de procedure in eerste aanleg is Roelofje Rodermond overle­den. Haar erfgenamen zijn appellanten onder 1 tot en met 4.&#13;
4.2 Artikel 19 van de pachtovereenkomst bepaalt: “De ruil­verkavelingsrente, waterschapslasten en alle andere zake­lijke lasten en belastingen op het gepachte drukkende, zijn voor rekening van de verpachter.” Vanaf 2001 hebben de erven Karsten aanspraak gemaakt op 50% van de water­schapslasten. Lokerse c.s. hebben dit deel tot en met 2005 aan Kroes c.s. betaald. De pachtovereenkomst is na afloop van de overeengekomen termijn geëindigd op 31 oktober 2006.&#13;
4.3 Per 1 september 2007 is met de artikelen 7:311 e.v. BW een nieuwe wettelijke regeling van de pacht in werking ge­treden en is de Pachtwet vervallen. Waar het in dit geding gaat om een vóór 1 september 2007 beëindigde pachtover­eenkomst, blijft de Pachtwet toepasselijk.&#13;
4.4 Lokerse c.s. hebben in eerste aanleg terugbetaling van de door hen betaalde waterschapslasten gevorderd tot een be­drag van € 19.088,70 met rente en kosten. Kroes c.s. heb­ben in reconventie een bedrag van € 3.223,11 gevorderd, na­melijk de helft van de waterschapslasten voor het jaar 2006. De pachtkamer in eerste aanleg heeft onder meer overwo­gen dat de bedoeling van partijen helder in artikel 19 van de pachtovereenkomst staat verwoord. Er zijn geen nadere af­spraken gemaakt, aldus de pachtkamer. De vordering in con­ventie heeft de pachtkamer daarop toegewezen en die in re­conventie afgewezen.&#13;
4.5 Aan het hoger beroep hebben Kroes c.s. het volgende ten grondslag gelegd. Artikel 19 van de indertijd gesloten pacht­overeenkomst stemt overeen met de toen geldende, dwin­gendrechtelijke bepaling van artikel 14 van de Pachtwet (Pw). Ook andere bepalingen in de overeenkomst komen (vrijwel) overeen met dwingende bepalingen van de Pacht­wet. Kroes c.s. verwijzen naar de overeenstemming tussen artikel 4 en artikel 19 lid 1 en 3 Pw, artikel 10 en artikelen 25 lid 1 en 32 Pw, artikel 15 en artikel 30 Pw, artikel 22 en artikel 26 lid 1 Pw. Hieruit volgt volgens Kroes c.s. de ken­nelijke bedoeling om - ten overvloede - te bepalen dat en­kele dwingendrechtelijke bepalingen van de Pachtwet op de pachtverhouding van toepassing waren. De verpachter kan echter per 1 januari 1992 op grond van artikel 2a van het Pachtnormenbesluit 1992 en artikel 8 van het Pachtnormen­besluit 1995, 50% van de waterschapslasten aan de pachter doorberekenen. Het dwingendrechtelijke karakter is daar­door ten dele aan artikel 14 Pw ontvallen. Op de voet van het gewijzigde Pachtnormenbesluit is de helft van de water­schapslasten deel gaan uitmaken van de pachtprijs en dus in­vorderbaar. Subsidiair geldt dat Lokerse c.s. nooit bezwaar hebben gemaakt tegen de betaling van de helft van de water­schapslasten. Redelijkheid en billijkheid staan er aan in de weg dat Lokerse c.s. alsnog terugkomen op de eerder plaats­gevonden hebbende betalingen. Lokerse c.s. hebben nooit de bescherming van artikel 19 van de pachtakte ingeroepen. Zij hebben het vertrouwen gewekt dat zij geen verweer meer zouden voeren noch van hun standpunt zouden terugkomen.&#13;
4.6 Lokerse c.s. hebben daartegen het navolgende aange­voerd. Het oordeel van de pachtkamer dat partijen in 1982 de bedoeling hebben gehad het doorbelasten uit te sluiten is juist. Dit blijkt niet alleen uit de tekst van artikel 19 maar ook uit de omstandigheid dat de pachtovereenkomst bewust is aangegaan voor een langere duur, te weten de duur van 24 jaren. Karsten wilde zelf dat de lasten voor zijn rekening kwamen. Artikel 19 van de pachtakte en artikel 14 Pw ver­schillen daarbij ook nog. Het was bovendien niet de bedoe­ling om aan te sluiten bij artikel 14 Pw. Artikel 57 Pw laat afwijking van artikel 19 lid 5 van die wet uitdrukkelijk toe. De van voor de wetswijziging van 1995 daterende overeen­komst is op dit punt dus niet strijdig met het gewijzigde arti­kel 19 Pw. Artikel 19 Pw noch het Pachtnormenbesluit 1995 kunnen de pachtovereenkomst uit 1982 opzij zetten. Ook het subsidiaire standpunt moet falen. Bij de afwikkeling van de pachtovereenkomst in 2006 zijn er diverse zaken aan de orde geweest waaronder de waterschapslasten. Pas toen kwamen Lokerse c.s. erachter dat zij gedurende een aan­tal jaren ten onrechte waterschapslasten hadden betaald aan Kroes c.s. Niet valt in te zien dat zij die bedragen niet meer mogen terugvorderen.&#13;
4.7 Het subsidiaire standpunt - waarbij Kroes c.s. in fei­te bepleiten dat Lokerse c.s. hun rechten hebben verwerkt - faalt. Uitgangspunt is dat van rechtsverwerking slechts spra­ke kan zijn indien de schuldeiser zich heeft gedragen op een wijze die naar maatstaven van redelijkheid en billijk­heid onverenigbaar is met het vervolgens geldend maken van het betrokken recht. Enkel tijdsverloop levert geen toe­reikende grond op voor het aannemen van rechtsverwer­king; daartoe is vereist de aanwezigheid van bijzondere om­standigheden als gevolg waarvan hetzij bij de schuldenaar het gerechtvaardigd vertrouwen is gewekt dat de schuldei­ser zijn aanspraak niet (meer) geldend zal maken, hetzij de positie van de schuldenaar onredelijk zou worden benadeeld of verzwaard in geval de schuldeiser zijn aanspraak alsnog geldend zou maken. Dit uitgangspunt geldt ook voor een vordering uit onverschuldigde betaling. Bijzondere omstan­digheden als hiervoor bedoeld zijn gesteld noch gebleken, temeer daar Kroes c.s. in hun akte van 2 juni 2009 niet (ook) hebben betwist dat Lokerse c.s. pas bij de afwikkeling van de pachtovereenkomst in 2006 ontdekten dat zij op grond van artikel 19 niet gehouden waren de waterschapslasten te voldoen. Kroes c.s. suggereren zelfs dat Lokerse c.s. bedoel­de ontdekking pas deden ten tijde van de afwikkeling van de pachtovereenkomst (randnummer 24 memorie van grieven).&#13;
4.8 Het hof overweegt ten aanzien van het primaire stand­punt als volgt. Ter ondersteuning van hun standpunt in eer­ste aanleg hebben Kroes c.s. verwezen naar een uitspraak van de pachtkamer van de rechtbank Leeuwarden van 21 au­gustus 2002. In hoger beroep hebben zij de motivering van die pachtkamer mede aan hun verweer ten grondslag gelegd. Van dat vonnis van 21 augustus 2002 is nadien hoger beroep ingesteld. In zijn arrest van 24 februari 2004 (rolnummer 2002/914) heeft dit hof overwogen wat rechtens is indien een bepaling omtrent waterschapslasten in een pachtover­eenkomst, gesloten voor de wetswijziging van 1995, afwijkt van het nadien geldende recht. Dit arrest van het hof is niet gepubliceerd maar de inhoud ervan is wel kenbaar uit As­ser/Snijders deel 7-III* 2009, nr. 57. Het hof heeft geen aan­leiding om af te wijken van de destijds geformuleerde uit­gangspunten en volgt deze dan ook in de onderhavige zaak.&#13;
4.9 Artikel 57 Pw biedt partijen de mogelijkheid bij over­eenkomst van artikel 19 Pw af te wijken. Aangenomen moet worden dat hetzelfde geldt voor artikel 2a van het Pachtnor­menbesluit 1992 en artikel 8 van het Pachtnormenbesluit 1995. De vraag die voorligt, is of het bepaalde in artikel 19 van de pachtovereenkomst moet gelden als een overeenge­komen afwijking van de genoemde bepalingen met betrek­king tot de mogelijke doorberekening van de waterschaps­lasten aan Lokerse c.s. Daarbij neemt het hof in overweging dat uit artikel 157 Pw voortvloeit dat de rechten en verplich­tingen die voortspruiten uit een pachtovereenkomst die van kracht is op het tijdstip van het inwerkingtreden van (een wijziging van) de Pachtwet, vanaf dat tijdstip voor het ver­volg beheerst worden door (de gewijzigde) bepalingen van de Pachtwet. Daarnaast slaat het hof acht op het beginsel zoals dat tot uitdrukking komt in artikel 71 Overgangswet nieuw Burgerlijk Wetboek, welk beginsel meebrengt dat een beding dat naar een vóór de inwerkingtreding van een nieu­we wet geldend wetsartikel verwijst of de zakelijke inhoud van zo’n artikel weergeeft, geacht wordt een verwijzing naar of een weergave van de nieuwe wet in te houden, tenzij dat niet in overeenstemming zou zijn met de strekking van het beding.&#13;
4.10 Ten tijde van de totstandkoming van de pachtover­eenkomst tussen partijen gold artikel 14 Pw ook voor wa­terschapslasten. Ingevolge dat artikel is elk beding in een pachtovereenkomst nietig, ingevolge hetwelk de geldelij­ke lasten, welke de verpachter door publiekrechtelijke licha­men zijn of zullen worden opgelegd, geheel of ten dele ten laste van de pachter komen. Er was toentertijd dus geen keu­zemogelijkheid tussen wel of niet doorberekenen van wa­terschapslasten aan de pachter. Bij die stand van zaken is artikel 19 van de overeenkomst als een herhaling van de be­paling van artikel 14 Pw te beschouwen. Daaraan doet niet af dat in artikel 19 in tegenstelling tot artikel 14 Pw speci­fiek (ook) waterschapslasten zijn genoemd, nu artikel 19 te­vens melding maakt van “alle andere zakelijke lasten en be­lastingen”. Dat sprake is van een herhaling leidt het hof verder af uit het systeem van de pachtovereenkomst, waar­in op diverse andere plaatsen een - weliswaar niet woorde­lijke, maar naar de strekking genomen - herhaling van wet­telijke bepalingen voorkomt. Gewezen wordt op de hiervoor door Kroes c.s. genoemde artikelen 4, 10, 15 en 22 die ver­want zijn aan artikelen van de Pachtwet, zoals die toenter­tijd luidden.&#13;
4.11 Gelet op het hiervoor onder 4.9 geschetste kader is het aan de pachter concrete feiten en omstandigheden te stellen - en bij betwisting te bewijzen - waaruit zou kunnen worden afgeleid, dat partijen bij de totstandkoming van de pacht­overeenkomst en in het bijzonder artikel 19 hebben beoogd dat zij, in het geval de publiekrechtelijke regeling van de pachtprijsbeheersing wél zou gaan voorzien in een doorbe­rekening van de waterschapslasten aan de pachter, die door­berekening hebben willen uitsluiten.&#13;
4.12 Naar het oordeel van het hof is er voldoende aanlei­ding Lokerse c.s. toe te laten tot bewijslevering. De pacht­overeenkomst is voor 24 jaar aangegaan. Gelet op de leeftij­den van Lokerse c.s. destijds (respectievelijk 45 en 43 jaar) was het kennelijk de bedoeling de pachtovereenkomst te la­ten doorlopen tot de datum van de vermoedelijke beëindi­ging van hun agrarische bedrijf, namelijk op de leeftijden van respectievelijk 69 en 67 jaar. Niet valt uit te sluiten dat partijen hebben beoogd hun rechtsverhouding uitputtend te regelen gedurende de looptijd van de pachtovereenkomst en dat zij daarmee ook wilden uitsluiten dat veranderingen in regelgeving wijzigingen in de verplichtingen van de pachter zouden brengen. Daarnaast geldt dat Karsten, de oorspron­kelijke wederpartij van Lokerse c.s., na de pachtprijswijzi­ging en de wijziging van de wet in 1995 kennelijk nooit aan­spraak heeft gemaakt op de helft van de waterschapslasten. Dat is pas door de erfgenamen gebeurd, vanaf 2001. Dat on­dersteunt de stelling van Lokerse c.s. dat Karsten zelf wilde dat de lasten voor zijn rekening kwamen. Lokerse c.s. zullen overeenkomstig hun bewijsaanbod toegelaten worden tot het bewijs van hun stelling dat het de partijbedoeling was dat zij, in het geval de publiekrechtelijke regeling van de pacht­prijsbeheersing wél zou gaan voorzien in een doorbereke­ning van de waterschapslasten aan de pachter, die doorbere­kening hebben willen uitsluiten.&#13;
Slotsom&#13;
4.13 Er zal bewijslevering volgen. Verder houdt het hof ie­dere beslissing aan.&#13;
5 De beslissing&#13;
Het hof, recht doende in hoger beroep:&#13;
laat Lokerse c.s. toe tot het bewijs van feiten en omstandig­heden waaruit blijkt dat het de partijbedoeling van Karsten en Lokerse c.s. was dat zij, in het geval de publiekrechte­lijke regeling van de pachtprijsbeheersing zou gaan voor­zien in een doorberekening van de waterschapslasten aan de pachter, die doorberekening hebben willen uitsluiten;&#13;
bepaalt dat, indien Lokerse c.s. dat bewijs door middel van getuigen wensen te leveren, het verhoor van deze getui­gen zal geschieden ten overstaan van het tot raadsheer-com­missaris benoemde lid van het hof mr. Th.C.M. Willemse, vergezeld van het deskundig lid ir. H. Rogaar, die daartoe zitting zal houden in het paleis van justitie aan de Walburg-straat 2-4 te Arnhem en wel op een nader door deze vast te stellen dag en tijdstip;&#13;
bepaalt dat partijen in persoon bij het getuigenverhoor aan­wezig dienen te zijn opdat hen naar aanleiding van de getui­genverklaringen vragen kunnen worden gesteld;&#13;
bepaalt dat Lokerse c.s. het aantal voor te brengen getuigen alsmede de verhinderdagen van partijen, van hun advocaten en van de getuigen in de maanden december 2009, januari en februari 2010 zullen opgeven op de roldatum 27 oktober 2009 , waarna dag en uur van het verhoor (ook indien voor­melde opgave van een of meer van partijen ontbreekt) door de raadsheer- commissaris zullen worden vastgesteld;&#13;
bepaalt dat Lokerse c.s. overeenkomstig artikel 170 van het Wetboek van Burgerlijke Rechtsvordering de namen en woonplaatsen van de getuigen tenminste een week voor het verhoor aan de wederpartij en de griffier van het hof dienen op te geven;&#13;
bepaalt dat indien een partij bij gelegenheid van het getui­genverhoor nog een proceshandeling wenst te verrichten of producties in het geding wenst te brengen, deze partij ervoor dient te zorgen dat het hof in zesvoud en de wederpartij in enkelvoud uiterlijk twee weken voor de dag van de zitting een afschrift van de te verrichten proceshandeling of de in het geding te brengen producties hebben ontvangen;&#13;
houdt verder iedere beslissing aan.&#13;
Eindarrest&#13;
Pachtkamer Hof Arnhem, 9 november 2010&#13;
(mrs. W.L. Valk, H.L. van der Beek en Th.C.M. Willem­se en de raden ing. L.L.M. de Lorijn en ir. H.B.M. Duenk)&#13;
1 Het verdere verloop van het geding in hoger beroep&#13;
1.1 Voor het verloop van het geding tot 13 oktober 2009 ver­wijst het hof naar zijn tussenarrest van die datum. Daar­na hebben op 4 maart 2010 en 21 mei 2010 getuigenverho­ren plaatsgevonden. De processen-verbaal hiervan bevinden zich in afschrift bij de stukken.&#13;
1.2 Daarna hebben Lokerse c.s. een memorie na enquête ge­nomen, waarna Kroes c.s. een antwoordmemorie hebben ge­nomen.&#13;
1.3 Vervolgens hebben partijen de stukken voor het wijzen van arrest aan het hof overgelegd en heeft het hof arrest be­paald.&#13;
2 De verdere motivering van de beslissing in hoger beroep&#13;
2.1 Bij voormeld tussenarrest zijn Lokerse c.s. toegelaten tot het bewijs van feiten en omstandigheden waaruit blijkt dat het de partijbedoeling van Karsten en Lokerse c.s. was dat zij, in het geval de publiekrechtelijke regeling van de pacht­prijsbeheersing zou gaan voorzien in een doorberekening van de waterschapslasten aan de pachter, die doorbereke­ning hebben willen uitsluiten.&#13;
2.2 Lokerse c.s. hebben zichzelf doen horen. Voor hun par­tijverklaringen geldt de beperking van artikel 164 lid 2 Rv, zodat er aanvullende bewijzen nodig zijn die zodanig sterk zijn en zodanig essentiële punten betreffen dat zij de par­tijgetuigenverklaringen voldoende geloofwaardig maken. In tegengetuigenverhoor hebben Kroes c.s. Gerrit Kroes en Engbert Klaver doen horen. Deze twee getuigen hebben niets verklaard over de pachtrelatie tussen Karsten en Loker­se c.s. omdat zij daarvan niets wisten. Wel hebben zij beiden verklaard dat Lokerse c.s. in 2000 of 2001 hebben gezegd dat de erven recht hadden op betaling van de waterschaps­lasten.&#13;
2.3 Uit de verklaringen van Lokerse c.s. volgt voldoende duidelijk dat Karsten en zij bij het aangaan van de pacht­overeenkomst in 1982 hebben beoogd hun rechtsverhouding uitputtend te regelen. Lokerse c.s. hebben de koopsom voor de boerderij die Karsten aan zijn voorgangers verschuldigd was bijgepast tot een bedrag van fl. 27.000. In ruil daar­voor verkregen zij een pachtovereenkomst voor de duur van 24 jaren. Dit is niet weersproken. Volgens Lokerse c.s. heb­ben partijen toen ook afgesproken dat de aanzienlijke her­stelwerkzaamheden die toen nodig waren door Lokerse c.s. zouden worden verricht, waarbij Karsten de materiaalkos­ten voor zijn rekening zou nemen. Dit is evenmin voldoen­de weersproken, al was de bijdrage van Karsten volgens het pachtcontract kennelijk gemaximeerd tot een bedrag van fl. 16.500 voor het dak. Daarnaast is volgens Lokerse c.s. in datzelfde kader afgesproken dat Karsten ook steeds de wa­terschapslasten en ruilverkavelingslasten, die al vanaf 1975 liepen, zou betalen. Nadat de Pachtwet in 1995 was gewij­zigd - waardoor de verpachter de helft van die lasten bij de pachter in rekening mocht brengen - heeft Karsten daar van­wege deze afspraak van afgezien, aldus Lokerse c.s. Naar hun overtuiging, die steun vindt in de persoonsbeschrij­ving van Karsten door getuige G. Kroes, was Karsten op de hoogte van deze wijziging van de Pachtwet. Zij leiden dit af uit het feit dat Karsten zakelijk met onroerend goed bezig was - ook als verpachter -, de pachtprijswijzigingen steeds door de Grondkamer liet vaststellen, (volgens de verklaring van M.C. Lokerse) geïnteresseerd was in agrarisch onroe­rend goed en de vakbladen las.&#13;
2.4 Lokerse c.s. hebben voorts verklaard over hun verhou­ding met Karsten. Bij het sluiten van de pachtovereenkomst hadden partijen elkaar gevonden in een arrangement waar­door Karsten eigenaar kon worden van de boerderij en Lo­kerse c.s. voor lange tijd zekerheid hadden omtrent de con­tinuïteit van hun bedrijf, terwijl verpachter en pachter er samen een mooi bedrijf van konden maken, hetgeen ook is gebeurd. Gedurende de looptijd van de overeenkomst is Karsten regelmatig op de boerderij geweest en er was een goede verhouding met hem. Men sprak vooral over agrari­sche zaken en ook werd wel eens een rondritje door het bui­tengebied gemaakt, aldus Lokerse c.s. Kroes c.s. heeft een en ander niet betwist.&#13;
2.5 Het feit dat Karsten de lasten daadwerkelijk niet in reke­ning heeft gebracht vanaf 1995 in samenhang met zijn we­tenschap, waarover G. Kroes en Lokerse c.s. hebben ver­klaard, alsmede de duur en aard van de (rechts)verhouding tussen Karsten en Lokerse c.s. en de getuigenverklaringen van Lokerse c.s. bieden in onderling verband beschouwd voldoende bewijs dat het de partijbedoeling van Karsten en Lokerse c.s. was dat zij, in het geval de publiekrechtelijke regeling van de pachtprijsbeheersing zou gaan voorzien in een doorberekening van de waterschapslasten aan de pach­ter, die doorberekening hebben willen uitsluiten.&#13;
2.6 Het door Kroes c.s. bijgebrachte bewijs levert onvol­doende tegenwicht. Louter de mededeling in 2000/2001 van Lokerse c.s. dat de erven recht zouden hebben op betaling brengt nog niet mee dat in de verhouding tussen Lokerse c.s. en Karsten niet de afspraak gold dat Karsten de lasten niet in rekening zou brengen, ook niet indien hij daartoe door wij­ziging van de Pachtwet gerechtigd zou zijn. Omdat de erven Karsten onder algemene titel zijn opgevolgd, zijn zij gebon­den aan hetgeen Lokerse c.s. met Karsten destijds hebben afgesproken. Niet uit te sluiten is dat Lokerse c.s. destijds in 2000/2001, tijdens kennelijk het enige gesprek voor de af­wikkeling in 2006 waarin de lasten tussen hen en Klaver en G. Kroes ter sprake zijn gekomen, deze rechtsregel niet on­derkend hebben. Volgens Klaver heeft Lokerse immers ver­klaard: ‘dat is jullie goed recht. Piet Karsten deed dit niet’. Overigens lijkt ook G. Kroes destijds niet op de hoogte te &#13;
zijn geweest van voormelde rechtsregel. Hij heeft over het gesprek in 2001 verklaard: ‘(…) en ik vond dat zij die las­ten ook moesten betalen. Lokerse waren het hiermee eens en hebben gezegd dat wij hier recht op hadden. (…) Wij heb­ben het er niet over gehad dat of waarom de vorige eigenaar [Karsten, hof] er niet om vroeg en dat ging ons ook niet aan.’ Verder heeft J. Lokerse verklaard dat Lokerse c.s. door de ernstige ziekte van Jan Lokerse op dat moment heel wat aan hun hoofd hadden en niet voldoende alert op het pacht­contract waren. In elk geval kunnen Kroes c.s. uit de enke­le mededeling dat de erven recht hadden op betaling van de lasten niet het gerechtvaardigd vertrouwen ontlenen dat Lo­kerse c.s. uitdrukkelijk afstand hebben gedaan van hun rech­ten op het niet doorberekenen van voormelde lasten, voort­vloeiend uit de met Karsten gesloten overeenkomst.&#13;
2.7 In hun antwoordmemorie na enquête hebben Kroes c.s. nog opgemerkt dat Jan Lokerse heeft verklaard dat Karsten soms zei dat er een beetje pacht bij moest omdat alles duur­der was geworden, ook de waterschapslasten en de ruil­verkavelingslasten. Kroes c.s. leidt daaruit af dat Karsten indirect de lasten daarom toch doorberekende, wat niet over­eenstemt met de gestelde uitsluiting van de doorberekening.&#13;
2.8 Vast staat dat Karsten de lasten nimmer heeft doorbere­kend. Dat hij gebruik maakte van de mogelijkheid van peri­odieke pachtverhoging, mede omdat voor hem de verpach­terslasten voor het verpachte hoger werden, maakt dat niet anders. Die pachtverhogingen heeft Karsten overigens niet steeds doorgevoerd, hebben Lokerse c.s. onweersproken verklaard, en zij bleven uiteraard beperkt tot het bepaalde in de opvolgende pachtprijsbesluiten. Onweersproken is dat de pachtprijs telkens door de grondkamer is vastgesteld. In de bepaling van de pachtprijs door de grondkamer zijn de ruil­verkavelings- en waterschapslasten juist niet begrepen, dus ook niet impliciet.&#13;
2.9 Dit alles leidt tot het oordeel dat de pachtkamer in eer­ste aanleg, zij het op andere gronden, Kroes c.s. terecht heeft veroordeeld om de door Lokerse c.s. vanaf 2001 betaalde bedragen aan waterschapslasten terug te betalen.&#13;
Slotsom&#13;
2.10 Het hoger beroep faalt. Het bestreden vonnis zal wor­den bekrachtigd. Als de overwegend in het ongelijk gestelde partij zal Kroes c.s. in de kosten van het hoger beroep ver­oordeeld.&#13;
3 De beslissing&#13;
Het hof, recht doende in hoger beroep:&#13;
bekrachtigt het vonnis van de pachtkamer van de rechtbank Groningen, sector kanton, locatie Winschoten, van 29 april 2008;&#13;
veroordeelt Kroes c.s. in de kosten van het hoger beroep, tot aan deze uitspraak aan de zijde van Lokerse c.s. begroot op € 2.682 voor salaris overeenkomstig het liquidatietarief en op € 254 voor griffierecht.&#13;
Noot&#13;
In deze arresten komt de vraag aan de orde wat de gevolgen zijn als partijen in een overeenkomst dwingendrechtelijke bepalingen uit de op dat moment geldende wet opnemen en de wet later wijzigt.&#13;
In een pachtovereenkomst staan vaak bepalingen die par­tijen niet expliciet hebben besproken en die een letterlij­ke weergave vormen van hetgeen in de wet is neergelegd. Deze bepalingen worden opgenomen zodat partijen, zonder de wet te hoeven raadplegen, weten welke rechten en ver­plichtingen zij hebben. De overeenkomst heeft daarmee een voorlichtende functie voor partijen. Wat nu als de wet wij­zigt en dwingendrechtelijke bepalingen niet langer dwin­gend recht zijn? Geldt dan hetgeen in de tekst van de over­eenkomst is opgenomen en door partijen is ondertekend, als overeengekomen?&#13;
Het betrof in dit geval een regeling omtrent de doorbereke­ning van de waterschapslasten. Partijen hebben dit uitge­sloten in de in 1982 gesloten overeenkomst. Destijds gold artikel 14 Pw, een dwingendrechtelijke regeling welke de doorberekening van waterschapslasten verbood. Reeds in 2004 heeft de pachtkamer van het Hof geoordeeld dat als de tekst van een pachtovereenkomst meer herhalingen van wet­telijke bepalingen bevat, het aan de pachter is om te stel­len en te bewijzen dat partijen bij het totstandkoming van de pachtovereenkomst met bedoelde bedingen hebben beoogd doorberekening ook uit te sluiten in geval de wet het mo­gelijk zou maken. (Pk Hof Arnhem 20 februari 2004, rolno 2002/914, zie Asser/Snijders deel 7-III* 2009, nr 57).&#13;
In dit arrest sluit het Hof bij dit standpunt aan. Het Hof ver­wijst daarbij naar artikel 157 Pw. Dat artikel ziet op het overgangsrecht bij de inwerkingtreding van de Pachtwet in 1958. Het artikel bepaalt kort gezegd dat de rechten en ver­plichtingen uit een pachtovereenkomst die van kracht is op het tijdstip van het inwerkingtreden van de Pachtwet, vanaf dat tijdstip voor het vervolg beheerst wordt door de bepalin­gen van de Pachtwet. Voorts wordt verwezen naar artikel 71 Overgangswet nieuw Burgerlijk Wetboek. In dat artikel is neergelegd dat een beding dat naar een voor de inwerking­treding van een nieuwe wet geldend wetsartikel verwijst of de zakelijke inhoud van dat artikel weergeeft, geacht wordt een verwijzing naar de nieuwe wet in te houden.&#13;
Artikel 14 Pachtwet verbood een doorberekening van de wa­terschapslasten; met de wijziging van de wet in 1995 werd de doorberekening toegestaan. Partijen konden echter van een doorberekening afzien. Het was nu aan de pachter om te bewijzen dat partijen overeengekomen waren om die door­berekening uit te sluiten. Dat was voor de pachter geen een­voudige klus, nu de verpachter was overleden en de erven aanspraak maakten op de waterschapslasten. Toch zijn de pachters in deze bewijsopdracht geslaagd. Zij hebben zich­zelf als partij laten horen. Een enkele partijverklaring is ech­ter als bewijs niet voldoende, zo volgt uit artikel 164 lid 2 Rv. Deze getuigenverklaringen die deels ondersteund wer­den door de verklaringen van de wederpartij, onder meer door de persoonsbeschrijving van de overleden verpach­ter, het feit dat de verpachter goed op de hoogte was van de pachtregelgeving, alsmede uit het gegeven dat de verpach­ter vanaf 1995 tot zijn overlijden deze kosten daadwerkelijk niet in rekening had gebracht, bracht het hof tot de conclusie dat partijen daadwerkelijk bedoeld hebben die doorbereke­ning uit te sluiten. De reeds betaalde waterschapslasten kon­den daarmee als onverschuldigd teruggevorderd worden.&#13;
De vraag wat geldt tussen partijen zal zich sinds de over­gang van de Pachtwet naar titel 7.5 BW ook in andersoorti­ge gevallen kunnen aandienen. Bijvoorbeeld een overeen­komst die als pachtovereenkomst is aangegaan, maar sedert 1 september 2007 als huurovereenkomst moet worden ge­kwalificeerd (zie Pk Hof Arnhem 15 februari 2011, Agr.r. 2011, nr 5629, Van de Camp/Hofmans ). In een dergelijke overeenkomst kunnen dwingendrechtelijke bepalingen uit de oude Pachtwet zijn opgenomen, die in het huurrecht geen &#13;
dwingend recht zijn. Uit deze uitspraak blijkt opnieuw dat de partijbedoeling een belangrijk element is in het overeen­komstenrecht.&#13;
E.H.M. Harbers</content><legacyfootnotes/><footnotes><footnote/></footnotes><auteurs>mrs. W.L. Valk, H.L. van der Beek en Th.C.M. Willem­se en de raden ing. L.L.M. de Lorijn en ir. H. Rogaar</auteurs><published>2011-06-01 00:00:00</published><modified>2011-06-01 00:00:00</modified><editiondate>2011-06-01</editiondate><htmlpath>https://denhollander.info/artikel/9301</htmlpath></article>
</articles></edition>
<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1993</searchword><id>5303</id><udhid>UDH:TvAR/5303</udhid><titel>Vos / Vos (TvAR 1993/4655)</titel><searchwords><searchword>TvAR 11/1993</searchword><searchword>TvAR 1993/4655</searchword><searchword>UDH:TvAR/5303</searchword></searchwords><attachments><attachment><name>1993_nr 11_Rechtspraak_4655.pdf</name><extention>pdf</extention><url>https://denhollander.info/download/5302/ci</url></attachment></attachments><inleiding>Pachtwet, art. 25, 39 &#13;
&#13;
In eerste aanleg tegen pachtverlenging op&#13;
grond van art. 39 Pw gevoerd verweer is in&#13;
hoger beroep niet prijsgegeven en moet dus in&#13;
het in hoger beroep te geven oordeel worden&#13;
betrokken.&#13;
Pachter gebruikt het gepachte al langere&#13;
tijd niet meer persoonlijk en hij handelt dusdoende&#13;
in strijd met art. 25 Pw. Mitsdien is&#13;
zijn bedrijfsvoering dus niet geweest zoals het&#13;
een goed pachter betaamt. Volgt afwijzing&#13;
van het verlengingsverzoek.</inleiding><content>In de zaak van:&#13;
Jakob Lammert Vos, wonende te Eerste&#13;
Exloërmond, gemeente Odoorn, appellant, tevens&#13;
voorwaardelijk incidenteel geïntimeerde,&#13;
procureur: mr. J.M.J. Huver,&#13;
tegen&#13;
Katharina Jakoba Vos, wonende te Nieuw&#13;
Amsterdam, geïntimeerde, tevens voorwaardelijk&#13;
incidenteel appellante, procureur: mr.&#13;
D. Knottenbelt.&#13;
Het geding in eerste aanleg De pachtkamer&#13;
van het kantongerecht te Emmen heeft op 4&#13;
februari 1992 en 2 juni 1992 tussen partijen&#13;
een beschikking gegeven; bij laatstgenoemde&#13;
beschikking is het verzoek van appellant in&#13;
het principaal hoger beroep -hierna ook te&#13;
noemen: de pachter - tot verlenging van de&#13;
tussen hem geïntimeerde in het principaal&#13;
hoger beroep - hierna ook te noemen: de&#13;
verpachtster - bestaande en behoudens&#13;
verlenging op 31 oktober 1993&#13;
eindigende pachtovereenkomst met betrekking&#13;
tot enkele percelen gras- en bouwland,&#13;
kadastraal bekend gemeente Odoorn, sectie D,&#13;
nrs. 7876, 7224 en 8060 ged., totaal groot&#13;
9.95.38 ha, afgewezen.&#13;
Deze beschikking is gegeven uit overweging&#13;
in hoofdzaak dat verpachtster de onderhavige&#13;
percelen aan haar zoon in gebruik wil&#13;
geven en dat er geen sprake van kan zijn dat&#13;
niet-verlenging van de pachtovereenkomst&#13;
zou leiden tot de aantasting van de grondslagen&#13;
van het maatschappelijk bestaan van de&#13;
pachter.&#13;
Het geding in hoger beroep&#13;
De pachter is bij op 1 juli 1992 ter griffie van&#13;
het hof ingekomen beroepschrift in hoger beroep&#13;
gekomen van voormelde beschikkingen&#13;
met verzoek die beschikkingen te vernietigen&#13;
en, opnieuw (lees:) beschikkende, de pachtovereenkomst&#13;
met ingang van 1 november&#13;
1993 te verlengen voor de tijd van zes jaren.&#13;
De verpachtster heeft bij op 28 juli 1992&#13;
ter griffie van het hof ingekomen verweerschrift&#13;
verweer gevoerd en voor het geval&#13;
ambtshalve aanvulling c.q. wijziging van de&#13;
rechtsgronden niet mogelijk is incidenteel hoger&#13;
beroep ingesteld, een en ander met verzoek&#13;
de beschikkingen, waarvan beroep, te&#13;
(lees:) bevestigen met dien verstande dat de&#13;
rechtsgronden ambtshalve dan wel bij incidenteel&#13;
hoger beroep worden aangevuld, althans&#13;
de bestreden beschikkingen te vernietigen&#13;
en opnieuw (lees:) beschikkende, het verlengingsverzoek&#13;
af te wijzen, zulks met wijziging&#13;
en/of aanvulling van de rechtsgronden.&#13;
Vervolgens heeft op 12 oktober 1992 in&#13;
raadkamer van het hof een mondelinge behandeling&#13;
van het hoger beroep plaats gehad,&#13;
waarbij aanwezig waren de pachter in persoon,&#13;
vergezeld van zijn echtgenote en bijgestaan&#13;
door mr. H. Stein, advocaat te Zwolle,&#13;
alsmede de verpachtster in persoon, vergezeld&#13;
van haar echtgenoot en haar zoon G.H. de&#13;
Wolde en bijgestaan door mr. R. van der Molen,&#13;
advocaat te Assen.&#13;
Van de zijde van partijen zijn daarbij inlichtingen&#13;
aan het hof verstrekt, waarna de&#13;
raadslieden (wat de raadsman van de verpachtster&#13;
betreft, mede aan de hand van pleitnotities)&#13;
de wederzijdse standpunten nader&#13;
hebben toegelicht.&#13;
De grieven&#13;
In het principaal hoger beroep is de volgende&#13;
grief aangevoerd: De pachtkamer van het kantongerecht&#13;
heeft bij de beroepen beschikkingen:&#13;
enerzijds ten onrechte geoordeeld dat&#13;
verlies van de ± 10 ha pachtland de maatschappelijke&#13;
bestaansgrondslag niet ernstig&#13;
aantast, anderzijds verzuimd te onderzoeken&#13;
of het eigen gebruik van die ± 10 ha voor mevrouw&#13;
De Wolde van overwegende betekenis&#13;
is, en daarom ten onrechte het verlengingsverzoek&#13;
afgewezen.&#13;
In het voorwaardelijk incidenteel hoger beroep&#13;
is de volgende grief aangevoerd:&#13;
Ten onrechte heeft de pachtkamer van het&#13;
kantongerecht het verlengingsverzoek niet afgewezen&#13;
op grond van het bepaalde in art. 39&#13;
van de Pachtwet, althans omdat de grondslag&#13;
van het maatschappelijk bestaan van de pachter&#13;
niet, althans niet ernstig wordt aangetast&#13;
vanwege het niet in persoonlijk gebruik nemen&#13;
van het gepachte, terwijl het persoonlijk&#13;
gebruik voor verpachtster c.q. haar echtgenoot&#13;
c.q. de zoon van overwegende betekenis is.&#13;
De ontvankelijkheid van het hoger beroep&#13;
Tegen de tussenbeschikking van 4 februari&#13;
1992 zijn geen (onvoorwaardelijke) grieven&#13;
gericht zodat partijen in hun hoger beroep,&#13;
voorzover gericht tegen die beschikking, niet&#13;
kunnen worden ontvangen.&#13;
De mondelinge behandeling Ter zitting is&#13;
niet of onvoldoende weersproken verklaard&#13;
(zakelijk weergegeven):&#13;
door de pachter.&#13;
dat hij 47 jaar is, gehuwd is en drie dochters&#13;
heeft van respectievelijk 19, 17 en 16 jaar; dat&#13;
zijn oudste dochter Engels studeert, maar momenteel&#13;
vanwege een langdurige ziekte in het&#13;
ziekenhuis verblijft, in verband waarmee haar&#13;
studiefinanciering is stopgezet; dat zijn beide&#13;
andere dochters het Atheneum volgen; dat hij&#13;
zelf vanwege arbeidsongeschiktheid sinds&#13;
september 1988 een AA W-uitkering ontvangt&#13;
van thans ongeveer f 450,- netto per maand;&#13;
dat hij inclusief aanvullende uitkeringen in totaal&#13;
ongeveer f 1000,- per maand ontvangt;&#13;
dat hij alleen de grond in geschil exploiteert,&#13;
welke grond op ongeveer 200 m van zijn bedrijfsgebouwen&#13;
ligt; dat die bedrijfsgebouwen&#13;
en de daarbij staande, door hem bewoonde,&#13;
woning zijn eigendom zijn; dat de bedrijfsgebouwen&#13;
bestaan uit een schuur voor de opslag&#13;
van aardappelen met een capaciteit van 600&#13;
ton, alsmede ruimte voor de opslag van zijn&#13;
machines en werktuigen; dat hij beschikt over&#13;
enkele messeneggen, een grondbak, een silovork,&#13;
twee landbouwwagens, een schotelmaaier&#13;
en een kunstmeststrooier; dat hij de&#13;
grond in geschil gebruikt voor de teelt van&#13;
bieten en aardappelen; dat hij met zijn zwager&#13;
Sterenborg een afspraak heeft gemaakt over&#13;
de gemeenschappelijke exploitatie van de&#13;
grond in geschil; dat hij zelf bepaalt wat er geteeld&#13;
wordt en genoemde zwager het voorhanden&#13;
zijnde werk doet, daarbij door hem&#13;
geholpen; dat hij voor de exploitatie van de litigieuze&#13;
grond 140 ton van zijn suikerquotum&#13;
(dat in totaal 346 ton groot is) beschikbaar&#13;
stelt en daarvoor uit de opbrengst van die exploitatie&#13;
een vast bedrag van f 8420,- per jaar&#13;
ontvangt; dat daarbij komt de opbrengst van&#13;
op een gedeelte van 0.50 ha geteelde consumptie-&#13;
aardappelen, waarvan hij het pootgoed&#13;
betaalt en die hij zelf met de hand rooit&#13;
en vervolgens verkoopt; dat de teelt van aardappelen&#13;
op de grond in geschil voor het overige&#13;
fabrieksaardappelen betreft en dat geheel&#13;
een zaak is van zijn zwager Sterenborg; dat&#13;
hij de resterende 206 ton van zijn suikerquotum&#13;
aan derden (ene Mulder en ene Oostveen)&#13;
uitleast;&#13;
door de verpachtster.&#13;
dat zij 51 jaar is, gehuwd is en een zoon van&#13;
25 jaar heeft, die de MAVO en de Middelbare&#13;
Agrarische School heeft gevolgd, alsmede een&#13;
dochter van 21 jaar, die de HEAO heeft gevolgd;&#13;
dat bedoelde zoon, haar man en een&#13;
broer van laatstgenoemde samen in maatschap&#13;
een landbouwbedrijf van ongeveer 86 ha exploiteren;&#13;
dat daarvan 54 ha eigendom van&#13;
haar man en diens broer is en de rest wordt&#13;
gepacht; dat tot die pachtgrond ook ongeveer&#13;
10 ha BBL-grond behoort, waarvan het gebruik&#13;
naar alle waarschijnlijkheid eind 1993&#13;
zal moeten worden beëindigd; dat ongeveer&#13;
66 ha wordt gebruikt als bouwland en ongeveer&#13;
20 ha als grasland; dat de grond in geschil&#13;
op een afstand van ongeveer 30&#13;
kilometer van voormeld bedrijf is gelegen; dat&#13;
aan vee aanwezig is: 30 stuks melkvee, 15&#13;
vaarzen en 15 kalveren; dat voor de stalling&#13;
hiervan een Hollandse stal aanwezig is met&#13;
ruimte voor 65 stuks vee; dat beschikt wordt&#13;
over een melkquotum van ongeveer 178 000&#13;
kg, waarvan ongeveer 28 000 kg wordt geleast;&#13;
dat haar man 60 jaar is en diens broer 58&#13;
jaar; dat het de bedoeling is dat de grond in&#13;
geschil door haar zoon in gebruik zal worden&#13;
genomen; dat het boekhoudoverzicht over het&#13;
jaar 1991/1992 nog niet gereed is, maar al wel&#13;
gezegd kan worden dat het bedrijfsresultaat in&#13;
dat jaar niet beter is geweest dan in&#13;
1990/1991.&#13;
Beoordeling van het hoger beroep De&#13;
verpachtster heeft zich in eerste aanleg verzet&#13;
tegen toewijzing van het verlengings-verzoek&#13;
van de pachter ook op grond van het bepaalde&#13;
in art. 39 van de Pachtwet. Nu zij dit verweer&#13;
in hoger beroep niet heeft prijsgegeven, maar -&#13;
integendeel - dat (blijkens haar incidenteel&#13;
hoger beroep) uitdrukkelijk heeft&#13;
gehandhaafd, dient het hof reeds daarom dat&#13;
verweer in haar oordeel te betrekken.&#13;
2. Uit het ten processe, met name ook ter&#13;
zitting van het hof, verhandelde volgt dat de&#13;
pachter de grond in geschil al gedurende langere&#13;
tijd niet meer persoonlijk gebruikt in de&#13;
zin zoals hij op grond van het bepaalde in art.&#13;
25 van de Pachtwet gehouden is te doen. In&#13;
dit verband heeft de verpachtster zich bij wij&#13;
ze van verweer tegen toewijzing van het&#13;
pachtverlengingsverzoek zowel in eerste aan&#13;
leg als in hoger beroep op de verplichte afwijzingsgrond&#13;
van art. 39 van de Pachtwet&#13;
beroepen.&#13;
3. De exploitatie van het gepachte ge&#13;
schiedt, ook volgens de eigen verklaring van&#13;
de pachter, zo niet uitsluitend dan toch voor&#13;
een groot gedeelte, voor rekening en risico&#13;
van een derde (zijn zwager) en deze neemt in&#13;
feite in belangrijke mate de op die exploitatie&#13;
betrekking hebbende beslissingen, althans&#13;
heeft mede-beslissingsbevoegdheid terzake.&#13;
De pachter ontvangt van hem een vaste ver&#13;
goeding van f 8420,- per jaar en geniet daar&#13;
naast de opbrengst van 0.50 ha door hem zelf&#13;
geoogste consumptie-aardappelen. Voor het&#13;
overige is de opbrengst geheel voor rekening&#13;
en risico van bedoelde zwager; dit betreft zo&#13;
wel de opbrengst van de fabrieksaardappelen&#13;
en de bieten als ook, naar uit het door de&#13;
pachter verklaarde moet worden afgeleid, de&#13;
opbrengst van andere teelten waarvan uit een&#13;
oogpunt van een goede vruchtwisseling regel&#13;
matig sprake moet zijn. Hoewel de pachter&#13;
over een suikerquotum van ruim 340 ton beschikt,&#13;
wordt dit niet door hem zelf aangewend&#13;
maar verhuurd, te weten 140 ton aan&#13;
zijn zwager en de rest aan enkele andere bietentelers.&#13;
De uitvoering van de diverse nood&#13;
zakelijke werkzaamheden geschiedt voorts&#13;
vrijwel geheel door zijn zwager; de pachter is&#13;
volgens zijn eigen verklaring daartoe in ver&#13;
band met zijn lichamelijke gesteldheid ook&#13;
niet of nauwelijks in staat. Van enige betaling&#13;
voor die werkzaamheden door de pachter aan&#13;
zijn zwager is niets gesteld noch anderszins&#13;
gebleken.&#13;
4. Ter zitting van het hof heeft de pachter&#13;
nog aangevoerd dat alleen hij bepaalt wat op&#13;
de grond in geschil wordt geteeld, maar uit&#13;
hetgeen hij overigens heeft verklaard volgt dat&#13;
dit in de praktijk niet zo is. Naar uit de ten&#13;
processe gebleken feiten en omstandigheden,&#13;
deze tezamen en in onderling verband beschouwd,&#13;
moet worden geconcludeerd, heeft&#13;
hij niet als enige en ook niet in hoofdzaak per&#13;
soonlijk de dagelijkse leiding van de exploitatie&#13;
van de litigieuze percelen, maar deelt hij&#13;
deze met meerbedoelde zwager. Zo al niet van&#13;
onderverpachting van een substantieel gedeelte&#13;
van die percelen moet worden gesproken, dan&#13;
is in elk geval sprake van deelteelt, hetgeen&#13;
de pachter trouwens ook zelf doet aangeven in&#13;
zijn boekhouding met de aanduiding:&#13;
'deelbouw'. Hierbij heeft de pachter de exploitatie&#13;
van het gepachte in strijd met art. 25,&#13;
lid 1, van de Pachtwet grotendeels uit handen&#13;
gegeven.&#13;
5. Het vorenoverwogene leidt tot de conclusie&#13;
dat gedurende de achterliggende pachtjaren&#13;
de bedrijfsvoering van de pachter niet is&#13;
geweest zoals het een goed pachter betaamt.&#13;
Dit brengt mede dat al op grond van het bepaalde&#13;
in art. 39 der Pachtwet zijn verlengingsverzoek&#13;
moet worden afgewezen.&#13;
6. Uit het vorenstaande volgt dat het principaal&#13;
hoger beroep buiten beschouwing kan&#13;
worden gelaten en derhalve geen bespreking&#13;
meer behoeft.&#13;
Het incidenteel hoger beroep is slechts&#13;
voorwaardelijk ingesteld en de betreffende&#13;
voorwaarde is niet vervuld. Ook de daarin&#13;
aangevoerde grief behoeft mitsdien geen bespreking.&#13;
Slotsom&#13;
Partijen moeten niet-ontvankelijk worden verklaard&#13;
in hun hoger beroep tegen de beschikking&#13;
van 4 februari 1992; de beschikking van&#13;
2 juni 1992 moet worden bevestigd met wijziging&#13;
van de gronden als vorenoverwogen.&#13;
Beslissing&#13;
Het hof, beschikkende in hoger beroep:&#13;
verklaart partijen niet-ontvankelijk in hun&#13;
hoger beroep, voorzover dat is gericht tegen&#13;
de door de pachtkamer van het kantongerecht&#13;
te Emmen tussen hen gegeven beschikking&#13;
van 4 februari 1992;&#13;
bevestigt de door die pachtkamer tussen&#13;
partijen gegeven beschikking van 2 juni 1992,&#13;
waarvan beroep, met wijziging van de gronden&#13;
als hiervoor is overwogen.</content><legacyfootnotes/><footnotes><footnote/></footnotes><auteurs/><published>1993-11-01 00:00:00</published><modified>1992-10-07 00:00:00</modified><editiondate>1993-11-01</editiondate><htmlpath>https://denhollander.info/artikel/5303</htmlpath></article>
</articles></edition>
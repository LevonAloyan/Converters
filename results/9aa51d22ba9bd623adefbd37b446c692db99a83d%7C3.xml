<edition><articles><article><jaar>1983</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1983</searchword><id>6435</id><udhid>UDH:TvAR/6435</udhid><titel>De voorgenomen technische herziening van de Wet Agrarisch Grondverkeer (WAG) en de bij deze wet in de landbouwkundige toetsing der Pachtwet (PW) aangebrachte wijzigingen</titel><searchwords><searchword>TvAR 2/1983</searchword><searchword>UDH:TvAR/6435</searchword></searchwords><attachments><attachment><name>1983_nr 2_Artikel_Rombach.pdf</name><extention>pdf</extention><url>https://denhollander.info/download/6217/ci</url></attachment></attachments><inleiding>Volgens het WPNR van 18-25 december 1982, blz. 775, heeft de Minister van Landbouw&#13;
en Visserij tijdens de begrotingsbehandeling in de Tweede Kamer meegedeeld&#13;
dat, nu de WAG voorlopig niet zal worden ingevoerd, een wijziging van deze wet&#13;
op een aantal technische punten wordt voorbereid.&#13;
Bij deze wetswijziging zullen zeker mede moeten worden betrokken de onvolkomenheden&#13;
waarop Houwing heeft gewezen in dit blad, 1981, blz. 427 t/m 452. Zoals&#13;
hij daar (speciaal blz. 427/8/9, 431/2 en 439) aangaf, was het uitgangspunt van de&#13;
wetgever dat de toetsingsbepalingen van de PW dezelfde moeten worden als die van&#13;
de WAG. Bij aanvaarding van dit uitgangspunt hadden de verschillen in elk geval&#13;
moeten zijn toegelicht, doch hiermee is het droevig gesteld, zie Houwing t.a.p. Afgezien&#13;
van hetgeen hij al heeft gesignaleerd trof ik nog enige verschillen tussen de nieuwe&#13;
toetsingsbepalingen van beide wetten aan, waarvan de reden mij uit geen toelichting&#13;
bleek en zonder toelichting duister is. Op deze verschillen, die uiteenlopen van&#13;
terminologische en andere futiliteiten tot m.i. wel degelijk belangrijke zaken, zou ik&#13;
daarom gaarne alsnog van regeringszijde een toelichting vernemen. Om zo weinig&#13;
mogelijk kostbare publicatieruimte in beslag te nemen onthoud ik me van gissingen&#13;
en commentaren, en beperk ik me tot het stellen van vragen.</inleiding><content>1. Waarom spreekt het nieuwe art. 5, lid 1 sub c slot, PW van 'streek', ofschoon&#13;
het overeenkomstige art. 8, lid 1 slot, WAG de term 'gebied' bezigt?&#13;
2.a. Waarom ontbreken in het nieuwe art. 5a, lid 1 sub b, PW de woorden 'of&#13;
aan door Ons aan te wijzen in het algemeen belang werkzame rechtspersonen' uit&#13;
het overeenkomstige art. 6, lid 2 sub b, WAG ? b. En waarom verwijst eerstgenoemd&#13;
art. in lid 2 niet naar art. 5h onder c PW, hoewel het parallelle art. 6 lid 3&#13;
WAG wel verwijst naar het overeenkomstige art. 9 sub c WAG?&#13;
3. Waarom spreekt art. 5b PW van 'het bepaalde bij of krachtens artikel 5' en&#13;
van 'privaatrechtelijke rechtspersoon', maar het overeenkomstige art. 12 WAG van&#13;
'het bepaalde in de artikelen 6, tweede lid, 7 en 37, eerste lid' - waardoor de WAG&#13;
wel verwijst naar art. 6, lid 2, maar de PW niet naar art. 5a (de overige verwijzingen&#13;
zijn wel terecht weggelaten, als zonder belang voor de PW) - en van 'rechtspersonen'&#13;
(zonder meer)?&#13;
4. Waarom ontbreekt sub d van art. 13 WAG in art. 5c PW, ofschoon - anders&#13;
dan voor de (ontwerp)-pachtovereenkomst onder c van art. 13 WAG - voor sub&#13;
d bij pacht evenzeer reden bestaat? 5.a. Waarom ontbreekt in art. 5h PW 'of ter uitoefening van een bij algemene&#13;
maatregel van bestuur aan te wijzen beroep' uit art.9 WAG (of wordt de veehandel,&#13;
waarvoor die woorden speciaal zijn toegevoegd, geacht uitsluitend te kopen maar&#13;
nooit te pachten)? b. En waarom spreekt art. 5h PW evenals art. 9 WAG van 'landbouwgrond',&#13;
hoewel 'landbouwgrond' in de art. 8, lid 2, sub b, c en d en lid 4, art.&#13;
12 en art. 17 WAG telkens door 'land' is vervangen in de overeenkomstige art. 5,&#13;
5b en 5g PW?&#13;
6. Waarom heeft art. 3 WAG, volgens hetwelk in wat ik ter bekorting 'bebouwde&#13;
kommen' wil noemen geen landbouwkundige toetsing door de grondkamer nodig is,&#13;
geen pendant in de nieuwe artikelen 5 e.v. PW, met het gevolg dat de grondkamer&#13;
hier bij vervreemding niet landbouwkundig behoeft te toetsen, maar dit wel moet&#13;
doen bij verpachting (voorzover boven de grens van art. 58 PW, maar dit komt ook&#13;
in 'bebouwde kommen' voor)?&#13;
7. Waarom kreeg de PW niet de vrijstellingen van art. 6, lid 2 sub e, i, j en k&#13;
WAG?&#13;
8. Waarom ontbreekt in de nieuwe artikelen 5 e.v. PW de regel van art. 8, lid 3,&#13;
WAG die de landbouwkundige toetsingseisen verlicht voor natuurterreinen, nu ook&#13;
het ter ontginning uitgeven van woeste grond pacht is (vgl. Houwing, Pachtwet, nr.&#13;
48; daarentegen is art. 7 WAG terecht niet in de PW overgenomen, omdat niet goed&#13;
denkbaar is dat een landgoed als geheel wordt verpacht)?&#13;
9. En waarom moest de volgens Houwing, Pachtwet, nr. 195, thans graag als ontsnappingsmogelijkheid&#13;
toegepaste regel van art. 5, lid 1 sub e, PW, dat de grondkamer&#13;
de pachtovereenkomst niet goedkeurt indien door deze overeenkomst algemene&#13;
belangen van de landbouw zouden worden geschaad, la mort sans phrases ster&#13;
ven? Het nieuwe hardheidsartikel 5i PW kan alleen door de Minister maar niet door&#13;
de grondkamer worden toegepast, en bestrijkt ook materieel een veel kleiner gebied&#13;
dan de algemene belangen van de landbouw, zodat het die ontsnappingsmogelijk&#13;
heid praktisch tenietdoet.&#13;
Zolang de gevraagde toelichting niet door de regering is gegeven kan ik in de gesignaleerde&#13;
verschillen slechts slordigheden zien.</content><legacyfootnotes/><footnotes><footnote/></footnotes><auteurs>Mr J. Rombach</auteurs><published>1983-02-01 00:00:00</published><modified>1983-02-01 00:00:00</modified><editiondate>1983-02-01</editiondate><htmlpath>https://denhollander.info/artikel/6435</htmlpath></article>
</articles></edition>
<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1999</searchword><id>5702</id><udhid>UDH:TvAR/5702</udhid><titel>Enige voorstellen voor een adequate schadevergoedingsregeling voor de varkenshouderij</titel><searchwords><searchword>TvAR 5/1999</searchword><searchword>UDH:TvAR/5702</searchword></searchwords><attachments><attachment><name>1999_nr 5_Artikel_Commijs.pdf</name><extention>pdf</extention><url>https://denhollander.info/download/5634/ci</url></attachment></attachments><inleiding>Inleiding&#13;
De Arrondissementsrechtbank te Den Haag heeft bij (tussen-)vonnis van 23 december&#13;
19981 een aantal duidelijke overwegingen gewijd aan de in deWet herstructurering varkenshouderij&#13;
(Whv) opgenomen verplichte korting op varkensrechten. De Rechtbank&#13;
heeft op niet mis te verstane wijze duidelijk gemaakt dat de kortingsregeling in strijd&#13;
is met hier te lande geldende rechtsregels. Een van de kernoverwegingen luidt als volgt:&#13;
16. Het voorgaande betekent dat de Whv voor zover betrekking hebbend op het systeem&#13;
van varkens- en fokzeugenrechten buiten toepassing dient te worden gelaten totdat zal zijn&#13;
voorzien in een adequate schadevergoedingsregeling voor de eigenaren van de mestproductierechten.&#13;
Dit artikel beoogt de vraag aan de orde te stellen wat een “adequate” schadevergoedingsregeling&#13;
voor de varkenshouderij is, als bedoeld in het vonnis van de arrondissementsrechtbank&#13;
te Den Haag van 23 december 1998.&#13;
Van belang is dan eerst vast te stellen wat de grondslag voor een dergelijke schadevergoeding&#13;
is. De rechtbank heeft zelf art. 1 van het Eerste Protocol behorend bij het&#13;
Europees Verdrag tot bescherming van de rechten van de mens (hierna te noemen:&#13;
EVRM) genoemd. Wij zijn van mening dat dit inderdaad de meest voor de hand liggende&#13;
bepaling is waarop een schadevergoedingsverplichting kan worden gebaseerd.&#13;
In het navolgende zal eerst het voornoemde vonnis van de Rechtbank te Den Haag&#13;
worden besproken, waarna de grondslag van de schadevergoedingsregeling aan de&#13;
orde komt. Ten slotte wordt aandacht besteed aan de omvang van de schadevergoedingsverplichting&#13;
en de aard van de te vergoeden schade.&#13;
Wij realiseren ons dat de regelgeving en rechtspraak in het kader van de Whv zeer&#13;
sterk in beweging is. Dit artikel beschrijft de stand van zaken in begin april 1999.&#13;
Uiteraard kunnen latere ontwikkelingen, waaronder wetgeving in de vorm van de&#13;
door de minister van Landbouw, Natuurbeheer en Visserij aangekondigde noodwet,&#13;
een ander licht werpen op de besproken problematiek. Met dit artikel beogen wij echter&#13;
een hoofdlijn aan te geven van een te treffen adequate schadevergoedingsregeling.</inleiding><content>Vonnis Rechtbank Den Haag d.d. 23 december 1998&#13;
Eisers in de onderhavige procedure waren de Nederlandse Vakbond van Varkenshouders,&#13;
een zestal varkenshouders en een in Duitsland gevestigde varkenshouderij. Zij hadden twee vorderingen tegen de Staat ingesteld: enerzijds een vordering tot onverbindend&#13;
verklaring van de Whv – althans buiten werking stelling daarvan – wegens&#13;
strijdigheid met hogere regelgeving, en anderzijds een verklaring voor recht dat de&#13;
Staat zich schuldig maakt aan onrechtmatige daad en dientengevolge aansprakelijk is&#13;
voor de door eisers geleden en te lijden schaden, nader op te maken bij staat. Ten aanzien&#13;
van de eerstgenoemde vordering werd subsidiair gevorderd de buiten toepassing&#13;
lating van de hoofdstukken II t/m V van de Whv, totdat zal zijn voorzien in een volledige,&#13;
althans adequate schadevergoedingsregeling en nog meer subsidiair dat de wet,&#13;
althans de genoemde hoofdstukken, buiten toepassing moet worden gelaten voor&#13;
gevallen als die van eisers.&#13;
Met betrekking tot voornoemde vorderingen constateert de rechtbank allereerst&#13;
dat eisers zich (alleen) verzetten tegen het systeem van varkens- en fokzeugenrechten,&#13;
in het bijzonder tegen het verloren gaan van latente mestproductierechten en de&#13;
opgelegde korting van eerst 10% en later nog eens maximaal 15% op de varkens- en&#13;
fokzeugenrechten ofwel op de te houden varkensstapel.&#13;
Vervolgens verwerpt de rechtbank de stelling van eisers dat de Whv onverbindend&#13;
zou zijn wegens strijd met art. 14 leden 1 en 3Grondwet (onteigening)2 en wegens strijd&#13;
met de algemene rechtsbeginselen. De rechtbank motiveert dit met het feit dat art. 120&#13;
Grondwet3 zich verzet tegen toetsing van een wet in formele zin aan de Grondwet.&#13;
De rechtbank is voorts van oordeel dat voor toetsing van een formele wet aan fundamentele&#13;
rechtsbeginselen geen plaats is. De rechtbank is van oordeel dat de uitzondering&#13;
als geformuleerd in HR 19 februari 1993 (NJ 1994, 704, Aruba/Lopeks) zich&#13;
in casu niet voordoet.&#13;
Vervolgens komt aan de orde de toetsing van de wet aan het Europees recht, in het&#13;
bijzonder Verordening (EEG) nr. 2759/75. Ten behoeve van een gemeenschappelijk&#13;
landbouwbeleid in de sector varkensvlees kent deze verordening de mogelijkheid tot&#13;
het nemen van maatregelen die bijdragen tot verbetering van de agrarische productie,&#13;
de verwerking en de commercialisatie van varkensvlees. Het doel van deze verordening&#13;
is stabilisering van de markt en verzekering van een redelijke levensstandaard&#13;
voor de landbouwbevolking. Art. 17 van die verordening verbiedt de toepassing van&#13;
enige kwantitatieve beperking of maatregel van gelijke werking. De verordening kent&#13;
geen maatregelen om de productie van varkensvlees te beperken. De rechtbank overweegt&#13;
dat het systeem van varkensrechten, met maximering van het aantal te houden&#13;
varkens, is aan te merken als een productiebeperking door middel van een ingreep op&#13;
de markt waarin Verordening 2759/75 zelf niet voorziet. Daarom wijkt het systeem af&#13;
van de marktordening en maakt het daarop een inbreuk. Dit is naar het oordeel van&#13;
de rechtbank slechts gerechtvaardigd indien dit systeem een andere strekking heeft&#13;
dan de EG-verordening en bovendien de maatregelen noodzakelijk, geschikt en proportioneel&#13;
zijn. Omdat de Whv doelstellingen op het vlak van het milieu dient, in het bijzonder bescherming tegen milieuschade door mestoverschotten, heeft de wet in&#13;
ieder geval een ander doel dan de bovengenoemde EG-verordening. In zoverre zou&#13;
de Whv niet in strijd zijn met het EG-recht. Omdat voorts een harmoniserende EGregeling&#13;
op het gebied van het milieu met betrekking tot beperking van mestoverschotten&#13;
ontbreekt, en bovendien het systeem van varkensrechten en maximering&#13;
daarvan volgens de rechtbank niet discriminatoir is, komt de rechtbank dan toe aan&#13;
de toetsing of het systeem van de Whv gerechtvaardigd is doordat het noodzakelijk,&#13;
geschikt en proportioneel is ter bereiking van het beoogde milieudoel.&#13;
Ten aanzien van dit aspect heeft de Staat gesteld dat er geen andere reële maatregelen&#13;
kunnen worden genomen om tot voldoende mestreductie bij de varkenssector te komen.&#13;
Eisers hebben aangevoerd dat de varkenshouders op de door hen reeds ingeslagen&#13;
weg veel meer van het varkensmestoverschot kwijtraken dan de wetgever bij tot stand&#13;
brengen van de Whv heeft verondersteld. Bij de vaststelling van de kortingspercentages&#13;
in de Whv is de wetgever uitgegaan van cijfers afkomstig uit de Integrale Notitie&#13;
Mest- en Ammoniakbeleid van oktober 1995. Eisers hebben onderbouwd aangevoerd&#13;
dat die cijfers reeds ten tijde van het tot stand komen van de Whv niet meer klopten.&#13;
Eisers stellen dat ook zonder de maatregelen uit de Whv al een substantieel deel van&#13;
de benodigde mestreductie van 14.000.000 kilo fosfaat verwezenlijkt is en/of wordt.&#13;
Omdat de Staat de door eisers bij pleidooi overgelegde cijfers niet heeft weersproken,&#13;
heeft de rechtbank voornoemd vonnis van 23 december 1998 gewezen, waarbij de&#13;
Staat in de gelegenheid wordt gesteld zich nader over die cijfers uit te laten. Daarbij&#13;
heeft de rechtbank reeds nu aangegeven dat, als niet komt vast te staan dat het&#13;
systeem van de Whv proportioneel is om de varkensmestoverschotten tegen te gaan,&#13;
dit zal leiden tot het oordeel dat de Whv in strijd komt met de Europese marktordening.&#13;
De rechtbank overweegt dat de Whv in dat geval onverbindend verklaard zal&#13;
worden voor zover deze wet het systeem van varkens- en fokzeugenrechten regelt.&#13;
Artikel 1 van het Eerste Protocol bij het EVRM&#13;
Hoewel de rechtbank het hierbij had kunnen laten, volgen dan nog ten overvloede de&#13;
rechtsoverwegingen 14 tot en met 16 met betrekking tot de gestelde schending van&#13;
het Eerste Protocol behorend bij het EVRM.&#13;
Samengevat bepaalt dit artikel dat iedere persoon in beginsel recht heeft op ongestoord&#13;
genot van zijn of haar eigendom. Ontneming (of beperking) kan geschieden in&#13;
het algemeen belang. Uit het artikel vloeit voort dat de overheid in beginsel gehouden&#13;
is de schade aan eigendom te vergoeden die uit rechtmatig overheidshandelen voortvloeit.&#13;
De eerste overweging van de rechtbank is dat wanneer de fundamentele rechten&#13;
van het Protocol niet door de maatregelen van de Whv zelf worden geschonden, maar&#13;
door het feit dat tegenover die maatregelen geen schadevergoeding staat, het EGrecht&#13;
niet met zich brengt dat de Whv onverbindend is, maar slechts dat de Staat bij&#13;
toepassing van die wet gehouden is schadevergoeding toe te kennen.&#13;
Dan gaat de rechtbank in op de vraag of varkens- en fokzeugenrechten/mestproductierechten&#13;
een vermogensbestanddeel zijn. Art. 1 Eerste Protocol EVRM bepaalt&#13;
namelijk dat vermogensbestanddelen onder het begrip ‘eigendom’ vallen.&#13;
De rechtbank oordeelt vervolgens dat de beschikbare niet-gebonden mestproductierechten&#13;
(met eventuele latente ruimte) vermogensbestanddelen zijn, omdat die volgens de rechtbank aan andere landbouwbedrijven kunnen worden overgedragen en&#13;
zij een waarde hebben in het economisch verkeer. Dat zal – in beperkte mate – ook&#13;
het geval zijn na de omzetting van de mestproductierechten in varkens- en fokzeugenrechten,&#13;
zodat ook deze rechten vermogensbestanddelen zijn. Voorts noemt de&#13;
rechtbank de omstandigheid dat de mestproductierechten, en daarop aansluitend ook&#13;
de varkens- en fokzeugenrechten, als bedrijfsmiddelen fiscaal worden belast. Volgens&#13;
de rechtbank doet de omstandigheid dat het gaat om tijdelijke rechten niet af aan de&#13;
aard van het vermogensbestanddeel: wel beïnvloedt die tijdelijkheid eventueel de&#13;
waarde. Kortom: de mestproductierechten en de varkens- en fokzeugenrechten zijn&#13;
eigendom van de varkenshouders in de zin van art. 1 Eerste Protocol EVRM.&#13;
De rechtbank merkt het vervallen van de latente mestproductierechten en het korten&#13;
van 10% en later (maximaal) 15% aan als ontnemen van eigendom als bedoeld in&#13;
art. 1 van het Eerste Protocol. Weliswaar is een dergelijke ontneming in het algemeen&#13;
belang mogelijk, doch om te voldoen aan de algemene beginselen van internationaal&#13;
recht dienen de maatregelen proportioneel te zijn in verhouding tot het te beschermen&#13;
belang. Dat betekent dat sprake moet zijn van een fair balance tussen de algemene&#13;
belangen en de belangen van de betrokken eigenaren.&#13;
Onder verwijzing naar EHRM 9 december 1994 (Holy Monasteries tegen Griekenland)&#13;
4 trekt de rechtbank de conclusie dat slechts ingeval er sprake is van buitengewone&#13;
omstandigheden, het toelaatbaar is dat schadevergoeding geheel ontbreekt bij&#13;
ontneming van eigendom. Door het EHRM zijn volgens de rechtbank geen eerdere&#13;
uitspraken gedaan waarbij van buitengewone omstandigheden sprake was. De door&#13;
de wetgever genoemde “buitengewone omstandigheden”, te weten dat de sector er&#13;
niet op mocht vertrouwen dat de mestproductierechten tot in lengte van jaren zouden&#13;
blijven bestaan, dat in de Integrale Notitie Mest- en Ammoniakbeleid 1995 uitdrukkelijk&#13;
is onderkend dat op grond van de mestproblematiek nog van alles zou moeten&#13;
worden gedaan en dat juist de varkenssector als geheel bijdraagt aan een toekomstig&#13;
landelijk mestoverschot, worden door de rechtbank afgewezen. Die aspecten vormen&#13;
immers slechts een herhaling van de noodzaak van de maatregelen, maar geven geen&#13;
antwoord op de vraag of er schade vergoed moet worden bij het nemen van de maatregelen.&#13;
Belangrijke overweging van de rechtbank is voorts dat het Besluit Hardheidsgevallen&#13;
– en de daarna aangekondigde wijzigingen op dat Besluit – aan de plicht enige&#13;
schade te vergoeden niet afdoet. Dit beperkt (in een aantal gevallen) slechts de&#13;
omvang van schade, maar biedt geen vergoeding voor door het met de Whv in te voeren&#13;
systeem te lijden schaden.&#13;
Dit alles leidt de rechtbank tot de slotsom dat ook als de Whv op zich niet in strijd&#13;
komt met het EG-recht, het systeem van varkens- en fokzeugenrechten buiten toepassing&#13;
moet worden gelaten totdat zal zijn voorzien in een adequate schadevergoedingsregeling&#13;
voor de eigenaren van de mestproductierechten.&#13;
Kortgedingvonnis 23 februari 1999&#13;
Gelet hierop is het niet verwonderlijk dat dezelfde eisers in februari 1999 (lopende de&#13;
bodemprocedure) een kort geding bij de President van de Arrondissementsrechtbank te Den Haag hebben aangespannen tegen de Staat, waarin (onder meer) werd gevorderd&#13;
de hoofdstukken II tot en met V van de Whv buiten toepassing te laten, althans&#13;
totdat zal zijn voorzien in een volledige, althans adequate, schadevergoedingsregeling.&#13;
Dit was met name van belang omdat de Staat tegen het voren besproken tussenvonnis&#13;
van de rechtbank hoger beroep heeft ingesteld en (indien dit ongunstig voor de Staat&#13;
uitvalt) waarschijnlijk cassatie zal instellen. Gedurende die tijd geldt de Whv gewoon&#13;
en de Staat heeft ter zitting ook bevestigd dat de wet onverkort en volledig zal worden&#13;
uitgevoerd.&#13;
De President van de Arrondissementsrechtbank te Den Haag heeft bij kortgedingvonnis&#13;
van 23 februari 19995 de vordering – zij het gedeeltelijk – toegewezen omdat&#13;
de rechtbank in voornoemd vonnis van 23 december 1998 nog niet heeft geoordeeld&#13;
over hoofdstuk V van de Whv. De hoofdstukken II tot en met IV van de Whv worden&#13;
buiten toepassing gelaten, totdat hetzij in de bodemprocedure is beslist dat de&#13;
Whv niet in strijd is met art. 1 Eerste Protocol EVRM, hetzij is voorzien in een adequate&#13;
schadevergoedingsregeling. Overigens is in het kortgedingvonnis bepaald dat&#13;
de Whv uitsluitend ten aanzien van de leden van de Nederlandse Vakbond voor Varkenshouders&#13;
en ten aanzien van de individuele eisers in het kort geding buiten toepassing&#13;
moet worden gelaten. Terzijde merken wij op dat de minister van Landbouw,&#13;
Natuurbeheer en Visserij naar aanleiding van het kortgedingvonnis maatregelen heeft&#13;
genomen die voor alle varkenshouders gelden. Daarnaast is een wetsvoorstel aangekondigd&#13;
dat moet voorzien in de ontstane lacune.&#13;
Grondslag schadevergoedingsverplichting&#13;
Waarop zou de verplichting voor de Staat om de door de kortingen op mestproductierechten/&#13;
varkensrechten ontstane schade te voldoen, kunnen worden gebaseerd?&#13;
Tijdens de behandeling van de Whv in de beide kamers van de Staten-Generaal is&#13;
er door velen op gewezen dat het voorstel voor de herstructureringswet in strijd is&#13;
met grondrechten, neergelegd in de Grondwet en het EVRM. Eerder noemden De&#13;
Haan, Snijders en Bruil6 het voorstel voor de Whv onrechtmatig omdat het in strijd is&#13;
met art. 14 Grondwet. Zij meenden dat het ontnemen van een deel van de varkensrechten&#13;
in wezen een onteigening is die alleen in het algemeen belang kan geschieden&#13;
en tegen vooraf verzekerde schadeloosstelling. Thans is de Whv een wet in formele&#13;
zin. Het baseren van de schadevergoedingsverplichting op art. 14 Grondwet is dan&#13;
ook niet mogelijk omdat de schade is veroorzaakt door een wet in formele zin en een&#13;
dergelijke wet niet getoetst kan worden aan de Grondwet. Voorts noemden zij in het&#13;
kader van het voorstel van de Whv het beginsel van égalité devant les charges&#13;
publiques. Dit beginsel ligt ten grondslag aan art. 3:4 lid 2 Awb, dat luidt: “de voor&#13;
één of meer belanghebbenden nadelige gevolgen van een besluit mogen niet onevenredig&#13;
zijn in verhouding tot de met het besluit te dienen doelen”. Het artikel is een&#13;
kapstok voor de verplichting van bestuursorganen tot compensatie van onevenredige&#13;
schade als gevolg van hun op de behartiging van het openbaar belang gerichte rechtmatige&#13;
bestuursoptreden. Gelet op de nogal algemene formulering van dit artikel en&#13;
(wederom) de omstandigheid dat het hier niet gaat om schade toebrengende besluiten of ministeriële regelgeving, maar om een schade toebrengende wet in formele zin,&#13;
biedt ook dit artikel niet direct soulaas. De toetsingsinstrumenten in het Nederlandse&#13;
rechtstelsel schieten tekort, zodat een toetsing aan het internationale recht dient&#13;
plaats te vinden.&#13;
Art. 1 Eerste Protocol EVRM lijkt de meest voor de hand liggende grondslag te&#13;
bieden voor de aanspraak op en formulering van een schadevergoedingsregeling. Dit&#13;
artikel luidt als volgt:&#13;
iedere natuurlijke of rechtspersoon heeft recht op het ongestoord genot van zijn eigendom.&#13;
Aan niemand zal zijn eigendom worden ontnomen, behalve in het algemeen belang en onder&#13;
de voorwaarden voorzien in de wet en in de algemene beginselen van internationaal recht.&#13;
De voorafgaande bepalingen tasten echter op geen enkele wijze het recht aan, dat een staat&#13;
heeft om die wetten toe te passen, die hij noodzakelijk oordeelt om het gebruik van eigendom&#13;
te regelen in overeenstemming met het algemeen belang of onder betaling van belastingen&#13;
of andere heffingen of boeten te verzekeren.&#13;
Het Witte Paard-arrest&#13;
De Nederlandse rechter heeft al eerder een wet in formele zin getoetst aan art. 1 Eerste&#13;
Protocol en te licht bevonden. Wij doelen daarmee op het arrest van de Hoge&#13;
Raad van 30 november 1994.7 Het ging in die zaak om art. 42 lid 2 Onteigeningswet,&#13;
ingevolge welke bepaling huurders van niet-bedrijfsruimte bij beëindiging van hun&#13;
huurovereenkomst door onteigening slechts aanspraak konden maken op een schadeloosstelling&#13;
gelijk aan tweemaal de jaarhuur. De Hoge Raad leidt uit het James-arrest8&#13;
af dat ontneming van eigendom als bedoeld in art. 1 Eerste Protocol EVRM zonder&#13;
betaling van een bedrag dat in een redelijke verhouding staat tot de waarde van die&#13;
eigendom, aantasting van het eigendomsrecht oplevert, die in de regel in strijd is met&#13;
art. 1 Eerste Protocol. Wel kunnen in het algemeen belang nagestreefde geoorloofde&#13;
doeleinden lagere vergoedingen rechtvaardigen.&#13;
Dit betekent dat aan art. 1 niet zonder meer een aanspraak op volledige schadeloosstelling&#13;
in verband met ontneming van de eigendom is te ontlenen. Het EHRM&#13;
overweegt zelfs uitdrukkelijk: “Article 1 does not, however, guarantee right to full&#13;
compensation in all circumstances”. In het Witte Paard-arrest analyseert de Hoge&#13;
Raad vervolgens de wetsgeschiedenis van art. 42 Onteigeningswet. Daarbij concludeert&#13;
de Raad dat de wetgever aan huurders van bedrijfsruimte wel volledige schadeloosstelling&#13;
heeft toegekend vanuit de opvatting dat de ook hier aanvankelijk geldende&#13;
beperking tot een bedrag gelijk aan tweemaal de jaarhuur tot onbillijkheid zou leiden.&#13;
Uit niets blijkt, aldus de Hoge Raad, dat aan het niet betrekken van huurders van&#13;
niet-bedrijfsruimte in die volledige schadeloosstelling iets meer of anders ten grondslag&#13;
zou hebben gelegen dan de opvatting dat de wettelijke beperking van de schadeloosstelling&#13;
bij deze groep niet tot onaanvaardbare onbillijkheden zou leiden. Een en&#13;
ander leidt tot de beslissing van de Hoge Raad dat art. 42 lid 1 Onteigeningswet (met&#13;
een volledige schadeloosstelling) ook toegepast moet worden op huurders van nietbedrijfsruimte,&#13;
althans voor zover toepassing van lid 2 tot een onbillijke uitkomst&#13;
zou leiden. Vermogensbestanddeel ontnemen&#13;
In de noot bij het Witte Paard-arrest van prof. Drupsteen wordt al gerefereerd aan de&#13;
vraag wat dit betekent voor de intrekking van vergunningen. Ook die kunnen immers&#13;
als vermogensbestanddeel worden beschouwd. Volgens de opvatting van het Europese&#13;
Hof voor de rechten van de mens (hierna ook te noemen: EHRM) wordt het&#13;
begrip ‘eigendom’ in ruime zin opgevat. Daaronder vallen bijvoorbeeld ook een&#13;
drankvergunning, een exploitatievergunning, goodwill van een bedrijf en een vordering&#13;
uit onrechtmatige daad. Is een varkensrecht een vermogensbestanddeel en de&#13;
korting daarop ontneming van eigendom in de zin van art. 1 Eerste Protocol? Die&#13;
vraag is reeds door de Haagse rechtbank beantwoord. Daar sluiten wij graag op aan.&#13;
Het gaat om een korting van het aantal varkensrechten. De overheid neemt dus een&#13;
deel van een recht af. Wij verwijzen in dit verband naar de praktijk waarbij bij onteigening&#13;
ook een schadeloosstelling wordt toegekend voor met onroerende zaken&#13;
(grond en gebouwen) samenhangende vermogensrechten zoals goodwill of het melkquotum.&#13;
9&#13;
Proportionaliteit&#13;
Dan komt de vraag aan de orde of de ontstane schade vergoed moet worden. Bij de&#13;
beoordeling van die vraag is op grond van art. 1 Eerste Protocol uitgangspunt de&#13;
door dit artikel gestelde eis van proportionaliteit tussen de ingreep en het daarmee&#13;
gediende algemeen belang. Met andere woorden: het kan noodzakelijk zijn schade te&#13;
vergoeden teneinde een evenredige verhouding te bewerkstelligen tussen de aantasting&#13;
van het individuele belang en het te dienen algemeen belang.&#13;
De Hoge Raad heeft in het Witte Paard-arrest aanknoping gezocht bij de wetsgeschiedenis&#13;
van art. 42 Onteigeningswet en geoordeeld dat er geen bijzondere omstandigheden&#13;
waren om een verschil in behandeling van huurders van bedrijfsruimte en&#13;
van niet-bedrijfsruimte te rechtvaardigen. Dit betekent dat ook de huurders van nietbedrijfsruimte&#13;
aanspraak hebben op dezelfde (volledige) schadevergoeding. Belangrijk&#13;
is dat het EHRM, voor zover ons bekend, nog nimmer heeft geoordeeld dat ingeval&#13;
van ontneming van eigendom bijzondere omstandigheden aanwezig waren die een&#13;
lagere vergoeding rechtvaardigden. Voorshands lijkt de conclusie dan ook gerechtvaardigd&#13;
dat art. 1 Eerste Protocol een aanspraak op schadevergoeding impliceert, die&#13;
ingeval van ontneming van eigendom in redelijke verhouding moet staan tot de waarde&#13;
van de betreffende zaak.&#13;
Als vaststaat dat op de overheid een verplichting tot schadevergoeding rust, moet&#13;
worden vastgesteld welk bedrag als schadevergoeding dient te worden toegekend.&#13;
Met andere woorden: wat is de omvang van de schadevergoedingsverplichting? Alvorens&#13;
op die vraag in te gaan is het noodzakelijk een korte schets te geven van de regeling&#13;
die de schade toebrengt. De kortingsregelingen van de Whv&#13;
In dit artikel, waarin de hoofdlijn van de omvang van de schadevergoedingsverplichting&#13;
centraal staat, wordt volstaan met de globale weergave van de kortingsregelingen&#13;
in de Whv. Wij zijn ons ervan bewust dat in de Whv tal van uitzonderingen op kortingen&#13;
en detailleringen op kortingen zijn opgenomen. Hoofdregel is evenwel dat per&#13;
1 september 1998 de op grond van de Meststoffenwet op een varkenshouderijbedrijf&#13;
rustende mestproductierechten niet langer bepalend zijn voor het aantal te houden&#13;
varkens. De mestproductierechten zijn met ingang van 1 september 1998 omgezet in&#13;
varkensrechten. Bij de vaststelling van het varkensrecht is het aantal varkens dat in&#13;
een bepaald referentiejaar (1995 of 1996) daadwerkelijk gehouden werd, bepalend.&#13;
Op dat aantal varkens wordt 10% gekort.&#13;
Een varkenshouder die in 1996 derhalve daadwerkelijk 1000 varkens heeft gehouden,&#13;
krijgt een varkensrecht ter hoogte van 1000 vleesvarkens minus een korting van&#13;
10%, zijnde 100 varkens. Zijn uiteindelijke varkensrecht bedraagt derhalve 900 varkensrechten.&#13;
Door het daadwerkelijk aantal varkens als uitgangspunt te hanteren bij&#13;
de vaststelling van de varkensrechten, wordt de zogenaamde latente ruimte op grond&#13;
van het op het bedrijf aanwezige mestproductierecht niet omgezet naar varkensrechten.&#13;
Op veel bedrijven is er immers een (aanzienlijk) verschil tussen het aantal varkens&#13;
dat op basis van het op het bedrijf rustende mestproductierecht mocht worden&#13;
gehouden en het aantal varkens dat daadwerkelijk in 1996 (of 1995) is gehouden. Het&#13;
recht om die varkens te mogen houden, is met de inwerkingtreding van de Whv vervallen.&#13;
De Whv voorziet in art. 31 in een verdere korting op het varkensrecht met maximaal&#13;
15% op 1 januari 2000. De Whv bevat voorts een (gedetailleerde) regeling terzake&#13;
van de overdracht van varkenshouderijen en de overdracht van varkensrechten.&#13;
Zowel bij de overdracht van een geheel bedrijf als bij overdracht (of verplaatsing) van&#13;
varkensrechten worden de overgedragen varkensrechten (meestal) afgeroomd met een&#13;
aanzienlijk percentage (de omvang van het afromingspercentage is afhankelijk van het&#13;
jaar waarin de overdracht geschiedt en de aard van het bedrijf).&#13;
Zoals in het voorgaande aan de orde is gekomen, heeft de Rechtbank te Den Haag&#13;
bepaald dat voornoemde korting een ontneming van eigendom is waar een schadevergoeding&#13;
tegenover dient te staan. Met andere woorden: de overheid mag niet ‘onteigenen’&#13;
zonder vooraf verzekerde schadeloosstelling.&#13;
Omvang schadevergoedingsverplichting&#13;
Ten aanzien van de begroting van die schadeloosstelling kan naar ons oordeel aansluiting&#13;
worden gezocht bij de Onteigeningswet en de daarop gebaseerde jurisprudentie.&#13;
Dit betekent dat voor vergoeding alle schade in aanmerking komt die het direct en&#13;
noodzakelijk gevolg is van de aantasting van het eigendomsrecht. Onder die aantasting&#13;
is te begrijpen:&#13;
1. het verloren gaan van latente mestproductierechten/varkensrechten;&#13;
2. de opgelegde kortingen van 10% en later maximaal 15%.&#13;
Voorts is daaronder in een beperkt aantal uitzonderingsgevallen te begrijpen de toe te&#13;
passen korting ingeval van overdracht van het bedrijf/de varkensrechten. Met betrekking tot deze laatste korting denken wij dat slechts in geval van gedwongen overdracht&#13;
van vergoeding van schade sprake kan zijn. Bij vrijwillige overdracht lijkt het&#13;
op grond van de huidige 25%-kortingsregeling in de Wet verplaatsing mestproductie&#13;
voor de hand te liggen dat hier geen sprake is van vergoeding van de (onvrijwillige)&#13;
ontneming van eigendom.&#13;
De hoofdregels voor schadevergoeding bij onteigening zijn neergelegd in de art. 39&#13;
t/m 50 (en de art. 91 t/m 95a en 152) Onteigeningswet. Over deze materie bestaat veel&#13;
rechtspraak en literatuur. Verwezen zij in dit verband bijvoorbeeld naar het losbladige&#13;
handboek Bestuursrechtelijke Schadevergoeding van Lubach/Van Male/Van Ravels/&#13;
Van Wijmen en de losbladige Onteigening/Eigendomsbeperking/Kostenverhaal (Kluwer).&#13;
Om de omvang van de schade die het gevolg is van het ingrijpen door de overheid&#13;
te bepalen, dient een vergelijking te worden gemaakt: een vergelijking tussen de positie&#13;
van de benadeelde die in werkelijkheid is ontstaan en diens positie die er zou zijn&#13;
geweest indien de gebeurtenis waarop de aansprakelijkheid berust niet zou hebben&#13;
plaatsgevonden. Met andere woorden: het bedrijf van de betrokken varkenshouder&#13;
dient vergeleken te worden met de situatie zoals die na de onteigening (van de varkensrechten)&#13;
is ontstaan en de situatie waarin de onteigening (van de varkensrechten)&#13;
wordt weggedacht. Op die wijze kan worden bepaald wat als schadeloosstelling aan&#13;
de onteigende moet worden toegekend.&#13;
Daarbij dient naar onze mening uitgegaan te worden van het beginsel van volledige&#13;
schadevergoeding. Dit uitgangspunt (art. 40 Onteigeningswet) betekent dat de onteigende&#13;
zowel wat zijn vermogens- als zijn inkomenspositie betreft voor en na de onteigening&#13;
in een gelijkwaardige positie moet verkeren. De in de art. 6:100 en 6:101 BW&#13;
beschreven regels van voordeelsverrekening en toerekening van eigen schuld inclusief&#13;
de schadebeperkingsverplichting zijn onverkort van toepassing.&#13;
Aard van de schade&#13;
In het onteigeningsrecht worden drie bestanddelen onderscheiden die voor vergoeding&#13;
in aanmerking komen, te weten:&#13;
1. de werkelijke waarde van de onteigende zaak (art. 40b Onteigeningswet);&#13;
2. waardevermindering van het overblijvende goed (art. 41 Onteigeningswet);&#13;
3. overige inkomens- en bedrijfsschade.&#13;
Alvorens op de voorgaande categorieën in te gaan, komen wij eerst nog terug op de&#13;
aard van de ontneming.&#13;
Het gaat om de ontneming van een vermogensrecht. Wij menen dan ook dat het&#13;
gerechtvaardigd is bij de bepaling van de omvang van de schadeloosstelling aansluiting&#13;
te zoeken bij de Onteigeningswet, omdat een deel van een vermogensrecht door de&#13;
Staat in het algemeen belang wordt ontnomen.&#13;
Zou er slechts sprake zijn van een (tijdelijke) beperking van het gebruik van het&#13;
varkensrecht, dan zou toepassing van het leerstuk van nadeelcompensatie voor de&#13;
hand liggen. De korting is een vorm van onteigening: met de maatregelen wordt geen&#13;
toekomstige uitbreiding voorkomen, doch de legaal aanwezige varkensstapel moet&#13;
worden verminderd. Het daaruit voortvloeiende financieel nadeel is een rechtstreeks,&#13;
direct en aantoonbaar gevolg van de korting op de varkensrechten. Daarmee hebben wij gelijk antwoord gegeven op de vraag of er een causaal verband bestaat tussen de&#13;
maatregel en de schade. Zou dat verband immers niet bestaan, dan komt de ontstane&#13;
schade niet voor vergoeding in aanmerking.&#13;
Ad 1: Werkelijke waarde&#13;
Bij de ontneming dient de werkelijke waarde van het gekorte deel van het varkensrecht&#13;
te worden vergoed (art. 40b Onteigeningswet). Bij het bepalen van de werkelijke&#13;
waarde moet worden uitgegaan van de ‘verkeerswaarde’. Dat is de prijs die tot&#13;
stand gekomen zou zijn bij een veronderstelde koop in het vrije commerciële verkeer&#13;
tussen de onteigende als een redelijk handelende verkoper en de onteigenaar als redelijk&#13;
handelende koper (art. 40b Onteigeningswet).&#13;
De vraag die zich voordoet is welke peildatum gehanteerd moet worden bij het&#13;
bepalen van de waarde van het gekorte deel van het varkensrecht. Naar analogie met&#13;
het onteigeningsrecht dient naar ons oordeel als peildatum genomen te worden het&#13;
tijdstip waarop de korting daadwerkelijk wordt geëffectueerd. Dat betekent in de&#13;
praktijk dat er verschillende peildata zullen ontstaan. In de eerste plaats is dat 1 september&#13;
1998, de dag van invoering van de Herstructureringswet, waarbij 10% is&#13;
gekort. In de tweede plaats staat (op dit moment) ook 1 januari 2000 als peildatum op&#13;
voorhand vast, indien de aangekondigde korting van maximaal 15% op dat moment&#13;
doorgaat. Ten slotte zal in elk individueel geval waarbij sprake is van een overdracht&#13;
van een (deel) van het varkensrecht, een peildatum bepaald dienen te worden.&#13;
De bepaling van de waarde van het gekorte deel van het varkensrecht is werk voor taxateurs.&#13;
Naar onze mening zal aansluiting gezocht dienen te worden bij hetgeen op het&#13;
moment van korting in het vrije economische verkeer voor de rechten wordt betaald.&#13;
Zoals bij een ‘gewone’ onteigening zullen de taxateurs die waarde kunnen bepalen.&#13;
Ad 2: Waardevermindering van het overblijvende&#13;
Op grond van art. 41 Onteigeningswet dient bij het bepalen van de schadeloosstelling&#13;
rekening gehouden te worden met de mindere waarde van niet-onteigende goederen&#13;
van de onteigende die het rechtstreeks en noodzakelijk gevolg van het verlies van het&#13;
onteigende goed is. Indien derhalve van vermogensbestanddelen van een onteigende&#13;
die een economische eenheid vormen, slechts een gedeelte wordt onteigend, kan er&#13;
onder omstandigheden sprake zijn van voor vergoeding in aanmerking komende&#13;
waardevermindering van het overblijvende. Daarvan is sprake indien en voor zover&#13;
de verkeerswaarde van het geheel vóór onteigening hoger was dan de som van de verkeerswaarde&#13;
van de onteigende en de verkoopwaarde van het overblijvende na onteigening.&#13;
10 Dit onderdeel van de schadeloosstelling zal veel moeilijker vast te stellen&#13;
zijn dan het voorgaande onderdeel. Van geval tot geval zal immers bezien moeten&#13;
worden of de korting de waarde van het overblijvende zal beïnvloeden. In het algemeen&#13;
kan daarover gesteld worden dat hier met name de vraag aan de orde is of de&#13;
onroerende zaken waartoe het varkensrecht behoort, minder waard zullen zijn of&#13;
worden. Dit is een zeer specifiek onderdeel van de schadeloosstelling. Ieder bedrijf is&#13;
anders, heeft een andere waarde en benut de productierechten op een andere wijze. In&#13;
het ene geval zal een korting van 10% relatief weinig invloed hebben op de bedrijfsvoering, in een ander geval kan die 10% de druppel zijn die de emmer doet overlopen.&#13;
In dat laatste geval zouden deskundigen kunnen vaststellen dat de waarde van&#13;
het overblijvende (waaronder bijvoorbeeld het stallencomplex) weinig of niets meer&#13;
waard is. In theorie komen die kosten dan voor vergoeding in aanmerking.&#13;
Ad 3: Inkomensschade&#13;
Belangrijk onderdeel van de schadeloosstelling is ongetwijfeld de vergoeding van de&#13;
schade door verlies van inkomen, of vermindering van inkomen. Bij de berekening&#13;
van de inkomens- of bedrijfsschade wordt een vergelijking gemaakt tussen het inkomen&#13;
van de betrokken varkenshouder zoals dat zou zijn geweest zonder ontneming&#13;
van een deel van de varkensrechten, en het geschatte jaarlijks inkomen na de ontneming.&#13;
In theorie lijkt die berekening niet al te veel moeilijkheden op te leveren. Wij&#13;
menen dat bij het bepalen van de omvang van de jaarlijkse inkomensschade kan worden&#13;
aangesloten bij het in de praktijk gegroeide gebruik waarbij het inkomen van de&#13;
afgelopen drie jaren (voor de ingreep) wordt gemiddeld. Dit wordt afgezet tegen het&#13;
(fictieve) resultaat na de kortingen en het verschil tussen deze twee wordt vermenigvuldigd&#13;
met een (bij een eigenaar gebruikelijke) factor 10.&#13;
Daarbij dient evenwel toch een drietal kanttekeningen geplaatst te worden. In de&#13;
eerste plaats rust op de onteigende de verplichting de door hem te lijden schade zo&#13;
veel mogelijk te beperken. Daarbij wordt acht geslagen op de persoonlijke omstandigheden&#13;
van de onteigende. De vraag die hierbij opkomt is of en in hoeverre op de&#13;
onteigende de verplichting rust om vervangende rechten aan te kopen om daarmede&#13;
de schade te beperken. Het zal er echter in de praktijk op neer komen dat de betrokken&#13;
varkenshouder kan overgaan tot het verwerven van varkensrechten, maar tegen&#13;
een hoogstwaarschijnlijk zo hoge prijs dat de schadeloosstelling niet lager zal uitkomen.&#13;
Daarmee is eerder aangetoond dat er sprake is van schade dan dat uit de mogelijkheid&#13;
dat rechten aangekocht kunnen worden een beperkingsplicht zou voortvloeien.&#13;
Wij menen dan ook dat in beginsel geen verplichting op de onteigende rust om de&#13;
schade te beperken door het aankopen van varkensrechten. Ingeval wél uitgegaan zou&#13;
moeten worden van het aankopen van varkensrechten, kunnen deze worden gefinancierd&#13;
met de vergoeding van de waarde van gekorte varkensrechten. Indien de met&#13;
deze aankoop gemoeide kosten hoger zijn dan de vergoeding van de waarde, dient het&#13;
meerdere als inkomensschade te worden vergoed.&#13;
In de tweede plaats dient bij de bepaling van de omvang van de inkomensschade&#13;
een uitgangspunt gekozen te worden: voortzetting van het bedrijf of liquidatie van&#13;
het bedrijf. Gelet op de in het algemeen relatief beperkte kortingspercentages, waarbij&#13;
toch in ieder geval een belangrijk deel van het aantal varkens gehouden kan blijven&#13;
worden, lijkt voortzetting van het bedrijf ter plaatse in de meeste gevallen het voor de&#13;
hand liggende uitgangspunt te zijn. Uiteraard kan in specifieke gevallen een schadeloosstelling&#13;
gebaseerd op liquidatie meer voor de hand liggen.&#13;
In de derde plaats dient de kapitalisatie van de inkomensschade door middel van&#13;
de keuze van de kapitalisatiefactor bepaald te worden. De vraag is dan ook met welke&#13;
factor het jaarlijks verlies aan inkomsten tot kapitaal dient te worden gebracht. Als&#13;
hoofdregel in het onteigeningsrecht wordt aangenomen dat jaarlijkse inkomensschade&#13;
met een (bij eigenaren gebruikelijke) factor 10 volledige schadeloosstelling bewerkstelligt. Belastingschade&#13;
Onder de bijkomende schade valt onder meer de post ‘belastingschade’. Indien in de&#13;
schadeloosstelling posten zijn opgenomen die leiden tot meer of eerdere belastingheffing,&#13;
is sprake van belastingschade. Wij menen dan ook dat bij het bepalen van een&#13;
adequate schadeloosstellingsregeling een voorziening getroffen dient te worden voor&#13;
de bepaling van de omvang van de belastingschade.&#13;
Slot&#13;
In dit artikel hebben wij de hoofdlijnen aangegeven van hetgeen naar ons idee verstaan&#13;
moet worden onder een adequate schaderegeling. Wij menen dat de minister&#13;
met de varkenshouderijsector in overleg zou moeten treden om een deugdelijke schadevergoedingsregeling&#13;
te treffen. Hoewel de korting op varkensrechten een unieke&#13;
kwestie betreft, zijn er in andere gevallen wél schaderegelingen getroffen. Wij wijzen&#13;
daarbij op regelingen die zijn getroffen teneinde de nadelige gevolgen van de aanleg&#13;
van de Betuwespoorlijn op te vangen door de regeling Nadeelcompensatie Betuweroute&#13;
alsmede op de op grond van de Wet milieubeheer getroffen Circulaire Schadevergoedingen&#13;
1997; met dit verschil dat in de naar ons idee vast te stellen ‘schaderegeling&#13;
herstructurering varkenshouderij’ uitgegaan dient te worden van de beginselen&#13;
van het onteigeningsrecht. Wij menen dat met de keuze van de minister om langdurige&#13;
procedures te voeren de minister afstevent op voor hem dure oplossingen. In geval&#13;
het vonnis van de Rechtbank te Den Haag door het Hof wordt bekrachtigd, draait de&#13;
overheid immers alsnog op voor een (forse) schadevergoedingsregeling. Nu al wordt&#13;
gesproken over schadebedragen die lopen in de miljarden guldens. Dat bedrag zal in&#13;
de loop der jaren waarschijnlijk alleen maar hoger worden. Kortom: in het belang van&#13;
de betrokken varkenshouders en het algemeen belang dient de minister op korte termijn&#13;
in overleg te treden met betrokkenen en een adequate schadevergoedingsregeling&#13;
te treffen.</content><legacyfootnotes>1. Agr.r. 1999/4949.&#13;
2. Art. 14 -1. Onteigening kan alleen geschieden in het algemeen belang en tegen vooraf verzekerde&#13;
schadeloosstelling, een en ander na bij of krachtens de wet te stellen voorschriften -2. De schadeloosstelling&#13;
behoeft niet vooraf verzekerd te zijn, wanneer in geval van nood onverwijld onteigening geboden&#13;
is. -3. In gevallen bij of krachtens de wet bepaald bestaat recht op schadeloosstelling of tegemoetkoming&#13;
in de schade, indien in het algemeen belang eigendom door het bevoegd gezag wordt vernietigd of&#13;
onbruikbaar gemaakt of de uitoefening van het eigendomsrecht wordt beperkt.&#13;
3. Art. 120 - De rechter treedt niet in de beoordeling van de grondwettigheid van wetten en verdragen.&#13;
4. EHRM 9 december 1994, Publ. ECHR Series A, vol. 301-A (Holy Monasteries).&#13;
5. JB 1999, 61; Agr.r. 1999/4953, m.nt. Bruil; Jurisprudentie Milieurecht 1999/46, m.nt. Lambers.&#13;
6. NJB, 6 februari 1998, p. 256 e.v.; Agr.r. 1998, p. 59 e.v.&#13;
7. AB 1995, 321 (Rotterdam/Het Witte Paard).&#13;
8. EHRM, 21 februari 1996, serie A, nr 98, P36, § 54.&#13;
9. HR 24 april 1996, RvdW 1996, 103, Zuidhorn.&#13;
10. HR 21 december 1960, NJ 1961, 115, Van der Hoek/Ridderkerk; Hoge Raad 24 december 1997, NJ&#13;
1998, 316, Oldenzaal/Veenstra.&#13;
</legacyfootnotes><footnotes><footnote/></footnotes><auteurs>mr. N.S. Commijs/mr. J.R. Vermeulen</auteurs><published>1999-05-01 00:00:00</published><modified>1997-09-16 00:00:00</modified><editiondate>1999-05-01</editiondate><htmlpath>https://denhollander.info/artikel/5702</htmlpath></article>
</articles></edition>
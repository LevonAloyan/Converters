<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2008</searchword><id>5708</id><udhid>UDH:TvAR/5708</udhid><titel>Het einde van de pachtovereenkomst</titel><searchwords><searchword>TvAR 2/2008</searchword><searchword>UDH:TvAR/5708</searchword></searchwords><attachments><attachment><name>TAR 2008-2 Nijman.pdf</name><extention>pdf</extention><url>https://denhollander.info/download/5640/ci</url></attachment></attachments><inleiding>Inleiding&#13;
Een pachtovereenkomst kan op verschillende wijzen tot een&#13;
einde komen. De pacht eindigt door vermenging in het&#13;
geval de pachter eigenaar wordt, door het verstrijken van de&#13;
termijn waarvoor de pachtovereenkomst is aangegaan1,&#13;
door het opheffen van een pachtverhouding in het kader&#13;
van de Wet inrichting landelijk gebied, door onteigening2,&#13;
door beëindiging bij overeenkomst, door opzegging gevolgd&#13;
door beëindiging en door ontbinding. Per 1 september&#13;
2007 is de Pachtwet vervallen en titel 7.5 van het Burgerlijk&#13;
Wetboek in werking getreden. Daarbij is in het pachtrecht&#13;
een aantal wijzigingen aangebracht. Deze hebben betrekking&#13;
op de beëindigingsovereenkomst, de opzegging gevolgd&#13;
door beëindiging en de ontbinding van de pachtovereenkomst.&#13;
De wijzigingen, die het gevolg zijn van de algehele&#13;
technische herziening3 waarmee werd beoogd het&#13;
pachtrecht beter te doen aansluiten bij het huurrecht, worden&#13;
in dit artikel besproken. Welke effecten hebben de wijzigingen&#13;
op het einde van de pachtovereenkomst?</inleiding><content>2. Beëindiging bij overeenkomst&#13;
Indien de beëindiging van de pachtovereenkomst geschiedt&#13;
met wederzijds goedvinden, nadat de pachtovereenkomst is&#13;
tot stand gekomen, eindigt de pachtovereenkomst zonder&#13;
dat daartoe opzegging is vereist, aldus art. 7:367 BW.&#13;
Beëindiging met wederzijds goedvinden, de totstandkoming&#13;
van een beëindigingovereenkomst, kan dus alleen plaatsvinden&#13;
nadat de pachtovereenkomst tot stand gekomen is.&#13;
In het pachtrecht is deze bepaling nieuw. De bepaling komt&#13;
uit het huurrecht, waar deze is overgenomen uit art. 7:271,&#13;
achtste lid, BW, wat betreft de huur woonruimte en art.&#13;
7:293, derde lid, BW, wat betreft de huur bedrijfsruimte.&#13;
Uit de parlementaire geschiedenis blijkt niet om welke&#13;
reden – anders dan de aansluiting bij het huurrecht - de&#13;
wetgever het nodig achtte deze bepaling in het pachtrecht&#13;
op te nemen.&#13;
Uit de literatuur4 blijkt dat deze bepaling in het huurrecht&#13;
is opgenomen, omdat de huurbescherming doorbroken zou&#13;
kunnen worden, wanneer een beëindigingovereenkomst&#13;
steeds geldig zou zijn. In verband daarmee is de geldigheid&#13;
van een beëindigingovereenkomst beperkt tot de overeenkomsten&#13;
die zijn gesloten nadat de huurovereenkomst is tot&#13;
stand gekomen. Kennelijk heeft de wens om de huurder te&#13;
beschermen daarbij voorop gestaan. Jurisprudentie waaruit&#13;
blijkt dat deze bepaling in de praktijk ook een rol bij de bescherming&#13;
van de huurder speelt, ontbreekt. De vraag is&#13;
ook in hoeverre de bepaling in het pachtrecht een rol kan&#13;
spelen.&#13;
&#13;
2.1. Tot stand gekomen&#13;
Van het tot stand komen van een pachtovereenkomst kan&#13;
in ieder geval worden gesproken wanneer over de essentialia&#13;
van de pachtovereenkomst, te weten het pachtobject (grond&#13;
en/of gebouwen), de prijs of de wijze waarop deze zal worden&#13;
bepaald, het toegestane landbouwkundige gebruik en&#13;
eventueel de duur overeenstemming is bereikt.5 Voor het tot&#13;
stand komen van een pachtovereenkomst is het niet nodig&#13;
dat deze op schrift wordt gesteld.6 Het tweede lid van art.&#13;
7:367 BW houdt in dat pas nadat op de genoemde punten&#13;
overeenstemming bestaat, een beëindigingsovereenkomst&#13;
kan worden gesloten. Dat lijkt een volstrekt logische conclusie.&#13;
Een overeenkomst kan pas worden beëindigd zodra&#13;
die is aangegaan.&#13;
2.2. Beëindiging in welke vorm?&#13;
Er van uit gaande dat een overeenkomst moet zijn aangegaan,&#13;
voordat deze kan worden beëindigd, biedt de nieuwe&#13;
bepaling weinig nieuws. De bepaling kan echter ook worden&#13;
opgevat als een belemmering of verbod om in de totstandkomingsfase&#13;
van de overeenkomst afspraken te maken&#13;
over het einde van het overeen te komen gebruik, in die zin&#13;
dat de pachter afstand doet van de wettelijke bescherming&#13;
in de vorm van een minimale pachttermijn, gekoppeld aan&#13;
een beëindigingregeling. Vanuit de wettelijke regeling die&#13;
de pachter beoogt te beschermen, moet dan wel onderscheid&#13;
worden gemaakt tussen pachtvormen met een wettelijke&#13;
(minimum-)duur en pachtvormen die deze minimumduur&#13;
niet kennen. Wellicht moet uit de plaats van de bepaling&#13;
in de wet en uit de uitdrukkelijke koppeling daarvan&#13;
aan de opzeggingsregeling, die in beginsel uitsluitend op reguliere&#13;
pachtovereenkomsten toepassing vindt, worden afgeleid&#13;
dat de wetgever dit onderscheid beoogt. Echter, ook&#13;
een reguliere pachtovereenkomst kan voor een kortere dan&#13;
de wettelijke duur worden aangegaan. In dat geval is er&#13;
sprake van een geldige overeenkomst. De kortere dan de&#13;
wettelijke duur, moet dan wel worden goedgekeurd door de grondkamer. Wordt die goedkeuring niet verleend, dan&#13;
geldt de overeenkomst voor de wettelijke duur. Dit vloeide&#13;
voort uit art. 12 Pachtwet onder het oude recht.7 In het&#13;
nieuwe recht geldt dit op grond van art. 7:325 BW, dat bepaalt&#13;
dat de pachtovereenkomst van rechtswege geldt voor&#13;
zes, dan wel twaalf jaar. Het is (en was) dus wel degelijk&#13;
mogelijk om een rechtsgeldige overeenkomst voor een kortere&#13;
dan de wettelijke periode aan te gaan. De parlementaire&#13;
geschiedenis bij art. 7:325 BW geeft niet aan dat deze bepaling&#13;
anders moet worden opgevat dan art. 12 Pachtwet. In&#13;
dat systeem past niet dat art. 7:367, lid 3, BW, wordt uitgelegd&#13;
als een verbod of een belemmering tot het aangaan van&#13;
een pachtovereenkomst voor een kortere dan de wettelijke&#13;
duur.&#13;
2.3. Praktische betekenis&#13;
Partijen die om de dwingendrechtelijke bepalingen te ontgaan&#13;
zowel een pachtovereenkomst voor de wettelijke duur&#13;
als een beëindigingsovereenkomst vastleggen of kiezen voor&#13;
een pachtovereenkomst voor de wettelijke duur, in combinatie&#13;
met een blanco pachtbeëindigingsovereenkomst waarbij&#13;
de beëindigingsdatum later door de verpachter wordt ingevuld,&#13;
gaan in feite een pachtovereenkomst aan voor een&#13;
kortere dan de wettelijke duur. Daarop is hun wil immers&#13;
gericht.8 In die gevallen wordt de pachter beschermd door&#13;
de bepalingen inzake de wettelijke duur van de pachtovereenkomst,&#13;
zoals dat ook het geval was onder de bepalingen&#13;
van de Pachtwet. De nieuwe bepaling voegt hier wat de bescherming&#13;
van de pachter betreft, naast de wettelijke duur&#13;
van art. 7:325 BW en de sanctie van art. 7:322 BW, niets&#13;
toe.&#13;
3. Beëindiging na opzegging&#13;
De pachtopzegging, zoals voorheen geregeld in art. 36 t/m&#13;
48 Pachtwet, is in titel 7.5 BW ingrijpend gewijzigd. Daarbij&#13;
is het volgens de memorie van toelichting de bedoeling&#13;
geweest om het systeem van opzegging meer in overeenstemming&#13;
te brengen met het systeem dat wordt gehanteerd&#13;
in het huurrecht, zonder evenwel grote inhoudelijke veranderingen&#13;
- van het pachtrecht naar ik aanneem - te beogen.&#13;
3.1. Opzegging&#13;
De mededeling dat verdere verlenging van de pachtovereenkomst&#13;
niet wordt gewenst, zoals voorheen opgenomen in&#13;
art. 36, tweede lid, Pachtwet, is vervangen door de opzegging&#13;
(mededeling van opzegging) van art. 7:367 BW. Wat&#13;
bleef is dat de opzegging moet geschieden bij exploot of bij&#13;
aangetekend schrijven. Wat veranderde is dat opzegging&#13;
niet meer in het vierde of vijfde (tiende of elfde) jaar van de&#13;
lopende pachtperiode moet plaatsvinden, maar dat uitsluitend&#13;
nog een opzegtermijn van een jaar in acht moet worden&#13;
genomen. De mogelijkheid om in bijzondere gevallen&#13;
uiterlijk zes maanden voor het einde van de lopende pachtovereenkomst&#13;
op te zeggen, is vervallen. De Pachtwet eiste&#13;
niet dat de mededeling van niet verdere verlenging gemotiveerd&#13;
werd. De opzegging dient volgens art. 7:368 BW op&#13;
straffe van nietigheid de gronden te vermelden die tot opzegging&#13;
hebben geleid.&#13;
In het systeem van de Pachtwet eindigde de pacht door een&#13;
geldige opzegging, tenzij de pachter zich tijdig tot de pachtkamer&#13;
wendde met een verlengingsverzoek. In het nieuwe&#13;
systeem kan de pachter volstaan met een gemotiveerd verzet&#13;
binnen zes weken, eveneens bij aangetekend schrijven of&#13;
deurwaardersexploot. Hij dient dit te richten aan de verpachter.&#13;
Daarmee is het aan de verpachter om zich al dan&#13;
niet met een vordering tot beëindiging van de pacht tot de&#13;
pachtkamer te wenden.&#13;
Een aantal problemen dat zich onder de Pachtwet bij de opzegging&#13;
voordeed, kan ook in de nieuwe regeling een rol&#13;
spelen. Hoewel de periode waarin de pachtopzegging kan&#13;
plaatsvinden aanzienlijk is verruimd, zal wat betreft de geldigheid&#13;
van de opzegging nog steeds discussie kunnen bestaan&#13;
over het einde van de lopende pachttermijn. Voorheen&#13;
leidde toepassing van art. 9 Pachtwet vaak tot onduidelijkheid.&#13;
9 Dit voorschrift is overgenomen in art. 7:322&#13;
BW. Onduidelijkheid kan ook bestaan wanneer er geen duidelijke&#13;
beëindigingdatum is overeengekomen, maar een&#13;
term als ‘rovenoogst’ of wanneer naar het plaatselijk gebruik&#13;
moet worden gekeken om te bepalen wanneer de lopende&#13;
pachtperiode eindigt.10&#13;
Net als onder het oude recht zal ook nu de opzegging ondubbelzinnig&#13;
moeten zijn.11 De problemen die zich onder&#13;
het oude recht voordeden in een situatie waarin er sprake&#13;
was van meerdere pachters of verpachters zullen zich ook&#13;
onder het nieuwe recht voordoen.12 Onder het oude recht&#13;
behoefde in de kennisgeving niet de datum worden genoemd,&#13;
waartegen werd opgezegd, zolang maar duidelijk&#13;
was om welke pachtovereenkomst het ging. De kennisgeving&#13;
leidde er immers toe dat de pacht aan het einde van de&#13;
lopende pachtperiode eindigde. In het geldende recht wordt&#13;
dat niet anders. Het noemen van een einddatum in de opzegging&#13;
is dan ook niet nodig.&#13;
Net als onder het oude recht13, zal ook in het nieuwe recht&#13;
de pachtrechter ambtshalve toetsen in hoeverre er sprake is&#13;
van een rechtsgeldige opzegging. Een rechtsgeldige opzegging&#13;
is immers een voorwaarde voor ontvankelijkheid van&#13;
de vordering tot beëindiging van de pacht. Is er geen sprake&#13;
van een rechtsgeldige opzegging, dan dient de verpachter in&#13;
zijn vordering tot beëindiging niet ontvankelijk te worden&#13;
verklaard.&#13;
Een belangrijke wijzing is wel dat er niet langer sprake is&#13;
van een procedure die als oneigenlijke rechtspraak wordt aangemerkt.14 De beperkingen die hieruit voortvloeiden15,&#13;
zullen dus in de nieuwe regeling niet langer een rol spelen.&#13;
3.2. Vragen bij de nieuwe regeling&#13;
De nieuwe opzeggingsregeling roept ook een aantal vragen&#13;
op.&#13;
De eerste vraag is waarom bij de regeling van de pachtopzegging&#13;
niet is gekozen voor de opzeggingsregeling die geldt&#13;
bij de huur van bedrijfsruimte. Die keuze zou passen binnen&#13;
de bandbreedte die de wetgever heeft gekozen, geen&#13;
grote inhoudelijke veranderingen, terwijl het systeem van&#13;
het pachtrecht met dat van het huurrecht in overeenstemming&#13;
gebracht zou worden.&#13;
Het verschil tussen de beide systemen betreft de wijze&#13;
waarop de pachter op de opzegging van de verpachter dient&#13;
te reageren. De pachter moet zich binnen zes weken gemotiveerd&#13;
verzetten, om te voorkomen dat de opzegging leidt&#13;
tot beëindiging van de pacht. Vervolgens is het aan de verpachter&#13;
om te bepalen of deze op basis van de opzegging&#13;
een vordering tot beëindiging instelt. In het huurrecht bedrijfsruimte&#13;
dient de huurder uitdrukkelijk met de opzegging&#13;
in te stemmen, bij gebreke waarvan beëindiging door&#13;
de rechter gevorderd kan worden.&#13;
Met die keuze wordt voor de verpachter de mogelijkheid&#13;
gecreëerd om, uiteraard met inachtneming van een opzegtermijn&#13;
van een jaar, steeds opnieuw een pachtopzegging te&#13;
laten uitgaan, in de hoop dat de pachter op één van die opzeggingen&#13;
niet reageert. Een dergelijke handelwijze, althans&#13;
het beroep van de verpachter op het uitblijven van de reactie&#13;
van de pachter, zou onder omstandigheden als strijdig&#13;
met de redelijkheid en billijkheid aangemerkt kunnen worden.&#13;
De regeling biedt voor de verpachter echter wel de&#13;
mogelijkheid. Om die situatie te voorkomen had de wetgever&#13;
kunnen aansluiten bij de opzeggingsregeling voor de&#13;
huur van bedrijfsruimte. Dat systeem biedt voor beide partijen&#13;
zekerheid.&#13;
Een ander punt waarover onduidelijkheid kan ontstaan, betreft&#13;
het vermelden van de opzeggingsgronden en het verzet&#13;
van de pachter, waarbij een opgave van de redenen waarop&#13;
het verzet is gebaseerd, is voorgeschreven. De opzegging&#13;
moet de gronden daarvoor vermelden op straffe van nietigheid.&#13;
Alleen in de opzegging genoemde gronden kunnen&#13;
door de rechter in aanmerking worden genomen als grond&#13;
voor de vordering tot beëindiging. De achtergrond daarvan&#13;
is dat de pachter aan de hand van de opzegging zijn kansen&#13;
in een beëindigingprocedure moet kunnen inschatten. In&#13;
het huurrecht bedrijfsruimte heeft de Hoge raad bepaald&#13;
dat de opzegging en de daarin opgenomen beëindigingsgrond&#13;
moet worden uitgelegd aan de hand van het Haviltexcriterium.&#13;
16 Zou tijdens de procedure tot beëindiging&#13;
blijken dat de vermelde opzeggingsgrond niet de werkelijke&#13;
grond is, maar dat de verhuurder in werkelijkheid een andere&#13;
reden had om op te zeggen, dan leidt dat althans in het&#13;
huurrecht bedrijfsruimte niet tot een nietige opzegging.17&#13;
Art. 7:369 BW bepaalt dat de opgezegde pachtovereenkomst&#13;
van kracht blijft, indien de pachter zich tijdig met&#13;
opgave van redenen verzet tegen de opzegging. Het artikel&#13;
bepaalt echter niet, zoals art. 7:368 BW, dat een ongemotiveerde&#13;
verzet nietig is. In de nota naar aanleiding van het&#13;
verslag heeft de minister, naar aanleiding van vragen van&#13;
leden van de fracties van de CU en de SGP, gezegd dat met&#13;
de term behoorlijk gemotiveerdis bedoeld dat de redenen&#13;
worden vermeld waarop het verzet is gegrond.18 Die redenen&#13;
zullen derhalve neerkomen op een betwisting dat de&#13;
aangevoerde opzeggingsgronden feitelijk juist en ter zake&#13;
dienend zijn. De minister verwijst naar de algemene regels&#13;
van procesrecht die zouden inhouden dat een dergelijke betwisting&#13;
gemotiveerd moet zijn, wil zij als een voldoende&#13;
betwisting in de zin van art. 149, eerste lid, Wetboek van&#13;
burgerlijke rechtsvordering gelden. Hoge eisen kunnen daar&#13;
echter niet worden gesteld, zegt de minister.&#13;
Verder verwijst de minister naar de verlengingsprocedure&#13;
onder de Pachtwet, waarin het verlengingsverzoek van de&#13;
pachter op een zekere motivering moest inhouden. De positie&#13;
van de pachter zou derhalve niet wezenlijk wijzigen.&#13;
Een rechtsgeldige opzegging, gevolgd door een gemotiveerd&#13;
verzet, zijn de voorwaarden waaraan moet worden voldaan&#13;
om de opgezegde overeenkomstniet te laten eindigen en een&#13;
beëindigingvordering ontvankelijk te achten. Een mager gemotiveerd&#13;
verzet, dat volgt op een rechtsgeldige opzegging,&#13;
leidt tot beëindiging van de pacht, indien achteraf zou blijken&#13;
dat het verzet te mager gemotiveerd was. Dat zou tot&#13;
onzekerheid en tot onnodige procedures kunnen leiden.&#13;
Die onzekerheid doet zich niet voor in het systeem dat het&#13;
huurrecht bedrijfsruimte kent. Daar is alleen sprake van&#13;
beëindiging van de huur en een basis voor een daarop gerichte&#13;
vordering, indien de huurder niet uitdrukkelijk met&#13;
de beëindiging instemt. Zonder grote inhoudelijke veranderingen&#13;
te bewerkstelligen zou dat systeem ook in het pachtrecht&#13;
toegepast kunnen worden, ook al vindt de minister&#13;
dit systeem minder soepel dan het systeem waarvoor nu is&#13;
gekozen.19&#13;
Een andere kwestie betreft nog de opzegging waarbij de opzegtermijn&#13;
niet in acht is genomen. De wet bepaalt nietdat&#13;
een dergelijke opzegging nietig is. In het huurrecht woonruimte&#13;
geldt de wettelijke conversieregeling van art. 7:271,&#13;
lid zes, BW. In het huurrecht bedrijfsruimte is blijkens de&#13;
parlementaire geschiedenis bewust van een dergelijke regeling&#13;
afgezien, met verwijzing naar art. 3:42 BW. De conversiebepaling&#13;
heeft echter uitsluitend betrekking op nietige&#13;
rechtshandelingen. In het huurrecht bedrijfsruimte echter is&#13;
niet bepaald dat een opzegging die wordt gedaan tijdens de opzegtermijn nietig is. De conversiebepaling zou hier dus&#13;
niet van toepassing zijn. Daarmee is voor het huurrecht bedrijfsruimte&#13;
een onduidelijke situatie geschapen.20 Diezelfde&#13;
situatie geldt nu voor het pachtrecht. De parlementaire geschiedenis&#13;
van titel 7.5 BW zwijgt op dit punt.&#13;
4. De beëindigingsgronden&#13;
In de eerste plaats verdient vermelding dat art. 7:370 BW&#13;
geen verplichte beëindigingsgronden kent. De beëindigingsgronden&#13;
zijn beperkt tot de in het artikel genoemde&#13;
gronden. Dat vloeit voort uit het gebruik van het woord&#13;
slechts’. Verder zegt het eerste lid dat de rechter de vordering&#13;
‘kan’ toewijzen. De memorie van toelichting zegt dat&#13;
uit deze formulering voortvloeit dat de rechter op een vordering&#13;
tot beëindiging steeds naar billijkheid beslist.21 Daarbij&#13;
wordt verwezen naar de oude regeling van art. 38 en 41,&#13;
lid 2, Pachtwet. De gedetailleerde regeling van art. 43 tot en&#13;
met 45 is volgens de minister niet langer nodig. Wel meent&#13;
de minister dat het voor de hand ligt dat de rechter zal aansluiten&#13;
bij de regeling in die artikelen en de op grond daarvan&#13;
ontwikkelde rechtspraak.&#13;
De bedrijfsvoering door de pachter is niet geweest zoals&#13;
een goed pachter betaamt of de pachter is anderszins&#13;
ernstig tekortgeschoten in de nakoming van zijn verplichtingen.&#13;
De eerste beëindigingsgrond, de a-grond, van art. 7:370&#13;
BW komt overeen met die van art. 39 Pachtwet. De verplichting&#13;
van de pachter om zich te gedragen zoals een goed&#13;
pachter betaamt, voorheen art. 25 Pachtwet, is opgenomen&#13;
in art. 7:347 BW.&#13;
Bij deze beëindigingsgrond kan worden betrokken art.&#13;
7:376 BW, dat het rechtsvermoeden bevat dat de pachter in&#13;
ieder geval geacht wordt in de nakoming van zijn verplichtingen&#13;
te zijn tekortgeschoten wanneer het gepachte niet&#13;
langer voor de uitoefening van de landbouw wordt gebruikt&#13;
of de in de pachtovereenkomst vastgelegde beheersverplichtingen&#13;
niet worden nageleefd. De wettekst legt geen verband&#13;
tussen de beide bepalingen, maar gezien het gewicht&#13;
dat art. 7:376 BW geeft aan de in dat artikel genoemde omstandigheden,&#13;
mag worden verwacht dat, indien een situatie&#13;
zoals in dat artikel bedoeld zich voordoet, een vordering tot&#13;
beëindiging in principe moeten worden toegewezen.22 Dat&#13;
zou anders zijn indien de in art. 7:376 BW genoemde omstandigheden&#13;
niet onder de termen ‘bedrijfsvoering’ of ‘anderszins&#13;
tekortschieten’ gevangen kunnen worden. Onder&#13;
het oude recht was dat aan de orde, in de verhouding tussen&#13;
de artikelen 39 en 55 Pachtwet. Die verhouding leidde er&#13;
toe dat in het geval van een wanbetalende pachter de pachtovereenkomst&#13;
wel kon worden ontbonden op basis van art.&#13;
55 Pachtwet, maar dat de wanbetaling, als contractuele verplichting,&#13;
niet kon leiden tot toepassing van de verplichte&#13;
afwijzingsgrond van art. 39 Pachtwet.23 Het gebruik van het&#13;
gepachte voor de uitoefening van de landbouw heeft niet&#13;
direct met de bedrijfsvoering te maken. Integendeel, in dat&#13;
geval is juist geen sprake van bedrijfsvoering. Het bedrijfsmatig&#13;
gebruik is ook geen verplichting die uit de pachtovereenkomst&#13;
voortvloeit. Desondanks kon volgens de jurisprudentie&#13;
die is gevormd op grond van art. 39 Pachtwet het (niet langer) bedrijfsmatig gebruiken van het gepachte tot&#13;
toepassing van de verplichte afwijzingsgrond van art. 39&#13;
Pachtwet leiden.24 Ook zonder de bepaling van art. 3:376&#13;
BW zou het niet bedrijfsmatig exploiteren van het gepachte&#13;
dus onder de a-grond van art. 7:370 BW kunnen vallen. De&#13;
niet-naleving van een beheersverplichting, waarop art.&#13;
7:376 BW doelt, is per definitie een contractuele ‘in de&#13;
pachtovereenkomst vastgelegde’ verplichting, zodat ook&#13;
zonder meer sprake zal zijn van ‘anderszins’ tekortschieten.&#13;
De parlementaire geschiedenis zwijgt over de verhouding&#13;
tussen de a-grond en art. 7:376 BW.&#13;
Onduidelijk is of alleen het doen en laten van de pachter in&#13;
de periode waarin de opzegging wordt gedaan bij een vordering&#13;
tot beëindiging op de a-grond van art. 7:370 BW&#13;
aan de orde kan komen of dat ook gebeurtenissen uit een&#13;
vorige periode bij de beoordeling een rol kunnen spelen.&#13;
Onder het regime van de Pachtwet was de toetsing beperkt&#13;
tot de pachtperiode waarin werd opgezegd25, maar daarbij&#13;
speelde mogelijk een rol dat art. 39 een verplichte afwijzingsgrond&#13;
bevatte. Aangezien geen ingrijpende wijzigingen&#13;
zijn beoogd zal dat systeem wat betreft de a-grond gehandhaafd&#13;
blijven, zij het dat de ‘kan’-bepaling de pachtrechter&#13;
hier meer ruimte biedt dan in het systeem van de Pachtwet.&#13;
Nu de opzegging niet meer in een beperkte periode hoeft&#13;
plaats te vinden en het tijdstip waarop een vordering tot&#13;
beëindiging wordt ingesteld niet aan een termijn is gebonden,&#13;
zou een opzegging op de a-grond wel vaker dan voorheen&#13;
op basis van incidenten kunnen plaatsvinden.&#13;
De verpachter maakt aannemelijk dat hij, zijn echtgenoot,&#13;
zijn geregistreerde partner, een bloed- of aanverwant&#13;
in de eerste graad of een pleegkind het verpachte&#13;
duurzaam in gebruik wil nemen en hij het verpachte&#13;
daartoe dringend nodig heeft.&#13;
De b-grond van art. 7:370 BW stemt in grote lijnen overeen&#13;
met het eerste lid van art. 41 Pachtwet. De bepaling&#13;
wijkt op twee punten af. In de eerste plaats is de groep ten&#13;
behoeve waarvan een beroep kan worden gedaan op deze&#13;
bepaling beperkt tot familieleden in de eerste graad. In de&#13;
tweede plaats hoeft het voorgenomen gebruik volgens de&#13;
tekst van de wet niet langer te strekken voor een tot de landbouw betrekkelijk doel. Dat laatste komt volledig overeen&#13;
met het huurrecht bedrijfsruimte, waar op grond van&#13;
de wet en jurisprudentie, eigen gebruik niet een gebruik in&#13;
de zin van art. 7:290 BW behoeft te zijn.26 Uitgaande van&#13;
de wil van de wetgever om de rechter bij diens oordeel te&#13;
doen aansluiten bij de regeling van art. 43 tot en met 45&#13;
Pachtwet en de op basis van deze bepalingen ontwikkelde&#13;
jurisprudentie, wordt wel betoogd dat onder ‘eigen gebruik’&#13;
moet worden verstaan eigen landbouwkundig gebruik.27&#13;
Daarbij wordt ook verwezen naar de e-grond van art. 7:370&#13;
BW, die beëindiging van de overeenkomst in het geval van&#13;
bestemmingswijziging mogelijk maakt, in de kennelijke&#13;
veronderstelling dat die bepaling overbodig zou worden indien&#13;
de b-grond ook beëindiging voor een ander eigen gebruik&#13;
dan landbouwkundig gebruik zou kunnen bewerkstelligen.&#13;
Daar kan tegenin gebracht worden dat die uitleg niet overeenkomt&#13;
met de wettekst en dat de beperking tot landbouwkundig&#13;
gebruik niet past in het systeem dat het huurrecht&#13;
kent, zoals hiervoor aangegeven. Daarbij is in de parlementaire&#13;
geschiedenis gezegd dat de beëindigingsgronden&#13;
onder a en b zijn ontleend aan de artikelen 39 en 41 Pachtwet,&#13;
maar dat zij corresponderen met art. 7:296 lid 1 onder&#13;
a en b voor wat betreft de huur van bedrijfsruimte.28 Aangenomen&#13;
mag worden dat de wetgever daarbij niet alleen op&#13;
de vorm, maar ook op de betekenis van deze bepalingen&#13;
doelde. Daar komt bij dat de betekenis die het begrip ‘landbouw’&#13;
in art. 41, eerste lid, Pachtwet, had, door de wijziging&#13;
van de definitie van dit begrip in art. 7:312 BW, is gewijzigd.&#13;
Ten opzichte van het oude recht zou de opzeggingsgrond&#13;
daardoor in betekenis worden beperkt, tenzij&#13;
het begrip ‘landbouw’ hier minder beperkt zou worden opgevat&#13;
als in art. 7:312 BW. Door de beperking van het begrip&#13;
‘landbouw’ tot bedrijfsmatig uitgeoefende landbouw in&#13;
art. 7:312 BW, kunnen activiteiten die in die definitie niet&#13;
passen, wel passen in een agrarische bestemming die in een&#13;
bestemmingsplan is opgenomen. Het enkele bestaan van&#13;
de e-grond van art. 7:370 BW hoeft het eigen gebruik dan&#13;
ook niet tot een gebruik voor de landbouw te beperken.&#13;
Het voorgenomen eigen gebruik door de verpachter leidt&#13;
niet langer tot een verplichte afwijzingsgrond, zoals voorheen&#13;
in art. 41, eerste lid, Pachtwet. Toch lijkt uit de formulering&#13;
van de b-grond voort te vloeien dat de vordering&#13;
tot beëindiging moet worden toegewezen, indien de verpachter&#13;
het voorgenomen en dringend eigen gebruik aannemelijk&#13;
heeft gemaakt. Voor een afweging zoals die voorheen&#13;
voortvloeide uit het tweede lid van art. 41 Pachtwet lijkt&#13;
dan geen ruimte te zijn, zelfs wanneer de verpachter een&#13;
rechtspersoon is.&#13;
Op grond van de formulering van deze beëindingsgrond is&#13;
van een afweging naar billijkheid, zoals zou voortvloeien uit&#13;
de ‘kan’-bepaling, dan ook geen sprake. In het geval van een&#13;
voorgenomen eigen gebruik dat niet dringend is, kan de bgrond&#13;
van art. 7:370 BW geen toepassing vinden, maar&#13;
moet een afweging naar billijkheid op basis van de c-grond&#13;
worden gemaakt. Daarmee zou de b-grond van art. 7:370&#13;
BW naadloos aansluiten op het huurrecht bedrijfsruimte,&#13;
waar de afweging die voorheen was opgenomen in het&#13;
tweede lid van art. 41 Pachtwet juist niet mag worden gemaakt.&#13;
Bij een beroep op eigen gebruik mag alleen het belang&#13;
van de verhuurder en de zijnen een rol spelen.29 Die&#13;
conclusie botst met de wetsgeschiedenis, met name de memorie&#13;
van toelichting, waarin de minister uitdrukkelijk&#13;
heeft verklaard dat de rechter, in aansluiting op het systeem&#13;
van de Pachtwet en de daarop gebaseerde jurisprudentie,&#13;
vrij zou een vordering tot beëindiging van een pachtovereenkomst&#13;
af te wijzen op grond van het feit dat ‘door het&#13;
verlies van het gepachte de grondslag van het maatschappelijk&#13;
bestaan van de pachter ernstig zou worden aangetast’,&#13;
zoals de art. 41 lid 2 en 43 Pachtwet dat uitdrukken.30 Wat&#13;
die laatste bepaling betreft, ten opzichte van de Pachtwet&#13;
ontbreekt bij de mogelijkheid om in verband met eigen gebruik&#13;
op te zeggen, de bepaling van art. 43 Pachtwet. Deze&#13;
bepaling beschermde de pachter tegen een beroep op eigen&#13;
gebruik door een verpachter die tijdens de lopende pachtperiode&#13;
onder bijzondere titel eigenaar en verpachter was&#13;
geworden, eventueel met schending van het voorkeursrecht&#13;
van de pachter (lid 5). Art. 43 behoort tot de groep van artikelen&#13;
in de Pachtwet, die een gedetailleerde regeling gaven&#13;
waarvoor de noodzaak volgens de minister niet meer aanwezig&#13;
is. Wel zou het volgens de minister voor de hand liggen&#13;
dat de pachtrechter bij zijn oordeel bij de regeling in&#13;
die artikelen en de op grond daarvan reeds ontwikkelde&#13;
rechtspraak zal aansluiten. Indien de verpachter het voorgenomen&#13;
en dringend eigen gebruik aannemelijk heeft gemaakt&#13;
echter, laat naar mijn mening de tekst van de bgrond&#13;
van art. 7:370 BW, zoals hiervoor betoogd, geen nadere&#13;
afweging meer toe.&#13;
De stelling van de minister in de memorie van toelichting is&#13;
dan ook niet juist, tenzij de minister daarmee bedoeld zou&#13;
hebben dat de ‘kan’-bepaling de rechter de mogelijkheid&#13;
zou bieden aan de formulering van de beëindigingsgronden&#13;
in art. 7:370 BW op grond van een afweging naar billijkheid&#13;
voorbij te gaan. Dat zou aan de pachtrechter een zeer&#13;
ruime en niet door de wet begrensde beoordelingsruimte&#13;
bieden. Gelet op de formulering van de opzeggingsgronden&#13;
en de verwijzing naar het huurrecht zou dat geen logische&#13;
keuze zijn.&#13;
Bij vergelijking van de b-grond van art. 7:370 BW en het&#13;
voorheen geldende art. 41 Pachtwet, blijkt dat de afweging&#13;
naar billijkheid in het geval van een verpachtende rechtspersoon&#13;
is vervallen. Verder is de bescherming die art. 43 aan&#13;
de pachter bood, niet langer aanwezig. De afweging naar&#13;
billijkheid die het tweede lid van art. 41 Pachtwet bood, indien&#13;
het eigen gebruik niet van overwegende betekenis was, zal voortaan op basis van de c-grond van art. 7:370 BW&#13;
moeten plaatsvinden.&#13;
Bij een redelijke afweging van de belangen van de verpachter&#13;
bij beëindiging van de overeenkomst tegen die&#13;
van de pachter bij verlenging van de overeenkomst valt&#13;
de afweging in het voordeel van de verpachter uit.&#13;
De c-grond betreft de afweging naar billijkheid zoals die&#13;
was opgenomen in art. 38 Pachtwet. De bestaande jurisprudentie&#13;
blijft daar van kracht. Wel zullen bij die afweging&#13;
naar mijn mening andere belangen een rol kunnen gaan&#13;
spelen, nu de 65-jarige leeftijd van de pachter als opzeggingsgrond31&#13;
is vervallen. De 65-jarige leeftijd van de pachter&#13;
als opzeggingsgrond is in 1984 in de Pachtwet ingevoerd.&#13;
Uit de periode voor die invoering dateren een aantal&#13;
uitspraken waarin op basis van de stelling dat de pachter&#13;
een zo hoge leeftijd had bereikt dat hij geen bedrijf meer&#13;
kan voeren, op grond van een belangenafweging naar redelijkheid&#13;
afwijzing van een verlengingsverzoek van die pachter&#13;
werd bepleit.32 Die jurisprudentie kan in de nieuwe regeling&#13;
van het pachtrecht weer een rol gaan spelen.&#13;
Verder ziet de minister voor de c-grond van art. 7:370 BW&#13;
een rol weggelegd in die gevallen waarin de verpachter er&#13;
steeds op heeft vertrouwd dat de pacht beëindigd zou kunnen&#13;
worden zodra zijn pachter de leeftijd van 65 jaar zou&#13;
bereiken en daar zijn beleid op heeft afgestemd.33 Is dat het&#13;
geval dan zou de voor de verpachter wiens gerechtvaardigde&#13;
verwachtingen door de wetswijziging beschaamd zijn, de cgrond&#13;
van art. 7:370 BW een oplossing kunnen bieden,&#13;
aldus de minister bij de behandeling van het wetsvoorstel in&#13;
de Eerste Kamer. De minister verwees daarbij naar de corrigerende&#13;
werking van de redelijkheid en billijkheid, op&#13;
grond van art. 75 van de Overgangswet Nieuw Burgerlijk&#13;
Wetboek.34&#13;
De pachter stemt niet in met een redelijk aanbod tot&#13;
het aangaan van een nieuwe pachtovereenkomst, voor&#13;
zover dit aanbod niet een wijziging van de pachtprijs&#13;
inhoudt.&#13;
Deze d-grond is geheel nieuw in het pachtrecht. De memorie&#13;
van toelichting geeft een aantal voorbeelden van situaties&#13;
waarin deze bepaling kan worden toegepast.35&#13;
Opzegging van de pachtovereenkomst, omdat de pachter&#13;
een naar het oordeel van de verpachter redelijk aanbod tot&#13;
het aangaan van een nieuwe pachtovereenkomst weigerde,&#13;
gebeurde voorheen wel op basis van art. 38 Pachtwet.36&#13;
Uit het tweede lid van art. 7:371 BW blijkt dat het redelijk&#13;
aanbod tot het aangaan van een nieuwe overeenkomst ook&#13;
het aanbod tot het aangaan van een overeenkomst voor een&#13;
kortere dan de wettelijke duur kan betreffen. Uit de wetsgeschiedenis37&#13;
blijkt dat deze bepaling een uitwerking is van&#13;
de c-grond van art. 7:370 BW, die de functie overneemt&#13;
van art. 45 Pachtwet. Die bepaling bood de pachtrechter de&#13;
mogelijkheid een pachtovereenkomst te verlengen voor een&#13;
kortere dan de wettelijke termijn van zes jaar.38 Daarbij&#13;
moet aansluiting worden gezocht bij de bepalingen van art.&#13;
7:325 BW, leden 4 en 6. De verpachter die een nieuwe&#13;
overeenkomst voor een kortere dan de wettelijke duur aanbiedt,&#13;
zal aannemelijk moeten maken dat er sprake is van&#13;
bijzondere omstandigheden, zoals bedoeld in deze bepalingen.&#13;
De rechter kan een vordering tot beëindiging slechts&#13;
afwijzen of toewijzen en niet zelfstandig de nieuwe pachtduur&#13;
bepalen. Een creatieve verpachter zou wellicht menen&#13;
dat naast de pachttermijn die de voorkeur verdient nog een&#13;
tweede of derde mogelijkheid als subsidiaire of meer subsidiaire&#13;
vordering aan de rechter kan worden voorgelegd. Dat&#13;
zal niet mogelijk zijn, nu de wettekst spreekt van ‘een’ voorstel.&#13;
De vordering dient daarmee te corresponderen, zo kan&#13;
uit art. 7:369 BW worden afgeleid.&#13;
Art. 371 BW bepaalt dat de pachter die het aanbod tot het&#13;
aangaan van een nieuwe overeenkomst aanvankelijk heeft&#13;
geweigerd, alsnog een gelegenheid kan worden geboden om&#13;
het aanbod alsnog te aanvaarden.&#13;
In het huurrecht, met name het huurrecht bedrijfsruimte, is&#13;
met deze opzeggingsgrond al de nodige ervaring opgedaan.&#13;
Daarbij blijkt dat toepassing van deze opzeggingsgrond er&#13;
toe kan leiden dat de gehele huurovereenkomst, inclusief&#13;
ook de prijs, kan veranderen. Een voorbeeld is te vinden in&#13;
het arrest van de Hoge Raad van 26 februari 199339 inzake&#13;
de verhuur van ruimten en de ‘verpachting’ van buffetrechten&#13;
in het Kasteel Hoensbroek. Uit deze beslissing kan, naar&#13;
analogie van het huurrecht bedrijfsruimte, waarin een zelfde&#13;
bepaling voorkomt, worden afgeleid dat de zinsnede ‘voor&#13;
zover dit aanbod niet een wijziging van de pachtprijs inhoudt’&#13;
restrictief moet worden uitgelegd.&#13;
Aan de gronden voor algehele ontbinding van de pachtovereenkomst&#13;
krachtens art. 7:377 BW is voldaan.&#13;
De e-grond houdt in dat een pachtovereenkomst kan worden&#13;
beëindigd, indien aan de gronden voor ontbinding op&#13;
grond van art. 7:377 BW is voldaan. Om op grond van dit&#13;
artikel tot ontbinding te kunnen komen moet aan twee criteria&#13;
(gronden) worden voldaan. In de eerste plaats moet er&#13;
sprake zijn van de wil om het gepachte te bestemmen voor&#13;
niet tot de landbouw betrekkelijke doeleinden. In de&#13;
tweede plaats moet die bestemming in overeenstemming&#13;
zijn met het algemeen belang, hetgeen kan blijken uit een&#13;
goedgekeurd bestemmingsplan. De bepaling van art. 40 Pachtwet kende een complement in&#13;
art. 48 Pachtwet, dat de schadeloosstelling regelde. Die bepaling&#13;
is in titel 7.5 van het BW niet overgenomen. Daaruit&#13;
zou afgeleid kunnen worden dat in het geval van beëindiging&#13;
van een pachtovereenkomst op deze grond niet langer&#13;
schadevergoeding aan de pachter behoeft te worden betaald.&#13;
De memorie van toelichting vermeldt niet dat een dergelijke,&#13;
toch vrij ingrijpende wijziging is beoogd. Uit andere&#13;
bepalingen kan worden afgeleid dat het wel de bedoeling is&#13;
geweest een bepaling die overeenstemt met art. 48 Pachtwet&#13;
op te nemen40, maar het is eveneens mogelijk uit die bepalingen&#13;
af te leiden dat de wetgever de wijziging niet consequent&#13;
heeft doorgevoerd.&#13;
De schadeloosstelling maakt geen deel uit van de afweging&#13;
die op grond van de e-grond moet worden gemaakt.41 Indien&#13;
aan de gronden voor ontbinding op basis van art.&#13;
7:377 BW is voldaan kan de pachtovereenkomst worden&#13;
beëindigd. Dat betekent dat sprake moet zijn van de wil&#13;
een niet tot de landbouw betrekkelijke bestemming te realiseren&#13;
en dat deze bestemming met het algemeen belang in&#13;
overeenstemming moet zijn. Aan een verdere afweging behoort&#13;
de rechter dan ook niet toe te komen.&#13;
Het ontbreken van een schadevergoedingsregeling is een&#13;
duidelijke leemte in de wet. Bepleit wordt wel om deze&#13;
leemte op te vullen door een analogische toepassing van de&#13;
schadevergoedingsregeling van art. 7:377 BW of met behulp&#13;
van de ‘kan’-bepaling van art. 7:370 BW.42 Nu een&#13;
wettelijke grondslag voor een veroordeling tot schadevergoeding&#13;
van de verpachter ontbreekt lijkt toepassing naar&#13;
analogie van art. 7:377 BW niet mogelijk. Afwijzing van de&#13;
vordering tot beëindiging zolang geen toereikende vergoeding&#13;
wordt geboden, op basis van de ‘kan’-bepaling van art.&#13;
7:370 BW, is evenmin zonder bezwaren. De schadeloosstelling&#13;
behoort niet tot de punten die de rechter in een afweging&#13;
op grond van deze bepaling kan betrekken. Zou dat bij&#13;
de e-grond worden toegestaan, dan zou dat ook bij de andere&#13;
beëindigingsgronden mogelijk zijn. Daarmee zou in&#13;
alle gevallen de afweging worden terug gebracht tot de afweging&#13;
die is neergelegd in de c-grond van art. 7:370 BW.&#13;
Om dat te voorkomen zou de wetgever alsnog zo snel mogelijk&#13;
in een regeling voor de schadeloosstelling, overeenkomstig&#13;
art. 7:377 BW, moeten voorzien.&#13;
4.1. De verdere procedure&#13;
Indien de pachtrechter de vordering tot beëindiging van de&#13;
pachtovereenkomst toewijst, wordt daarbij ook het tijdstip&#13;
van ontruiming in het vonnis vastgelegd. De pachtovereenkomst&#13;
blijft in ieder geval van kracht tot op de beëindigingsvordering&#13;
van de verpachter onherroepelijk is beslist.&#13;
Een vordering tot beëindiging van de pachtovereenkomst&#13;
kan in ieder geval in twee feitelijke instanties en daarna nog&#13;
in cassatie door de rechter worden beoordeeld. Er kan dus&#13;
enige tijd verstrijken, zonder dat er sprake is van een onherroepelijk&#13;
vonnis. De wet gaat er kennelijk van uit dat tijdens&#13;
de procedure hoger beroep en tijdens de procedure in&#13;
cassatie, de pachtovereenkomst van kracht blijft. Art. 7:369&#13;
BW bepaalt dat de rechter het beëindigingsvonnis uitvoerbaar&#13;
bij voorraad kan verklaren, indien het verweer van de&#13;
pachter hem kennelijk ongegrond voorkomt. Uit die bepaling&#13;
kan worden afgeleid dat de wetgever deze situatie als&#13;
een uitzondering beschouwt.&#13;
De toewijzing van de vordering tot beëindiging en de vaststelling&#13;
van het tijdstip van de ontruiming geldt als een veroordeling&#13;
tot ontruiming tegen dat tijdstip. Ten opzichte&#13;
van het systeem van de Pachtwet houdt deze bepaling een&#13;
aantal voordelen in. In de eerste plaats kan er door de vaststelling&#13;
van de ontruimingsdatum geen discussie meer bestaan&#13;
over de vraag wanneer de lopende pachtovereenkomst&#13;
eindigt. In de tweede plaats behoeft de verpachter, wanneer&#13;
de pachter weigert te ontruimen, niet een afzonderlijke vordering&#13;
tot ontruiming in te stellen. In de derde plaats is in&#13;
het gekozen systeem geen discussie meer mogelijk over de&#13;
vraag wat de situatie is van de pachter, indien de pachtverlengingsprocedure&#13;
bij het einde van het lopende pachttermijn&#13;
niet is afgerond.&#13;
In aansluiting op het huurrecht kan de rechter in het beëindigingsvonnis&#13;
een bedrag vaststellen dat de verpachter aan&#13;
de pachter moet betalen als tegemoetkoming in de verhuisen&#13;
inrichtingskosten. Dat kan echter alleen wanneer in het&#13;
pachtobject bedrijfsgebouwen zijn begrepen. De pachtrechter&#13;
zal de door hem voorgestelde vergoeding in eerste instantie&#13;
aan partijen voorleggen, zodat de verpachter in de&#13;
gelegenheid is zijn beëindigingvordering in te trekken, in&#13;
het geval hij de vergoeding te hoog vindt.&#13;
5. Ontbinding&#13;
In aanvulling op de algemene ontbindingsmogelijkheid van&#13;
art. 6:265 BW, bevatten de artikelen 7:376 en 7:377 BW&#13;
specifieke bepalingen over de ontbinding van een pachtovereenkomst.&#13;
Art. 55 Pachtwet verplichtte de pachtrechter&#13;
de pachtovereenkomst te ontbinden, indien de pachter tekort&#13;
schoot bij de betaling van de pachtprijs. Die bepaling&#13;
is in het nieuwe recht niet overgenomen. Wel introduceert&#13;
art. 7:376 BW het rechtsvermoeden dat de pachter in ieder&#13;
geval geacht wordt te zijn tekortgeschoten, indien hij het&#13;
gepachte niet langer voor de uitoefening van een landbouw&#13;
gebruikt of indien in de pachtovereenkomst vastgelegde beheersverplichtingen&#13;
niet worden nageleefd of aan bestaande&#13;
natuurwaarden anderszins schade heeft toegebracht. De&#13;
vraag of die tekortkoming dermate ernstig is dat deze ook&#13;
moet leiden tot ontbinding van de pachtovereenkomst,&#13;
moet door de rechter worden beantwoord. De opmerking&#13;
in de memorie van toelichting43 dat in art. 7:376 BW twee&#13;
tekortkomingen genoemd zijn die in ieder geval ontbinding rechtvaardigen, is onjuist. Mocht deze opmerking de wil&#13;
van de wetgever weergeven, dan kan worden geconcludeerd&#13;
dat de wettekst niet met dat voornemen strookt. Art. 6:265&#13;
BW legt immers op de rechter de verplichting na te gaan of&#13;
gezien de bijzondere aard of geringe betekenis van de niet&#13;
nakoming de ontbinding met alle gevolgen wel gerechtvaardigd&#13;
is. Bovendien kan van ontbinding alleen sprake zijn&#13;
wanneer de schuldenaar in verzuim is, indien althans nakoming&#13;
nog mogelijk is.&#13;
De terme de grâceen het onderzoek door de pachtrechter,&#13;
gevolgd door het verstrekken van aanwijzingen aan de&#13;
pachter, zijn opgenomen in art. 376, tweede en derde lid.&#13;
De vraag is echter welke rol die aanwijzingen nog kunnen&#13;
spelen, indien deze in het kader van een ontbindingsprocedure&#13;
worden gegeven. Het zelfstandig onderzoek, zoals art.&#13;
55, lid 3, Pachtwet kende, komt in art. 7:376 BW niet&#13;
terug. Art. 7:377 stemt in grote lijnen overeen met het bepaalde&#13;
in art. 51 en 52 Pachtwet.&#13;
In zijn algemeenheid geldt dat een pachtovereenkomst alleen&#13;
door de rechter kan worden ontbonden. Daarmee&#13;
wordt afgeweken van art. 6:267 BW dat ook buitengerechtelijke&#13;
ontbinding door middel van een schriftelijke verklaring&#13;
mogelijk maakt. Ontbinding door middel van een&#13;
schriftelijke verklaring is wel mogelijk in het geval art.&#13;
7:343, lid 1, BW. Deze bepaling heeft betrekking op de situatie&#13;
waarin sprake is van een gebrek dat het genot van het&#13;
gepachte volledig onmogelijk maakt. In dat geval zijn zowel&#13;
pachter als verpachter bevoegd de overeenkomst door middel&#13;
van een buitengerechtelijke verklaring te ontbinden.&#13;
6. Conclusie&#13;
De bepaling van art. 7:367 BW zal als het gaat om de bescherming&#13;
van de pachter weinig praktische betekenis hebben.&#13;
De wijzigingen in het pachtrecht, waar het gaat om de&#13;
beëindiging van de pachtovereenkomst, leiden tot een aantal&#13;
praktische verbeteringen in de procedure. Daarbij maak&#13;
ik een uitzondering voor de wijze waarop de pachter op een&#13;
opzegging moet reageren, om te voorkomen dat deze zonder&#13;
meer leidt tot beëindiging van de pachtovereenkomst.&#13;
Het door de wetgever gekozen systeem, waarmee men kennelijk&#13;
een deel van het oude recht heeft willen behouden,&#13;
kan aanleiding geven tot onduidelijkheid. Wellicht verdient&#13;
het toch de voorkeur ook op dit punt het systeem van het&#13;
huurrecht bedrijfsruimte te volgen.&#13;
Wat de opzeggingsgronden betreft kan in de eerste plaats&#13;
worden geconcludeerd dat er wel degelijk sprake is van een&#13;
inhoudelijke wijziging ten opzichte van de verlengingsregeling&#13;
in de Pachtwet. Dat geldt met name bij de opzegging&#13;
in verband met voorgenomen eigen gebruik, de zogenaamd&#13;
b-grond van art. 7:370 BW. Die wijziging beperkt de bescherming&#13;
van de pachter.&#13;
In de tweede plaats biedt de ‘kan’-bepaling van art. 7:370&#13;
BW de pachtrechter minder vrijheid dan op grond van de&#13;
toelichting bij het wetsvoorstel mocht worden verondersteld.&#13;
Dat geldt met name voor de b-grond en de e-grond,&#13;
waar de afweging is beperkt tot de genoemde aspecten. Bij&#13;
de d-grond is de rechter afhankelijk van en beperkt door de&#13;
inhoud van de opzegging en de vordering. In de derde plaats ontbreekt een bepaling die overeenkomt&#13;
met art. 48 Pachtwet.&#13;
Bij art. 7:376 BW is sprake van een formulering die niet&#13;
overeenstemt met de toelichting, omdat niet is aangegeven&#13;
dat in de situaties waarop deze bepaling betrekking heeft,&#13;
ontbinding van de pachtovereenkomst ook is gerechtvaardigd.&#13;
Het ontbreken van een schadevergoedingsregeling overeenkomstig&#13;
art. 48 Pachtwet zou voor de wetgever aanleiding&#13;
moeten zijn tot reparatiewetgeving. Verder zal in de praktijk&#13;
moeten blijken in hoeverre met name de beëindigingsgronden&#13;
worden toegepast op de wijze die volgens de wetsgeschiedenis&#13;
is beoogd. De nieuwe regeling voorziet weliswaar&#13;
niet in een evaluatie, maar aangenomen mag worden dat de&#13;
wetgever zal ingrijpen indien het evenwicht tussen pachter&#13;
en verpachter te zeer wordt verstoord.</content><legacyfootnotes>* Mr. B. Nijman is advocaat te Wageningen.&#13;
1. Zie bijvoorbeeld de art. 7:395, 7:396 en 7:397 BW.&#13;
2. Art. 59, lid 3, Onteigeningswet.&#13;
3. Kamerstukken II, 2005/06, 30448, nummer 3, p. 7.&#13;
4. Asser-Abas (Huur)5-IIa, nummer 265.&#13;
5. Pachtwet (Houwing/Heisterkamp), art. 2, aant. 126.&#13;
6. Zoals blijkt uit art. 7:317 BW.&#13;
7. Zie Pachtwet(Houwing/Heisterkamp) aant. 292.&#13;
8. Volgens Pachtwet (Houwing/Heisterkamp), aant. 124 op p. 218, is&#13;
daar geen twijfel over mogelijk.&#13;
9. Zie Pachtwet(Houwing-Heisterkamp) aant. 434.&#13;
10. Zie Pachtwet(Houwing-Heisterkamp) aant. 300, met name de jurisprudentie&#13;
genoemd op p. 390b.&#13;
11. Pachtkamer gerechtshof Arnhem 5 juni 2002, Pr februari 2002, 5.&#13;
12. Zie Pachtwet(Houwing-Heisterkamp) aant. 439.&#13;
13. Bijv. Pachtkamer gerechtshof Arnhem 4 augustus 1983, Agr.r.1984,&#13;
3783.&#13;
14. ‘De behandeling van verzoekschriften buiten eigenlijk rechtsgeding’,&#13;
zoals de titel van paragraaf 4 van Hoofdstuk V van de Pachtwet&#13;
luidde.&#13;
15. Pachtwet(Houwing/Heisterkamp) aant. 687.&#13;
16. Hoge Raad 1 november 2002, NJ2004, 114.&#13;
17. Hoge Raad 18 juni 1993, NJ 1993, 614.&#13;
18. Kamerstukken II, 2005/06, 30448, nr. 8, p. 9.&#13;
19. Kamerstukken II, 2005/06, 30448, nr. 3, p. 27.&#13;
20. Zie mr. C.A. Adriaansens: Conversie van ontijdige huuropzegging,&#13;
Tijdschrift voor huurrecht bedrijfsruimte2004, p. 179-180.&#13;
21. Kamerstukken II, 2005/06, 30448, nr. 3, p. 27.&#13;
22. Daarbij zal de rechter nog wel moeten beoordelen of er sprake is van&#13;
een ernstigtekortschieten.&#13;
23. Bijvoorbeeld Hof Arnhem 16 maart 1992, Agr.r.1993, 4621.&#13;
24. Hof Arnhem 12 oktober 1981, Agr.r.1982, 3549.&#13;
25. Art. 39 Pachtwet sprak ten aanzien van het optreden van de pachter&#13;
uitdrukkelijk over ‘in de afgelopen periode’. Ten aanzien van de bedrijfsvoering&#13;
geldt hetzelfde. Zie Pachtwet(Houwing/Heisterkamp)&#13;
aant. 472, noot 1. Zie ook Hof Arnhem 15 januari 1973, P. 1973,&#13;
3164.&#13;
26. Dat was ook in het huurrecht bedrijfsruimte aanvankelijk anders, zie&#13;
Asser-Abas (Huur), nummer 270.&#13;
27. Heisterkamp en Valk 2007 ( T&amp;C Nieuw Pachtrecht) art. 7:370 BW,&#13;
aant. 2, sub b.&#13;
28. Kamerstukken II, 2005/06, 30448, nr. 3, p. 28.&#13;
29. Zie jurisprudentie genoemd in Asser-Abas (Huur), nummer 272, en&#13;
de daarin opgenomen verwijzingen naar de wetsgeschiedenis.&#13;
30. Kamerstukken II, 2005/06, 30448, nr. 3, p. 27.&#13;
31. Art. 38a, eerste lid, Pachtwet.&#13;
32. Zie: Geschiedenis art. 38a Pachtwet - Pachtwet(Houwing/Heisterkamp)&#13;
aant. 469a.&#13;
33. Kamerstukken I, 2006/07, 30448, D, p. 11.&#13;
34. Zie ook (instemmend) Van der Beek, Agr.r. 2007, p. 430.&#13;
35. Kamerstukken II, 2005/06, 30448, nr. 3, p. 28, onderdeel 4.&#13;
36. Bijvoorbeeld Hof Arnhem, 11 oktober 1971, P. 1972, 3054.&#13;
37. Kamerstukken II, 2005/06, 30448, nr. 3, p. 28.&#13;
38. De memorie van toelichting spreekt hier over verlenging met de wettelijke&#13;
termijn van zes of twaalf jaar. Dat laatste is niet juist. Zie art.&#13;
7:325, lid 5, BW.&#13;
39. NJ 1993, 581.&#13;
40. Zie Heisterkamp en Valk 2007 (T&amp;C Nieuw Pachtrecht), art. 7:370,&#13;
aant. 2, sub e.&#13;
41. In de Pachtwet bevatte art. 40 een verplichte afwijzingsgrond. De&#13;
schadeloosstelling van art. 48 Pachtwet werd dan ook niet gebaseerd&#13;
op een afweging naar billijkheid omtrent verlenging.&#13;
42. Heisterkamp en Valk 2007 (T&amp;C Nieuw Pachtrecht)art. 7:370, aant.&#13;
2, onder e.&#13;
43. Kamerstukken II, 2005/06, 30448, nr. 3, p. 29.&#13;
</legacyfootnotes><footnotes><footnote/></footnotes><auteurs>mr. B. Nijman</auteurs><published>2008-02-01 00:00:00</published><modified>2017-06-16 16:17:51</modified><editiondate>2008-02-01</editiondate><htmlpath>https://denhollander.info/artikel/5708</htmlpath></article>
</articles></edition>
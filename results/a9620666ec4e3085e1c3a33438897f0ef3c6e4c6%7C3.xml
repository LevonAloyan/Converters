<edition><articles><article><jaar>2003</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2003</searchword><id>4430</id><udhid>UDH:TvAR/4430</udhid><titel>Oosterink c.s. / Oosterink (TvAR 2003/5154)</titel><searchwords><searchword>TvAR 2/2003</searchword><searchword>TvAR 2003/5154</searchword><searchword>UDH:TvAR/4430</searchword></searchwords><attachments><attachment><name>2003_nr 2_Rechtspraak_5154.pdf</name><extention>pdf</extention><url>https://denhollander.info/download/4375/ci</url></attachment></attachments><inleiding>[Pachtwet art. 38, 39]&#13;
&#13;
Het scheuren van een deel van de gepachte&#13;
grond door pachter zonder schriftelijke&#13;
toestemming van verpachters is in de&#13;
omstandigheden van het onderhavige geval&#13;
geen verplichte afwijzingsgrond als bedoeld&#13;
in artikel 39 van de Pachtwet.&#13;
Naar billijkheid weegt het belang van&#13;
verpachters bij het pachtvrij worden van de&#13;
grond zwaarder dan het belang van pachter,&#13;
die de gepachte grond pas vanaf 1999 in&#13;
gebruik heeft en de grond niet gebruikt voor&#13;
het afvoeren van zijn mest. De grond is 12 km&#13;
van zijn bedrijf gelegen en pachter stelt in&#13;
de gelegenheid te zijn vlakbij zijn boerderij&#13;
andere grond te kopen. Het weiden van&#13;
pony’s door pachter wordt als niet meer dan&#13;
hobbymatig beschouwd.</inleiding><content>BESCHIKKING IN DE ZAAK VAN:&#13;
1. Gerrit Hendrik Oosterink, wonende te&#13;
Doetinchem,&#13;
2. Gerdina Hendrika Oosterink, wonende te&#13;
Doetinchem,&#13;
3. Hendrika Wilhelmina Oosterink, wonende&#13;
te Silvolde, gemeente Wisch,&#13;
4. Gerda Oosterink. wonende te Silvolde,&#13;
gemeente Wisch,&#13;
5. Hennie Oosterink, wonende te Silvolde,&#13;
gemeente Wisch,&#13;
appellanten in het principaal beroep,&#13;
geïntimeerden in het incidenteel beroep,&#13;
procureur: mr. D.M.H.M. van Dijk,&#13;
tegen&#13;
Johan Evert Oosterink, wonende te Varsseveld,&#13;
gemeente Wisch,&#13;
geïntimeerde in het principaal appel,&#13;
appellant in het incidenteel appel,&#13;
procureur: mr. F.W. van Dijk.&#13;
1 Het geding in eerste aanleg&#13;
Voor het procesverloop en de beslissing in&#13;
eerste aanleg wordt verwezen naar de&#13;
beschikking van de pachtkamer van het kantongerecht&#13;
te Terborg van 10 oktober 2000.&#13;
Bij die beschikking is de tussen partijen gesloten&#13;
pachtovereenkomst verlengd met zes jaren,&#13;
ingaande 1 maart 2001.&#13;
2 Het geding in hoger beroep&#13;
Appellanten – hierna ook te noemen de verpachters&#13;
– zijn bij op 9 november 2000 ter&#13;
griffie van dit gerechtshof ingekomen&#13;
beroepschrift in hoger beroep gekomen van&#13;
voormelde beschikking. Zij hebben onder&#13;
overlegging van producties verzocht de beschikking&#13;
te vernietigen en opnieuw beschikkende&#13;
geïntimeerde – hierna ook te noemen&#13;
de pachter – niet ontvankelijk te verklaren in&#13;
het door hem ingediende verlengingsverzoek&#13;
althans het verzoek tot verlenging van de&#13;
pachtovereenkomst alsnog af te wijzen met&#13;
veroordeling van de pachter in de kosten van&#13;
beide instanties.&#13;
De pachter heeft bij op 12 december 2000 ter&#13;
griffie van het hof ingekomen verweerschrift&#13;
verweer gevoerd en met overlegging van producties&#13;
geconcludeerd tot bekrachtiging van&#13;
de beschikking van 10 oktober 2000. De pachter&#13;
heeft tevens bij wege van incidenteel appel&#13;
verzocht de beschikking te vernietigen voor&#13;
zover het betreft de proceskostenveroordeling&#13;
en verzocht verpachters alsnog in de proceskosten&#13;
van de procedure in eerste aanleg te&#13;
veroordelen.&#13;
De mondelinge behandeling van het hoger&#13;
beroep is op 19 februari 2001 ter terechtzitting&#13;
van het hof gehouden. Tegenwoordig&#13;
waren de verpachters vermeld onder 1 en 2,&#13;
bijgestaan door mr. D.M.H.M. van Dijk,&#13;
advocaat te Arnhem, en de pachter, bijgestaan&#13;
door mr. F.W. van Dijk, advocaat te Wageningen.&#13;
Partijen hebben ter zitting nadere inlichtingen&#13;
verstrekt, waarna hun advocaten de&#13;
wederzijdse standpunten hebben toegelicht.&#13;
Beiden hebben een pleitnota overgelegd.&#13;
3 De grieven&#13;
De verpachters hebben tegen de beschikking&#13;
van de pachtkamer van het kantongerecht één&#13;
grief aangevoerd, te weten dat de pachtkamer&#13;
van het kantongerecht te Terborg ten onrechte&#13;
de pachtovereenkomst met zes jaren heeft&#13;
verlengd en de proceskosten gecompenseerd.&#13;
Dit laatste is ook de grief van de pachter tegen&#13;
de voormelde beschikking in het incidenteel&#13;
appel.&#13;
4 De vaststaande feiten&#13;
Tussen de vader van verpachters en de vader&#13;
van pachter is op 23 februari 1995 een pachtovereenkomst&#13;
voor de duur van 6 jaar gesloten&#13;
met betrekking tot het perceel landbouwgrond&#13;
kadastraal bekend gemeente Ambt-&#13;
Doetinchem, sectie H, nummer 1770 ter&#13;
grootte van 4 hectare. De pachtovereenkomst&#13;
is op 11 mei 1995 goedgekeurd door de grondkamer&#13;
voor Gelderland en eindigt – behoudens&#13;
verlenging – op 1 maart 2001. Bij aangetekende&#13;
brief van 15 februari 2000 is namens&#13;
de verpachters aan pachter meegedeeld dat zij&#13;
geen verlenging van de pachtovereenkomst&#13;
wensen.&#13;
5 De mondelinge behandeling&#13;
Ter zitting van het hof is – niet dan wel onvoldoende&#13;
weersproken – verklaard:&#13;
door de pachter:&#13;
“Ik ben volledig agrariër. Na het overlijden&#13;
van mijn vader in maart 1997 hebben eerst&#13;
mijn broer Richard en ik het bedrijf voortgezet&#13;
ten behoeve van de nalatenschap in verband&#13;
met het vee. Ik heb de gepachte grond&#13;
alleen in gebruik vanaf begin 1999. Ik gebruik&#13;
het voor mijn bedrijf. Ik heb thans 8000&#13;
scharrelkippen. Ik heb ook pony’s, maar tot&#13;
op heden is dat een hobby. In mei 1999 heb ik&#13;
1.25 ha van het gepachte gescheurd in het&#13;
belang van de grond. Ik heb dat niet tevoren&#13;
met verpachters overlegd. Ik wist niet aan wie&#13;
ik dat moest vragen. Er is nooit iets door hen&#13;
gezegd voordat deze procedure ging spelen.&#13;
Dit voorjaar ga ik het weer inzaaien. Ik wilde&#13;
dat afgelopen najaar al doen, maar het was&#13;
toen veel te nat. Ik heb nog nooit de mest van&#13;
mijn kippen op het land gebracht, want het is&#13;
financieel niet aantrekkelijk om mijn mest&#13;
daar naar toe te moeten laten vervoeren. Mijn&#13;
huisperceel is 1.25 ha. Ik heb uit de nalatenschap&#13;
van mijn vader 2.35 ha toegescheiden&#13;
gekregen, maar intussen heb ik 1.52 ha daarvan&#13;
verkocht. Ik kan nu grond kopen tegenover&#13;
mijn boerderij; dit ligt tussen een stuk&#13;
grond dat ik in eigendom heb en mijn boerderij.&#13;
Ik verwacht dat die koop wel doorgaat.&#13;
Het meeste werk op de verpachte grond doet&#13;
de loonwerker Luimes. Ik kijk hoe het er bijstaat&#13;
en houd de kanten bij. Als tegenprestatie&#13;
mag Luimes er mest over uitrijden.”&#13;
Door verpachter Gerrit Hendrik Oosterink:&#13;
“Wij willen de grond ook zelf exploiteren&#13;
door middel van een loonwerker.”&#13;
6 De beoordeling van het hoger&#13;
beroep&#13;
In het principaal beroep:&#13;
6.1 Gelet op de inhoud van en de toelichting&#13;
op de grief leggen de verpachters het gehele&#13;
geschil ter beoordeling aan de pachtkamer van&#13;
het hof over.&#13;
6.2 Met de pachtkamer van het kantongerecht&#13;
is het hof van oordeel dat het scheuren van&#13;
een deel van de gepachte grond door pachter&#13;
zonder schriftelijke toestemming van verpachters&#13;
in de omstandigheden van het onderhavige&#13;
geval geen verplichte afwijzingsgrond&#13;
is als bedoeld in artikel 39 van de Pachtwet.&#13;
Gelet op de inhoud van de pleitnotitie van&#13;
verpachters gaan zij daar blijkbaar ook vanuit.&#13;
6.3 Er dient derhalve naar billijkheid te worden&#13;
beslist op het verlengingsverzoek. Naar&#13;
het oordeel van het pachthof brengt de billijkheid&#13;
mee dat het verzoek moet worden afgewezen.&#13;
Het belang van de verpachters bij het&#13;
pachtvrij worden van de grond weegt in het&#13;
onderhavige geval zwaarder dan het belang&#13;
van de pachter, die de gepachte grond pas&#13;
vanaf 1999 in gebruik heeft, althans door de&#13;
loonwerker Luimes laat gebruiken, en die&#13;
– anders dan hij eerder in deze procedure stelde&#13;
– de grond niet gebruikt voor het afvoeren&#13;
van zijn mest. Bovendien is de verpachte&#13;
grond 12 km van zijn bedrijf gelegen en stelt&#13;
pachter dat hij in de gelegenheid is vlakbij zijn&#13;
boerderij andere grond te kopen. Nu het&#13;
eventueel gebruik voor het weiden van de&#13;
pony’s niet meer dan hobbymatig is, is bij&#13;
afweging van de belangen het belang van de&#13;
pachter bij het voortduren van de pachtovereenkomst&#13;
te gering.&#13;
6.4 De grief van de verpachters gaat op en de&#13;
beschikking van de pachtkamer van het kantongerecht&#13;
Terborg dient dan ook vernietigd&#13;
te worden.&#13;
6.5 Nu de pachter in het ongelijk wordt gesteld&#13;
wordt hij veroordeeld in de kosten van het&#13;
hoger beroep en van de eerste instantie.&#13;
In het incidenteel beroep:&#13;
6.6 Gelet op het hiervoor overwogene wordt&#13;
de grief van de pachter verworpen.&#13;
Beslissing&#13;
Het hof, beschikkende in hoger beroep,&#13;
vernietigt de beschikking van de pachtkamer&#13;
van het kantongerecht te Terborg van&#13;
10 oktober 2000, waarvan beroep, en&#13;
veroordeelt pachter in de kosten van deze&#13;
procedure en in die van de eerste instantie,&#13;
aan de zijde van verpachters tot op heden&#13;
begroot op ƒ 500,– aan salaris gemachtigde&#13;
voor de eerste aanleg en op ƒ 475,– aan griffierecht&#13;
en ƒ 3.400,– aan salaris procureur voor&#13;
het hoger beroep.</content><legacyfootnotes/><footnotes><footnote/></footnotes><auteurs/><published>2003-02-01 00:00:00</published><modified>2003-02-01 00:00:00</modified><editiondate>2003-02-01</editiondate><htmlpath>https://denhollander.info/artikel/4430</htmlpath></article>
</articles></edition>
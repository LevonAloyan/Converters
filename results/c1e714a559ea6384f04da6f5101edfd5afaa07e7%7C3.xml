<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1996</searchword><id>4983</id><udhid>UDH:TvAR/4983</udhid><titel>Brand / Bel c.s (TvAR 1996/4825)</titel><searchwords><searchword>TvAR 7/8/1996</searchword><searchword>TvAR 1996/4825</searchword><searchword>UDH:TvAR/4983</searchword></searchwords><attachments><attachment><name>1996_nr 78_Rechtspraak_4825.pdf</name><extention>pdf</extention><url>https://denhollander.info/download/4923/ci</url></attachment></attachments><inleiding>Pachtwet, art. 25 Bsl984, art. 5&#13;
&#13;
Vordering van ex-verpachter tot overdracht van melkquotum en tot betaling van schadevergoeding door ex-pachter wegens vervreemding van met het voorheen verpachte samenhangend melkquotum. Als met bepaald land samenhangend melkquotum kan in beginsel alleen worden beschouwd melkquotum dat is verkregen dankzij de melkproduktie in 1983 met behulp van aan die produktie dienstbaar land. Zo zal een latere verkrijging van land door een pachter in redelijkheid er niet toe kunnen leiden dat het hem op 1 april&#13;
1984 toegekende melkquotum alsnog ook met dat later verkregen land gaat samenhangen met als gevolg dat melkquotum als het ware wordt verdund ten nadele van de verpachter. Dit uitgangspunt kan in de bijzondere om standigheden van het geval tot in redelijkheid niet aanvaardbare gevolgen leiden. Hiervan is niet gebleken. Als bijzondere omstandig heid kan niet gelden dat de ex-pachter grond in april 1987 heeft gekocht voor de teelt van snijmaïs ten behoeve van zijn melkvee. De omvang van het pachtland in geschil was in ieder geval niet onvoldoende om zijn melkquotum in stand te kunnen houden.</inleiding><content>Arrest in de zaak van:&#13;
Thijs Brand, wonende te Nijeveen, appellant, procureur: mr. J.M.J. Huver,&#13;
tegen&#13;
1. Jan Bel, wonende te Groningen,&#13;
2. de gezamenlijke erven van Hilligje Bel-Be - nak,&#13;
laatstelijk gewoond hebbende te Gronin-gen, geïntimeerden, procureur: mr. H. van Ra-venhorst.&#13;
Het geding in eerste aanleg&#13;
De pachtkamer van het kantongerecht te Mep-pel heeft op 22 juli 1993 een interlocutoir vonnis en op 28 oktober 1993 een eindvonnis tussen geïntimeerde sub 1 en Hilligje Bel-Be-nak als eisers en appellant als gedaagde gewe-zen. Beide vonnissen zijn in fotokopie aan dit&#13;
arrest gehecht en naar inhoud daarvan wordt hier verwezen.&#13;
Het geding in hoger beroep&#13;
Appellant is bij exploit van 24 november 1993, hersteld bij exploit van 31 maart 1994 vóór de eerst dienende dag van 18 april 1994, met gelijktijdige dagvaarding van geïntimeer-den voor dit hof, in hoger beroep gekomen van voormeld tussenvonnis en van voormeld eindvonnis waarbij hij, kort samengevat, werd veroordeeld tot overdracht aan oorspronkelij-ke eisers van 6850 kg melkquotum en tot be-taling aan oorspronkelijke eisers van een geldbedrag, gebaseerd op de waarde van 2312 kg melkquotum, te weten f 7375,28, althans gebaseerd op het aantal kilogrammen melkquotum dat appellant minder aan oor-spronkelijke eisers overdraagt dan de hun toe-komende hoeveelheid melkquotum van 9162 kg, het geldbedrag te vermeerderen met de wettelijke rente.&#13;
Bij memorie van grieven heeft appellant drie grieven tegen het vonnis van 22 juli 1993 en één grief tegen het eindvonnis van 28 okto-ber 1993 aangevoerd met conclusie dat het hof die vonnissen zal vernietigen en, opnieuw rechtdoende, alsnog zal bepalen dat de pacht-kamer van het kantongerecht te Meppel onbe-voegd was kennis te nemen van de vordering dan wel geïntimeerden alsnog in hun vorde-ring niet-ontvankelijk zal verklaren althans hun vordering zal afwijzen als zijnde onge-grond en/of onbewezen, met veroordeling van geïntimeerden in de kosten van beide instan-ties.&#13;
Geïntimeerden hebben bij memorie van antwoord de aangevoerde grieven bestreden en geconcludeerd tot bekrachtiging van de vonissen waarvan beroep met veroordeling van appellant in de proceskosten.&#13;
Tenslotte hebben partijen de stukken doen overleggen voor het wijzen van arrest.&#13;
De grieven&#13;
De door appellant aangevoerde grieven luiden&#13;
als volgt:&#13;
Grief I&#13;
Ten onrechte heeft de pachtkamer van het kantongerecht zich bevoegd verklaard kennis te nemen van de vordering, zoals geformuleerd in het exploit van dagvaarding d.d. 16 januari 1992;&#13;
Grief ll&#13;
Ten onrechte overweegt de pachtkamer van het kantongerecht in het tussenvonnis d.d. 22 juli 1993 onder punt 4.2 dat met verdunning of verdikking van quotum geen rekening dient te worden gehouden;&#13;
Grief III&#13;
Ten onrechte heeft de pachtkamer van het kantongerecht in het vonnis van 22 (lees:) juli 1993 overwogen dat bij het einde van een pachtverhouding bij de bepaling van de hoe-veelheid met het gepachte samenhangende melkquotum, bepalend dient te zijn van welk areaal in het referentiejaar 1983 is uitgegaan bij het toekennen van quotumaanspraken;&#13;
Grief IV&#13;
Ten onrechte heeft de pachtkamer van het kantongerecht in het vonnis van 28 oktober 1993 bepaald dat geïntimeerden jegens appel-lant nog aanspraak zouden hebben op een hoeveelheid heffingvrij te leveren melk met een omvang van 9162 kg, zijnde het resultaat van een verdeling bij helfte van het met het door appellant gepachte samenhangende melkquotum, zulks zonder correctie wegens verdunning door aangekochte grond in IJssel-ham.&#13;
De vaststaande feiten&#13;
Ook in hoger beroep kan worden uitgegaan van de door de pachtkamer van het kantonge-recht in het vonnis van 22 juli 1993 vastge-stelde feiten nu tegen die vaststelling geen grieven zijn gericht.&#13;
De beoordeling van het geschil in hoger be-roep&#13;
1. Appellant heeft de grief I aldus toegelicht dat in de inleidende dagvaarding geen ver-band is gelegd tussen het melkquotum waarop de voormalige verpachters tegenover appel-lant als voormalige pachter aanspraak maken en de verpachte gronden. Er zou dus geen sa-menhang tussen het melkquotum van appel-lant en de door hem van de oorspronkelijke eisers gepachte grond zijn gesteld. Dit laatste is op zichzelf al onjuist. In onderdeel 6 van de inleidende dagvaarding stellen de oorspronke-lijke eisers immers met zoveel woorden: 'Als grondslag voor hun vordering stellen verpach-ters zich uitdrukkelijk op het standpunt dat pachter de gehele aan hem toegekende hoe-veelheid heffingvrije melk heeft verworven op het aan hen in eigendom toebehorend on-roerend goed, hetwelk pachter van hen ge-pacht had'. Aldus hebben de oorspronkelijke&#13;
eisers hun aanspraak op het melkquotum van appellant gebaseerd op de samenhang van dat quotum met de door hen aan appellant ver-pachte grond.&#13;
Overigens heeft appellant erkend dat de pachtrechter bevoegd is kennis te nemen van de aanspraken van verpachters jegens pach-ters ten aanzien van met gepachte grond bij het einde van de pachtovereenkomst samen-hangend melkquotum.&#13;
De grief I is ongegrond.&#13;
2. Met de grief II, III en IV wordt betoogd dat de pachtkamer van het kantongerecht bij de berekening van het met het voorheen ge-pachte samenhangende melkquotum rekening had moeten houden met het grasland, groot 2.69.90 ha en gelegen in gemeente IJsselham, dat appellant in april 1987 heeft aangekocht. Volgens appellant was zijn melkquotum ook met die grond gaan samenhangen en is er daarom minder melkquotum per ha voor de door hem van de oorspronkelijke eisers ge-pachte grond naar evenredigheid overgeble-ven.&#13;
Blijkens artikel 5, lid 1, van de (eerste) Be-schikking superheffing van 1984 werd aan melkproducenten voor een op 2 april 1984 in-gaande periode een heffingvrije hoeveelheid melk toegekend, gebaseerd op de in 1983 (aan de melkfabriek) afgeleverde hoeveelheid melk, verminderd met 8,65%. Aldus zijn de melkquota ontstaan en gehandhaafd behou-dens latere wijzigingen.&#13;
Dit brengt met zich mee dat als met be-paald land samenhangend melkquotum in be-ginsel alleen kan worden beschouwd melkquotum dat is verkregen dankzij de melkproduktie in 1983 met behulp van aan die produktie dienstbaar land. Met land dat de melkproducent nadien in pacht heeft verkre-gen, gaat in beginsel geen gedeelte van dat melkquotum samenhangen omdat de exploita-tie van dat land niet aan de toekenning van dat melkquotum heeft bijgedragen. Een andere opvatting zou leiden tot het onredelijke resul-taat dat bij beëindiging van die latere pachto-vereenkomst melkquotum van de betreffende pachter naar de verpachter zou overgaan hoe-wel het pachtobject zelf niet heeft bijgedragen aan de toekenning van het melkquotum.&#13;
Evenzo zal een latere verkrijging van land door een pachter in redelijkheid er niet toe kunnen leiden dat het hem op 1 april 1984 toegekende melkquotum alsnog ook met dat later verkregen land gaat samenhangen met als gevolg dat met het in 1983 geëxploiteerde&#13;
land samenhangend melkquotum als het ware wordt verdund ten nadele van de verpachter van de al in 1983 verpachte grond.&#13;
Dit alles geldt in beginsel: de toepassing van dit uitgangspunt kan immers in de bijzon-dere omstandigheden van het geval, bijvoor-beeld bij de afwikkeling van een beëindigde pachtovereenkomst, voor (een van) de partij-en tot in redelijkheid niet aanvaardbare gevol-gen leiden.&#13;
Van zodanige bijzondere omstandigheden is in dit geval niet gebleken. Als bijzondere omstandigheid kan naar het oordeel van het hof niet gelden dat appellant, zoals hij heeft gesteld, de grond te IJsselham in april 1987 heeft gekocht voor de teelt van snijmais ten einde te kunnen voorzien in de ruwvoerbe-hoefte van zijn melkvee. De omvang van het van de oorspronkelijke eisers gepachte groen-land - in totaal 10.41.97 ha - was op zichzelf genomen in ieder geval niet onvoldoende om het melkquotum van appellant - minder dan 100 000 kilogram - in stand te kunnen hou-den.&#13;
De pachtkamer van het kantongerecht heeft mitsdien een juist criterium aangelegd. De grond te IJsselham dient bij de bepaling van de aanspraken van de verpachters buiten beschouwing te blijven.&#13;
De grieven II, III en IV zijn eveneens on-gegrond.&#13;
Slotsom&#13;
3. Uit het bovenstaande vloeit voort dat de vonnissen, waarvan beroep, moeten worden bekrachtigd. Appellant zal de kosten van het hoger beroep, als de daarin in het ongelijk ge-stelde partij, hebben te dragen.&#13;
Beslissing&#13;
Het hof, rechtdoende in hoger beroep,&#13;
Bekrachtigt de vonnissen van de pachtka-mer van het kantongerecht te Meppel d.d. 22 juli 1993 en 28 oktober 1993, waarvan be-roep;&#13;
Veroordeelt appellant in de kosten van het hoger beroep, aan de zijde van geïntimeerden tot heden begroot op f 2280.&#13;
</content><legacyfootnotes/><footnotes><footnote/></footnotes><auteurs/><published>1996-07-01 00:00:00</published><modified>1995-06-13 00:00:00</modified><editiondate>1996-07-01</editiondate><htmlpath>https://denhollander.info/artikel/4983</htmlpath></article>
</articles></edition>
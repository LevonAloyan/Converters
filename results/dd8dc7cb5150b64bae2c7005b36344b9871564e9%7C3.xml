<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1989</searchword><id>7217</id><udhid>UDH:TvAR/7217</udhid><titel>'M. M. / g. W.' (TvAR 1989/4207)</titel><searchwords><searchword>TvAR 2/1989</searchword><searchword>TvAR 1989/4207</searchword><searchword>UDH:TvAR/7217</searchword></searchwords><attachments><attachment><name>1989_nr 2_Rechtspraak_4207.pdf</name><extention>pdf</extention><url>https://denhollander.info/download/6800/ci</url></attachment></attachments><inleiding>Pachtwet, art. 56, lid 1&#13;
Vast staat, dat de verpachte tuinderij ernstig is&#13;
verwaarloosd. Na het overlijden van de pachter in&#13;
1972 golden zijn weduwe en zijn kinderen als&#13;
pachter. De kinderen zijn dus naast hun moeder,&#13;
die inmiddels ook is overleden, aansprakelijk voor&#13;
de verwaarlozing.&#13;
Plannen voor hervatting van het gebruik van het&#13;
gepachte kunnen aan de wanprestatie niet afdoen.&#13;
De erfgenamen hebben ook onvoldoende gesteld&#13;
omtrent door hen verricht onderhoudswerk. De&#13;
kinderen hebben geen landbouwkundige opleiding&#13;
gevolgd en zij hebben daarin evenmin praktische&#13;
ervaring. Pachtovereenkomst ontbonden wegens&#13;
wanprestatie.</inleiding><content>Pachtkamer Gerechtshof Arnhem, arrest d.d. 27&#13;
juni 1988&#13;
In de zaak van:&#13;
de gezamenlijke erfgenamen van&#13;
M. M., geboren O.,&#13;
zijnde&#13;
a. J. M., wonende te L., gemeente H.,&#13;
b. A. M., wonende te L., gemeente H.,&#13;
c. J.M. M., wonende te A.,&#13;
d. R. M., wonende te L., gemeente H.,&#13;
e. H. M., wonende te P. M., Canada,&#13;
ƒ. I.S. M., wonende te L., gemeente H.,&#13;
appellanten, procureur: mr. D. K.,&#13;
tegen&#13;
g. W., wonende te L., gemeente H.,&#13;
geïntimeerde, procureur: mr. J.M. B.&#13;
Het gerechtshof te Arnhem, pachtkamer; Gezien de&#13;
stukken van het geding, waaronder het tussen&#13;
partijen door de pachtkamer van het kantongerecht&#13;
te Haarlem gewezen vonnis van 9 april 1987, dat&#13;
in fotocopie aan dit arrest is gehecht;&#13;
Overwegende:&#13;
Appellanten, - partij M., - zijn bij exploit&#13;
van 7 mei 1987 in hoger beroep gekomen&#13;
van voormeld vonnis, met gelijktijdige&#13;
dagvaarding van geïntimeerde - W. - voor dit hof.&#13;
Bij memorie van grieven zijn na te melden grieven&#13;
aangevoerd en is geconcludeerd, dat vonnis te&#13;
vernietigen en opnieuw rechtdoende, alsnog de&#13;
aanvankelijke vordering van W. af te wijzen met&#13;
veroordeling van W. in de kosten van beide instanties.&#13;
Bij memorie van antwoord is verweer gevoerd&#13;
met conclusie M. niet-ontvankelijk te verklaren&#13;
in hun hoger beroep, althans het vonnis waarvan&#13;
beroep te bekrachtigen met veroordeling van M. in&#13;
de proceskosten.&#13;
Nadat partijen nog een akte respectievelijk een&#13;
antwoord-akte hadden genomen, is de zaak&#13;
vervolgens bepleit, voor de erven M. door mr.&#13;
P.J.L.J. D., advocaat te 's-Gravenhage, en voor&#13;
W. door mr. D.M.H.M. van D., advocaat te&#13;
Arnhem. Mr. D. heeft daarbij nog een groot aantal&#13;
stukken in het geding gebracht.&#13;
Daarna hebben partijen de stukken -waaronder&#13;
de pleitnotities van de advocaten - aan het hof&#13;
overgelegd voor het wijzen van arrest.&#13;
De grieven&#13;
De grieven luiden als volgt:&#13;
Grief I&#13;
Ten onrechte overweegt de pachtkamer dat op&#13;
grond van de bevindingen zoals aangegeven in het&#13;
proces-verbaal van bezichtiging de pachtster M.&#13;
M.-O. en na haar overlijden de gedaagden over de&#13;
periode van 23 februari 1986 tot 31 juli 1986 in&#13;
zeer ernstige mate nalatig zijn geweest in het nakomen&#13;
van de verplichtingen om het gepachte als&#13;
goed pachter te gebruiken en derhalve in zeer&#13;
ernstige mate wanprestatie hebben gepleegd, en&#13;
Ten onrechte overweegt de pachtkamer dat de&#13;
toevoeging dat zulks - het niet meer intensief&#13;
betelen - een gevolg was van de ziekte van de&#13;
inmiddels overleden pachtster niet kan baten en dat&#13;
in de eerste plaats deze ziekte de pachtster niet had&#13;
behoeven te verhinderen het gepachte te doen&#13;
onderhouden als een goed pachtster betaamt en in&#13;
de tweede plaats gedaagden ook over de periode&#13;
van 23 februari 1986 tot 31 juli 1986 ieder onderhoud aan het gepachte achterwege&#13;
hebben gelaten; en&#13;
Ten onrechte kan het betoog van appellant&#13;
dat gedurende de laatste tijd J. A. en R. M.&#13;
het gepachte hebben bewerkt en het zich ten&#13;
tijde van het nemen van de conclusie van&#13;
dupliek in goede staat bevond niet baten&#13;
omdat in de eerste plaats hetgeen na 31 juli&#13;
1986 door gedaagden aan het gepachte is&#13;
geschied niets wegneemt van de jarenlange&#13;
wanprestatie tot die datum en in de tweede&#13;
plaats de verklaring van Ing. W. slechts&#13;
toekomstige goede bedoelingen van&#13;
gedaagden beschrijft;&#13;
Ten onrechte overweegt de pachtkamer dat&#13;
de vorderingen van eiser op grond van het&#13;
bepaalde in artikel 25, lid 1, juncto artikel 56,&#13;
lid 1 van de Pachtwet toewijsbaar zijn.&#13;
Grief 2&#13;
Ten onrechte heeft de pachtkamer van het&#13;
kantongerecht de datum van de ontruiming op&#13;
1 oktober 1987 bepaald;&#13;
De ontvankelijkheid van het hoger beroep&#13;
W. voert aan, dat de memorie van grieven is&#13;
gericht tot het gerechtshof te Arnhem in plaats&#13;
van tot de pachtkamer van het gerechtshof.&#13;
Hij stelt, dat de erven M. niet-ontvankelijk&#13;
moeten worden verklaard in hun hoger&#13;
beroep.&#13;
Deze stelling wordt verworpen. Bij bovengenoemd&#13;
exploit hebben de erven M. W.&#13;
tijdig gedagvaard om op de aangegeven&#13;
rechtsdag te verschijnen voor de pachtkamer&#13;
van het hof. W. is op die dag bij procureur&#13;
verschenen. De omstandigheid, dat de&#13;
memorie van grieven, die ter zitting van 12&#13;
oktober 1987 voor de pachtkamer, in het&#13;
bijzijn van een voor W. optredende procureur,&#13;
is genomen, bovenaan bladzijde 1 slechts&#13;
Gerechtshof te Arnhem vermeldt, kan aan de&#13;
ontvankelijkheid van het appel niet afdoen.&#13;
W. voert voorts aan, dat R. M. niet ontvankelijk&#13;
is in zijn appel, aangezien zijn&#13;
naam niet in de kop van de memorie van&#13;
grieven voorkomt, en hij dus geen grieven&#13;
tegen het bestreden vonnis heeft aangevoerd.&#13;
Hieromtrent wordt overwogen, dat de&#13;
memorie van grieven als appellanten vermeldt&#13;
'de gezamenlijke erven van M. M.,&#13;
geboren O., zijnde ....'. Aangezien het appelexploit&#13;
mede namens R. M. is uitgebracht&#13;
en ook overigens niet is gebleken, dat deze&#13;
afziet van de voortzetting van het appel, moet&#13;
het - ook voor W. - duidelijk zijn geweest,&#13;
dat de niet vermelding van de naam R. M. in&#13;
de aanhef van de memorie van grieven op een&#13;
vergissing berust. Deze leidt niet tot de nietontvankelijkheid&#13;
van diens appel tegen het&#13;
vonnis waarvan beroep.&#13;
De vaststaande feiten&#13;
Bij door de grondkamer voor Noord-Holland&#13;
op 14 december 1956 goedgekeurde&#13;
pachtovereenkomst heeft de rechtsvoorgangster&#13;
van W. verpacht aan de vader van de&#13;
erven M. een perceel tuinland, dat thans, na&#13;
verkleining, 1.01.90 ha groot is, en is gelegen&#13;
in de Haarlemmermeer, met ingang van 1&#13;
januari 1957.&#13;
- De vader van de erven M. is overleden&#13;
in 1972.&#13;
- Zijn erfgenamen waren zijn weduwe,&#13;
mevrouw M. O., en de zes uit hun huwelijk&#13;
geboren kinderen, de appellanten. Te dien&#13;
tijde waren de appellanten 5 en 6 nog minderjarig.&#13;
De weduwe was moeder-voogdes.&#13;
De andere kinderen hadden haar volmacht&#13;
gegeven om hen te vertegenwoordigen bij&#13;
de afwikkeling van de algehele gemeen&#13;
schap van goederen waarin hun ouders waren&#13;
gehuwd, alsmede van de daarin begrepen&#13;
nalatenschap van hun vader.&#13;
- De weduwe exploiteerde een reformhuis&#13;
te B.&#13;
- Zij is overleden op 23 februari 1986.&#13;
Haar erfgenamen zijn de appellanten.&#13;
- Op verzoek van W. heeft de pachtkamer&#13;
te Haarlem het verpachte op 31 juli&#13;
1986 bezichtigd. Blijkens het daarvan op&#13;
gemaakte proces-verbaal zijn ter plaatse&#13;
enkele oude woonhuizen, oude caravans en&#13;
oude schuren en loodsen aangetroffen. Af&#13;
gezien van een kort tevoren gefreesd en&#13;
deels met boerenkool ingeplant gedeelte en&#13;
van een scharrelkippenren stond het los&#13;
land blijkens het proces-verbaal vol met&#13;
hoog opgeschoten onkruid en verdord gras.&#13;
Een rolkas waarvan op veel plaatsen het&#13;
glas ontbrak, stond ook vol met onkruid.&#13;
De pachtkamer constateerde, dat het verpachte&#13;
vele jaren volstrekt is verwaarloosd, op grond waarvan zij geen aanleiding zag de&#13;
pachter, althans de erven, aanwijzingen te&#13;
verstrekken.&#13;
- Geen van de erven M. heeft een land-of&#13;
tuinbouwop leiding gevolgd. A.M. heeft van 1960&#13;
tot 1980 in het tuinbouwbedrijf van zijn ouders op&#13;
het complex in geschil gewerkt, na 1972 als&#13;
bedrijfsleider. H. M. heeft daar van 1980 tot 1982&#13;
gewerkt.&#13;
Behandeling van het geschil in hoger beroep&#13;
Blijkens de toelichting op grief I wordt de&#13;
pachtkamer te Haarlem verweten, dat zij er ten&#13;
onrechte geen rekening mee heeft gehouden, dat de&#13;
moeder van de erven M. in de jaren voor haar&#13;
overlijden niet meer in staat was het gepachte&#13;
deugdelijk te bewerken en dat eerst na haar&#13;
overlijden de erven orde op zaken konden stellen.&#13;
Zij heeft, aldus de erven, zich ertegen verzet, dat A.&#13;
en R. M. in 1983 zelfstandig het gepachte gingen&#13;
exploiteren.&#13;
Dienaangaande wordt overwogen, dat vader M.&#13;
na zijn overlijden als pachter is opgevolgd door&#13;
zijn erfgenamen, zijnde zijn weduwe en zijn&#13;
kinderen gezamenlijk. Niet is gesteld of gebleken,&#13;
dat de pachtkamer heeft bepaald, dat een of meer&#13;
van hen de pachtovereenkomst mocht voortzetten&#13;
en dat de overigen uit de pacht zijn ontslagen.&#13;
De omstandigheid, dat de weduwe bevoegd was&#13;
de andere erfgenamen van vader M. bij de&#13;
afwikkeling van de ontbonden&#13;
huwelijksgoederengemeenschap met inbegrip van&#13;
de nalatenschap te vertegenwoordigen, brengt niet&#13;
mede, dat zij hen als pachtster is opgevolgd. De&#13;
bevoegdheid tot vertegenwoordiging houdt immers&#13;
niet in de bevoegdheid tot gebruik van het&#13;
gepachte. Bovendien heeft W. haar niet als&#13;
opvolgend pachtster aanvaard.&#13;
Op grond hiervan zijn de erven M. als&#13;
medepachters naast hun overleden moeder&#13;
aansprakelijk voor de verwaarlozing van het&#13;
gepachte in de jaren 1982/1983 tot 1986.&#13;
Bovendien hebben de erven M. in de tijd, die is&#13;
verstreken tussen het overlijden van hun moeder&#13;
op 23 februari 1986 en de bezichtiging door de&#13;
pachtkamer op 31 juli 1986, vrijwel niets gedaan&#13;
om de gevolgen van de verwaarlozing op te&#13;
ruimen.&#13;
De ten processe gestelde plannen voor een&#13;
hervatting van het gebruik van het gepachte,&#13;
kunnen aan deze wanprestatie niet afdoen, temeer&#13;
daar geen van de erfgenamen een opleiding in de&#13;
tuinbouw heeft gevolgd. Aan het overgelegde&#13;
contract tot levering van biologisch-dynamische&#13;
groente en fruit aan het Bloemendaals Reformhuis,&#13;
dat door één van de erven M. wordt gedreven,&#13;
komt ter zake geen betekenis toe. Hetzelfde geldt&#13;
voor het voornemen van de erven M., een kas op&#13;
het gepachte te bouwen, waarvoor reeds een&#13;
bouwvergunning is verkregen.&#13;
In de toelichting op de grief wijzen de erven&#13;
voorts op hetgeen zij na de bezichtiging door de&#13;
pachtkamer ter verbetering van het gepachte&#13;
hebben gedaan.&#13;
Terzake wordt overwogen dat hiermede eerst&#13;
in het najaar van 1987 - naar de eigen&#13;
stellingen van M. - een aanvang is gemaakt en&#13;
het bij pleidooi overgelegde rapport van het&#13;
rentmeesterskantoor W. S. G. van 20 april 1988&#13;
volstaat met de opmerking, dat de&#13;
onderhoudstoestand van de gebouwen en de&#13;
bijbehorende erven in vergelijking met februari&#13;
1987 veel is verbeterd. Afgezien van het feit dat&#13;
zulks het in gebreke blijven tot februari 1987&#13;
onverlet laat, volgt uit dit rapport niet, dat die&#13;
onderhoudstoestand thans in orde is.&#13;
Hetgeen de erven voorts hebben aangevoerd&#13;
omtrent investeringen in het gepachte, en het&#13;
besluit tot verwijdering van de reeds lang op het&#13;
gepachte aanwezige nood-woningen en caravans&#13;
maakt de wanprestatie ook niet minder ernstig.&#13;
Overigens is bij het vonnis waarvan beroep niet&#13;
overwogen, dat de bouw van opstallen en de&#13;
plaatsing van caravans, al dan niet met&#13;
aanhorigheden, op het gepachte in strijd is met&#13;
verplichtingen van de pachters. Aangaande dit&#13;
punt is slechts overwogen, dat deze bij de&#13;
ontruiming van het gepachte dienen te worden&#13;
verwijderd, voorzover zij niet reeds aanwezig&#13;
waren bij de aanvang van de pachtovereenkomst op&#13;
1 januari 1957. Hiertegen is geen grief aangevoerd,&#13;
zodat ook het hof hiervan uitgaat.&#13;
Al het vorenoverwogene in aanmerking&#13;
genomen, is voorts de stelling, dat R. M. van plan&#13;
is het gepachte alleen te exploiteren, niet voldoende om van W. in redelijkheid&#13;
te mogen verwachten dat hij er vertrouwen in&#13;
zal hebben, dat in de toekomst de&#13;
verplichtingen van de pachters behoorlijk&#13;
zullen worden nagekomen. In de verklaring&#13;
van erfrecht betreffende de weduwe wordt R.&#13;
bovendien als musicus aangeduid. Dit wijst&#13;
niet op een - grote - ervaring in de exploitatie&#13;
van een agrarisch bedrijf en zijn stelling, dat&#13;
hij zich in het bedrijf op de grond in geschil&#13;
vakkundig met de tuinbouw heeft bezig&#13;
gehouden, is, mede in dat licht bezien te vaag&#13;
en te weinig gespecificeerd. Op grond van het&#13;
voorgaande faalt grief I.&#13;
Betreffende Grief II, die geen zelfstandige&#13;
betekenis heeft, wordt overwogen, dat aangezien&#13;
het seizoen 1987/1988 reeds gedeeltelijk&#13;
is verstreken en niet gemotiveerd is&#13;
weersproken, dat de erven M. thans gewassen&#13;
op de litigieuze grond telen en deze aan het&#13;
einde van genoemd seizoen willen oogsten, de&#13;
pachtovereenkomst zal worden ontbonden&#13;
per 1 oktober 1988.&#13;
Slotsom&#13;
Met inachtneming van het voorgaande zal het&#13;
vonnis waarvan beroep worden bekrachtigd.&#13;
De erven M. zullen de kosten van W. in het&#13;
appel moeten dragen.&#13;
Rechtdoende in hoger beroep:&#13;
Bekrachtigt het vonnis, waarvan beroep,&#13;
met dien verstande, dat de tussen partijen&#13;
geldende pachtovereenkomst wordt ontbonden&#13;
met ingang van 1 oktober 1988 en&#13;
dat de erven M. worden veroordeeld, het&#13;
gepachte voor 1 oktober 1988 met al de&#13;
hunnen en het hunne te verlaten en te ontruimen&#13;
en het gepachte geheel ontruimd ter&#13;
beschikking van W. te stellen.&#13;
Veroordeelt de erven M. in de kosten van&#13;
het hoger beroep, gevallen aan de zijde van&#13;
W. en tot deze uitspraak begroot op ƒ&#13;
3900,- (drieduizend negenhonderd gulden).</content><legacyfootnotes/><footnotes><footnote/></footnotes><auteurs/><published>1989-02-01 00:00:00</published><modified>1989-02-01 00:00:00</modified><editiondate>1989-02-01</editiondate><htmlpath>https://denhollander.info/artikel/7217</htmlpath></article>
</articles></edition>
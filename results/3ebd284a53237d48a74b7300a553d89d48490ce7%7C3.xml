<edition><articles><article><jaar>2012</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2012</searchword><id>10238</id><udhid>UDH:TvAR/10238</udhid><titel>Rechtspraak 5709. Van de Gevel / Brabant Water (TvAR 2012/5709)</titel><searchwords><searchword>TvAR 11/2012</searchword><searchword>TvAR 2012/5709</searchword><searchword>UDH:TvAR/10238</searchword></searchwords><attachments><attachment><name>TvAR2012_11_06_5709.pdf</name><extention>pdf</extention><url>https://denhollander.info/download/8818/ci</url></attachment></attachments><inleiding>Pachtprijs. Redelijkheid en billijkheid &#13;
[Burgerlijk wetboek, art. 7:333] &#13;
In een pachtwijzigingsovereenkomst houdt de door partij­en overeengekomen pachtprijs een afstand in van hun recht om aan de grondkamer herziening te verzoeken. Onder deze omstandigheden is een verhoging met 70% van de pacht­prijs in strijd met de redelijkheid en de billijkheid. &#13;
</inleiding><content>Het geding in eerste aanleg &#13;
De grondkamer Zuid heeft bij beschikking van 11 mei 2012, waarvan afschrift aan partijen is verzonden op 18 juni 2012, de pachtprijs in de tussen partijen bestaande pachtovereen­komst met betrekking tot de percelen land, kadastraal be­kend gemeente Gestel, sectie B, nr. 3489 ged. (voorheen sectie B, nr.3008), totaal groot 2.26.97 ha, herzien en be­paald op € 1.339,00 per jaar, ingaande 1 januari 2012. Voor­melde beschikking is in fotokopie aan deze beschikking ge­hecht. Daarnaar wordt verwezen voor de procesgang in eerste aanleg en de bij de beschikking gegeven motivering. &#13;
Het geding in hoger beroep &#13;
Pachter is bij een op 12 juli 2012 ter griffie ingekomen be­roepschrift in beroep gekomen van voormelde beschikking, met verzoek die beschikking te vernietigen en verpachtster er op te wijzen dat zij hem, rekening houdend met het pacht­wijzigingscontract van 7 juni 2000, een nieuw pachtprijs­voorstel moet doen. Verpachtster heeft hiertegen binnen de gestelde termijn geen verweer gevoerd. &#13;
De grieven &#13;
Pachter heeft aangevoerd dat hij bezwaar heeft tegen de pachtprijsverhoging van 70% en de daaraan door de grond­kamer ten grondslag gelegde redenering; dat in de door par­tijen op 7 juni 2000 ondertekende en bij beschikking van de grondkamer van 30 maart 2001 goedgekeurde pachtwijzi­gingsovereenkomst duidelijke afspraken over de pachtprijs zijn gemaakt en een pachtwetswijziging nooit kan prevale­ren boven deze afspraken. &#13;
Beoordeling van het geschil in hoger beroep &#13;
1. In een procedure als de onderhavige dient de Centra­le Grondkamer zich zelfstandig een oordeel te vormen. Dit onafhankelijk van eventuele eerder beslissingen door de grondkamer. &#13;
2. Uit de stukken, waaronder die in eerste aanleg, blijkt dat in de door –onder meer- pachter en de rechtsvoorganger van verpachtster op 7 juni 2000 ondertekende en door de grondkamer Zuid bij beschikking van 30 maart 2001 goed­gekeurde pachtwijzigingsovereenkomst betreffende de on­derhavige percelen land partijen –onder meer- zijn overeen­gekomen dat de met toepassing van de pachtnormen van 1998 bepaalde pachtprijs daarvan ten bedrage van fl.1006,80 per jaar “met ingang van 01 juli 2000 ongewijzigd blijft op fl.1006,80 per jaar”. &#13;
3. In het op 29 augustus 2011 bij de grondkamer Zuid in­gekomen inleidend verzoek van verpachtster heeft deze de grondkamer verzocht om de maximaal toelaatbare pacht­prijs in -onder meer- de onderhavige pachtovereenkomst te bepalen. Dit verzoek heeft geleid tot de beschikking, waar­van beroep. In zijn beroepschrift heeft pachter aangevoerd dat die beschikking zich niet verdraagt met het in voormelde pachtwijzigingsovereenkomst d.d. 7 juni 2000 door partijen ter zake van de pachtprijs overeengekomene. Daarbij heeft pachter aangevoerd dat de voorwaarden onder meer waren overeengekomen om hem te laten afzien van een voorkeur tot koop. Verpachtster heeft dat niet betwist. &#13;
4. Dientengevolge is in beroep aan de orde de beantwoor­ding van de voorvraag of de in genoemde pachtwijzigings­overeenkomst d.d. 7 juni 2000 door partijen overeengeko­men pachtprijs een afstand inhoudt van hun recht om aan de grondkamer herziening te verzoeken en zich mitsdien niet verdraagt met het inleidend verzoek van verpachtster in deze procedure. In zijn beroepschrift heeft pachter deze voorvraag bevestigend beantwoord. Verpachtster heeft deze zienswijze van pachter niet bestreden. &#13;
5. Een en ander brengt de Centrale Grondkamer tot het oor­deel dat in de gegeven omstandigheden de redelijkheid en billijkheid geen herziening van de onderhavige pachtprijs zoals door verpachtster gevraagd verlangen, terwijl deze evenmin door gewijzigde omstandigheden wordt gerecht­vaardigd. Dientengevolge moet het inleidend verzoek van verpachtster alsnog worden afgewezen. &#13;
Slotsom &#13;
Het inleidend verzoek van verpachtster moet alsnog worden afgewezen. &#13;
Beslissing &#13;
De Centrale Grondkamer, beschikkende in hoger beroep: &#13;
Wijst het inleidend verzoek van verpachtster alsnog af. &#13;
Noot &#13;
In deze procedure heeft de verpachtster een verzoek tot her­ziening van de pachtprijs ingediend. In artikel 7:333 lid 2 BW is het toetsingskader neergelegd: de grondkamer herziet de pachtprijs indien de redelijkheid en billijkheid dit verlan­gen of gewijzigde omstandigheden dit rechtvaardigen. &#13;
Uit de beschikking van de Centrale Grondkamer van 29 juni 2011 (Agr.r. 2012, nr 5683, Rozendaal/Landgoed Ander­stein) blijkt dat de Centrale Grondkamer vasthoudt aan de rechtspraak dat de grondkamer bij een verzoek tot herzie­ning van de pachtprijs gehouden is de bestaande pachtprijs te verhogen tot de hoogst toelaatbare, tenzij de redelijkheid en billijkheid zich daartegen verzetten. Deze beschikking is kritisch besproken door Nijman in zijn preadvies voor de jaarvergadering van de Vereniging Agrarisch Recht 2012 (mr. B. Nijman, ‘Het pachtrecht met een schaartje geknipt’, Agr.r. 2012, p. 72 e.v.). &#13;
In deze uitspraak zien we een voorbeeld van het criterium dat de redelijkheid en billijkheid zich verzetten tegen een pachtprijsverhoging. De pachter komt in dit geval met suc­ces op tegen de beschikking van de grondkamer waarbij de pachtprijs met 70% was verhoogd. Pachter stelt dat partij­en in de pachtovereenkomst hebben vastgelegd dat verpach­ter afstand heeft gedaan van het recht om een herziening te vorderen. Dat zou verband houden met een afstand van een voorkeursrecht. Nu de verpachtster dat niet betwist heeft – er is geen verweer gevoerd - is de Centrale Grondkamer van oordeel dat het verzoek van de verpachtster tot vaststelling van de hoogst toelaatbare pachtprijs dient te worden afgewe­zen. De tussen partijen gemaakte afspraak prevaleert boven de wettelijke mogelijkheid tot verhoging van de pachtprijs. &#13;
E.H.M. Harbers &#13;
</content><legacyfootnotes/><footnotes><footnote/></footnotes><auteurs>mrs. W.L. Valk, Th.C.M. Willemse en F.J.P. Lock en de deskundige leden mr. ing. J.A. Jansens van Gelli­cum en ir. H.B.M. Duenk) </auteurs><published>2012-11-01 00:00:00</published><modified>2012-11-01 00:00:00</modified><editiondate>2012-11-01</editiondate><htmlpath>https://denhollander.info/artikel/10238</htmlpath></article>
</articles></edition>
<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1995</searchword><id>5008</id><udhid>UDH:TvAR/5008</udhid><titel>Nicolaas / de besloten vennootschap C BV (TvAR 1995/4747)</titel><searchwords><searchword>TvAR 3/1995</searchword><searchword>TvAR 1995/4747</searchword><searchword>UDH:TvAR/5008</searchword></searchwords><attachments><attachment><name>1995_nr 3_Rechtspraak_4747.pdf</name><extention>pdf</extention><url>https://denhollander.info/download/4948/ci</url></attachment></attachments><inleiding>EEG-verdrag, art. 177, Verorde-ning (EEG) nr. 206/68, art. 1&#13;
&#13;
Er bestaat een aanzienlijke mate van twijfel of de arbitragecommissie bevoegd is prejudiciële vragen te stellen aan het EG-Hofvan Justitie. Risico van een in achteraf in feite vruchteloos bleken vertraging. Commissie doet de mak zelf af. Het Suikersysteem is een over-eenkomst als bedoeld in art. 1 EG-verordening. Het Landbouwschap is een 'door de betrokken Lid-Staat erkende organisatie van verkopers'.</inleiding><content>Ricklef Nicolaas R. wonende te H (BRD), verzoeker; gemachtigde: mr. A.E. Noordhuis&#13;
tegen&#13;
de besloten vennootschap C BV, gevestigd te A verweerster&#13;
Het verloop van de procedure&#13;
1. Bij vonnis d.d. 14 april 1993 heeft de Arbi-tragecommissie een onderzoek door deskun-digen bevolen ter beantwoording van de volgende vragen:&#13;
a. Kan de Arbitragecommissie Suikersys- teem 1991 worden aangemerkt als een 'rech- terlijke instantie' in de zin van art. 177 van hetEEG-Verdrag?&#13;
b. Is er gelet op de jurisprudentie van het Hof van Justitie van de Europese Gemeen schappen reden een of meer van de hierboven in overweging 15 weergegeven vragen aan het Hof van Justitie voor te leggen teneinde een of meer prejudiciële beslissingen ter zake te verkrijgen?&#13;
2. De door de Arbitragecommissie be- noemde deskundigen, mevrouw prof. dr. D.M. Curtin en de heer prof. mr. K.J.M. Mor- telmans, hebben een schriftelijke rapportage uitgebracht, gedateerd 1 juni 1993.&#13;
3. Hierop hebben beide partijen een con- clusie na deskundigenbericht genomen. Bij de aan de zijde van verzoeker genomen conclu- sie waren drie produkties gevoegd.&#13;
4. Bij brief d.d. 17 juli 1993 heeft verzoe- ker nog een produktie in het geding gebracht.&#13;
5. Verweerster heeft de secretaris van de Arbitragecommissie bij brief d.d. 13 septem- ber 1993 bericht dat bedoelde brief van ver- zoeker d.d. 17 juli 1993 harerzijds geen aanleiding geeft tot commentaar.&#13;
6. In een begeleidend schrijven bij haar conclusie na deskundigenbericht heeft ver weerster de Arbitragecommissie in overwe- ging gegeven de zaak nogmaals mondeling te behandelen. Verzoeker heeft zich bij brief d.d. 11 augustus 1993 tegen het houden van een tweede mondelinge behandeling verzet en vonnis gevraagd. De Arbitragecommissie heeft hierop beslist geen aanleiding voor een tweede mondelinge behandeling te zien en vonnis bepaald.&#13;
7. De inhoud van bovenbedoelde stukken moet als hier herhaald en ingelast worden be- schouwd.&#13;
8. De zaak is in staat van wijzen gekomen en het vonnis is bepaald op heden.&#13;
Beoordeling van het geschil&#13;
9. In hun rapportage zijn de deskundigen tot de conclusie gekomen dat er een aanzienlijke mate van twijfel bestaat over de vraag of de Arbitragecommissie bevoegd is om zich tot het Hof van Justitie van de Europese Gemeen-schappen te wenden met prejudiciële vragen betreffende de uitleg van bepalingen van (se-cundair) Gemeenschapsrecht.&#13;
10. Gezien deze conclusie zou het door de Arbitragecommissie voorleggen van prejudi- ciële vragen als door verzoeker voorgesteld er toe leiden dat de onderhavige procedure in af wachting van een uitspraak van het Hof van Justitie voor lange tijd (naar de Arbitragecom missie uit eigen wetenschap bekend is: voor een periode van in het algemeen meer dan an- derhalf jaar) stil komt te liggen, terwijl er een gerede kans bestaat dat het Hof van Justitie na afloop van deze periode niet meer beslist dan dat de Arbitragecommissie tot het voorleggen van de vragen niet bevoegd was.&#13;
Gelet op het belang van alle betrokken par-tijen bij een efficiënte procesvoering acht de Arbitragecommissie het risico van een derge-lijke achteraf in feite vruchteloos gebleken vertraging te groot, zeker nu er in een later stadium op zichzelf voldoende procedurele mogelijkheden voor de gewone rechter zijn om zich - indien zulks noodzakelijk wordt be-vonden - in deze zaak alsnog met prejudiciële vragen tot het Hof van Justitie te wenden. De Arbitragecommissie zal dan ook niet tot schorsing van de onderhavige procedure over-gaan teneinde één of meer prejudiciële vragen aan het Hof van Justitie voor te leggen, maar zal de zaak zelf afdoen.&#13;
11. Bij tussenvonnis d.d. 14 april 1993 heeft de Arbitragecommissie geoordeeld dat&#13;
de door verzoeker opgeworpen vragen 'rele-vant' zijn voor het nemen van een beslissing in het onderhavige geschil. Hiermee heeft de Arbitragecommissie niet meer willen zeggen dan dat toen voor haar - mede bij gebreke van verweer op dit punt van de zijde van verweer-ster - niet vaststond dat de vragen niet rele-vant waren en het voorleggen ervan op voorhand diende te worden afgewezen aange-zien het antwoord erop, hoe het ook zou lui-den, geen invloed kon hebben op de oplossing van het geschil. Met name heeft de Arbitrage-commissie hiermee geen oordeel gegeven of zij het verkrijgen van een antwoord op de door verzoeker opgeworpen vragen voor het wijzen van haar vonnis 'noodzakelijk' acht in de zin van art. 177, lid 2, van het EEG-Ver-drag. Hoewel de hen voorgelegde vragen hen hiertoe de ruimte lieten, hebben ook de des-kundigen - die op blz. 12 van hun rapportage eveneens hebben onderscheiden tussen rele-vantie en noodzakelijkheid - terzake geen standpunt ingenomen. Of en in hoeverre een antwoord op de opgeworpen vragen voor het wijzen van dit vonnis noodzakelijk is zal uit het hierna overwogene blijken.&#13;
12. De Arbitragecommissie deelt overigens het standpunt van verzoeker, verwoord in zijn eerderbedoelde brief van 11 augustus 1993, dat verweerster in strijd met een goede pro cesorde heeft gehandeld waar zij eerst bij con- clusie na deskundigenbericht met betrekking tot de noodzakelijkheid van het stellen van de door verzoeker opgeworpen vragen verweer heeft gevoerd. De Arbitragecommissie zal hiermee bij het bepalen van een kostenveroor- deling rekening houden.&#13;
13. Alvorens de zaak inhoudelijk te beoor- delen overweegt de Arbitragecommissie - ten overvloede - met betrekking tot haar be- voegdheid om van het onderhavige geschil kennis te nemen als volgt.&#13;
13.1. Verzoeker heeft zijn verzoek geba- seerd op het Suikersysteem 1991 (waarvan hij vervolgens overigens de nietigheid heeft inge- roepen). Artikel 33 van het Suikersysteem 1991 bevat een arbitraal beding, ingevolge waarvan een teler tegen een beslissing van een suikerfabrikant op een bezwaarschrift als bedoeld in artikel 32 in beroep kan komen bij 'de Arbitragecommissie', waarmee is bedoeld de Arbitragecommissie Suikersysteem 1991.&#13;
13.2. Verzoeker heeft zijn verzoek aanhan- gig gemaakt bij de 'Arbitragecommissie Sui- kersysteem', hiermee kennelijk eveneens op de Arbitragecommissie Suikersysteem 1991&#13;
doelend. Verweerster heeft de bevoegdheid van deze Arbitragecommissie bij antwoord, onder 16, uitdrukkelijk erkend.&#13;
13.3. Zoals de deskundigen terecht in hun rapportage hebben opgemerkt blijkt de be- voegdheid van de Arbitragecommissie niet met zoveel woorden uit de door partijen over gelegde stukken. Het Suikersysteem 1991 pleegt echter op alle met betrekking tot het toewijzingsjaar 1991 tussen telers enerzijds en de Nederlandse suikerfabrikanten anderzijds gesloten contracten van toepassing te zijn ver- klaard (verg. art. 1, lid 2, van het Suikersys- teem 1991). Gezien de ten processe door hen ingenomen stellingen staat tussen partijen vast dat dit ook in het onderhavige geval is ge- schied.&#13;
13.4. Met het voorgaande staat de be- voegdheid van de Arbitragecommissie om van het onderhavige geschil kennis te nemen vast.&#13;
14. De Arbitragecommissie komt thans toe aan het primaire verzoek van verzoeker. Dit betreft het verzoek te verklaren voor recht dat het Suikersysteem 1991 een nietige overeen-komst is, althans niet een overeenkomst als bedoeld in Verordening (EEG) nr. 206/68, art. 1, lid 3, sub b. Dienaangaande overweegt de Arbitragecommissie het volgende.&#13;
14.1. Op voorhand zij vastgesteld dat de Arbitragecommissie ingevolge het in art. 1053 van het Wetboek van Burgerlijke Rechtsvordering bepaalde bevoegd is over de rechtsgeldigheid van het Suikersysteem 1991 - als de hoofdovereenkomst waarvan de over- eenkomst tot arbitrage deel uitmaakt - te oor delen.&#13;
14.2. De met betrekking tot zijn primaire verzoek door verzoeker verdedigde opvatting komt in essentie hier op neer dat het Land bouwschap geen 'door de betrokken Lid-Staat erkende organisatie van verkopers' van sui- kerbieten is in de zin van art. 1, lid 3, sub b van Verordening (EEG) nr. 206/68, zodat het Suikersysteem niet kan gelden als 'een over- eenkomst van het betrokken bedrijfsleven' in de zin van art 30, lid 3, van Verordening (EEG)nr. 1785/81.&#13;
14.3. Deze opvatting wordt door de Arbi- tragecommissie verworpen. Verzoeker heeft onweersproken gelaten dat het Landbouw schap de telers van suikerbieten bij het aan gaan van het Suikersysteem 1991 heeft vertegenwoordigd met uitdrukkelijke instem- ming van zowel de leden van de Coöperatieve Vereniging Suiker Unie als het bestuur van de&#13;
Nederlandse Bietenfederatie. Het feit dat het Landbouwschap ingevolge de Wet op de be-drijfsorganisatie als bedrijfschap is ingesteld staat aan een dergelijk optreden geenszins in de weg; dat publiekrechtelijke lichamen pri-vaatrechtelijke rechtshandelingen verrichten is naar Nederlands recht algemeen aanvaard. Dat de Lid-Staat Nederland het Landbouw-schap ter zake van de totstandkoming van het Suikersysteem 1991 als organisatie van ver-kopers c.q. bietentelers heeft erkend, komt ge-voegelijk naar voren uit de brief van de Nederlandse Minister van Landbouw, Natuur-beheer en Visserij d.d. 5 februari 1991, waar-van verweerster bij antwoord als produktie 1 kopie in het geding heeft gebracht.&#13;
14.4. Verzoeker heeft voorts nog aan zijn primaire verzoek ten grondslag gelegd dat het Suikersysteem ten onrechte niet is voorzien van een arbitrageclausule als voorgeschreven in art. 13, lid 1, van Verordening (EEG) nr. 206/68. De arbitragecommissie gaat aan de betreffende stellingen van verzoeker voorbij, aangezien hij hierbij naar haar oordeel geen belang heeft. Deze stellingen komen er name lijk op neer dat het Suikersysteem 1991 ten onrechte geen clausule zou bevatten op basis waarvan partijen bij het systeem - te weten: het Landbouwschap en de beide Nederlandse suikerindustrieën - hun onderlinge geschillen aan arbitrage zouden kunnen onderwerpen.&#13;
Indien dit standpunt juist zou zijn - óf het juist is kan naar het oordeel van de Arbitrage-commissie in het midden blijven - zouden be-doelde partijen er belang bij (kunnen) hebben dat het Suikersysteem 1991 met een bepaling terzake zou worden aangevuld. Een individu-ele teler als verzoeker heeft een dergelijk be-lang niet, laat staan dat een individuele teler er enig belang bij zou hebben dat het Suiker-systeem 1991 vanwege het ontbreken ervan nietig zou worden verklaard.&#13;
14.5. Ook overigens ziet de Arbitragecom missie niet in dat verzoeker enig belang heeft bij nietigverklaring van het Suikersysteem 1991, dan wel de verklaring dat het Suikersysteem geen 'overeenkomst van het betrokken be- drijfsleven' in de zin van de toepasselijke EEG-verordeningen is; zowel in het ene als in het andere geval zou het gevolg zijn dat verzoe- ker op het regime van bedoelde EEG-verorde- ningen zou terugvallen, welke verordeningen voor hem geen gunstiger regeling dan het Sui- kersysteem 1991 bevatten.&#13;
14.6. In dit verband wordt nog overwogen dat, voor zover verzoeker zich met zijn brief&#13;
d.d. 17 juli 1993 op het standpunt heeft ge-steld dat de beslechtiging van quotum-ge-schillen ten onrechte aan arbiters in plaats van aan de overheidsrechter is overgelaten, het het betrokken bedrijfsleven naar het oordeel van de Arbitragecommissie vrijstond een arbitraal beding als art. 33 in het Suikersysteem 1991 op te nemen.&#13;
14.7. Het voorgaande in aanmerking geno-men komt de Arbitragecommissie tot de slot-som dat het primaire verzoek dient te worden afgewezen.&#13;
15. Nu het primaire verzoek wordt afgewe-zen zal de Arbitragecommissie zich over het subsidiaire verzoek moeten uitspreken. Dit betreft het verzoek om verzoeker over het oogstjaar 1991 een quotum mengprijsbieten toe te wijzen, waarin zijn indertijd bij de an-dere suikerindustrie opgebouwde referentie is meegeteld en waarin wordt uitgegaan van fic-tieve levering in 1989 en 1990, als ware het quotum gebaseerd op levering aan beide in-dustrieën, geheel door verzoeker volgeleverd. Dienaangaande overweegt de Arbitragecom-missie als volgt.&#13;
15.1. In het kader van zijn subsidiaire ver zoek heeft verzoeker onder meer naar voren gebracht dat hij gedurende meer dan tien ja ren, voor het laatst uit oogst 1987, bieten heeft aangeleverd uit zowel Zuurdijk (gelegen in Nederland) als Norden (gelegen in de Bondsrepubliek Duitsland). Vanuit Zuurdijk werden bieten aangeleverd aan verweerster, vanuit Norden aan de andere suikerindustrie.&#13;
15.2. Bedoelde andere suikerindustrie heeft haar contractuele relatie met verzoeker met ingang van het jaar 1988 opgezegd. Op positie van verzoeker tegen deze opzegging is vruchteloos gebleken.&#13;
De President van de Arrondissements-rechtbank te Breda heeft een vordering terza-ke in kort geding afgewezen. Het betreffende vonnis is in hoger beroep door het Gerechts-hof te ' s-Hertogenbosch bekrachtigd.&#13;
15.3. In zijn arrest, waarvan verweerster bij antwoord kopie in het geding heeft ge bracht, heeft het hof onder meer overwogen dat een toekenning door de andere industrie aan verzoeker van een mengprijsquotum over de jaren 1989 en 1990 in het geheel niet aan de orde kon komen nu in die jaren tussen par tijen geen contractuele relatie heeft bestaan op grond waarvan de andere industrie tot afname van door verzoeker geteelde bieten gehouden zou zijn (r.o. 4.5.). Het hof overwoog voorts dat, wanneer verzoeker zijn produkten niet&#13;
meer aan de andere industrie kon slijten, zulks niet het gevolg was van de aan de suikerquo-tering ten grondslag liggende regelingen, maar van de algemeen geldende privaatrech-telijke contractsvrijheid waarop die regelin-gen in zoverre geen inbreuk maken en waarvan de andere industrie zich jegens ver-zoeker had bediend (r.o. 4.3.).&#13;
15.4. Verzoeker is niet van het, op 19 sep- tember 1990 gewezen, arrest in cassatie geko- men, zodat het in kracht van gewijsde is gegaan.&#13;
15.5. Aan zijn subsidiaire verzoek heeft verzoeker in de eerste plaats ten grondslag ge- legd dat de beide suikerindustrieën afspraken zouden hebben gemaakt tot het stelselmatig opzeggen van contracten betreffende vanuit de Bondsrepubliek Duitsland aangeleverde bieten, welke afspraken nietig zouden zijn met het EG-recht, zodat van opzeggingen op basis van deze afspraken hetzelfde moet wor- den gezegd. In dit verband overweegt de Ar bitragecommissie als volgt.&#13;
15.5.1. De Arbitragecommissie is van oor deel dat verzoeker niet aannemelijk heeft ge maakt dat afspraken als door hem gesteld daadwerkelijk tot stand zijn gekomen. Inte- gendeel, uit de verklaring d.d. 11 maart 1993 van getuige Westerhuis (die door verzoeker zelf als getuige naar voren is gebracht) moet veeleer worden geconcludeerd dat dergelijke afspraken nimmer zijn gemaakt.&#13;
Westerhuis heeft immers verklaard dat of-wel de heer X., adjunct-directeur agrarische zaken van één van de fabrieken van verweer-ster, ofwel de heer Y., directeur van verweer-ster, tijdens een vergadering begin 1991 op een vraag hoe verweerster met Duitse telers omging heeft geantwoord dat verweerster met Duitse telers omging zoals zij met al haar te-lers omging, althans met woorden van gelijke strekking.&#13;
15.5.2. De bij conclusie na deskundigenbe- richt zijdens verzoeker als produktie 3 in ko pie overgelegde brief d.d. 24 februari 1988 van drs. Z., verbonden aan de andere suikerin- dustrie, aan ene mr. Bontkes Gosselaar acht de Arbitragecommissie in dit verband niet van belang, aangezien verweerster bij de totstand- koming ervan niet betrokken is geweest en de inhoud van de brief haar om die reden niet re- gardeert, terwijl verweerster bij conclusie na deskundigenbericht harerzijds voorts gemoti- veerd heeft betwist ooit een gedragslijn te hebben gevolgd als in de voorlaatste alinea van de brief aan haar wordt toegeschreven.&#13;
15.6. Voorts heeft verzoeker nog aan zijn subsidiaire verzoek ten grondslag gelegd dat het regime van dubbelleveranciers op hem moet worden toegepast.&#13;
De betreffende stellingen van verzoeker worden verworpen, aangezien zijn bedrijven te Zuurdijk en norden in ieder geval in het ka-der van het Suikersysteem 1991 als twee af-zonderlijke bedrijven moeten worden aangemerkt (in beide gevallen is er sprake van een geheel van produktie-eenheden bestaande uit een of meer gebouwen of gedeelten daar-van en het daarbij behorende oppervlakte ak-kerbouwgrond, dienende uitsluitend of onder meer tot de teelt van suikerbieten; verg. de de-finitie van 'bedrijf in Bijlage A bij het Sui-kersysteem 1991), terwijl verzoeker nimmer vanuit één bedrijf aan zowel de ene als de an-dere suikerindustrie heeft geleverd. Van ver-zoeker kan dan ook niet worden gezegd dat hij in de referentieperiode bij beide suikerin-dustrieën polsuikerreferentie heeft verkregen ten behoeve van hetzelfde bedrijf, hetgeen blijkens Bijlage A bij het Suikersysteem 1991 voorwaarde is om als dubbelleverancier te kunnen worden aangemerkt.&#13;
15.7. Ten slotte heeft verzoeker in dit ver band nog aangevoerd dat een weigering van verweerster om de uit de administratie van de andere suikerindustrie afkomstige referentie op zijn naam bij te boeken in strijd is met de goede trouw. De arbitragecommissie kan hem in deze gedachtengang niet volgen. De opzeg ging van zijn contract met de andere suikerin- dustrie heeft hij indertijd zonder succes in kort geding aangevochten. Tegen het betref fende arrest van het Gerechtshof te 's-Herto- genbosch d.d. 19 september 1990 heeft hij - zoals reeds overwogen - geen rechtsmiddel aangewend, zodat het inmiddels in kracht van gewijsde is gegaan, terwijl hij terzake even min een bodemprocedure aanhangig heeft ge maakt. De arbitragecommissie is dan ook van oordeel dat verzoeker geacht moet worden einde 1990 in de opzegging te hebben berust. Het gaat dan niet aan dat hij in een procedure als de onderhavige poogt de gevolgen van deze opzegging c.q. deze berusting ongedaan te maken door deze op verweerster af te wen telen.&#13;
16. Het vorenoverwogene leidt tot de slot som dat ook het subsidiaire verzoek moet worden afgewezen.&#13;
17. Verzoeker dient als de in het ongelijk gestelde partij in de kosten van deze proce- dure te worden veroordeeld, met dien verstande dat verweerster de ten behoeve van de con-clusie na deskundigenbericht harerzijds ge-maakte kosten van rechtsbijstand in verband met het hierboven onder 12. overwogene voor eigen rekening zal moeten nemen.&#13;
Beslissing&#13;
De Arbitragecommissie Suikersysteem 1991,&#13;
beslissend als goede mannen naar billijkheid,&#13;
1. Wijst het verzochte af;&#13;
2. Veroordeelt verzoeker in de kosten van deze procedure, tot en met de deponering van dit vonnis begroot op een bedrag van f 16 592,58, de kosten van het deskundigen- bericht hieronder begrepen.</content><legacyfootnotes/><footnotes><footnote/></footnotes><auteurs/><published>1995-03-01 00:00:00</published><modified>1994-11-29 00:00:00</modified><editiondate>1995-03-01</editiondate><htmlpath>https://denhollander.info/artikel/5008</htmlpath></article>
</articles></edition>
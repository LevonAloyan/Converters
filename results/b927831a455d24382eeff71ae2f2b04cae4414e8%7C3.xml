<edition><articles><article><jaar>1998</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1998</searchword><id>4868</id><udhid>UDH:TvAR/4868</udhid><titel>De Hoon c.s. / Hendriks (TvAR 1998/4925)</titel><searchwords><searchword>TvAR 7/8/1998</searchword><searchword>TvAR 1998/4925</searchword><searchword>UDH:TvAR/4868</searchword></searchwords><attachments><attachment><name>1998_nr 78_Rechtspraak_4925.pdf</name><extention>pdf</extention><url>https://denhollander.info/download/4810/ci</url></attachment></attachments><inleiding>Pachtwet, art. 41 lid 1, 44&#13;
&#13;
In het kader van een verlengingsprocedure is een dading tot stand gekomen, waarbij is overeengekomen dat pachters 6.33.00 ha laten liggen teneinde verpachter en diens dochter de gelegenheid te geven een fruitteeltbedrijf te starten. De boete ex 44 Pw is bepaald op f 160.000- . Verpachter is het fruitteeltbedrijf niet gestart. Zijn voornemen is thans op de percelen herten te gaan fokken. Pachters vorderen de boete.&#13;
Hof: De wil bedoeld in 44 en 41.1 Pw is de concreet in de verlengingsprocedure geuite wil gericht op duurzaam en te realiseren persoonlijk gebruik voor het ten processe vermelde tot de landbouw betrekkelijke doel. Ook een verantwoorde wijziging in de voorgenomen opzet, die voldoet aan dezelfde maatstaven, moet geacht worden onder de geuite wil te vallen mits ook in die opzet het verlengingsverzoek zou zijn afgewezen. De thans kenbaar gemaakte vormen van exploitatie zijn niet te beschouwen als een redelijk alternatief voor de bedrijfsopzet zoals die kenbaar is gemaakt in de verlengingsprocedure. Vordering van pachters toegewezen.</inleiding><content>Arrest in de zaak van:&#13;
1. Anna Cornelia de Hoon-van der Veeken,&#13;
2. Marcus Emilius Franciscus Constantius van Beek,&#13;
3. Matheus Antonius Mara van Beek, A.Johannes Petrus Cornelis de Hoon,&#13;
allen wonende te Rijen, gemeente Gilze en Rijen, appellanten, procureur: mr. J.M. Bosnak,&#13;
tegen&#13;
Adrianus Petrus Josephus Hendriks, wonende te Leuven (België), geïntimeerde, procureur: mr. J.M.J. Huver.&#13;
1. Het geding in eerste aanleg&#13;
De pachtkamer van het kantongerecht te Tilburg heeft op 12 april 1996 tussen partijen een vonnis gewezen dat in fotocopie aan dit arrest is gehecht. Naar de inhoud daarvan wordt verwezen voor het procesverloop in de eerste aanleg, de beslissing en de gronden daarvoor.&#13;
2. Het geding in hoger beroep&#13;
2.1. Bij exploot van 9 mei 1996 zijn appellan- ten, De Hoon c.s., in hoger beroep gekomen van voormeld vonnis met dagvaarding van geïntimeerde, Hendriks, voor dit hof.&#13;
2.2. Bij memorie van grieven hebben de Hoon c.s. de hierna te vermelden grieven aange- voerd, bewijs aangeboden en geconcludeerd dat het hof het vonnis waarvan beroep zal vernietigen en opnieuw rechtdoende bij arrest uitvoerbaar bij voorraad Hendriks zal veroor- delen tot betaling van ƒ 160.000,- alsmede tot betaling van een schadevergoeding op te maken bij staat en te vereffenen volgens de wet, in beide gevallen vermeerderd met de wettelijke rente vanaf 1 november 1993 tot aan de dag der algehele voldoening met ver oordeling van Hendriks in de kosten van beide instanties.&#13;
2.3. Bij memorie van antwoord heeft Hen- driks verweer gevoerd, een aantal produkties overgelegd, bewijs aangeboden en geconclu- deerd dat het hof het vonnis waarvan beroep zal bekrachtigen met veroordeling van De&#13;
Hoon c.s. in de kosten van beide instanties.&#13;
2.4. Hendriks heeft vervolgens bij akte nog een stuk in het geding gebracht, waarover De Hoon c.s. zich bij antwoordakte hebben uit gelaten.&#13;
2.5. Partijen hebben ter zitting van het hof van 24 maart 1997 hun zaken doen bepleiten, De Hoon c.s. door mr. D.M.H.M. van Dijk, advocaat te Arnhem, en Hendriks door mr. J.M. den Hollander, advocaat te Hellevoet- sluis. Beide advocaten hebben een pleitnota overgelegd. De Hoon c.s. hebben bij pleidooi hun vordering verminderd met de gevorderde schadevergoeding nader op te maken bij staat. Appellant sub 4 en geïntimeerde hebben des gevraagd aan het hof nog aanvullende inlich- tingen verstrekt.&#13;
2.6. Daarna zijn de stukken aan het hof over gelegd voor het wijzen van arrest.&#13;
3. De grieven&#13;
3.1. De Hoon c.s. hebben de volgende grieven aangevoerd:&#13;
Grief 1&#13;
Ten onrechte heeft de pachtkamer overwogen: "Partijen hebben in de boeteclausule van hun dadingsovereenkomst verwezen naar art. 44 van de Pachtwet. Hierin is - voorzover thans van belang - bepaald dat de verpachter jegens de pachter schadeplichtig is indien de wil van de verpachter om het verpachte persoonlijk in gebruik te nemen in werkelijkheid niet aan-wezig is geweest. Uit art. 41 blijkt dat met dit persoonlijk gebruik is bedoeld het gebruik "voor een tot de landbouw betrekkelijk doel". Daaruit volgt dat, voorzover de vordering van eisers stoelt op de stelling dat de boete zou zijn verbeurd door het feit dat gedaagde het voormalige verpachte niet is gaan gebruiken voor de fruitteelt, zulks getuigt van een on-juiste, namelijk te enge, uitleg van de con-tractsbepaling. Deze bepaling dient aldus te worden uitgelegd dat gedaagde schadeplichtig is indien bij hem de wil zou hebben ontbro-ken om het perceel grond persoonlijk duur-zaam in gebruik te nemen voor agrarische doeleinden."&#13;
Gnef2&#13;
Ten onrechte is de pachtkamer van oordeel,&#13;
dat Hendriks heeft aangetoond, dat hij en zijn dochter Marijke sedert 1994 de grond gebrui-ken voor agrarische doeleinden.&#13;
Gnef3&#13;
Ten onrechte acht de pachtkamer gebleken, dat Marijke Hendriks reeds enkele jaren woonplaats heeft te Baarle-Nassau aan de Oordeelsestraat 15.&#13;
Gnef4&#13;
Ten onrechte heeft de pachtkamer de vorde-ring afgewezen en De Hoon c.s. veroordeeld in de kosten van de procedure.&#13;
4. De vaststaande feiten&#13;
Op grond van het over en weer door partijen gestelde voor zover niet deugdelijk betwist als-mede op grond van de ten processe overgelegde stukken staat ten processe het navolgende vast.&#13;
- De Hoon c.s. hebben van Hendriks in pacht gehad diverse percelen landbouwgrond met een oppervlakte van totaal 20.09.10 ha. In het kader van een verlengingsprocedure is op 5 april 1993 ter zitting van dit hof een schikking tussen partijen tot stand gekomen, die schrif- telijk is vastgelegd. Vermeld is:&#13;
Onder 1:&#13;
"De pachters laten dit jaar stoppelbloot liggen&#13;
het gedeelte van het gepachte ter grootte van&#13;
ca. 6.33.00 ha gelegen achter het huisperceel&#13;
van de verpachter tot aan het aan partijen&#13;
bekende zandpad, dat de percelen 1181 en 133&#13;
verbindt."&#13;
Onder 4:&#13;
"Met de regeling wordt beoogd een eigen exploitatie, om te beginnen met het gedeelte groot 6.33.00 ha, door de verpachter in maat-schap met zijn dochter Marijke mogelijk te maken ten behoeve van een fruitteeltbedrijf."&#13;
Onder 7:&#13;
"De boete als bedoeld in art. 44 van de Pacht-wet wordt met betrekking tot het gedeelte groot ca. 6.33.00 ha bepaald op ƒ 160.000,- ."&#13;
- In 1994 zijn op de vrijgekomen gronden bonen geteeld op contractbasis, in 1995 op het grootste deel van de vrijgekomen gronden aardbeienplanten op contractbasis. De aan de&#13;
contractteelt verbonden werkzaamheden zijn grotendeels door derden verricht, en voor een klein deel door Hendriks /of zijn dochter met geleende inspan.&#13;
- Een fruitteeltbedrijf is niet gestart. Hendriks heeft daarvan definitief afgezien. Hendriks en zijn dochter hebben verklaard thans het voor-nemen te hebben de vrijgekomen grond en indien mogelijk ook de resterende 14 ha in gebruik te nemen voor de teelt en fok van edelherten.&#13;
5. De beoordeling van het geschil in&#13;
hoger beroep&#13;
5.1. Het gaat in deze zaak, samengevat, om het volgende.&#13;
Bij dadingsovereenkomst van 5 april 1993 is tussen partijen onder meer overeengekomen hetgeen onder de feitenopsomming is ver-meld. De Hoon c.s. stellen zich op het stand-punt dat gezien de formulering van de punten 4 en 7 van de dadingsovereenkomst Hendriks de in artikel 7 vermelde boete verschuldigd is geworden door het enkele feit dat het in punt 4 vermelde fruitteeltbedrijf niet is gestart door Hendriks tezamen met zijn dochter, althans dat de boete verschuldigd is geworden door-dat Hendriks ten tijde van de verlengingspro-cedure niet werkelijk de wil heeft gehad om een fruitteeltbedrijf te starten danwel het ge-pachte persoonlijk voor een ander tot de land-bouw betrekkelijk doel in gebruik te nemen. Hendriks stelt zich op het standpunt dat de verschuldigdheid van de in punt 7 van de dadingsovereenkomst vermelde boete beoor-deeld moet worden naar de maatstaf van arti-kel 44 van de Pachtwet en dat hij de boete niet verschuldigd is geworden omdat hij ten tijde van de verlengingsprocedure de wil had het gepachte voor een fruitteeltbedrijf te gaan exploiteren terwijl hij, afgezien daarvan, de vrijgekomen grond persoonlijk voor een tot de landbouw betrekkelijk doel in gebruik heeft genomen.&#13;
De pachtkamer van het kantongerecht heeft Hendriks in het gelijk gesteld en de vordering van De Hoon c.s. afgewezen. De Hoon c.s. zijn het daarmee niet eens en zijn in hoger beroep gekomen. De grieven van De Hoon c.s. hebben de strekking het geschil in volle omvang aan het hof voor te leggen. Het hof zal&#13;
daarom de grieven gezamenlijk behandelen.&#13;
5.2. Partijen verschillen van mening omtrent de betekenis die moet worden toegekend aan art. 44.2 in samenhang met artikel 41.1 van de Pachtwet. Het hof overweegt daaromtrent het volgende.&#13;
De beoordeling van de vraag of sprake is van de wil het verpachte persoonlijk in gebruik te nemen als omschreven in artikel 41.1 Pw vindt plaats in het kader van een verlengings-procedure. De beslissing van de pachtrechter omtrent de verlenging vindt plaats op basis van hetgeen omtrent die wil in de verlengings-procedure mede aan de hand van het door de verpachter gestelde komt vast te staan, althans aannemelijk wordt gemaakt. Dit brengt mede dat als uitgangspunt moet worden genomen dat de wil bedoeld in de artikelen 44 en 41.1 Pw niet is een abstracte wil maar de concreet geuite wil gericht op duurzaam en te realise-ren persoonlijk gebruik voor het ten processe vermelde tot de landbouw betrekkelijke doel. Dit uitgangspunt dient met enige soepelheid te worden gehanteerd in die zin dat ook een verantwoorde wijziging in de voorgenomen bedrijfsopzet, die voldoet aan dezelfde maat-staven (duurzaam en redelijkerwijs te realise-ren persoonlijk gebruik) geacht moet worden onder de geuite wil te vallen mits ook in die opzet het verlengingsverzoek zou zijn afge-wezen.&#13;
5.3. Van een duurzaam in gebruik nemen van het verpachte door Hendriks en/of diens dochter in overeenstemming met de onder 5.2. vermelde maatstaven is geen sprake. In de verlengingsprocedure heeft Hendriks uitslui- tend de wil een fruitteeltbedrijf te starten samen met zijn dochter aangevoerd. In de dadingsovereenkomst is zelfs uitdrukkelijk vastgelegd dat met de in de overeenkomst vastgestelde regeling wordt beoogd dit moge lijk te maken. Enig ander gebruik is toen niet aan de orde geweest. In de onderhavige proce- dure is met zoveel woorden door Hendriks erkend dat er geen fruitteeltbedrijf is gestart en dat definitief besloten is dat ook niet meer te doen.&#13;
Ook van een ander duurzaam persoonlijk gebruik in het kader van een redelijkerwijs te realiseren bedrijfsopzet, dat voldoet aan de onder 5.2. vermelde maatstaven, is niet geble-&#13;
ken. In 1994 en 1995 is de vrijgekomen grond grotendeels gebruikt voor contractteelt met een geringe inbreng van Hendriks en/of diens dochter. Bij conclusie van antwoord in eerste aanleg is door Hendriks met zoveel woorden gezegd dat Hendriks en zijn dochter op dat moment nog doende waren met het onder-zoeken van mogelijkheden voor een vervan-ging van hun fruitteeltplan waarvoor de toe-komstverwachtingen beter zijn. In hoger be-roep is aangevoerd dat het voornemen bestaat edelherten te gaan fokken. Deze vormen van exploitatie zijn niet te beschouwen als een rede-lijk alternatief voor de bedrijfsopzet zoals die kenbaar is gemaakt in de verlengingsprocedure.&#13;
5.4. Hetgeen onder 5.3. is overwogen brengt mede dat overeenkomstig het bepaalde in arti- kel 44.2 Pw behoudens tegenbewijs de wil van Hendriks het verpachte persoonlijk duurzaam in gebruik te nemen geacht moet worden niet aanwezig te zijn geweest.&#13;
5.5. Beoordeeld moet worden of hetgeen Hendriks ten processe heeft aangevoerd onder overlegging van diverse stukken vol doende is om het in artikel 44.2 Pw bedoelde tegenbewijs geleverd te achten. Dit is niet het geval. In de verlengingsprocedure is door De Hoon c.s. met klem aangevoerd dat een fruit teeltbedrijf zoals Hendriks dat wilde starten niet te realiseren was. Met evenveel klem heeft Hendriks aangevoerd dat door hem en zijn dochter een grondig onderzoek is verricht, dat men de risico's besefte en dat men niette min het bedrijf wilde starten. In de verlen- gingsprocedure is voorts naar aanleiding van een door De Hoon c.s. tegen de beslissing van de pachtkamer van het kantongerecht gerichte grief in het artikel 44.3 Pw bedoelde bedrag verhoogd van ƒ 40.000,- naar f 160.000,- . Hendriks is desondanks niet met het fruit teeltbedrijf gestart. Hij heeft het resterende deel van het jaar 1993 nagenoeg onbenut laten passeren en is ook in 1994 niet gestart met de bedrijfsvoering hoewel hij in de verlengings- procedure met zoveel woorden heeft gesteld dat ook een korte verlenging niet aan de orde behoorde te komen opdat hij dan in 1993/ 1994 in overleg met zijn dochter de nodige voorbereidingen kon treffen zoals voorberei- dende bemesting, drainage, egalisatie, voor- zieningen voor vorstbescherming en vertigatie&#13;
alsmede het aanleggen van een vijver voor het benodigde oppervlaktewater. Niet duidelijk is waarom, zoals Hendriks betoogt, deze werk-zaamheden opgeschort zijn omdat hij uitein-delijk een geringere oppervlakte ter beschik-king kreeg dan hij had gehoopt. Hendriks stelt dat hij niettemin nog steeds van plan was het bedrijf te starten maar dat dat achterwege is gebleven omdat de resultaten in de bedrijf-stak in 1993 en 1994 heel slecht waren. Gezien de algemene bekende situatie in de fruitteelt met perioden met goede, slechte en gemiddelde financiële opbrengsten kan dit redelijkerwijs niet een aanwijzing zijn voor de stelling van Hendriks dat hij aanvankelijk wel de wil had het bedrijf te starten. Veeleer blijkt uit de stellingen van Hendriks dat hij weliswaar het plan had opgevat een fruitteeltbedrijf te star-ten, maar dat het realiseren daarvan nog afhankelijk was van te verwachten bedrijfsre-sultaten. Een dergelijke voorwaardelijke wil is niet de in artikel 41.1 Pw bedoelde wil. De omstandigheid, dat Hendriks zich uitvoerig heeft georiënteerd en geïnformeerd omtrent de fruitteelt en, zoals uit de door hem overge-legde stukken blijkt, stappen heeft onderno-men die nodig waren om tot de exploitatie van een fruitteeltbedrijf te komen brengt niet mede, dat Hendriks toen al, onafhankelijk van het te verwachten bedrijfsresultaat, besloten had het bedrijf echt te starten.&#13;
5.6. Uit hetgeen onder 5.5 is overwogen volgt, dat het bewijsaanbod van Hendriks moet worden gepasseerd. Hendriks heeft geen fei- ten of omstandigheden te bewijzen aangebo- den, die het hof tot een ander oordeel zouden brengen dan dat hiervoor is weergegeven.&#13;
5.7. Na hetgeen hiervoor is overwogen behoe- ven de grieven van De Hoon c.s. geen afzon- derlijke bespreking.&#13;
5.8. De Hoon c.s. hebben bij pleidooi de vor- dering tot schadevergoeding boven de vergoe- ding als bedoeld in artikel 44.3 Pw ingetrok- ken. De vordering dient wat de hoofdsom betreft te worden toegewezen tot het gevor- derde bedrag van f 160.000,- . De Hoon c.s. vorderen daarnaast de wettelijke rente vanaf 1 november 1993. Het hof heeft voor toewij- zing van rente vanaf een tijdstip vóór het tijd stip waarop is gedagvaard geen grondslag in de dagvaarding of in latere stukken van de&#13;
Hoon c.s. aangetroffen. De rente zal daarom worden toegewezen vanaf 9 augustus 1995.&#13;
6. Slotsom&#13;
Het vonnis van de pachtkamer moet worden vernietigd. De vordering van De Hoon c.s. moet alsnog worden toegewezen tot een bedrag van ƒ 160.000,- vermeerderd met de wettelijke rente vanaf 9 augustus 1995. Hen-driks dient de kosten van de procedure in beide instanties te dragen.&#13;
7. Beslissing&#13;
Het hof, rechtdoende in hoger beroep: vernietigt het op 12 april 1996 door de pacht-kamer van het kantongerecht te Tilburg tus-sen partijen gewezen vonnis; en opnieuw rechtdoende, veroordeelt Hendriks om aan De Hoon c.s. te betalen een bedrag van ƒ 160.000,- , vermeerderd met de wettelijke rente over dat bedrag vanaf 9 augustus 1995 tot het tijdstip der algehele voldoening;&#13;
wijst af het meer of anders gevorderde; veroordeelt Hendriks tot betaling van de pro-ceskosten in eerste aanleg begroot op f 280,-voor vast recht en ƒ 3.200,- voor salaris van de gemachtigde en in hoger beroep tot de uit-spraak begroot op ƒ 78,08 voor het appèl-exploot, ƒ 3.840,- voor vastrecht en ƒ 7.500,-voor salaris van de procureur.</content><legacyfootnotes/><footnotes><footnote/></footnotes><auteurs/><published>1998-07-01 00:00:00</published><modified>1994-11-22 00:00:00</modified><editiondate>1998-07-01</editiondate><htmlpath>https://denhollander.info/artikel/4868</htmlpath></article>
</articles></edition>
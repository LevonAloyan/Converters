<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2010</searchword><id>8711</id><udhid>UDH:TvAR/8711</udhid><titel>Wetgeving en literatuur</titel><searchwords><searchword>TvAR 9/2010</searchword><searchword>UDH:TvAR/8711</searchword></searchwords><attachments><attachment><name>TvAR2010_09_04_Wetgeving.pdf</name><extention>pdf</extention><url>https://denhollander.info/download/7748/ci</url></attachment></attachments><inleiding>Pacht&#13;
Literatuur&#13;
H.A. van Basten, ‘Pacht en toeslagrechten’, De landeige­naar, aug. 2010 – nr. 4, p. 29. Samenvatting van het arrest Van Dijk/Gemeente Kampen van het Pachthof Arnhem d.d. 22 juni 2010, Agr.r. 2010/5584 (met noot D.W. Bruil).&#13;
</inleiding><content>Ruimtelijke Ordening&#13;
Wet algemene bepalingen omgevingsrecht (Wabo)&#13;
De reeds eerder door de Minister van VROM aangekondig­de inwerkingtreding van de Wabo per 1 oktober 2010 is ge­formaliseerd door publicatie van het inwerkingtredingsbe­sluit in het Staatsblad: Stb. 2010, 231 (zie voor de integrale tekst van de Wabo: Stb. 2010, 496). Naast de Wabo treden volgens dit besluit ook (geheel dan wel gedeeltelijk) in wer­king:&#13;
––de Invoeringswet Wet algemene bepalingen (Stb. 2010, 142);&#13;
––het Besluit omgevingsrecht (Stb. 2010, 143);&#13;
––het Invoeringsbesluit Wet algemene bepalingen (Stb. 2010, 144);&#13;
––de wet van 29 april 2010 tot kleine wijzigingen en reparaties in diverse wetten op het terrein van volkshuisvesting, ruimtelijke ordening en milieube­heer (Stb. 2010, 187).&#13;
Wet voorkeursrecht gemeenten: wetsvoorstel 31 285&#13;
De wet van 18 maart 2010 tot wijziging van de Wet voor­keursrecht gemeenten (vereenvoudiging, bekendmaking en aanbiedingsprocedure: Stb. 2010, 155/ wetsvoorstel nr. 31 285) is - op enkele onderdelen na - op 1 juli 2010 in wer­king getreden; hetzelfde geldt voor het Besluit voorkeurs­recht gemeenten 2010 (Stb. 2010, 247): Stb. 2010, 248. Voor een korte omschrijving van de wijzigingen wordt verwezen naar: Agr.r. 2010, p. 157 (Wetgeving en literatuur).&#13;
Literatuur&#13;
S.M. van Velsen, ‘De Wabo en de Crisis- en herstelwet en de gevolgen voor de gemeentelijke ruimtelijke ordeningsprak­tijk’, Regelingen Omgevingsrecht, nummer 6, juli 2010. Het artikel geeft niet alleen een bondig overzicht van de wijzi­gingen die de Wabo en de Crisis- en herstelwet meebrengen voor de bestaande ruimtelijke ordeningspraktijk, maar ook van de ter zake verschenen relevante literatuur.&#13;
Beheer landelijk gebied&#13;
Rechtspraak: distels&#13;
Een landbouwer vond het beleid van de gemeente Gou­da ter bestrijding van distels onvoldoende, zodat hij de pro­vincie en het waterschap had gevraagd om een last onder dwangsom op te leggen op basis van de Distelverordening Zuid-Holland. De Afdeling vond de weigering daarvan te­recht. Het aanhouden van een distelvrije zone van 50 meter is voldoende (ABRS 21 juli 2010, nr. 200908434/1/H3, LJN BN1923).&#13;
Marktordening&#13;
Rechtspraak: bedrijfstoeslagen&#13;
Het CBb heeft op 18 augustus 2010 weer enkele uitspraken gedaan over kennelijke fouten bij het invullen van de for­mulieren voor de aanvragen van bedrijfstoeslagen: CBb 18 augustus 2010, LJN BN4372, BN4373, BN4376, BN 4381, BN 4385. Het aanvragen van achtereenvolgens slechts 56%, 60% en 72% van de subsidiabele toeslagrechten wordt aan­gemerkt als een kennelijke fout; het aanvragen van 82% niet. Deze uitspraken zijn geheel in de lijn van een reeks uit­spraken die het CBb op 2 juli 2010 al wees: het aanvragen van achtereenvolgens 50%, 69% en 73% van de subsidia­bele toeslagrechten merkte het CBb aan als een kennelijke fout; het aanvragen van 78% niet (Agr.r. 2010, p. 269, Wet­geving en literatuur). Door deze uitspraken was al duidelijk dat het omslagpunt ligt tussen de 73% (kennelijke fout) en de 78% (geen kennelijke fout). Daarmee is de rechtspraak al redelijk uitgekristalliseerd: alleen voor de gevallen waarbij achtereenvolgens 74%, 75%, 76% en 77% van de subsidia­bele toeslagrechten is aangevraagd, is de uitkomst nog on­zeker.&#13;
Dieren&#13;
Q-koorts&#13;
Tijdens een op 1 juli 2010 gehouden Kamerdebat over Q-koorts (Handelingen II 2009/10, 28 266, nr. 94, p. 7813-7815) is een groot aantal moties ingediend. Twee moties vonden steun bij de Tweede Kamer (Handelingen II 2009, 28 266, nr. 49, p. 7846):&#13;
––de motie-Dijkgraaf c.s. over versoepeling van het maatregelenpakket per 15 juli 2010 ter bestrijding van de Q-koorts, voor zowel Q-koortsvrije als besmette melkgeiten- en melkschapenbedrijven (28 286, nr. 417);&#13;
––de motie- Snijder-Hazelhoff c.s. over opheffing van het levenslang fokverbod voor jonge gevaccineerde geiten (28 286, nr. 419).&#13;
Op de motie –Dijkgraaf is inmiddels door de Ministers van LNV en VROM gereageerd: deze wordt uitgevoerd (Kamer­stukken II 2009/10, 28 286, nr. 423, brief 8 juli 2010).&#13;
De Regeling tijdelijke maatregelen dierziekten in verband met Q-koorts is per 31 juli 2010 gewijzigd: Stcrt. 2010, 12079. Belangrijkste wijziging is het uitstel van de vaccina­tieplicht voor fokschapen. Fokschapen moeten volgens de gewijzigde regeling vóór 1 augustus 2011 zijn gevaccineerd. (Volgens de oude regeling was dat vóór 1 januari 2011).&#13;
Wijziging Gezondheids- en welzijnswet voor dieren (GWWD)&#13;
Op 18 augustus 2010 is de wet van 25 maart 2010 tot wij­ziging van Gezondheids- en welzijnswet voor dieren strek­kende tot het opnemen van bepalingen inzake bestuurlijke boetes (Stb. 2010, 157/wetsvoorstel 31 814) in werking ge­treden: Stb. 2010, 318. Vooruitlopend op de voorgestelde Wet dieren worden in deze wet alvast enkele bepalingen uit de GWWD aangewezen die in geval van overtreding mede met bestuurlijke boetes gehandhaafd kunnen worden. Het gaat om bepalingen die betrekking hebben op preventie van dierziekten, het doden van vee en het vervoeren van levend vee. Belangrijkste reden voor de invoering van deze wet is de voortdurende handhavingsproblematiek bij het transport van levend vee, zoals gesignaleerd in de rapporten Hoekstra en Vanthemsche (Kamerstukken II 2007/08, 26 991, nr. 177 en 205). Daarin wordt geconcludeerd dat het handhavingsin­strumentarium in de reglementering over levend vee ontoe­reikend is en dat de bestuurlijke boete als nuttig aanvullend instrument kan dienen.&#13;
Planten&#13;
Plantenveredeling&#13;
De invoering van een generieke vrijstelling van cisgene ge­wassen onder de ggo-regelgeving lijkt vooralsnog niet ge­past. Dat schrijft de Minister van VROM in een brief aan de Tweede Kamer naar aanleiding van de resultaten van het door Rikilt verrichte onderzoek naar de voedsel- en diervei­ligheid van cisgene gewassen (Kamerstukken II 2009/10, 27 428, nr. 171).&#13;
Milieurecht&#13;
Wetsvoorstel tot wijziging van de Wet milieubeheer (kostenverevening reductie CO2 emissie glastuin­bouw)&#13;
Op 24 juli 2010 is aan de Tweede Kamer een wetsvoorstel aangeboden tot wijziging van de Wet milieubeheer (kosten­verevening reductie CO2-emissie glastuinbouw): Kamer­stukken II 2009/10, nr. 1-4, Koninklijke boodschap, Voorstel van wet, Memorie van toelichting, Advies en nader rapport. Met dit wetsvoorstel wordt een systeem van kostenvereve­ning ingevoerd ter beperking van de emissies van kooldi­oxide (hierna: CO2) in de lucht door de glastuinbouwsec­tor. In dit systeem worden financiële gevolgen verbonden aan het overschrijden van een vastgestelde ruimte voor de totale CO2-emissie. Het collectieve systeem van kosten­verevening is bedoeld voor glastuinbouwbedrijven die niet deelnemen aan het EU-ETS en waarvoor aansluiting bij het EU-ETS geen werkbare optie is. De hoofdelementen van het systeem worden opgenomen in art. 15.13 Wm. Het gaat dan met name om regels ten aanzien van:&#13;
––de bevoegdheid van de overheid om een emissie­ruimte voor de sector vast te stellen;&#13;
––de financiële gevolgen die (kunnen) voortvloeien uit het systeem.&#13;
In een algemene maatregel van bestuur zullen (nadere) re­gels worden gesteld ten aanzien van de financiële gevolgen. De verdere concrete uitwerking van het systeem zal in een medebewindsverordening van het Productschap Tuinbouw worden opgenomen.&#13;
Fiscaal recht&#13;
Literatuur&#13;
M.F. Evelein, ‘Schuiven met verpachte gronden fiscaal ren­dabel?’, De landeigenaar, aug. 2010 - nr. 4, p. 19-20.&#13;
Diversen&#13;
Rechtspraak: niet functionerend mestbassin&#13;
Over de aansprakelijkheid van een leverancier voor de door een veehouderij geleden schade als gevolg van een gebrek­kig functionerend mestbassin gaat: Gerechtshof Leeuwar­den 20 juli 2010, LJN BN1832. Lezenswaardige overweging van het hof ten aanzien van de reikwijdte van de informatie­plicht van de leverancier:&#13;
‘Het hof oordeelt dat appellant aan Wateler, als deskundig leverancier van mestbassins, advies heeft gevraagd over wat voor mestbassin zij het beste (in de zin van de goedkoopste afdoende oplossing) kon aanschaffen. Op Wateler rustte de plicht zich er van te vergewissen dat de door hem aangeboden oplossing passend was voor het bedrijf van appellant. Wateler heeft er weliswaar op gewezen dat het uiteindelijk aangeschafte mestbassin niet het beste systeem was dat er op dat moment te koop was, maar heeft de aanschaf ervan niet aan appellante ontraden, zodat appellant ervan uit mocht gaan dat het door Wateler als second best geadviseerd systeem in ieder geval een werkbaar mestbassin was. Wateler heeft er niet op gewezen dat dit mestbassin alleen zou werken indien de ingebrachte mest betrekkelijk dun was. Wateler heeft voetstoots aangenomen dat de op het bedrijf ge­produceerde mest binnen de bandbreedte viel waarin het geleverde mestbassin bruikbaar was, zonder dit te verifiëren.’&#13;
Rechtspraak: schade aan penen door bespuitings­werkzaamheden&#13;
De schade die een penenteler heeft geleden als gevolg van bespuitingswerkzaamheden op een aangrenzend perceel, heeft geleid tot twee arresten van de Hoge Raad: Hoge Raad 18 juni 2010, nr. 08/04464, LJN BL 9596 en Hoge Raad 18 juni 2010, nr. 08/04582, LJN BL9690. De bespuitings­werkzaamheden zijn in opdracht van een tulpenkweker uit­gevoerd door een niet-ondergeschikte en hebben geleid tot gebreken aan de door de penenteler geteelde penen. De pe­nenteler heeft daarop zowel de tulpenteler als degene die de werkzaamheden feitelijk heeft uitgevoerd (de niet-onder­geschikte) aansprakelijk gesteld voor de door hem geleden schade en hen beiden in rechte betrokken. Het eerste arrest betreft de zaak tussen de penenteler en de tulpenteler. De rechtsvragen die de Hoge Raad daarbij moet beantwoorden, concentreren zich vooral op: &#13;
––de reikwijdte van art. 6:171 BW (risicoaansprake­lijkheid van de opdrachtgever voor schade veroor­zaakt door een fout van een niet-ondergeschikte bij het verrichten van werkzaamheden ter uitoefening van het bedrijf van opdrachtgever);&#13;
––de schadebeperkingsplicht en de gevolgen hiervan voor de hoogte van het te vergoeden bedrag (art. 6:101 BW).&#13;
Het tweede arrest betreft de zaak tussen de penenteler en de uitvoerder van de werkzaamheden; deze zaak beperkt zich vooral tot de schadebeperkingsplicht.&#13;
Rechtspraak: omgevallen boom&#13;
Een agrariër lijdt schade doordat een boom van de gemeen­te, die behept was met wortelrot, op het dak van het bijge­bouw van zijn boerderij is gevallen. Geen risicoaansprake­lijkheid van de gemeente op grond van art. 6: 174 BW; een boom is geen opstal in de zin van dit artikel, waardoor dit artikel niet van toepassing is: Rechtbank Roermond 4 augus­tus 2010, LJN BN2556 (in gelijke zin: Gerechtshof ’s-Gra­venhage 31 oktober 2007, LJN BB6980). Ook geen aanspra­kelijkheid van de gemeente op grond van art. 6:162 BW. De rechtbank overweegt:&#13;
‘(..) niet is komen vast te staan, dat de gemeente in verband met de holheid van de boom en de stambe­schadiging niet de zorg zou hebben betracht die van haar verwacht mocht worden. Tevens is de rechtbank van oordeel, dat niet is komen vast te staan, dat het niet onderkennen van de aanwezige wortelrot als een onrechtmatig nalaten kan worden gekwalificeerd.’ &#13;
</content><legacyfootnotes/><footnotes><footnote/></footnotes><auteurs>mr. C.S.C. Monsma&#13;
</auteurs><published>2010-09-01 00:00:00</published><modified>2010-09-01 00:00:00</modified><editiondate>2010-09-01</editiondate><htmlpath>https://denhollander.info/artikel/8711</htmlpath></article>
</articles></edition>
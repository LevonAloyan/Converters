<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1991</searchword><id>6817</id><udhid>UDH:TvAR/6817</udhid><titel>'D. Heinsdijk te Waterlandkerkje / Burgemeester en Wethouders van Oostburg' (TvAR 1991/4461)</titel><searchwords><searchword>TvAR 3/1991</searchword><searchword>TvAR 1991/4461</searchword><searchword>UDH:TvAR/6817</searchword></searchwords><attachments><attachment><name>1991_nr 3_Rechtspraak_4461.pdf</name><extention>pdf</extention><url>https://denhollander.info/download/6536/ci</url></attachment></attachments><inleiding>Hinderwet, art. 13&#13;
Terecht uitbreiding/wijzigingsvergunning&#13;
geweigerd, ook al zou het bedrijf voldoen aan&#13;
de eisen van de ontwerp-a.m.v.b rundvee;&#13;
anticipatie op de komende a.m.v.b. echter&#13;
niet toegestaan; bedrijfswoning fruitkweker&#13;
wordt niet aangemerkt als een agrarisch&#13;
perceel.</inleiding><content>Afd. geschillen van bestuur, 6 mei 1988&#13;
(Mr. Polak, Veldkamp, dr. De Lange)&#13;
Uitspraak in het geschil tussen:&#13;
D. Heinsdijk te Waterlandkerkje (appellant)&#13;
en&#13;
Burgemeester en Wethouders van Oostburg&#13;
(verweerders).&#13;
Bij beschikking van 23 december 1986, kenmerk&#13;
86/6-RO-1586/III-2, hebben verweerders&#13;
aan appellant vergunning ingevolge de&#13;
Hinderwet geweigerd tot het uitbreiden/wijzigen&#13;
van de bestaande melkveehouderij met&#13;
een aantal mestvarkens op het perceel&#13;
Philipsweg 4 te Waterlandkerkje, kadastraal&#13;
bekend gemeente Oostburg, sectie N,&#13;
no. 101.&#13;
Overzicht van het geschil&#13;
Verweerders hebben hun evenvermelde beschikking,&#13;
voor zover te dezen van belang,&#13;
doen steunen op de volgende overwegingen:&#13;
dat bij beschikking van 29 juli 1985 aan&#13;
aanvrager een vergunning ingevolge de Hinderwet&#13;
is verleend tot het oprichten en in&#13;
werking hebben van een melkveehouderij op&#13;
het onderwerpelijke perceel;&#13;
dat bij brief van 9 juni 1986 door de regionaal&#13;
Inspecteur van de Volksgezondheid&#13;
advies is uitgebracht;&#13;
dat wordt geadviseerd de gevraagde vergunning&#13;
voor het uitbreiden/wijzigen van&#13;
een varkensmesterij met 80 mestvarkens op&#13;
geringe afstand van een burgerwoning annex&#13;
schoonheidssalon te weigeren in verband&#13;
met stankhinder;&#13;
dat door D.A.S. Rechtsbijstand, namens&#13;
H.W. Tazelaar, Philipsweg 2 te Waterlandkerkje,&#13;
bij brief van 16 juni 1986 bezwaar is&#13;
ingediend naar aanleiding van de aanvraag&#13;
en bij brief van 9 oktober 1986 bezwaar is&#13;
ingediend naar aanleiding van de ontwerpbeschikking;&#13;
dat ten aanzien van het uitgebrachte advies&#13;
het volgende wordt overwogen:&#13;
dat in tegenstelling tot het uitgangspunt&#13;
van het advies de melkrundveehouderij als&#13;
uitgangspunt dient te worden genomen;&#13;
dat in tegenstelling tot het gestelde in het&#13;
advies hier sprake is van een agrarische&#13;
bedrijfswoning behorende bij de op het&#13;
naastliggende perceel gevestigde fruitkwekerij;&#13;
dat de vestiging van een schoonheidssalon&#13;
op het naastliggende perceel een aktiviteit is&#13;
welke niet is geregeld via de daarvoor geldende&#13;
wetgeving;&#13;
dat overigens redenen aanwezig zijn het&#13;
advies van de inspecteur te volgen;&#13;
dat ten aanzien van de naar aanleiding van&#13;
de aanvraag en ontwerp-beschikking ingediende&#13;
bezwaren, voor zover te dezen van&#13;
belang, het volgende wordt overwogen: -&#13;
van intensieve veehouderij is sprake wanneer meer dan 250 mestvarkeneenheden in&#13;
de inrichting worden gehouden. De onderwerpelijke&#13;
aanvraag behelst het houden van&#13;
80 mestvarkens over een tweetal mestperioden.&#13;
In dezen is geen sprake van intensieve&#13;
veehouderij;&#13;
- de inrichting van reclamant dient te worden&#13;
gerangschikt onder categorie IV. Op&#13;
grond hiervan dient de afstand van de&#13;
onderwerpelijke inrichting en de afgedekte&#13;
mestopslagputten voor dunne mest afkomstig&#13;
van varkens ten opzichte van de bebouwing&#13;
van derden ten minste 50 meter te&#13;
bedragen;&#13;
dat voorts ten aanzien van de aanvraag het&#13;
volgende wordt overwogen:&#13;
dat wordt beoogd het aangegeven aantal&#13;
van 80 mestvarkens verdeeld over twee perioden&#13;
in de inrichting te brengen, waardoor&#13;
per periode 40 mestvarkens in de inrichting&#13;
aanwezig zijn;&#13;
dat volgens art. 1 van het ontwerp-'Besluit&#13;
Melkrundveehouderijen' onder een melkrundveehouderij&#13;
wordt verstaan een inrichting,&#13;
die tot een in het Hinderbesluit&#13;
(Stb. 1980, 445) aangewezen categorie&#13;
behoort en die uitsluitend of in hoofdzaak&#13;
is bestemd voor het bedrijfsmatig houden&#13;
van melkrundvee, al dan niet met bijbehorend&#13;
jongvee, of voor het bedrijfsmatig&#13;
opfokken van jong rundvee, voor zover:&#13;
l.in de melkveehouderij, naast het melkrundvee&#13;
en het daarbij behorend jongvee,&#13;
niet meer dan 50 mestvarkeneenheden worden&#13;
gehouden;&#13;
2. uitsluitend mest in opslag wordt gehouden&#13;
van de in de inrichting gehouden dieren;&#13;
dat de onderwerpelijke inrichting derhalve&#13;
dient te worden aangemerkt als een melkrundveehouderij&#13;
en dat hier geen sprake is&#13;
van intensieve veehouderij;&#13;
dat, gelet op de constructie van de verouderde&#13;
stal, door het stellen van voorschriften,&#13;
stankhinder van ernstige aard niet kan worden&#13;
voorkomen;&#13;
dat door het verplaatsen van de varkensstal&#13;
in westelijke richting naast de open rundveestal&#13;
kan worden voldaan aan de normafstand&#13;
van minimaal 50 meter;&#13;
dat door deze uitbreiding/wijziging van de&#13;
inrichting mogelijk te duchten gevaar,&#13;
schade of hinder van ernstige aard, als bedoeld&#13;
in artikel 13 van de Hinderwet, redelijkerwijs&#13;
niet door het stellen van voorschriften&#13;
is te voorkomen.&#13;
Appellant heeft tegen deze beschikking bij&#13;
ongedateerd schrijven beroep ingesteld bij&#13;
de Kroon.&#13;
Appellant voert daarbij het volgende aan:&#13;
Burgemeester en wethouders hebben de&#13;
gevraagde vergunning geweigerd, onder andere&#13;
op grond van het volgende:&#13;
a. dat, gelet op de constructie van de verouderde&#13;
stal, door het stellen van voorschriften&#13;
stankhinder van ernstige aard niet kan worden&#13;
voorkomen;&#13;
b. dat door het verplaatsen van de varkensstal&#13;
in westelijke richting naast de open rundveestal&#13;
kan worden voldaan aan de normafstand&#13;
van minimaal 50 meter.&#13;
Hij is evenwel van oordeel, dat door het&#13;
stellen van voorschriften mogelijk te duchten&#13;
gevaar, schade of hinder redelijkerwijs wel&#13;
kan worden voorkomen.&#13;
Er is in casu sprake van een agrarisch bedrijf&#13;
in een eveneens agrarische omgeving.&#13;
Het bedrijf, dat naast de inrichting is gelegen,&#13;
is eveneens een agrarisch bedrijf met&#13;
een agrarische bedrijfswoning- Het betreft&#13;
een fruitkwekerij. Tot 1970 was hier echter&#13;
tevens sprake van een veehouderij met&#13;
koeien en varkens.&#13;
Van belang in dezen is tevens dat het in&#13;
casu een reeds bestaand veehouderijbedrijf&#13;
betreft, alwaar in het verleden eveneens varkens&#13;
werden gehouden.&#13;
Er is derhalve geen sprake van een nieuw&#13;
agrarisch bedrijf noch van een aanmerkelijke&#13;
uitbreiding.&#13;
Gedurende de jaren 1979 tot en met 1983&#13;
alsmede 1985 en 1986 zijn in de inrichting&#13;
eveneens varkens gehouden, zonder dat&#13;
zulks aanleiding gaf tot klachten.&#13;
Van een intensieve veehouderij is zeker&#13;
geen sprake.&#13;
Op met name dit laatste doelt de brochure&#13;
Veehouderij en Hinderwet.&#13;
Er is in casu dan ook alle reden voor een&#13;
soepele benadering van de in deze brochure&#13;
gestelde vereiste afstand van 50 meter.&#13;
Overigens is deze afstand in het onderwerpelijke&#13;
geval circa 30 meter.&#13;
Voor een soepele benadering wordt in&#13;
dezen temeer gepleit nu er een ontwerp-&#13;
Algemene maatregel van bestuur 'Besluit&#13;
Melkrundveehouderijen Hinderwet' is gepubliceerd. Volgens de bepalingen van dat&#13;
besluit zou de onderwerpelij ke uitbreiding&#13;
casu quo wijziging van de inrichting wel&#13;
mogelijk zijn, nu de inrichting uitsluitend of&#13;
in hoofdzaak is bestemd voor het bedrijfsmatig&#13;
houden van melkrundvee en daarnaast&#13;
sprake is van niet meer dan 50 mestvarkeneenheden&#13;
- namelijk slechts 40 - en de inrichting&#13;
op meer dan 25 meter afstand van woningen&#13;
van derden is gelegen. Overigens&#13;
wordt eveneens aan de bepalingen van dat&#13;
ontwerp-besluit voldaan.&#13;
De Hinderwet laat uitdrukkelijk de mogelijkheid&#13;
open om vooruit te lopen op toekomstige&#13;
ontwikkelingen, zoals onder andere&#13;
neergelegd in genoemd ontwerp-besluit.&#13;
Een dergelijk vooruitlopen in dezen is ook&#13;
zeker geïndiceerd, nu de onderwerpelijke&#13;
uitbreiding, gezien de ontwikkelingen in de&#13;
melkveehouderij, absoluut noodzakelijk is&#13;
om in de toekomst ook maar enigszins het&#13;
hoofd boven water te kunnen houden.&#13;
In de bestreden beschikking wordt, daarbij&#13;
voorbijgaand aan alle financiële mogelijkheden&#13;
en onmogelijkheden, wel zeer gemakkelijk&#13;
gesteld dat door verplaatsing van de&#13;
varkensstal kan worden voldaan aan de&#13;
normafstand.&#13;
Het verplaatsen van de varkensstal is financieel&#13;
absoluut een onhaalbare zaak, terwijl,&#13;
zoals hiervoor reeds gesteld, algemeen&#13;
is aanvaard, dat er redenen kunnen zijn - en in&#13;
casu ook werkelijk redenen aanwezig zijn -&#13;
om af te wijken van de grens van 50 meter.&#13;
Het door de regionaal Inspecteur van de&#13;
Volksgezondheid uitgebrachte advies is gebaseerd&#13;
op onjuiste gegevens. Het betreft&#13;
namelijk een uitbreiding van 80 mestvarkens&#13;
over twee mestperioden, zodat het&#13;
in feite slechts gaat om 40 mestvarkens.&#13;
Tevens is de dichtstbijzijnde woning geen&#13;
burgerwoning doch een agrarische bedrijfswoning.&#13;
In de bestreden beschikking wordt niet&#13;
aangegeven op welke gronden burgemeester&#13;
en wethouders thans, in tegenstelling tot de&#13;
visie zoals neergelegd in de ontwerp-beschikking,&#13;
van oordeel zijn dat door het stellen&#13;
van voorschriften mogelijk te duchten&#13;
gevaar, schade of hinder van ernstige aard&#13;
niet in voldoende mate kan worden ondervangen.&#13;
Hij is namelijk van oordeel, dat dergelijk&#13;
gevaar, stank of hinder wel degelijk door het&#13;
stellen van voorschriften valt te voorkomen.&#13;
Het betreft in casu een minimale uitbreiding,&#13;
zulks gelet op het feit, dat er eerst&#13;
sprake is van een intensieve veehouderij,&#13;
waarop de brochure Veehouderij en Hinderwet&#13;
doelt, bij aantallen van meer dan&#13;
250 mestvarkeneenheden. In de onderwerpelijke&#13;
situatie gaat het slechts om 40 mestvarkens.&#13;
Hij verzoekt, gelet op het vorenstaande, de&#13;
bestreden beschikking te vernietigen en hem&#13;
alsnog de gevraagde vergunning te verlenen.&#13;
Desgevraagd hebben verweerders een verweerschrift&#13;
ingediend.&#13;
Desgevraagd heeft de Directeur-Generaal&#13;
voor de Milieuhygiëne een ambtsbericht ingediend.&#13;
Het geschil is op 29 maart 1988 behandeld in&#13;
een openbare vergadering van de Afdeling&#13;
voor de geschillen van bestuur van de Raad&#13;
van State, waarin appellant en zijn gemachtigde&#13;
mr J.J. Brugge te Oostburg en verweerders&#13;
bij monde van M. Bijl hun standpunten&#13;
nader hebben uiteengezet.&#13;
Voorts zijn gehoord H.W. Tazelaar te&#13;
Waterlandkerkje en zijn gemachtigde&#13;
mr H.A.M. Lamers te Diemen.&#13;
In rechte:&#13;
Het onderwerpelijke geschil is aanhangig&#13;
gemaakt door een beroep op de Kroon. Inmiddels&#13;
is de Tijdelijke wet Kroongeschillen&#13;
in werking getreden.&#13;
Ingevolge art. 1, eerste lid, van deze wet is&#13;
de Afdeling, voornoemd, met de beslissing&#13;
van het geschil belast.&#13;
Bij hun bestreden beschikking van 23 december&#13;
1986 hebben verweerders de door&#13;
appellant gevraagde vergunning ingevolge&#13;
de Hinderwet geweigerd tot het uitbreiden/&#13;
wijzigen van de bestaande melkveehouderij&#13;
in verband met het ombouwen van een stal&#13;
voor rundvee tot een stal voor het houden van&#13;
80 varkens, verdeeld over 2 mestperioden.&#13;
Ingevolge art. 13 van de Hinderwet kan&#13;
vergunning ingevolge de Hinderwet slechts&#13;
worden geweigerd in het belang van het&#13;
voorkomen of beperken van gevaar, schade&#13;
of hinder buiten de inrichting.&#13;
Appellant kan zich niet verenigen met de&#13;
beschikking van verweerders van 23 december&#13;
1986, en voert aan dat hem ten onrechte&#13;
de gevraagde vergunning is geweigerd. De inrichting is gesitueerd in het buitengebied&#13;
van Waterlandkerkje.&#13;
De meest nabijgelegen woning van derden&#13;
bevindt zich op een afstand van circa&#13;
30 meter van de stal.&#13;
Verweerders voeren het beleid, dat vergunning&#13;
voor een oprichting of een aanmerkelijke&#13;
uitbreiding van een veehouderijbedrijf&#13;
in het buitengebied moet worden&#13;
geweigerd, indien zich op een afstand van&#13;
minder dan 50 meter daarvan woonbebouwing&#13;
bevindt, aangezien alsdan ernstige&#13;
stankhinder wordt ondervonden welke niet&#13;
door het stellen van voorschriften kan worden&#13;
voorkomen casu quo in voldoende mate&#13;
kan worden beperkt. Dit beleid, dat steunt op&#13;
de brochure Veehouderij en Hinderwet, is,&#13;
naar het oordeel van de Afdeling, niet onjuist&#13;
te noemen.&#13;
De in geding zijnde uitbreiding heeft betrekking&#13;
op het houden van 80 varkens, verdeeld&#13;
over twee mestperioden, zodat maximaal&#13;
40 varkens in de voormalige rundveestal&#13;
aanwezig zullen zijn. Deze uitbreiding is,&#13;
in aanmerking genomen het in de inrichting&#13;
reeds eerder vergunde aantal van 75 stuks&#13;
melkvee, als aanmerkelijk te beschouwen.&#13;
De stal, waarin de varkens moeten worden&#13;
gehouden, bevindt zich op een afstand van&#13;
circa 30 meter van de meest nabijgelegen&#13;
woning van derden.&#13;
Deze woning behoort tot een fruitk&#13;
wekerij.&#13;
Het betreft hier weliswaar een agrarische&#13;
bedrijfswoning, doch, in aanmerking genomen&#13;
de aard van dit agrarische bedrijf, kan&#13;
deze woning bij de beoordeling van de in&#13;
geding zijnde uitbreiding te duchten gevaar,&#13;
schade of hinder niet buiten beschouwing&#13;
blijven.&#13;
Verweerders hebben mitsdien terecht&#13;
geoordeeld, dat hier sprake is van een aanmerkelijke&#13;
uitbreiding van een veehouderijbedrijf&#13;
in het buitengebied, binnen een afstand&#13;
van 50 meter van woonbebouwing.&#13;
Appellant heeft voorts aangevoerd, dat reeds&#13;
in de jaren 1979 tot en met 1983 alsmede&#13;
1985 en 1986 varkens in de inrichting werden&#13;
gehouden.&#13;
Naar het oordeel van de Afdeling kan hieraan&#13;
in het kader van de te dezen uitsluitend ter&#13;
beantwoording staande vraag, of gevaar,&#13;
schade of hinder kan worden voorkomen dan&#13;
wel in voldoende mate kan worden beperkt,&#13;
geen overwegende betekenis worden toegekend.&#13;
Appellant verwijst voorts naar het ontwerp&#13;
van de Algemene maatregel van bestuur 'Besluit&#13;
melkrundveehouderijen Hinderwet',&#13;
waarin is bepaald, dat het houden van dieren,&#13;
overeenkomend met 50 mestvarkeneenheden,&#13;
naast melkrundvee, in bestaande&#13;
melkrundveehouderijen is toegestaan, indien&#13;
de afstand tot een woning meer dan&#13;
25 meter bedraagt.&#13;
Ten tijde van het nemen van de bestreden&#13;
beschikking betrof het een ontwerp-Algemene&#13;
maatregel van bestuur, die derhalve&#13;
geen gelding had, zodat dit bezwaar niet tot&#13;
vernietiging van de bestreden beschikking&#13;
kan leiden.&#13;
In verband met het vorenstaande is de Afdeling,&#13;
mede gelet op artikel 13 van de&#13;
Hinderwet, van oordeel dat de bestreden&#13;
beschikking niet in aanmerking komt om te&#13;
worden vernietigd op een der gronden, genoemd&#13;
in artikel 2, eerste lid, van de Tijdelijke&#13;
wet Kroongeschillen.&#13;
Het beroep dient mitsdien te worden verworpen.</content><legacyfootnotes/><footnotes><footnote/></footnotes><auteurs>Mr. Polak, Veldkamp, dr. De Lange</auteurs><published>1991-03-01 00:00:00</published><modified>1991-03-01 00:00:00</modified><editiondate>1991-03-01</editiondate><htmlpath>https://denhollander.info/artikel/6817</htmlpath></article>
</articles></edition>
<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2008</searchword><id>5548</id><udhid>UDH:TvAR/5548</udhid><titel>Gerrickens - Schreurs / R.K. Weeshuis</titel><searchwords><searchword>TvAR 1/2008</searchword><searchword>UDH:TvAR/5548</searchword></searchwords><attachments><attachment><name>2008 1 Recente rechtspraak Gerrickens.pdf</name><extention>pdf</extention><url>https://denhollander.info/download/5489/ci</url></attachment></attachments><inleiding>Gerrickens heeft gepacht van R.K.Weeshuis een perceel&#13;
grond ter grootte van 0.69.50 hectare, op basis van een&#13;
schriftelijke pachtovereenkomst met als ingangsdatum 1 januari&#13;
1996. De verpachter heeft in september 2001 de&#13;
pachtovereenkomst opgezegd tegen 1 januari 2002. De verpachter&#13;
verpacht daarna het perceel aan Schreurs. Omdat&#13;
Gerrickens het perceel weigert te ontruimen, start Schreurs&#13;
een procedure tegen de verpachter alsook tegen Gerrickens.&#13;
De ontruimingsvordering wordt in eerste aanleg toegewezen.&#13;
In appel betoogt Gerrickens dat hij reeds in 1995 met&#13;
de rentmeester van het weeshuis heeft afgesproken dat hij,&#13;
door betaling van de pachtpenningen over de jaren 1992-&#13;
1995, met terugwerkende kracht ‘pachtrechten’ zou verkrijgen.&#13;
Voorts beroept hij zich er op dat afgesproken zou zijn&#13;
dat hij het perceel altijd zou kunnen blijven gebruiken. Als&#13;
vast komt te staan dat de overeenkomst voor 31 oktober&#13;
1995 is aangegaan, dan is artikel 58 Pachtwet (thans artikel&#13;
7:395 BW) hierop niet van toepassing en is de opzegging in&#13;
strijd met artikel 36 lid 2 Pachtwet gedaan. Gerrickens&#13;
wordt in de gelegenheid gesteld zijn stellingen te bewijzen.&#13;
Gerrickens slaagt daarin niet. Het feit dat hij betaald heeft&#13;
voor een voormalige pachter over de jaren 1992-1995 betekent&#13;
niet dat hij daarmee pachter is geworden. Het hof&#13;
overweegt dat er geen rechtsregel bestaat inhoudende dat de&#13;
betaling vermoed wordt voor zichzelf te geschieden. Of een&#13;
betaling voor een derde is geschied als bedoeld in artikel 6:&#13;
30 BW of niet, hangt af van de strekking van de betaling&#13;
zoals die volgt uit de omstandigheden van het geval. Het&#13;
hof acht niet onaannemelijk dat Gerrickens als onderpachter&#13;
van de voormalige pachter de verschuldigde pacht voor&#13;
zijn verpachter heeft willen voldoen. Ook slaagt Gerrickens&#13;
er niet in te bewijzen dat afgesproken is dat hij het perceel&#13;
zou kunnen blijven gebruiken. Het hof acht een verklaring&#13;
van een getuige, de broer van Gerrickens, daartoe onvoldoende&#13;
overtuigend.</inleiding><content/><legacyfootnotes/><footnotes><footnote/></footnotes><auteurs>mr. E.H.M. Harbers en prof. mr. G.M.F. Snijders</auteurs><published>2008-01-01 00:00:00</published><modified>2008-01-01 00:00:00</modified><editiondate>2008-01-01</editiondate><htmlpath>https://denhollander.info/artikel/5548</htmlpath></article>
</articles></edition>
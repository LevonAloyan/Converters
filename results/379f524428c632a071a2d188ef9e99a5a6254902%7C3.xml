<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2004</searchword><id>3610</id><udhid>UDH:TvAR/3610</udhid><titel>Bols / Hekkert (TvAR 2004/5191)</titel><searchwords><searchword>TvAR 2/2004</searchword><searchword>TvAR 2004/5191</searchword><searchword>UDH:TvAR/3610</searchword></searchwords><attachments><attachment><name>2004_nr 2_Rechtspraak_5191.pdf</name><extention>pdf</extention><url>https://denhollander.info/download/3528/ci</url></attachment></attachments><inleiding>[Pachtwet art. 1, 5, 6, 129]&#13;
&#13;
Feit dat overeenkomst meer afspraken&#13;
behelst dan alleen een ingebruikgeving van&#13;
grond en opstallen brengt nog niet mee, dat&#13;
deze niet (mede) als pachtovereenkomst&#13;
bestempeld kan worden. Ook gebruik van&#13;
woord “samenwerking” in overeenkomst&#13;
doet daaraan niet af. Geen sprake van enig&#13;
onlosmakelijk verband tussen de diverse&#13;
afspraken. Tegenprestatie ter zake van&#13;
grond en gebouwen door grondkamer&#13;
verlaagd. Hetgeen op grond hiervan teveel&#13;
is betaald kan niet worden beschouwd als&#13;
een extra vergoeding voor ingebrachte&#13;
arbeid, machines en werktuigen, nu nergens&#13;
uit blijkt dat partijen hebben beoogd te dien&#13;
aanzien hogere vergoedingen te bedingen&#13;
dan uit het contract volgt c.q. enige specifieke&#13;
samenhang tussen de wederzijdse prestaties&#13;
af te spreken, nog daargelaten of dit zich&#13;
zou verdragen met de dwingendrechtelijke&#13;
regels van de Pachtwet. Een en ander kan&#13;
als teveel betaalde pacht worden teruggevorderd.</inleiding><content>ARREST IN DE ZAAK VAN:&#13;
Hendrik Johannes Paulus Bols, wonende te&#13;
Rutten, gemeente Noordoostpolder,&#13;
appellant,&#13;
procureur: mr. J.M. Bosnak,&#13;
tegen&#13;
Jan Gerrit Hekkert, wonende te Emmeloord,&#13;
gemeente Noordoostpolder,&#13;
geïntimeerde,&#13;
procureur: mr. J.M.J. Huver.&#13;
1 De procedure in eerste aanleg&#13;
De pachtkamer van het kantongerecht te&#13;
Lelystad heeft op 25 oktober 2000 en 7 maart&#13;
2001 tussen appellant (verder te noemen:&#13;
Bols) als gedaagde en geïntimeerde (verder te&#13;
noemen: Hekkert) als eiser vonnissen gewezen.&#13;
Het vonnis van 7 maart 2001 is in afschrift aan&#13;
dit arrest gehecht. Naar het afschrift wordt&#13;
verwezen voor de procesgang in eerste aanleg,&#13;
de in die instantie genomen beslissing en de aan&#13;
de beslissing ten grondslag gelegde motivering.&#13;
2 De procedure in hoger beroep&#13;
2.1 Bij exploot van 13 maart 2001 is Bols in&#13;
hoger beroep gekomen van het vonnis van&#13;
7 maart 2001 met dagvaarding van Hekkert&#13;
voor dit hof.&#13;
2.2 Bij memorie van grieven heeft Bols tegen&#13;
dat vonnis drie grieven aangevoerd en toegelicht&#13;
met als kennelijke conclusie – conform&#13;
de dagvaarding in hoger beroep – dat het hof&#13;
dat vonnis zal vernietigen en, opnieuw rechtdoende&#13;
bij arrest, voor zover mogelijk uitvoerbaar&#13;
bij voorraad, Hekkert alsnog nietontvankelijk&#13;
zal verklaren in zijn vordering,&#13;
althans hem deze alsnog zal ontzeggen met&#13;
veroordeling van Hekkert in de kosten van&#13;
beide instanties.&#13;
2.3 Hekkert heeft bij memorie van antwoord&#13;
verweer gevoerd, bewijs aangeboden, enige&#13;
producties overgelegd en geconcludeerd dat&#13;
het hof het beroep van Bols zal verwerpen en&#13;
het vonnis, al dan niet met verbetering van de&#13;
gronden waarop het berust, zal bekrachtigen&#13;
met veroordeling van Bols in de kosten van&#13;
het hoger beroep.&#13;
2.4 Hierna hebben partijen de stukken aan het&#13;
hof overgelegd voor het wijzen van arrest.&#13;
3 De grieven&#13;
De grieven luiden:&#13;
I Ten onrechte heeft de pachtkamer van het&#13;
kantongerecht de inbreng door Bols in het&#13;
kader van de samenwerkingsovereenkomst&#13;
van de landbouwgrond en de opstallen uit de&#13;
samenwerkingsovereenkomst gelicht en deze&#13;
als pachtovereenkomst betiteld.&#13;
II Ten onrechte heeft de pachtkamer van het&#13;
kantongerecht het verweer van Bols, dat het&#13;
naar de berekening van Hekkert te veel voor&#13;
het gebruik van de grond en de loods betaalde&#13;
diende te worden beschouwd als een aanvulling&#13;
op het te lage bedrag aan vergoeding voor&#13;
de door Bols in de samenwerking ingebrachte&#13;
arbeid, machines en landbouwwerktuigen,&#13;
verworpen.&#13;
III Ten onrechte heeft de pachtkamer van het&#13;
kantongerecht overwogen dat de uitkomst&#13;
van de door Bols bij de arrondissementsrechtbank&#13;
te Zwolle aanhangig gemaakte procedure&#13;
niet zou kunnen afdoen aan de toewijsbaarheid&#13;
van Hekkerts vordering.&#13;
4 De vaststaande feiten&#13;
4.1 Tussen partijen staat als enerzijds gesteld&#13;
en anderzijds niet of onvoldoende betwist dan&#13;
wel op grond van de niet betwiste inhoud van&#13;
de in het geding gebrachte producties, het&#13;
navolgende vast.&#13;
4.2 Partijen hebben op of omstreeks 8 maart&#13;
1993 een overeenkomst gesloten en hebben&#13;
deze overeenkomst vastgelegd in een geschreven&#13;
en door beide partijen ondertekende akte&#13;
gedagtekend 8 maart 1993. In deze overeenkomst&#13;
heeft:&#13;
(a) Bols aan Hekkert circa 22,5 ha land&#13;
(beteelbare oppervlakte) verhuurd, eerste oogst&#13;
1993, voor de duur van 5 jaren voor ƒ 2.500,–&#13;
per ha per jaar (incl. BTW);&#13;
(b) Bols aan Hekkert een schuur met aardappelbewaarplaats&#13;
van circa 500 ton aardappelen&#13;
exclusief stroom verhuurd voor ƒ 10.000,– per&#13;
jaar (incl. BTW);&#13;
(c) Bols aan Hekkert verhuurd een “aardappelsorteermachine&#13;
+ aanverwante machines&#13;
bij gebruik sorteermachine en heftruck” voor&#13;
ƒ 2.500,– per jaar (incl. BTW);&#13;
(d) Bols 2200 uur “arbeid ingebracht” voor&#13;
ƒ 18,20 per uur “of meerdere uren ook ƒ 18,20&#13;
per uur”.&#13;
Het contracht vermeldt verder:&#13;
“Dit alles in goede samenwerking, wanneer&#13;
zich problemen voordoen in de samenwerking&#13;
kunnen beide partijen elk jaar opzeggen,&#13;
mits er een goede reden voor is, dit te beoordelen&#13;
door een S.E.V. of een persoon aangewezen&#13;
door beide partijen.&#13;
Betaling, excl. arbeid per 15 april ƒ 34.375,–&#13;
per 15 oktober ƒ 34.375,– arbeid in 4 termijnen&#13;
(kwartalen) elk a ƒ 10.000,–/keer of anders&#13;
in meerdere termijnen met een totaal van&#13;
ƒ 40.000,–/jaar voor 2200 uren.”&#13;
4.3 Hekkert heeft de grond en gebouwen&#13;
gedurende vier jaren gebruikt. Hierna is het&#13;
gebruik beëindigd. Hekkert heeft de voor het&#13;
gebruik van de grond en gebouwen overeengekomen&#13;
prijs voor deze vier jaren, in totaal&#13;
ƒ 265.000,–, aan Bols betaald.&#13;
4.4 Hekkert heeft de overeenkomst ter toetsing&#13;
als pachtovereenkomst gezonden aan de&#13;
Grondkamer Noordwest. Deze grondkamer&#13;
heeft Hekkert bij beschikking van 10 februari&#13;
1998 niet-ontvankelijk in het verzoek om&#13;
toetsing verklaard met als motivering dat geen&#13;
sprake is van een pachtovereenkomst. De&#13;
Centrale Grondkamer heeft bij beschikking&#13;
van 7 september 1998 de zojuist genoemde&#13;
beschikking van de Grondkamer Noordwest&#13;
vernietigd op de grond dat zij ervan uitgaat&#13;
dat de pachtrechter, indien geroepen tot een&#13;
oordeel ter zake, in de gegeven omstandigheden&#13;
tot de slotsom zal komen dat sprake is&#13;
van een pachtovereenkomst. De Centrale&#13;
Grondkamer heeft de zaak teruggewezen naar&#13;
de Grondkamer Noordwest, welke grondkamer&#13;
bij beschikking van 19 oktober 1999&#13;
– voor zover hier van belang – de overeengekomen&#13;
jaarlijkse pachtprijs voor grond en&#13;
gebouwen heeft verlaagd van ƒ 68.750,– tot&#13;
ƒ 24.267,– ingaande 8 maart 1993 en ƒ 27.877,–&#13;
ingaande 8 maart 1996. Uitgaande van deze&#13;
beschikking was Hekkert wegens pacht over&#13;
de genoemde vier jaren aan Bols een bedrag&#13;
van ƒ 100.678,– verschuldigd.&#13;
4.5 Hekkert heeft Bols op 27 maart 1999&#13;
gesommeerd een bedrag van ƒ 148.896,41 (de&#13;
teveel betaalde pacht verminderd met een&#13;
bedrag van ƒ 15.425,59, dat Hekkert aan Bols&#13;
verschuldigd was) vermeerderd met wettelijke&#13;
rente aan hem, Hekkert, te betalen. Bols heeft&#13;
aan deze sommatie geen gehoor gegeven.&#13;
5 Beoordeling van het geschil in&#13;
hoger beroep&#13;
5.1 Met grief I betoogt Bols dat hij de grond&#13;
en opstallen heeft ingebracht in het kader van&#13;
een samenwerkingsovereenkomst en dat partijen&#13;
niet hebben beoogd een pachtovereenkomst&#13;
te sluiten. De grief faalt. Uit artikel 1,&#13;
lid 1 onder ‘d’ van de Pachtwet volgt dat het&#13;
tegen een tegenprestatie in gebruik geven van&#13;
grond en opstallen ter uitoefening van de&#13;
landbouw als pacht dient te worden beschouwd,&#13;
ongeacht de benaming of vorm van de overeenkomst.&#13;
In het onder 4.2 bedoelde stuk is&#13;
onmiskenbaar sprake van een in gebruik&#13;
geven van grond en opstallen door Bols aan&#13;
Hekkert voor een landbouwkundig doel als&#13;
zojuist bedoeld. Ook is sprake van een aan&#13;
Bols te betalen tegenprestatie; deze is zowel&#13;
voor het gebruik van de grond als voor het&#13;
gebruik van de gebouwen zelfs nadrukkelijk&#13;
in een vaste geldsom per jaar gedefinieerd.&#13;
Dat de overeenkomst als geheel bezien meer&#13;
afspraken belichaamt dan alleen een ingebruikgeving&#13;
van grond en opstallen brengt&#13;
nog niet mee, dat daarin niet (mede) een&#13;
pachtovereenkomst begrepen zou kunnen&#13;
zijn. Datzelfde geldt voor het feit dat in het&#13;
contract het woord ‘samenwerking’ wordt&#13;
gebezigd. Enig onlosmakelijk verband tussen&#13;
de verschillende afspraken kan uit het contract&#13;
niet worden afgeleid. Aan het (mede)&#13;
gesloten zijn van een pachtovereenkomst doet&#13;
voorts niet af de door Bols gestelde, doch&#13;
door Hekkert betwiste omstandigheid – indien&#13;
al juist – dat partijen hebben afgesproken de&#13;
overeenkomst niet ter toetsing aan de grondkamer&#13;
in te zenden, evenmin als de omstandigheden&#13;
dat Hekkert de voor het gebruik&#13;
van grond en opstallen overeengekomen prijs&#13;
heeft betaald en dat de betalingen onder een&#13;
andere naam dan ‘pacht’ zijn verricht. Bols&#13;
heeft in deze procedure verder niets gesteld&#13;
dat erop zou kunnen wijzen, dat de afspraak&#13;
ter zake van de grond en opstallen niet als een&#13;
pachtovereenkomst zou moeten worden geduid.&#13;
5.2 De grondkamer heeft de tussen partijen&#13;
overeengekomen tegenprestatie voor het gebruik&#13;
van de grond en de gebouwen verlaagd&#13;
zoals boven onder 4.4 is weergegeven. Hetgeen&#13;
meer is betaald dan het door de grondkamer&#13;
vastgestelde bedrag kan door Hekkert&#13;
als teveel betaalde pacht worden teruggevorderd.&#13;
Bols betoogt met zijn tweede grief – naar&#13;
het hof hem althans begrijpt – dat hetgeen&#13;
teveel is betaald niet dient te worden&#13;
beschouwd als teveel betaalde pacht, maar als&#13;
een extra arbeidsvergoeding voor de door&#13;
Bols in het samenwerkingsverband ingebrachte&#13;
arbeid, machines en landbouwwerktuigen,&#13;
maar het hof verwerpt dit betoog. Nergens uit&#13;
blijkt dat partijen hebben beoogd aan Bols&#13;
een hogere arbeidsvergoeding te doen toekomen&#13;
dan het vaste bedrag van ƒ 18,20 per&#13;
uur dat in hun overeenkomst staat vermeld&#13;
en/of een hogere vergoeding voor het ter&#13;
beschikking stellen van machines en werktuigen&#13;
te doen toekomen dan het overeengekomen&#13;
bedrag van ƒ 2.500,– per jaar. Ook blijkt&#13;
nergens uit dat partijen hebben beoogd de&#13;
door Bols te verrichten arbeid en de aan hem&#13;
te betalen vergoeding voor machines c.a. te&#13;
‘ruilen’ met het aan Hekkert ter beschikking&#13;
stellen van de grond en de gebouwen in die&#13;
zin dat beide prestaties steeds jaarlijks gelijk&#13;
zouden worden gewaardeerd of anderszins&#13;
met elkaar in een bepaald verband zouden&#13;
staan, nog geheel in het midden gelaten of een&#13;
afspraak met die strekking stand zou kunnen&#13;
houden in verband met de dwingendrechtelijke&#13;
regels van prijsbeheersing uit de Pachtwet.&#13;
In deze procedure is niets gesteld dat&#13;
erop wijst dat het door Hekkert aan Bols&#13;
betaalde bedrag van ƒ 265.000,– naar de&#13;
bedoeling van partijen anders is betaald dan&#13;
alleen als tegenprestatie voor het ter beschikking&#13;
stellen van de grond en de gebouwen&#13;
gedurende vier jaren. Ook heeft Bols geen&#13;
bewijs aangeboden, laat staan bewijs van enig&#13;
concreet feit dat zou kunnen bijdragen tot de&#13;
honorering van zijn standpunt. Hiervan uitgaande&#13;
kan het gedeelte van dit bedrag dat&#13;
meer is betaald dan de door de grondkamer&#13;
goedgekeurde pachtprijs worden teruggevorderd&#13;
als onverschuldigd betaalde pacht. Voor&#13;
zover de arrondissementsrechtbank te Zwolle&#13;
in haar vonnis van 24 januari 2001 (productie&#13;
bij memorie van antwoord) op basis van de&#13;
stellingen van partijen in een andere procedure&#13;
een uitspraak heeft gedaan die op een afwijkend&#13;
oordeel berust doet dit aan het oordeel&#13;
van het hof in de onderhavige zaak niet af. Dit&#13;
betekent dat de tweede grief faalt en dat ook&#13;
de derde grief in dit lot deelt.&#13;
5.3 Nu alle grieven falen, zal het vonnis waarvan&#13;
beroep worden bekrachtigd met veroordeling&#13;
van Bols in de kosten van het hoger&#13;
beroep.&#13;
6 De beslissing&#13;
Het hof, rechtdoende in hoger beroep,&#13;
bekrachtigt het tussen partijen gewezen vonnis&#13;
van de pachtkamer van het kantongerecht&#13;
te Lelystad van 7 maart 2001, waarvan beroep;&#13;
veroordeelt Bols in de kosten van het hoger&#13;
beroep, aan de zijde van Hekkert begroot op&#13;
€ 1.801,51 wegens verschotten en € 1.406,72&#13;
wegens salaris.</content><legacyfootnotes/><footnotes><footnote/></footnotes><auteurs/><published>2004-02-01 00:00:00</published><modified>2004-02-01 00:00:00</modified><editiondate>2004-02-01</editiondate><htmlpath>https://denhollander.info/artikel/3610</htmlpath></article>
</articles></edition>
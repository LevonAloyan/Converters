<edition><articles><article><jaar>1987</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1987</searchword><id>6332</id><udhid>UDH:TvAR/6332</udhid><titel>25 jaar Internationaal Verdrag tot bescherming van kweekprodukten (1961-1986)</titel><searchwords><searchword>TvAR 7/1987</searchword><searchword>UDH:TvAR/6332</searchword></searchwords><attachments><attachment><name>1987_nr 7_Artikel_Kooij.pdf</name><extention>pdf</extention><url>https://denhollander.info/download/6114/ci</url></attachment></attachments><inleiding>INLEIDING&#13;
Op 2 december jl. waren vijfentwintig jaar verstreken sinds de ondertekening in&#13;
1961 te Parijs (door België, Frankrijk, West-Duitsland, Italië en Nederland) van het&#13;
Internationaal Verdrag tot bescherming van kweekprodukten. Bij de ondertekenende&#13;
staten voegden zich binnen een jaar nadien nog Denemarken, Groot-Brittannië en&#13;
Zwitserland. Eerst nadat de derde ratificatie had plaatsgevonden kon het Verdrag,&#13;
op 10 augustus 1968, in werking treden. Tegelijkertijd werd aan de Raad (vgl. art.&#13;
15 Verdrag) het startschot gegeven tot het op gang brengen van de organisatie van&#13;
de Unie, die door het Verdrag in het leven was geroepen (art. 1 Verdrag; de 'Union&#13;
internationale pour la protection des obtentions végétales'; vandaar de veelal&#13;
gebruikte aanduiding UPOV-Verdrag). Sindsdien is de Unie uitgegroeid tot een&#13;
respectabele organisatie op het terrein van het kwekersrecht en heeft zij in belangrijke&#13;
mate bijgedragen aan de sterk toegenomen (internationale) belangstelling voor&#13;
deze betrekkelijk jonge tak aan de boom van het intellectuele eigendomsrecht. In&#13;
het onderstaande zal achtereenvolgens aandacht worden besteed aan de voorgeschiedenis&#13;
van het Verdrag, de Conferentie van 1957, de werkzaamheden in de jaren&#13;
1957-1961, de in 1961 vastgestelde tekst, de Aanvullende Akte van 1972, de Herziene&#13;
Akte van 1978, een aantal werkzaamheden in UPOV-kader verricht en enkele toekomstperspectieven&#13;
.</inleiding><content>VOORGESCHIEDENIS&#13;
Art. 1 lid 3 van het Verdrag van Parijs tot bescherming van de industriële eigendom&#13;
(van 20 maart 1883) luidt als volgt: 'Onder industriële eigendom wordt verstaan de&#13;
ruimste opvatting daarvan; hij heeft niet alleen betrekking op nijverheid en handel&#13;
in eigenlijke zin, maar evenzeer op het gebied der landbouw- en mijnbouwnijverheid&#13;
en op alle vervaardigde of natuurlijke voortbrengselen, bij voorbeeld: wijnen, granen,&#13;
tabaksbladeren, vruchten, vee, mineralen, minerale wateren, bieren, bloemen,&#13;
meel'.1&#13;
Deze tekst, die sinds de herziening van het Verdrag te Londen in 1934 niet meer&#13;
is gewijzigd, heeft jarenlang aanleiding gegeven tot principiële meningsverschillen. Sommigen lazen er een bevestiging in van de mogelijkheid nieuwe kweekprodukten&#13;
op dezelfde wijze te beschermen als industriële uitvindingen. Zij concludeerden dat&#13;
het noodzakelijk was planten door middel van het octrooirecht bescherming te verlenen&#13;
met uitsluiting van elk ander systeem. Anderen daarentegen benadrukten de&#13;
principiële verschillen tussen nieuwe plantencreaties en uitvindingen met een industrieel&#13;
karakter. Zij verwierpen de gedachte aan een (nijverheids)octrooi ter bescherming&#13;
van scheppingen, die men gewoon was tot het plantenrijk te rekenen.&#13;
Naarmate de tijd verstreek en de wetenschap, die zich met de plantengenetica bezighoudt&#13;
voortschreed, groeide tevens de behoefte aan duidelijkheid bij alle betrokkenen.&#13;
Steeds meer organisaties pleitten voor bescherming van kweekprodukten via&#13;
het octrooirecht of anderszins. Op een congres van Assinsel2 in juni 1956 werd het&#13;
voorstel gedaan tot het in het leven roepen van een internationale regeling hieromtrent.&#13;
De Franse regering gaf hieraan gevolg door de organisatie van een internationale&#13;
conferentie op zich te nemen. Het voornaamste doel van de bijeenkomst was&#13;
het bestuderen van de technische kant van de zaak. Mochten de deskundigen op dit&#13;
punt een aantal principes weten te formuleren, dan zou een volgende vraag aan de&#13;
orde kunnen komen, en wel of het nuttig zou zijn deze gemeenschappelijke beginselen&#13;
in een verdrag vast te leggen. Daarbij zou dan tegelijkertijd de juridische status&#13;
van zo'n verdrag onderwerp van gesprek vormen. De keuze zou bestaan uit een regeling&#13;
in het kader van het Verdrag van Parijs van 1883 of een zelfstandige overeenkomst,&#13;
los van dat Verdrag.3&#13;
DE CONFERENTIE VAN 1957&#13;
Nadat de Franse regering aldus een twaalftal landen en een drietal internationale organisaties&#13;
had uitgenodigd, volgde van 7 tot 11 mei 1957 een conferentie te Parijs.&#13;
Behalve het gastland Frankrijk namen afgevaardigden uit West-Duitsland, Oostenrijk,&#13;
België, Spanje, Italië, Nederland en Zweden aan de beraadslagingen deel. Denemarken,&#13;
Noorwegen en Zwitserland hadden waarnemers gestuurd; Finland en&#13;
Groot-Brittannië waren wel uitgenodigd maar op deze conferentie nog niet vertegenwoordigd.&#13;
Ook voor de internationale organisaties waren waarnemers aanwezig.&#13;
Het betrof het Internationaal bureau voor de bescherming van de industriële eigendom&#13;
(BIRPI4), de Voedsel- en Landbouworganisatie van de Verenigde Naties&#13;
(FAO) en de OEES.5 Na de gebruikelijke openingstoespraken werd de Fransman Ferru als voorzitter&#13;
van de conferentie aangewezen. Er volgden breedvoerige discussies over een aantal&#13;
essentiële principes (van algemene en technische aard) aangaande de bescherming&#13;
van kweekprodukten. Men maakte hierbij gebruik van een tevoren toegezonden&#13;
nota6, waarin de vragen, die deze bescherming oproept, waren opgenomen. De&#13;
voornaamste uitkomsten van het overleg werden verwoord in een 'Acte final', die&#13;
door acht landen werd ondertekend, te weten West-Duitsland, Oostenrijk, België,&#13;
Spanje, Frankrijk, Italië, Nederland en Zweden.7&#13;
De nationale regeringen wezen korte tijd nadien gedelegeerden aan die een groep&#13;
deskundigen vormden. Binnen een jaar na afsluiting van de eerste zitting van de conferentie&#13;
kon deze groep aan de slag.8&#13;
WERKZAAMHEDEN IN DE JAREN 1957-1961&#13;
In de jaren volgende op de Parijse Conferentie van mei 1957, vergaderde de internationale&#13;
commissie van deskundigen verscheidene malen. Ook een speciaal in het&#13;
leven geroepen redactiecommissie kwam enkele keren bijeen. Daarnaast vonden vergaderingen&#13;
plaats van deskundigen die zich met bijzondere problemen dienden bezig&#13;
te houden, zoals de verhouding tussen de bescherming van rasaanduidingen en die&#13;
van handelsmerken en de verhouding tussen het Verdrag van Parijs van 1883 en het&#13;
(toen nog: toekomstige) Verdrag met betrekking tot kweekprodukten.9&#13;
De beraadslagingen namen veel tijd in beslag, hetgeen vooral een gevolg was van&#13;
de technische ingewikkeldheid van de materie. In april 1960 legde de redactiecommissie&#13;
de laatste hand aan het ontwerp-Verdrag, dat als basis zou gaan dienen voor&#13;
de tweede zitting van de conferentie in het daaropvolgende jaar.10 Het verslag van&#13;
de voorzitter van de commissie van deskundigen, de Fransman Bustarret, maakte&#13;
melding van een aantal aspecten die in het bijzonder de aandacht der deskundigen&#13;
hadden getrokken en vatte hun meningen samen.11 Mede aan de hand van de in&#13;
1957 in de Slotakte neergelegde principes kwam men tot de volgende belangrijke&#13;
aanbevelingen en (meerderheids)standpunten:&#13;
- in het ontwerp is, wat de juridische vorm van het Verdrag betreft, gekozen voor een zelfstandige overeenkomst, los van het Verdrag van Parijs van 188312; om&#13;
echter zo efficiënt mogelijk te kunnen functioneren zou het wenselijk zijn, indien&#13;
mogelijk, gebruik te maken van de diensten van BIRPI, het internationale&#13;
bureau in Genève dat onder andere in het kader van het genoemde Verdrag van&#13;
Parijs werkzaam is;&#13;
- de staten, die zich bij het toekomstige Verdrag zullen aansluiten, zullen de bevoegdheid&#13;
behouden kweekprodukten door middel van het octrooirecht bescherming&#13;
te verlenen; indien een staat hiertoe overgaat, zullen de uit dit Verdrag voort&#13;
vloeiende verplichtingen gevoegd worden bij die welke op het Verdrag van Parijs&#13;
van 1883 gebaseerd zijn; voor een zelfde botanisch geslacht zou in elke staat slechts&#13;
één vorm van bescherming mogen bestaan;&#13;
- het nieuwe Verdrag zal zonder uitzondering van toepassing zijn op alle botanische&#13;
geslachten en soorten; in beginsel verleent iedere staat aan de ingezetenen van&#13;
andere staten dezelfde rechten als aan de eigen onderdanen ongeacht de beschermingsmogelijkheden&#13;
in die andere staten (assimilatiebeginsel); een dergelijk systeem&#13;
kan echter slechts geleidelijk worden ingevoerd, aangezien bepaalde staten op het&#13;
onderhavige gebied verder gevorderd zijn dan andere en zij derhalve bij onverkorte&#13;
toepassing van het genoemde beginsel benadeeld zouden worden; de laatstbedoelde&#13;
staten kunnen dan ook het beginsel van wederkerigheid (reciprociteit) inroepen ten&#13;
aanzien van alle geslachten of soorten, die niet voorkomen op een bij het Verdrag&#13;
te voegen lijst; dit betekent dat slechts bescherming aan ingezetenen van andere sta&#13;
ten wordt verleend indien in die staten overeenkomstige bescherming met betrekking&#13;
tot het geslacht of soort in kwestie wordt geboden;&#13;
- of, behalve het teeltmateriaal (planten of delen daarvan dan wel zaden), ook&#13;
de eindprodukten, in het bijzonder de snijbloemen onder de bescherming gebracht&#13;
zouden moeten worden, kan aan de staten zelf worden overgelaten; het Verdrag&#13;
biedt een minimum-bescherming;&#13;
- de deskundigen kiezen, ter bepaling van de nieuwheid, voor het criterium van&#13;
de algemene bekendheid ('notoriété'), hetgeen minder problemen lijkt te geven dan&#13;
de eis van absolute nieuwheid; met betrekking tot de homogeniteit13 zal moeten&#13;
worden volstaan met de eis dat deze 'voldoende' is; de onderscheidende eigenschap&#13;
pen van het nieuwe ras zullen duidelijk omschreven moeten worden in de beschrijving&#13;
ervan en in de titel van bescherming; een nuttigheidscriterium moet worden ver&#13;
worpen, zodat in beginsel ook planten zonder direct aanwijsbaar praktisch nut voor&#13;
de samenleving beschermbaar zijn;&#13;
- een onderzoek, voorafgaande aan de verlening van bescherming, wordt nood&#13;
zakelijk geacht; de staten kunnen op dit punt wellicht samenwerken;&#13;
- in het Verdrag wordt een bepaalde minimum-duur van de bescherming vastgelegd;&#13;
een langere, zij het niet oneindige beschermingsperiode is dus toegestaan en lijkt zelfs gewenst indien het gaat om planten die na verlening van het uitsluitend&#13;
recht onderworpen worden aan een aanvullend onderzoek naar hun culturele waarde;&#13;
-&#13;
om redenen van algemeen belang kan het uitsluitend recht van de kweker worden&#13;
beperkt door middel van gedwongen licenties; in zo'n geval dient de kweker verzekerd&#13;
te zijn van een billijke vergoeding;&#13;
- ten aanzien van het zogenaamde recht van voorrang wordt een ander systeem&#13;
voorgesteld dan in het octrooirecht wordt toegepast, en wel met het oog op de tijd&#13;
die gemoeid is met het onderzoeken van een ras op nieuwheid en bestendigheid;&#13;
- in dezelfde titel van bescherming zal behalve het ras ook de rasbenaming beschermd&#13;
moeten worden, maar een en ander mag niet in strijd komen met de regelingen&#13;
op het gebied van de handelsmerken;&#13;
- in het Verdrag zullen bepalingen opgenomen moeten worden met betrekking&#13;
tot de administratie en organisatie en de toetreding van nieuwe staten tot het Verdrag;&#13;
ook een geschillenregeling zal niet mogen ontbreken.&#13;
De deskundigen waren van mening dat hun taak hiermee was volbracht. De&#13;
verdere werkzaamheden werden overgedragen aan degenen die de tweede zitting van&#13;
de conferentie zouden bijwonen.&#13;
DE CONFERENTIE VAN 1961&#13;
Deze vond wederom plaats in Parijs van 21 november tot 2 december 1961. Alle&#13;
destijds, in 1957, uitgenodigde staten en internationale organisaties waren ditmaal&#13;
vertegenwoordigd met uitzondering van Noorwegen; het aantal deelnemende organisaties&#13;
was zelfs uitgebreid tot acht.14 Een groot aantal daarvan kwam voor of tijdens&#13;
de besprekingen met kritiek op onderdelen van het ontwerp en met tegenvoorstellen&#13;
en amendementen op de proppen.&#13;
Tijdens de conferentie werd het werk in kleinere groepen verricht. Te onderscheiden&#13;
vielen een redactiecommissie, een juridische en een algemene commissie en een&#13;
commissie ad hoc voor de redactie van art. 14. Twee voltallige vergaderingen omlijstten&#13;
deze werkzaamheden.&#13;
Het zou in het kader van dit artikel te ver voeren dit alles volledig uiteen te zetten.&#13;
15 Volstaan wordt daarom met het aanstippen van een aantal belangrijke bepalingen&#13;
uit het Verdrag, enkele opvallende wijzigingen in de uiteindelijke tekst van het Verdrag ten opzichte van het ontwerp en de reactie van de conferentie op enkele&#13;
door de deskundigencommissie gedane suggesties:&#13;
- in art. 1 wordt het doel van het Verdrag omschreven: aan de kweker van een&#13;
nieuw plantenras of aan zijn rechtverkrijgende een recht toe te kennen en te verzekeren;&#13;
tevens wordt een Unie tot bescherming van kweekprodukten, gevormd door de&#13;
staten die partij zijn bij het Verdrag, in het leven geroepen;&#13;
- volgens art. 2 kan ieder Unie-staat het recht van de kweker erkennen door verlening&#13;
van een bijzondere titel van bescherming of van een octrooi; indien de nationale&#13;
wetgeving beide vormen van bescherming toelaat, mag voor een zelfde geslacht&#13;
of soort slechts worden voorzien in een van beide vormen;&#13;
- art. 3 stelt de gelijke behandeling van ingezetenen en niet-ingezetenen van een&#13;
lidstaat voorop (assimilatiebeginsel), maar de art. 4 lid 4 en 5 lid 4 erkennen de mogelijkheid&#13;
van uitzonderingen op deze regel (beginsel van de wederkerigheid)16;&#13;
- aan het ontwerp was als bijlage een lijst van gewassen toegevoegd, waarvoor&#13;
de tot het Verdrag toegetreden landen ten minste bescherming zouden moeten verlenen&#13;
(op basis van assimilatie) volgens een in art. 4 lid 3 weergegeven schema; tijdens&#13;
de Conferentie van 1961 wordt een drietal gewassen aan de lijst toegevoegd en het&#13;
schema zodanig gewijzigd dat de lidstaten langer de tijd krijgen om de bescherming&#13;
in te voeren voor alle gewassen van de lijst;&#13;
- volgens art. 5 lid 1 van het ontwerp omvatte het recht van de kweker het voor&#13;
handelsdoeleinden voortbrengen, alsmede het te koop aanbieden en verhandelen&#13;
van teeltmateriaal als zodanig van het nieuwe ras; naar aanleiding van een voorstel&#13;
van de Duitse delegatie wordt hieraan toegevoegd dat dit recht zich uitstrekt tot sier&#13;
planten of delen daarvan die in de regel verhandeld worden voor andere doeleinden&#13;
dan voor vermeerdering, indien zij zijn gebruikt als vermeerderingsmateriaal voor&#13;
de voortbrenging van sierplanten of snijbloemen voor de handel;&#13;
- in art. 6 wordt aangegeven aan welke voorwaarden voldaan moet zijn om de&#13;
bescherming, zoals voorzien in het Verdrag, te genieten; achtereenvolgens komen de&#13;
nieuwheid en onderscheidbaarheid, de homogeniteit, de bestendigheid en de rasbenaming&#13;
aan de orde; geschrapt wordt een passage in lid 1 waarin was getracht een&#13;
omschrijving van de (voor bescherming in aanmerking komende) kwekersarbeid te&#13;
geven ('.. .la nouveauté doit résulter d'un travail effectif de 1'obtenteur et non du&#13;
simple choix d'un génotype parmi ceux que renfermait déja une variété, protégée&#13;
ou non'.);&#13;
- het verplichte vooronderzoek van het nieuwe ras is opgenomen in art. 7; de de&#13;
legaties stemmen in met toevoeging van een derde lid, dat de lidstaten van de Unie&#13;
de mogelijkheid zal bieden gedurende de periode van het vooronderzoek aan de&#13;
kweker een voorlopige bescherming te verlenen;&#13;
- in art. 8 wordt de minimum beschermingsduur van twaalf op vijftien jaar ge&#13;
bracht; voor wijnstokken, vruchtbomen en hun onderstammen, woudbomen en sierbomen zal het minimum achttien jaar zijn; deze perioden beginnen te lopen op&#13;
het tijdstip van de verlening van de titel van bescherming;&#13;
- dat de vrije uitoefening van het aan de kweker verleende recht slechts beperkt&#13;
kan worden om redenen van algemeen belang, staat in art. 9; een billijke vergoeding&#13;
is vereist indien een dergelijke beperking plaatsvindt om verbreiding van het ras te&#13;
verzekeren;&#13;
- het aantal vernietigingsgronden (art. 10) wordt teruggebracht van vier naar&#13;
twee; een na verlenging blijkend gebrek aan homogeniteit of bestendigheid kan niet&#13;
meer tot nietigverklaring van het kwekersrecht leiden; dit is wél het geval indien het&#13;
ras zich niet door een of meer van belang zijnde eigenschappen onderscheidt van elk&#13;
ander ras waarvan het bestaan op het tijdstip van de aanvraag tot bescherming alge&#13;
meen bekend is; hetzelfde geldt indien het ras reeds voor de indiening van de aan&#13;
vraag tot bescherming met toestemming van de kweker gedurende een bepaalde&#13;
periode en op een bepaalde plaats ten verkoop is aangeboden of in de handel is ge&#13;
bracht; voorts wordt volgens art. 10 de kweker van zijn recht vervallen verklaard&#13;
indien hij niet in staat is teeltmateriaal van het nieuwe ras aan de bevoegde autoriteit&#13;
te verschaffen; ten slotte is vervallenverklaring mogelijk (maar niet dwingend voor&#13;
geschreven) in enkele andere gevallen;&#13;
- de kweker geniet na indiening van zijn aanvraag tot bescherming in een der&#13;
lidstaten een recht van voorrang gedurende twaalf maanden voor de indiening van&#13;
een aanvraag in een andere lidstaat; bovendien geniet hij een termijn van vier jaar&#13;
na het verstrijken van de voorrangsperiode om aan het land waar een verzoek om&#13;
bescherming is ingediend, de aanvullende bescheiden en het materiaal te verschaffen,&#13;
zoals aldaar door de wetten en overige voorschriften wordt geëist (art. 12);&#13;
- vanwege de bijzondere moeilijkheden die art. 14 (art. 13 Verdrag) opwerpt,&#13;
wordt tijdens de conferentie een speciale commissie geïnstalleerd die het onderwerp&#13;
van deze bepaling, de verhouding tussen rasaanduidingen en handelsmerken, onder&#13;
de loep neemt en het artikel op tal van punten wijzigt en aanvult; enkele belangrijke&#13;
onderdelen van de tekst van 1961: een nieuw ras moet worden aangeduid door een&#13;
benaming die de identificatie ervan mogelijk moet maken en niet uitsluitend uit cijfers&#13;
mag bestaan; vanaf het moment van ingang van de periode van bescherming&#13;
van het ras wordt deze rasbenaming een soortaanduiding zodat niemand voor een&#13;
gelijke of (ten opzichte van de rasbenaming) verwarring wekkende benaming een&#13;
merkrecht kan verkrijgen; aan de rasaanduiding kan een handelsmerk worden toe&#13;
gevoegd; men is verplicht bij het te koop aanbieden en verhandelen van teeltmateriaal&#13;
van het ras de vastgestelde benaming te gebruiken, zelfs na afloop van de bescherming;&#13;
- art. 14 stelt vast dat het aan de kweker toegekende recht onafhankelijk is van&#13;
de in de Unie-staten genomen maatregelen ter regeling van de voortbrenging van,&#13;
de controle op en het verhandelen van zaaizaad en plantgoed;&#13;
- de art. 15-26 behandelen onder andere de organen van de Unie (Raad en Bu&#13;
reau), hun samenstelling, hun taken en de relatie tussen deze organen en de Zwitserse&#13;
regering; in deze bepalingen zijn op de conferentie enige wijzigingen en verduidelijkingen&#13;
aangebracht;&#13;
- de art. 27-41 ten slotte regelen uiteenlopende zaken als de werktalen; de toepassing van het Verdrag op nationaal niveau; bekrachtiging en toetreding; herziening&#13;
van het Verdrag; tevens treft men in dit gedeelte enkele overgangsbepalingen en een&#13;
geschillenregeling aan.&#13;
De eerder genoemde bijlage bij het Verdrag vermeldde uiteindelijk de volgende&#13;
gewassen: tarwe, gerst, haver, rijst, maïs, aardappel, erwt, boon, luzerne, rode klaver,&#13;
raaigras, sla, appel, roos en anjer.17 Geconstateerd kan worden dat hier (nog)&#13;
de nadruk werd gelegd op een aantal belangrijke (vooral 'Westeuropese') voedingsgewassen.&#13;
Zoals we zullen zien veranderde dit later.&#13;
Frankrijk, West-Duitsland en Nederland legden een afzonderlijke verklaring af&#13;
waarin zij zich bereid toonden de bepalingen van het Verdrag vanaf het moment van&#13;
inwerkingtreding op ten minste vijftien gewassen toe te passen. Bij gemeenschappelijk&#13;
besluit zouden deze worden vastgesteld. In een Aanbeveling werden de aan de&#13;
conferentie deelnemende staten aangemoedigd zo spoedig mogelijk met de noodzakelijke&#13;
werkzaamheden te beginnen met het oog op de verwezenlijking van het vooronderzoek&#13;
op internationale schaal en van de overige in art. 30 genoemde taken.&#13;
Tijdens de slotbijeenkomst op 2 december 1961 ondertekenden afgevaardigden uit&#13;
België, Frankrijk, West-Duitsland, Italië en Nederland de vastgestelde tekst.18 De&#13;
bijeenkomst droeg een feestelijk karakter. Men was verheugd over het na zoveel jaren&#13;
van noeste arbeid bereikte resultaat en had blijkens de slotverklaringen een onmiskenbaar&#13;
vertrouwen in de toekomst van de plantenveredeling. Met betrekking&#13;
tot de problematiek van de bescherming van kweekprodukten bestond immers meer&#13;
duidelijkheid dan voorheen en een begin van eenvormigheid in de nationale regelingen&#13;
was bereikt.19&#13;
Het UPOV-Verdrag trad in werking op 10 augustus 1968, aangezien eerst toen de&#13;
vereiste derde ratificatie had plaatsgevonden. De Unie, die door het Verdrag in het&#13;
leven was geroepen, werd vanaf die datum gevormd door Groot-Brittannië, West-&#13;
Duitsland en Nederland; hun nationale wetten waren als eerste aangepast aan de in&#13;
1961 vastgestelde principes. Tegelijkertijd startte de Raad de daadwerkelijke organisatie&#13;
van de Unie.&#13;
Met de regelmaat van de klok werden sindsdien bijeenkomsten georganiseerd, er&#13;
werden technische en juridische werkgroepen geïnstalleerd (indien zij reeds bestonden&#13;
vóór de inwerkingtreding, werd hun verzocht hun bezigheden voort te zetten)&#13;
en besprekingen met BIRPI werden gevoerd over administratieve aangelegenheden,&#13;
waaronder de positie van Zwitserland als 'Autorité de surveillance'.20 De Unie&#13;
kwam aldus langzaam maar zeker op gang. DE AANVULLENDE AKTE VAN 1972&#13;
Nadat men een paar jaar met het Verdrag had gewerkt, werd besloten tot een eerste&#13;
diplomatieke conferentie tot herziening van enkele bepalingen ervan. Het betrof in&#13;
hoofdzaak het stelsel van verplichte bijdragen van de lidstaten van de Unie dat nadere&#13;
verfijning nodig had. De ervaring had namelijk geleerd, dat als gevolg van dit stelsel&#13;
onvoldoende onderscheid tussen de verschillende Unie-staten kon worden gemaakt&#13;
wat betreft de jaarlijks te betalen contributies. Daarnaast achtte men het gewenst&#13;
het stemrecht van een land op te kunnen schorten, indien dit land een bepaalde&#13;
mate van achterstalligheid in de betaling verweten kon worden.&#13;
De conferentie duurde van 7 tot 10 november 1972 en vond plaats in Genève. De&#13;
beraadslagingen resulteerden met name in wijziging van de art. 22 en 26.&#13;
De nieuwe teksten van deze bepalingen en enkele bijpassende uitvoeringsregelingen&#13;
vormden te zamen de inhoud van de 'Acte Additionnel', die ter plekke door acht&#13;
staten werd ondertekend en op 11 februari 1977 in werking trad.21&#13;
Wellicht het meest opvallende aan deze bijeenkomst was nog het feit, dat het aantal&#13;
staten dat in de hoedanigheid van toehoorder tot het bijwonen ervan was uitgenodigd,&#13;
een drastische uitbreiding had ondergaan. UPOV presenteerde zich in 1972&#13;
voor het eerst op wereldwijde schaal: maar liefst honderdzevenendertig staten ontvingen&#13;
een uitnodiging. Het aantal landen dat uiteindelijk acte de présence gaf, was&#13;
weliswaar veel geringer (namelijk eenentwintig in totaal)22, maar de wens van de&#13;
Unie-staten om op langere termijn zoveel mogelijk nieuwe leden in te lijven, een verlangen&#13;
dat zich ook in 1978 weer zou manifesteren, kwam duidelijk in het aantal&#13;
invitaties naar voren.&#13;
DE HERZIENE AKTE VAN 1978&#13;
De tweede Herzieningsconferentie was materieelrechtelijk van veel groter belang&#13;
dan de eerste. Met deze conferentie werd beoogd een drietal doeleinden te verwezenlijken,&#13;
te weten het door amendering van bepaalde artikelen van het Verdrag vergemakkelijken&#13;
van de toetreding van nieuwe staten; het aanbrengen van redactionele&#13;
verbeteringen als gevolg van inmiddels met het Verdrag opgedane ervaringen; het&#13;
moderniseren van de (dagelijkse) gang van zaken binnen de Unie.&#13;
Van 9 tot 23 oktober 1978 vormde Genève opnieuw het decor voor een flink aantal&#13;
vergaderingen, discussies en onderonsjes. Het aantal deelnemende landen steeg&#13;
opnieuw: afgezien van de lidstaten van de Unie (inmiddels waren dit er tien) namen zevenentwintig andere delegaties23 aan de beraadslagingen deel. Voorts waren negen&#13;
internationale (beroeps-)organisaties van de partij.24&#13;
Het overleg speelde zich hoofdzakelijk af in plenaire zittingen, onder voorzitterschap&#13;
van de Deen Skov. Daarnaast was er een redactiecommissie en werden er twee&#13;
speciale werkgroepen geformeerd ter bestudering van art. 5 (omvang van de bescherming)&#13;
en art. 13 (rasbenaming); aan de aparte vergaderingen van de redactiecommissie&#13;
en de werkgroepen werd door een aantal lidstaten, alsmede door enkele niet-lidstaten&#13;
deelgenomen.&#13;
UPOV heeft van dit hele gebeuren een indrukwekkend boekwerk samengesteld&#13;
dat dat van 1974 (de 'Actes' van 1957-1961 en 1972) ruimschoots overtreft in inhoud&#13;
en omvang.25 Op deze plaats kan, bij de weergave van de uitkomsten van het overleg,&#13;
bezwaarlijk al te zeer op details worden ingegaan. Wij zullen ons hier derhalve&#13;
beperken tot een overzicht van de meest in het oog springende wijzigingen die de&#13;
conferentie uiteindelijk aanbracht in de tekst van het Verdrag26:&#13;
- in art. 34A Ontwerp (art. 37 Verdrag) wordt een geheel nieuwe uitzonderingsregeling&#13;
voor de bescherming van geslachten of soorten onder twee vormen (bijzondere&#13;
titel van bescherming of octrooi) voorgesteld, in afwijking van het in art. 2&#13;
lid&#13;
1 bepaalde; met name de Verenigde Staten van Amerika kunnen hierdoor hun&#13;
systeem handhaven27; de nieuwe regeling houdt in dat landen die reeds voorzien in&#13;
verschillende vormen van bescherming voor een zelfde geslacht of soort, daarin kunnen&#13;
blijven voorzien als zij dit wensen; bovendien is in deze gevallen afwijking toe&#13;
gestaan van art. 6 lid 1, onder a. en b. en art. 8, hetgeen betekent dat de criteria&#13;
voor het verkrijgen van octrooi (in het bijzonder wat betreft de nieuwheid) en de&#13;
beschermingsduur van het octrooi op octrooieerbare rassen kunnen worden toegepast;&#13;
- een omschrijving van het begrip 'ras', zoals in de tekst van 1961 nog voor&#13;
kwam (art. 2), wordt geschrapt, teneinde het kwekersrecht in het algemeen en de betekenis&#13;
van het genoemde begrip in het bijzonder aan te (kunnen) passen aan de ontwikkelingen&#13;
in wetenschap en techniek;&#13;
- nieuw is voorts de toevoeging aan art. 2 van een tweede lid dat iedere Unie&#13;
staat de bevoegdheid geeft de toepassing van het Verdrag binnen een geslacht&#13;
of&#13;
soort te beperken tot rassen die een bijzonder vermeerderingssysteem of een bepaald&#13;
eindgebruik hebben (bijvoorbeeld de hybriderassen, die in de Verenigde Staten van&#13;
Amerika van bescherming zijn uitgesloten);&#13;
- teneinde de toetreding van landen buiten de gematigde klimaatzone te vergemakkelijken, wordt besloten tot schrapping van de gewassenlijst (bijlage bij het Verdrag&#13;
van 1961), die immers was afgestemd op de economisch belangrijke gewassen&#13;
van de staten die in 1961 ter conferentie vertegenwoordigd waren; het in art. 4 lid&#13;
3 vastgelegde stelsel met betrekking tot het toepassen van het Verdrag door de lidstaten&#13;
op (nieuwe) geslachten en soorten wordt zodanig veranderd dat het minimum&#13;
aantal te beschermen gewassen flink wordt opgetrokken28;&#13;
- door de reeds vermelde schrapping van de gewassenlijst en overbrenging van&#13;
de kern van art. 4 lid 4 (tekst van 1961) naar art. 3 lid 3 wordt de weg gebaand voor&#13;
toepassing van het beginsel van reciprociteit op alle geslachten en soorten (voorheen&#13;
werd deze mogelijkheid slechts geboden met betrekking tot de niet op de lijst voor&#13;
komende gewassen)29;&#13;
- ondanks talrijke wijzigingsvoorstellen ten aanzien van art. 5 blijft dit, een re&#13;
dactionele verandering daargelaten, in wezen hetzelfde30; in een 'Recommendation&#13;
on article 5'31 wordt de lidstaten echter aanbevolen om, indien het gewenst zou zijn&#13;
met betrekking tot bepaalde geslachten of soorten een verder gaande bescherming&#13;
te verschaffen dan de 'standaardbescherming' van art. 5 lid 1, de daartoe geëigende&#13;
maatregelen conform art. 5 lid 4 te nemen (volgens dit lid kan de bescherming zich&#13;
dan met name tot het verhandelde eindprodukt uitstrekken; van deze mogelijkheid&#13;
is in ons land tot op heden geen gebruik gemaakt); in lid 4 is blijven staan dat een&#13;
land dat tot de daar bedoelde uitbreiding van de bescherming overgaat, gerechtigd&#13;
is het reciprociteitsprincipe (ook) ten aanzien van de desbetreffende geslachten en&#13;
soorten toe te passen;&#13;
- de regeling met betrekking tot het nieuwheidsvereiste wordt gewijzigd; een&#13;
lidstaat mag voortaan bepalen, dat het met toestemming van de kweker ten verkoop&#13;
aanbieden of verhandelen van het ras in die staat tot maximaal één jaar vóór de datum&#13;
van indiening van de aanvraag tot bescherming niet schadelijk voor de nieuwheid&#13;
is (period of grace, art, 6, lid 1, onder b (i))32;&#13;
- met betrekking tot verhandeling in het buitenland van wijnstokken en woud-,&#13;
vrucht- en sierbomen (inclusief onderstammen) wordt de periode, gedurende welke&#13;
zij niet schadelijk voor de nieuwheid is, van vier op zes jaar gebracht (art. 6, lid 1,&#13;
onder b (ii))33;&#13;
- art. 12 lid 3 wordt aangevuld met de bepaling, dat een Unie-staat, indien een&#13;
aanvraag tot bescherming, waarvan de voorrang is ingeroepen, is afgewezen of inge&#13;
trokken, desondanks binnen een passende termijn kan eisen dat de aanvrager de&#13;
aanvullende bescheiden en het materiaal verschaft; aldus heeft deze staat de mogelijkheid&#13;
op betrekkelijk korte termijn over bewijsmateriaal te beschikken, dat bijvoorbeeld gebruikt kan worden in een procedure, waarin het voorrangsrecht wordt&#13;
bestreden;&#13;
- art. 13, dat voorschriften geeft over de zogenaamde ras benaming, wordt onder&#13;
meer op de volgende punten bijgesteld: elke verdragsluitende staat kan thans zelf&#13;
bepalen, welke rechten (bijvoorbeeld merkrechten) zoal het vrije gebruik van de benaming&#13;
in verband met het ras kunnen belemmeren, onder welke omstandigheden&#13;
dit het geval is en welke maatregelen dan getroffen moeten worden (de Herziene Ak&#13;
te regelt dan ook niet meer expliciet de mogelijke gevolgen van de inschrijving van&#13;
de benaming als merk in een der lidstaten, terwijl dit voorheen wel het geval was);&#13;
de benaming is voortaan slechts bestemd om soortaanduiding te worden, hetgeen&#13;
impliceert, dat in de ene staat over het tot soortaanduiding worden van de benaming&#13;
anders kan worden gedacht dan in een andere staat; benamingen, uitsluitend&#13;
bestaande uit cijfers, zijn in het vervolg toegestaan, mits dit een vast gebruik is voor&#13;
het aanduiden van rassen; aan de rasbenaming kan, bij het verhandelen van het ras,&#13;
behalve een merk ook een handelsnaam of een soortgelijke aanduiding worden toe&#13;
gevoegd, maar de benaming dient gemakkelijk herkenbaar te zijn34;&#13;
- de toezichthoudende functie van de Zwitserse regering komt te vervallen;&#13;
UPOV staat thans (in het kader van de WIPO-World Intellectual Property Organization&#13;
— die BIRPI intussen heeft vervangen) onder toezicht van alle Unie-staten;&#13;
een aantal artikelen, dat hiermee samenhangt, wordt daarom gewijzigd (art. 15, 20,&#13;
21, 23, 24 en 25 van de tekst uit 1961) en de rechtspersoonlijkheid van de Unie wordt&#13;
uitdrukkelijk in art. 24 opgenomen;&#13;
- in art. 26 worden in aanvulling op de Aanvullende Akte van 1972 veranderingen&#13;
doorgevoerd om het stelsel aangaande de geldelijke bijdragen van de Unie&#13;
staten meer op de wensen van deze staten af te stemmen; het klassensysteem wordt&#13;
in de nieuwe tekst niet langer gehuldigd; elke lidstaat draagt bij in de kosten van&#13;
de Unie op basis van het aantal zelf gekozen eenheden; de minimum bijdrage is een&#13;
vijfde eenheid;&#13;
- het vierde lid van art. 27 wordt geschrapt; dit bevatte een onnodig ingewikkelde&#13;
en in internationale overeenkomsten ongebruikelijke regeling ten aanzien van de&#13;
wijze van inwerkingtreding van herziene bepalingen van het Verdrag; voortaan bepaalt&#13;
elke Herzieningsconferentie zelf, wanneer een bepaalde wijziging in werking&#13;
treedt;&#13;
- ten slotte wordt overgegaan tot schrapping van art. 38 in de tekst van&#13;
1961/1972 betreffende de geschillenregeling; deze blijkt namelijk voor bepaalde sta&#13;
ten niet aanvaardbaar te zijn; bovendien acht men het niet waarschijnlijk dat het&#13;
ooit tot een procedure tussen staten zal komen, waarbij de interpretatie van het Ver&#13;
drag inzet van het geschil zal zijn.&#13;
De Herziene Akte onderging nog een tweetal 'uiterlijke' vernieuwingen. In de eerste plaats werden een Franse, Engelse en Duitse versie ondertekend. Bij voorgaande&#13;
gelegenheden was alleen sprake van een Franse tekst. Deze laatste is overigens&#13;
wel doorslaggevend in geval van verschillen tussen de teksten (art. 42).35 In de&#13;
tweede plaats is nu elk artikel voorzien van een officiële titel, vergelijkbaar met de&#13;
bijvoorbeeld in bepaalde uitgaven van Nederlandse wetten wel gebruikelijke tussenkopjes.&#13;
De Akte stond open voor ondertekening tot 31 oktober 1979 (art. 31 Verdrag).&#13;
Tien landen maakten hiervan reeds tijdens de conferentie gebruik, zes andere deden&#13;
dit op latere tijdstippen (vgl. voorts art. 32 Verdrag).&#13;
Rest nog te vermelden, dat de Herziene Akte op 8 november 1981 in werking is&#13;
getreden. Nederland is met ingang van 2 september 1984 door deze tekst gebonden.&#13;
36 De art. 1, 29 en 51 van de Zaaizaad- en Plantgoedwet (ZPW), die werden&#13;
gewijzigd om de wet in overeenstemming met het Verdrag te brengen, traden in hun&#13;
nieuwe jasje op 1 mei 1986 in werking.37 Eind 1986 maakten 17 staten deel uit van&#13;
de Unie.38&#13;
ENKELE WERKZAAMHEDEN IN UPOV-VERBAND&#13;
In het kader van de Unie worden diverse activiteiten ontwikkeld. Het door de WIPO&#13;
te Genève uitgegeven tijdschrift 'La Propriété Industrielle' brengt hierover jaarlijks&#13;
verslag uit. Hieronder passeert een aantal van deze werkzaamheden de revue. a.&#13;
Allereerst zorgen de door het Verdrag in het leven geroepen permanente organen&#13;
van de Unie voor het goede, dagelijkse functioneren ervan. Het betreft de Raad en&#13;
het Secretariaat-Generaal. Dit laatste orgaan heeft de naam 'Bureau van de Internationale&#13;
Unie tot bescherming van kweekprodukten' meegekregen en wordt hierna&#13;
kortweg Bureau genoemd (art. 15 Verdrag).&#13;
De Raad bespreekt de door het Bureau samengestelde (jaar)verslagen betreffende&#13;
de werkzaamheden van de Unie en haar financiële positie en stelt het programma&#13;
van komende werkzaamheden vast. Tevens komen in de sessies van de Raad de activiteiten&#13;
van de hierna nog te bespreken commissies en werkgroepen aan de orde.&#13;
Ook behandelt de Raad de door de raadgevende commissie (Comité consultatif) gedane&#13;
aanbevelingen, draagt zorg voor de benoeming van leden in de verschillende&#13;
organen, commissies en werkgroepen en beoordeelt de wetgeving van nieuwe toetredende&#13;
staten op overeenstemming met het Verdrag van 1978 (art. 32 lid 3).&#13;
Het Bureau vervult, in het algemeen, alle taken die de Raad hem toevertrouwt&#13;
(art. 23 lid 1). Hij draagt, behalve voor de reeds genoemde verslagen, zorg voor de publikatie van uiteenlopende stukken (waarover zo dadelijk meer) en verricht taken&#13;
op het representatieve vlak. UPOV is, doorgaans in de persoon van de (adjunct-)&#13;
secretaris-generaal, vertegenwoordigd op een toenemend aantal vergaderingen,&#13;
seminars en congressen over de hele wereld en heeft aldus in de afgelopen jaren contacten&#13;
opgebouwd met talloze (inter)nationale organisaties op het gebied van de&#13;
plantenveredeling in de ruimste zin van het woord. Ook worden steeds meer landen&#13;
gestimuleerd om kweekprodukten te gaan beschermen, liefst met inachtneming van&#13;
door UPOV opgestelde basisregels.39&#13;
Voor de wijze van samenstelling van de Raad en het Bureau, hun (overige) taken&#13;
en verantwoordelijkheden en het stemrecht der leden bevat het Verdrag enkele bepalingen&#13;
in de art. 16-23.&#13;
b. Talrijk zijn de commissies die zich op gezette tijden bezighouden met problemen&#13;
van uiteenlopende aard. De raadgevende commissie besteedt aandacht aan de organisatie&#13;
rond (toekomstige) vergaderingen van de Raad en de deelname van UPOV&#13;
aan internationale congressen en dergelijke. Zij bespreekt zaken als de uitnodiging&#13;
van niet-lidstaten en 'nieuwe' organisaties tot het bijwonen van vergaderingen van&#13;
organen van de Unie, de berichtgeving over onderzoeksresultaten aan zulke staten&#13;
en organisaties en voorts tal van aanbevelingen, bijvoorbeeld over de in het kader&#13;
van de samenwerking op het gebied van het vooronderzoek te betalen taxen.&#13;
De commissie voor administratieve en juridische aangelegenheden houdt zich in&#13;
het algemeen bezig met vragen die de praktische toepassing van het Verdrag en de&#13;
toekomstige ontwikkelingen op het administratieve en juridische vlak betreffen. Aldus&#13;
bestudeert en bespreekt zij onder andere de verhouding tussen de bescherming&#13;
van kweekprodukten en (andere) mededingingsregelingen, de mogelijkheden van&#13;
nauwere samenwerking tussen de lidstaten en harmonisatie-voorstellen inzake nationale&#13;
regelingen. Voorts besteedde de commissie destijds aandacht aan een door het&#13;
Bureau vervaardigd ontwerp voor een 'modelwet' van UPOV met betrekking tot bescherming&#13;
van kweekprodukten (zie hierna) en bestudeerde een aantal aanbevelingen&#13;
in verband met art. 13 Verdrag (rasbenamingen). Zij was betrokken bij het onderzoek&#13;
naar de problemen die zich voordoen bij de onderscheidbaarheid van rassen&#13;
ten opzichte van elkaar en bestudeerde de mogelijkheid van uitbreiding van de minimumbescherming&#13;
die art. 5 biedt.&#13;
Verder zijn er technische werkgroepen, met name op het terrein van de landbouw,&#13;
de tuinbouw, de fruitteelt en (soms gecombineerd) de bosbouw en de sierteelt, die&#13;
zich buigen over de richtlijnen, die zijn of moeten worden vastgesteld teneinde het&#13;
onderzoek van voor bescherming aangemelde rassen mogelijk te maken. Met behulp&#13;
van deze (steeds op een bepaald gewas toegespitste) criteria kan zoveel mogelijk rekening&#13;
worden gehouden met de aan elk gewas inherente bijzonderheden wat betreft&#13;
onderscheidbaarheid, homogeniteit en bestendigheid, mede in verband met ziekteresistentie,&#13;
winterhardheid en dergelijke en wordt het nemen van een beslissing omtrent&#13;
al dan niet verlening van een uitsluitend recht vergemakkelijkt.&#13;
De technische commissie heeft de supervisie over de in deze groepen verrichte werkzaamheden en stelt uiteindelijk de richtlijnen vast; inmiddels zijn dit er meer&#13;
dan honderd (zie ook hierna). In het kader van deze werkzaamheden bestudeert de&#13;
technische commissie alle problemen, die het opstellen van dergelijke richtlijnen&#13;
oproept. De vraag naar de minimale verschillen tussen de te beoordelen rassen, en&#13;
naar de daarvoor beschikbare methoden van onderzoek hoort vooral in deze commissie&#13;
thuis. Hetzelfde geldt voor het probleem van de onderscheidende eigenschappen&#13;
(die namelijk kunnen verschillen naar gelang van het onderzochte ras) alsook&#13;
voor moeilijkheden die mutanten40 kunnen veroorzaken.&#13;
Het spreekt overigens voor zich dat bepaalde problemen zich lenen voor bestudering&#13;
en bespreking in meer dan een commissie of werkgroep. Geregeld vinden dan ook&#13;
gezamenlijke bijeenkomsten plaats.&#13;
c. UPOV heeft in de afgelopen jaren verscheidene symposia georganiseerd, steeds&#13;
bij gelegenheid van een zitting van de Raad te Genève. Deze bijzondere congressen&#13;
duurden telkens één dag; de structuur was ook elke keer dezelfde: begonnen werd&#13;
met vier tot zes lezingen van deskundigen, afgesloten werd met een forumdiscussie.&#13;
Achtereenvolgens kwamen op deze wijze de volgende onderwerpen diepgaand aan&#13;
de orde:&#13;
- het gebruik van bronnen van genetisch plantenmateriaal41;&#13;
- kwekersactiviteiten van overheidsinstellingen, internationale centra en particuliere&#13;
ondernemingen42;&#13;
- genetische manipulatie en het kweken van planten43;&#13;
- naamgeving van planten44;&#13;
- octrooien en kwekersrechten: hun 'eigen' terreinen en mogelijkheden voor&#13;
afbakening45;&#13;
In 1985 en 1986 werden geen soortgelijke bijeenkomsten gehouden. Wel vond op 2&#13;
en 3 december 1986 te Parijs een herdenking plaats van 25 jaar UPOV.&#13;
d. Enkele door de Unie uitgegeven publikaties zijn in het voorgaande hier en daar&#13;
al aan de orde geweest. Te denken valt aan de 'Actes' betreffende het Verdrag van&#13;
1961 en de Aanvullende Akte van 1972 (alleen in het Frans beschikbaar) en de 'Records'&#13;
van de Herziene Akte van 1978 (ook in het Frans en in het Duits te verkrijgen).&#13;
Beide uitgaven bevatten de vóór de respectievelijke conferenties geproduceerde&#13;
documenten (ontwerpen, amendementen, algemene verklaringen, enzovoort), lijs&#13;
ten van deelnemende landen, organisaties en hun vertegenwoordigers, een samenvatting&#13;
van de beraadslagingen en discussies en ten slotte de (nieuwe) tekst van het&#13;
Verdrag.&#13;
Ook reeds genoemd is de 'Model law on plant variety protection'46 (vergelijk hiervoor onder b.). De bedoeling van deze 'modelwet', die uiteraard geheel is geschoeid&#13;
op de leest van het UPOV-Verdrag van 1978, is om tot gids te dienen voor&#13;
alle landen die tot de Conventie wensen toe te treden en deze te helpen bij het ontwerpen&#13;
of herzien van wetgeving met betrekking tot de bescherming van kweekprodukten.&#13;
Van de aan deze publikatie toegevoegde bijlagen kan in het bijzonder worden genoemd&#13;
de tekst van de herziene 'General introduction to the guidelines for the conduct&#13;
of tests for distinctness, homogeneity and stability ofnew varieties ofplants'.&#13;
De 'General introduction' beschrijft in grote trekken wat de inhoud van de richtlijnen&#13;
is en geeft aan op welke wijze een ras aan de criteria onderscheidbaarheid, homogeniteit&#13;
en bestendigheid kan worden getoetst. Hiervoor onder b. werd reeds vermeld&#13;
dat inmiddels vele tientallen richtlijnen zijn vastgesteld met betrekking tot een&#13;
ongeveer even groot aantal uiteenlopende gewassen. Deze 'Test Guidelines' verschaffen&#13;
de lidstaten van de Unie een algemene basis voor het testen van rassen en&#13;
beogen voorts hen ertoe te brengen rasbeschrijvingen in enigszins gestandaardiseerde&#13;
vorm vast te leggen, hetgeen de internationale samenwerking op het vlak van het&#13;
onderzoek vanzelfsprekend vereenvoudigt. Overigens kunnen ook kwekers hun&#13;
voordeel met deze richtlijnen doen, omdat zij via deze weg informatie verkrijgen&#13;
omtrent de te bestuderen kenmerken der gekweekte rassen en omtrent de vragen die&#13;
hun gesteld zullen worden, wanneer een aanvraag tot verlening van een uitsluitend&#13;
recht is ingediend.&#13;
Van de in het voorgaande nog niet genoemde publikaties van de Unie kan om te&#13;
beginnen melding worden gemaakt van het tijdschrift 'Plant Variety Protection',&#13;
met als ondertitel 'Gazette and Newsletter of the International Union for the Protection&#13;
of New Varieties of Plants (UPOV)'. Dit tijdschrift, dat uitsluitend in het Engels&#13;
wordt uitgegeven, verschijnt in de regel vier keer per jaar. Het brengt onder&#13;
meer verslag uit van de door de eerder genoemde commissies gehouden vergaderingen,&#13;
bevat informatie over nationale wettelijke regelingen op het gebied van de bescherming&#13;
van kweekprodukten en over de in de lidstaten beschermde rassen en registreert&#13;
de tussen de lidstaten gemaakte afspraken tot samenwerking met betrekking&#13;
tot het rassenonderzoek.&#13;
De Raad van de Unie heeft verder een aantal 'Recommendations' (Aanbevelingen)&#13;
vastgesteld die ten doel hebben de uniformiteit bij de toepassing van het Verdrag&#13;
in de Unie-staten te vergroten. Het Bureau is tot publikatie hiervan overgegaan.&#13;
Van belang zijn vooral de 'UPOV recommendations on variety denominations'&#13;
47 (met het oog op art. 13 Verdrag) en de 'Recommendation on fees in relation to&#13;
cooperation in examination'48 (als uitvloeisel van art. 30 lid 2 Verdrag).&#13;
Deze en nog enige andere publikaties staan weergegeven in een 'General information'-&#13;
brochure, die bij UPOV verkrijgbaar is.49 ENKELE TOEKOMSTPERSPECTIEVEN&#13;
Uit het bovenstaande moge enerzijds naar voren zijn gekomen, dat de Unie tot bescherming&#13;
van kweekprodukten van het begin af aan een actieve rol heeft vervuld&#13;
op het terrein dat zij zichzelf had toebedeeld en dat zij dit niet zonder succes heeft&#13;
gedaan; anderzijds moge erin hebben doorgeklonken dat er geen aanleiding is nu&#13;
dan maar op de lauweren te gaan rusten en tevreden op het volbrachte resultaat neer&#13;
te zien. Een goed begin is het halve werk, maar het eerste gewin is kattegespin. Gelukkig&#13;
is UPOV wel dermate pretentieus, dat voor dit laatste niet behoeft te worden&#13;
gevreesd.&#13;
Allereerst is er het aspect van de samenwerking inzake rassenonderzoek. Zo'n&#13;
twintig jaar geleden verrichtte elke nationale dienst zelf al het onderzoek met betrekking&#13;
tot alle beschermbare rassen. Reeds in 1961 was echter een begin gemaakt met&#13;
het aanbrengen van veranderingen in deze onnodig kostbare, tijdrovende en ingewikkelde&#13;
gang van zaken: art. 30 lid 2 Verdrag wees de lidstaten op de mogelijkheid&#13;
van gemeenschappelijk gebruik van deze onderzoekslichamen. Daartoe wordt hoe&#13;
langer hoe meer overgegaan. Het einddoel van UPOV is echter een volledige verdeling&#13;
van de te verrichten research over alle lidstaten. Teneinde dit resultaat dichterbij&#13;
te brengen aanvaardde de Raad onder meer in oktober 1984 een 'UPOV Model administrative&#13;
agreement for international cooperation in the testing of varieties'.50&#13;
In samenhang hiermee ligt ook een verdergaande harmonisatie van allerlei administratieve&#13;
procedures in het verschiet. Met de mogelijkheden die het Europees Octrooiverdrag&#13;
op dit punt biedt in het achterhoofd, hoopt men eens tot een systeem&#13;
te geraken, waarin de winner van een kweekprodukt ter verkrijging van bescherming&#13;
in verscheidene lidstaten kan volstaan met een enkele aanvraag bij één der nationale&#13;
diensten. Tot het zover is helpt men de kweker, die bescherming in een aantal landen&#13;
wenst, met praktische maatiegelen, zoals een 'UPOV Model form for the application&#13;
for plant breeders' rights' en een 'UPOV Model form for the application for&#13;
a variety denomination'51, waarop de nationale diensten hun eigen formulieren zoveel&#13;
mogelijk zullen laten aansluiten.&#13;
In vervolg op de harmoniserende werking van de in het voorgaande reeds genoemde&#13;
'Aanbevelingen' inzake rasbenamingen zou het wellicht mogelijk zijn op betrekkelijk&#13;
korte termijn tot een centraal bestand van rasaanduidingen te komen; de hulp&#13;
van computers zal daarbij wellicht nuttig kunnen zijn. De huidige gang van zaken,&#13;
waarbij naamsvoorstellen aan alle nationale diensten worden toegezonden om advies&#13;
(met alle mogelijke vormen van oponthoud), is in de praktijk tot op heden onoverzichtelijk&#13;
en omslachtig gebleken.&#13;
In enkele lidstaten van de Unie, waaronder ons land, komt steeds vaker de gedachte&#13;
naar voren, dat toepassing van het assimilatiebeginsel eerder tot aansluiting bij het Verdrag van 'nieuwe' staten leidt dan handhaving van de reciprociteitsregel.&#13;
52 Het Verdrag staat dit laatste echter nog altijd toe in art. 3 lid 3; ook ons&#13;
land heeft hiervan gebruik gemaakt.53&#13;
Betwijfeld kan worden of hierin spoedig verandering zal komen. De onderlinge verschillen&#13;
tussen de lidstaten (aantal beschermbare gewassen; ervaring van de nationale&#13;
diensten en het ((inter)nationale) functioneren daarvan) zijn thans nog te&#13;
groot.54&#13;
Voorts kan worden gewezen op de toenemende aandacht die het kwekersrecht in&#13;
de EEG geniet. Talrijk zijn reeds de richtlijnen met betrekking tot het verkeer met&#13;
teeltmateriaal; wellicht komt daar in de jaren negentig een communautair kwekersrecht&#13;
bij. Enkele jaren geleden werd over een dergelijke harmonisatie reeds advies&#13;
ingewilligd bij de belanghebbenden.55 Naast de 'Vredeling-richtlijn' straks een&#13;
'Veredelingsrichtlijn'? De tijd zal het leren.&#13;
Tot besluit een paar opmerkingen over de relatie tussen octrooi- en kwekersrecht&#13;
en de invloed van nieuwe technieken van genetische manipulatie. Zeer in het kort&#13;
komt de problematiek op het volgende neer.&#13;
Geavanceerde technieken van genetische manipulatie, waarmee op het terrein van&#13;
de plantenveredeling reeds enkele succesjes geboekt zijn en waarvan men in de toekomst&#13;
vele tot de verbeelding sprekende resultaten verwacht, treden de laatste jaren&#13;
steeds vaker op de voorgrond. Deze technieken maken het mogelijk de genetische&#13;
informatie, opgeslagen in de cellen van levende wezens (en dus ook van planten),&#13;
te beïnvloeden door het 'knippen en plakken' van stukjes van DN A-moleculen. Indien&#13;
de techniek zo ver zal zijn gevorderd dat men een dergelijk gemanipuleerd gen&#13;
(d.i. derhalve de drager van de erfelijke eigenschappen in de kern van de cel) weer&#13;
kan opkweken (regenereren) tot een volledig organisme (bijv. een plant, compleet&#13;
met wortels, takken, bladeren en eventueel bloemen of vruchten), rijzen vele vragen&#13;
in verband met de omvang van de bescherming die het octrooirecht en kwekersrecht&#13;
bieden.&#13;
Uit art. 3 lid 2 Rijksoctrooiwet (ROW) kan onder meer worden afgeleid dat octrooi&#13;
niet wordt verleend voor planten- of dierenrassen, maar wel voor werkwijzen&#13;
die niet van wezenlijk biologische aard zijn voor de voortbrenging van planten of&#13;
dieren. Wanneer men nu zou aannemen dat de bovenomschreven DNA-techniek inderdaad&#13;
niet van een dergelijke, wezenlijk biologische aard is, is octrooiverlening&#13;
dus mogelijk. Vervolgens zegt art. 30, lid 1, onder b ROW, dat een werkwijzeoctrooi&#13;
de houder ervan niet alleen het uitsluitend recht verschaft de werkwijze toe&#13;
te passen, maar ook het voortbrengsel dat rechtstreeks is verkregen door toepassing&#13;
van die werkwijze, bedrijfsmatig te gebruiken, in het verkeer te brengen, enz. Dit&#13;
lijkt slechts uitzondering indien het een voortbrengsel betreft dat op grond van art. 3 lid 2 van octrooi verlening is uitgesloten. Als men nu ook nog zou kunnen volhouden&#13;
dat het voortbrengsel dat uit de bovenomschreven werkwijze rechtstreeks&#13;
voortvloeit (het gemanipuleerde gen) niet als zodanig een plantenras in de zin van&#13;
art. 3 lid 2 oplevert, zou niets octrooiverlening voor dit gen in de weg staan.&#13;
Deze octrooirechtelijke aantekeningen zijn nog deels hypothetisch van aard, omdat&#13;
de technische ontwikkeling nog volop gaande is en de juridische discussie geenszins&#13;
afgesloten. Koppelt men echter in gedachten de ruime beschermingsmogelijkheden&#13;
van het octrooirecht aan een toekomstige, vergevorderde techniek (ook op het&#13;
punt van de regeneratie), dan doemt het beeld op van een marktsituatie, waarin octrooihouders&#13;
een stevige vinger in de pap zullen hebben met betrekking tot het bedrijfsmatig&#13;
gebruik van alle planten waarin stoffen voorkomen die met behulp van&#13;
de genoemde techniek zijn verkregen.&#13;
Dit kan dan weer negatieve gevolgen voor de plantenveredeling hebben. Enerzijds&#13;
omdat de kleine en middelgrote kweekbedrijven doorgaans niet over voldoende financiële&#13;
middelen zullen beschikken om op soortgelijke technieken over te gaan, zodat&#13;
alleen enkele grote bedrijven overblijven, hetgeen de concurrentie als geheel wellicht&#13;
niet ten goede zal komen. Anderzijds kent het kwekersrecht vanouds de regel&#13;
dat men in beginsel geen toestemming van de kweker van een beschermd ras nodig&#13;
heeft om teeltmateriaal van dit ras bedrijfsmatig te gebruiken voor het tot ontwikkeling&#13;
brengen van nieuwe kweekprodukten (de zgn. afhankelijkheid ontbreekt derhalve;&#13;
art. 40-41 ZPW). Een dergelijke regel bestaat echter in het octrooirecht niet;&#13;
men kan hoogstens, onder bepaalde omstandigheden, aanspraak maken op een gedwongen&#13;
licentie (vgl. art. 34 lid 4 ROW).&#13;
Kortom: juist met het oog op al deze nieuwe ontwikkelingen vraagt men zich af,&#13;
hoever de reikwijdte van het octrooirecht zich in werkelijkheid zal gaan uitstrekken,&#13;
hoe de onderlinge afbakening tussen de verschillende rechtsgebieden dient te geschieden&#13;
en (wellicht de eerste zorg voor UPOV) of het kwekersrecht, dat thans nog&#13;
slechts het teeltmateriaal56 en dus niet de werkwijze beschermt, straks nog wel voldoende&#13;
bescherming zal bieden om zich naast het octrooirecht te kunnen handhaven.&#13;
Moet dan misschien in het kwekersrecht de genoemde afhankelijkheid alsnog&#13;
worden geïntroduceerd? Moet bescherming van het eindprodukt (bijv. de roos als&#13;
snijbloem, de vruchten die door fruitgewassen worden voortgebracht) door het Verdrag&#13;
dwingend worden voorgeschreven? En is het dan wellicht wenselijk het thans&#13;
bestaande farmer 's privilege op te heffen, te weten de omstandigheid dat in weerwil&#13;
van het uitsluitend recht van de kweker een ieder teeltmateriaal van het beschermde&#13;
ras (sierplanten uitgezonderd) voor eigen gebruik mag voortbrengen (vgl. art. 40 lid&#13;
1 ZPW)? Of moet juist de bescherming die het octrooirecht biedt enigszins worden&#13;
afgezwakt zodra het om plantenveredeling gaat, aangezien anders de winning van&#13;
nieuwe kweekprodukten wel eens ernstig geblokkeerd zou kunnen worden? Deze en&#13;
andere hiermee samenhangende vragen zal UPOV binnen niet al te lange tijd moeten zien te beantwoorden.57 Overigens houdt men zich ook los van deze organisatie&#13;
met het probleem bezig.58&#13;
Dat men bij de Unie de kop niet in het zand steekt blijkt overigens wel uit het&#13;
feit dat reeds twee symposia aan de problematiek zijn gewijd en dat ter zake in 1984&#13;
een studiecommissie is ingesteld. Er zal nog veel werk verzet moeten worden om de&#13;
gesignaleerde knelpunten en problemen het hoofd te kunnen bieden. Indien men&#13;
echter bij alle besprekingen die nog zullen plaatsvinden dezelfde sfeer van samenwerking&#13;
en onderling vertrouwen weet te handhaven die in het verleden de Conferenties&#13;
kenmerkte, hoeft voor onoverbrugbare tegenstellingen niet gevreesd te&#13;
worden. Het zou tevens een goed uitgangspunt zijn voor het bereiken van het volgende&#13;
jubileum.</content><legacyfootnotes>1. Deze bepaling is sindsdien ongewijzigd, vgl. Trb. 1970, nr. 187. Overigens geldt in geval van geschillen&#13;
omtrent de uitlegging van de verschillende teksten de Franse tekst als doorslaggevend, vgl. art. 29, lid 1,&#13;
onder c). Voor de Franse tekst van het Verdrag zie men Trb. 1969, nr. 144.&#13;
2. Association internationale des sélectionneurs professionnels pour la protection des obtentions végétales.&#13;
3. Vgl. de Actes des conférences internationales pour la protection des obtentions végétales, 1957-1961,&#13;
1972, UPOV, Genève, 1974. Enige gegevens over de hier genoemde periode zijn ook te vinden in de ka&#13;
merstukken, behorende bij de goedkeuring van het Verdrag van 1961, Bijl. II, zitting 1962-1963, 7160&#13;
(R 340), nr. 3 (MvT) blz. 2 e.v.; tevens opgenomen in Editie Schuurman &amp; Jordens (ed. S&amp;J), nr. 163-11&#13;
(Zaaizaad- en Plantgoedwet), Zwolle 1985, blz. 7 e.v.; vgl. voorts Verhulst, Kweekersrecht, prf. 1947&#13;
Amsterdam, blz. 36 e.v., Schade, GRUR Int. 1957, blz. 325 e.v. en Ronga, Prop. Ind., 1957, blz. 103&#13;
e.v.&#13;
4. Bureaux internationaux réunis pour la protection de la propriété industrielle, littéraire et artistique.&#13;
5. Thans: Organisatie voor economische samenwerking en ontwikkeling (OESO).&#13;
6. Actes, blz. 16-17.&#13;
7. Actes, blz. 27-28; Prop. Ind. 1961, blz. 11 e.v. De Britse regering liet weten volledig in te stemmen&#13;
met de uitkomsten van het overleg; Actes, blz. 28 (voetnoot).&#13;
8. Zoals door de conferentiedeelnemers voorgesteld, bestond deze groep (het zogenaamde Comité d'experts)&#13;
uit (landbouw)technische en juridische leden. Het aantal deskundigen, dat de vergaderingen bij&#13;
woonde, schommelde tussen de vijfentwintig en dertig. Ook Groot-Brittannië en (soms) de FAO en BIRPI&#13;
namen actief deel aan de besprekingen. Hetzelfde gold voor de landen, die de conferentie in eerste&#13;
instantie slechts als waarnemers hadden bijgewoond, Denemarken, Noorwegen en Zwitserland. De in het&#13;
navolgende nog te noemen redactiecommissie en commissies voor bijzondere aangelegenheden bestonden&#13;
uit ±tien tot vijftien leden en werden voor het merendeel samengesteld uit leden van het Comité d'experts.&#13;
9. Actes, blz. 31 e.v. 10. Actes, blz. 61 e.v.; op blz. 40 e.v. en 52 e.v. treft men de teksten van enkele voorontwerpen aan;&#13;
vgl. over dit ontwerp ook: Schade/Pfanner, GRUR Int. 1961, blz. 1 e.v.&#13;
11. Actes, blz. 69 e.v.; Prop Ind. 1961, blz. 11 e.v.&#13;
12. Vgl. hieromtrent Verhulst, prf., blz. 274 e.v.; Van der Zanden, BIE 1951, blz. 163 (verkorte versie&#13;
in Ing. Cons. 1951, blz. 273 e.v.) en Verhulst, SEW 1964, blz. 65 e.v.&#13;
13. In dit verband duidt de eis van homogeniteit erop, dat binnen een groep van planten qua aard en&#13;
voorkomen geen of slechts geringe onderlinge verschillen aanwezig mogen zijn. Daarnaast moet sprake&#13;
zijn van bestendigheid, hetgeen wil zeggen dat het ras moet blijven beantwoorden aan zijn omschrijving,&#13;
in de loop van zijn achtereenvolgende vermeerderingen dan wel na elke bijzondere vermeerderingscyclus.&#13;
14. Deelnemende landen: West-Duitsland, Oostenrijk, België, Denemarken, Spanje, Finland, Italië, Ne&#13;
derland, Groot-Brittannië, Zweden en Zwitserland. Deelnemende organisaties: Internationaal Bureau&#13;
voor de bescherming van de industriële eigendom, Voedsel- en Landbouworganisatie van de VN, Organi&#13;
satie voor Europese economische samenwerking (thans: Organisatie voor economische samenwerking en&#13;
ontwikkeling), EEG, Assinsel, AIPPI, Ciopora (Communauté internationale des obtenteurs de plantes&#13;
ornementales de reproduction asexuée), en FIS (Fédération internationale du commerce des semences).&#13;
Deze organisaties hadden, evenals Finland, de hoedanigheid van waarnemers; vgl. de Actes, blz. 103,&#13;
104, 117.&#13;
15. Vgl. met betrekking tot de vóór de conferentie op schrift gestelde kritiek de Actes, blz. 73 e.v., en&#13;
voor een samenvatting blz. 108 e.v. Zie voor een beknopte weergave van de beraadslagingen in Parijs&#13;
wederom de Actes, blz. 118 e.v.; Schade/Pfanner, GRUR Int. 1962, blz. 341 e.v.&#13;
16. Italië achtte zich gebonden door het Verdrag van Parijs van 1883. Aangezien dit uitgaat van het assimilatiebeginsel,&#13;
heeft Italië van het begin af de assimilatie volledig toegepast. Vgl. de MvT bij het ontwerp&#13;
van Rijkswet tot goedkeuring van het Verdrag, Bijl. II, zitting 1962-1963, 7160 (R 340), nr. 3,&#13;
blz. 3.&#13;
17. Actes, blz. 149-150. Om toetreding van staten tot het Verdrag te vergemakkelijken, bood de bijlage&#13;
in twee gevallen de mogelijkheid om te kiezen, te weten haver of rijst; roos of anjer. Indien een lidstaat&#13;
beide geslachten uit dezelfde groep wilde beschermen, telden deze in het systeem van art. 4 lid 3 slechts&#13;
voor één.&#13;
18. Binnen een jaar nadien zouden Denemarken, Groot-Brittannië en Zwitserland zich bij dit vijftal voegen.&#13;
Vgl. art. 31 lid 1 Verdrag.&#13;
19. Vgl. voor enkele (ook rechtsvergelijkende) opmerkingen naar aanleiding van het Verdrag van 1961&#13;
onder meer Schade/Pfanner, GRUR Int. 1961, blz. 1 e.v. en 1962, blz. 341 e.v.; Wipf, Prop. Ind. 1961,&#13;
blz. 165 e.v.; Jühe, GRUR Int. 1963, blz. 525 e.v.; Smith, Prop. Ind. 1965, blz. 248 e.v.; Hendrickx,&#13;
Ing. Cons. 1968, blz. 161 e.v.; Von Pechmann, GRUR Int. 1970, blz. 233 e.v.; Wuesthoff, GRUR Int.&#13;
1972, blz. 359 e.v. De Nederlandse tekst van het Verdrag staat in Trb. 1962, 117, met verbeteringen in&#13;
Trb. 1977, 100.&#13;
20. UPOV-nota, Prop. Ind. 1969, blz. 343 e.v.; vgl. ook Laclavière, Prop. Ind. 1969, blz. 162 e.v.&#13;
21. De staten die de Aanvullende Akte ondertekenden waren: West-Duitsland, België, Denemarken,&#13;
Frankrijk, Italië, Groot-Brittannië, Zwitserland en Nederland. Zweden ondertekende op een later tijdstip&#13;
doch nog voor de sluitingsdatum van 1 april 1973, vgl. art. V lid 1 van de Akte. Zie over deze conferentie&#13;
de Actes, blz. 153 e.v. en Smith, Prop. Ind. 1972, blz. 363 e.v. (verslag van werkzaamheden en tekst Aan&#13;
vullende Akte). Vgl. voor de datum van inwerkingtreding (voor België, Denemarken, West-Duitsland,&#13;
Frankrijk, Nederland en Zweden) Trb. 1977, 101.&#13;
22. De 'nieuwe' belangstellenden waren: Zuid-Afrika, Equador, Verenigde Staten, Gabon, Hongarije,&#13;
Ierland, Japan, Libië, Nieuw-Zeeland en Venezuela.&#13;
23. De nieuwkomers: Argentinië, Australië, Bangladesh, Brazilië, Bulgarije, Canada, Iran, Irak, Ivoor&#13;
kust, Luxemburg, Mexico, Marokko, Panama, Peru, Saoedi-Arabië, Senegal, Thailand en Joegoslavië.&#13;
24. 'Nieuw' waren in dit opzicht: AIPH (Association internationale des producteurs de 1'horticulture),&#13;
ISTA (International seed testing association) en de International commission for the nomenclature of&#13;
cultivated plants (of the International Union of biological sciences).&#13;
25. Records of the Geneva diplomatic Conference on the revision of the International Convention for&#13;
the protection of new varieties of plants, 1978, UPOV, Geneva 1981.&#13;
26. Vgl. voor een overzicht der op de Conferentie van 1978 gedane wijzigingsvoorstellen met toelichtend&#13;
commentaar de Records, blz. 15 e.v.; in Prop. Ind. 1979, blz. 36 e.v. en in de stukken betreffende w.o.&#13;
17483 (Bijl. II, zitting 1981-1982, nr. 3 (MvT), blz. 5 e.v.) staat een en ander samengevat; zo ook in de&#13;
Records, blz. 281 e.v.&#13;
27. Hierover bijv. Williams in : 'Records' van het UPOV-symposium van 13 oktober 1982, Geneva 1983,&#13;
blz. 23 e.v.&#13;
28. In een 'Recommendation on article 4' (ed. S&amp;J, 163-11, blz. 84; Records, blz. 273) wordt de lid&#13;
staten aanbevolen de nationale wet (en dus indirect het Verdrag) zoveel mogelijk op hun economisch be&#13;
langrijke gewassen van toepassing te doen zijn. 'Aankomende leden' worden op vergelijkbare wijze gead&#13;
viseerd.&#13;
29. Zie voor het Nederlandse standpunt (toepassing van het beginsel van wederkerigheid op alle hier te&#13;
lande beschermbare gewassen), Trb. 1984, 97, onder E en ed. S&amp;J 163-1, blz. 163 e.v.&#13;
30. Vgl. voor kritiek op deze gang van zaken Royon, EIPR 1980, blz. 139 e.v.&#13;
31. Ed. S&amp;J, 163-11, blz. 84 e.v.; Records, blz. 274.&#13;
32. Deze bepaling is in onze ZPW niet verwerkt, vgl. art. 29, lid 3, onder a.&#13;
33. Vgl. art. 29, lid 3 onder b. ZPW.&#13;
34. Vgl. bij art. 13 Verdrag tevens de 'UPOV recommendations on variety denominations', ed. S &amp; J,&#13;
163-11, blz. 87 e.v. Enkele Nederlandse notities: op grond van art. 18 lid 4 ZPW wordt de ingeschreven&#13;
benaming als soortaanduiding aangemerkt; art. 19 lid 1 verklaart dat de benaming niet uitsluitend uit&#13;
cijfers mag bestaan (en staat daardoor m.i. op gespannen voet met het Verdrag); zie voorts de art. 20,&#13;
21 en 23 ZPW.&#13;
35. Op grond van art. 42 lid 3 is ook een officiële Nederlandse tekst vastgesteld. Zie hiervoor Trb. 1979,&#13;
158 en Trb. 1981, 205 met verbeteringen in Trb. 1984, 97; ed. S &amp; J, 163-11.&#13;
36. Trb. 1984, 97. Enkele gegevens omtrent andere landen zijn te vinden in ed. S &amp; J, 163-11, blz. 86,&#13;
alsook in Trb. 1984, 97. Overigens treft men in de ed. S &amp; J, 163-11 ook de tekst aan van de art. 1-13&#13;
in de versie van 1961. Deze tekst geldt namelijk nog voor enkele landen.&#13;
37. Stb. 1985, 599. In Stb. 1984, 238 (tekst van de nieuwe art.) staat overigens abusievelijk bij art. 29,&#13;
lid 3 onder b. (slot): '.. .buiten Nederland is gebracht', hetgeen moet zijn 'buiten Nederland in het ver&#13;
keer is gebracht'.&#13;
38. België, West-Duitsland, Denemarken, Frankrijk, Hongarije, Ierland, Israël, Italië, Japan, Neder&#13;
land, Nieuw-Zeeland, Spanje, Groot-Brittannië, Verenigde Staten, Zuid-Afrika, Zweden en Zwitserland.&#13;
39. Vgl. de considerans van het Verdrag van 1961 (Actes, blz. 133) en van de Herziene Akte van 1978&#13;
(Records, blz. 224; ed. S &amp; J, 163-11, blz. 25).&#13;
40. De grilligheid van Moeder Natuur is er de oorzaak van dat soms zomaar ineens veranderingen optreden bij een&#13;
individuele plant, hetgeen men name in de siersector, maar ook elders voorkomt: aan een struik rode rozen&#13;
bijvoorbeeld blijkt plotseling een tak te zitten met rozen in een afwijkende kleur. Een dergelijke mutant roept o.a.&#13;
de vraag op, of hiervoor kwekersrecht verleend moet worden en zo ja, aan wie.&#13;
41. 15 Oktober 1980, Records: UPOV, Geneva 1981.&#13;
42. 10 November 1981, Records: UPOV, Geneva 1982.&#13;
43. 13 Oktober 1982, Records: UPOV, Geneva 1983. 44. 12 Oktober 1983, Records: UPOV, Geneva 1984.&#13;
45. 17 Oktober 1984, Records: UPOV, Geneva 1985.&#13;
46. UPOV, Geneva 1980.&#13;
47. Vastgesteld op 19 oktober 1984; ed. S &amp; J, 163-11, blz. 87 e.v.&#13;
48. Vastgesteld op 17 oktober 1980; ed. S &amp; J, 163-11, blz. 96 e.v.&#13;
49. Adres: Office of UPOV, 34, Chemin des Colombettes, POB 18, 1211 Geneva 20, Switzerland.&#13;
50. Vgl. de brochure 'General information', UPOV, Geneva, 1985, blz. 28 e.v. Een vertragende factor&#13;
vormt overigens de veelal in belanghebbende kringen bestaande wens, het onderzoek met betrekking tot&#13;
een bepaald gewas (en daarmee de know-how die men in de loop der jaren heeft opgebouwd) in eigen&#13;
land te houden. Vgl. ook Kamps, Zaadbelangen 1986, blz. 9 en Trip, Zaadbelangen 1986, blz. 79 e.v.&#13;
51. Vgl. de brochure 'General information', UPOV, Geneva 1985, blz. 30 e.v.&#13;
52. Fikkert, Agrarisch recht 1984, blz. 186 e.v.&#13;
53. Vgl. Trb. 1984, 97, onder E.&#13;
54. In principe moet elke lidstaat thans op ten minste tien geslachten of soorten de bepalingen van het&#13;
Verdrag toepassen (art. 4, lid 3, onder b.). Ter vergelijking: het Kwekersrechtbesluit 1975 (ed. S &amp; J,&#13;
163-1, blz. 155 e.v.) vermeldt na de meest recente wijziging ± 140 beschermbare families, geslachten en&#13;
soorten; vgl. Stb. 1987, 23 en Publikatieblad van de Raad voor het Kwekersrecht 1987, nr. 238, blz. 32&#13;
e.v.&#13;
55. Doe. nr. 4646/VI/82-NL-Herz. 2a.&#13;
56. Vgl. art. 2 ZPW: 'teeltmateriaal' omvat planten en plantedelen, welke bestemd zijn om door middel&#13;
van uitplant, uitzaai of op andere wijze voor de teelt van gewassen te dienen.&#13;
57. Vgl. over deze problematiek o.m. Gotzen, RW 1983-1984, 2375 e.v.; Fikkert, Zaadbelangen 1985,&#13;
blz. 51 e.v.; Mastenbroek, Zaadbelangen 1985, blz. 31 e.v.; Studierapport I4d van de Nationale Raad&#13;
voor Landbouwkundig Onderzoek, Den Haag 1984 en de in deze publikaties aangehaalde (al vrij om&#13;
vangrijke) buitenlandse literatuur. Zie ook Kamps, Zaadbelangen 1986, blz. 8-9.&#13;
58. Bijv. in WIPO-verband door de 'Committee of experts on biotechnological inventions and industrial&#13;
property' (februari 1986); voorstudie verschenen onder nr. BioT/CE/U/2 (november 1985); een WIPOvragenlijst&#13;
over dit onderwerp verscheen in juli 1986 onder nr. Bio/T/Ql (WIPO-Geneva). Vgl. voorts&#13;
Bijl. II, zitting 1986/1987, 19 744.</legacyfootnotes><footnotes><footnote/></footnotes><auteurs>Mr P.A.C.E. van der Kooij</auteurs><published>1987-07-01 00:00:00</published><modified>1987-07-01 00:00:00</modified><editiondate>1987-07-01</editiondate><htmlpath>https://denhollander.info/artikel/6332</htmlpath></article>
</articles></edition>
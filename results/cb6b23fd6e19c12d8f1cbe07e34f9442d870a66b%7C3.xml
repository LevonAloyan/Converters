<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2005</searchword><id>4325</id><udhid>UDH:TvAR/4325</udhid><titel>O. / LNV (TvAR 2005/5308)</titel><searchwords><searchword>TvAR 10/2005</searchword><searchword>TvAR 2005/5308</searchword><searchword>UDH:TvAR/4325</searchword></searchwords><attachments><attachment><name>2005_nr 10_Rechtspraak_5308.pdf</name><extention>pdf</extention><url>https://denhollander.info/download/4283/ci</url></attachment></attachments><inleiding>[Gezondheids- en welzijnswet voor dieren&#13;
art. 104, 106]</inleiding><content>VERZOEKSCHRIFT VAN:&#13;
de heer O. te Hoevelaken&#13;
met een klacht over een gedraging van de&#13;
Algemene Inspectiedienst (AID)/de Rijksdienst&#13;
voor de keuring van Vee en Vlees&#13;
(RVV).&#13;
Bestuursorgaan:&#13;
de minister van Landbouw, Natuur en Voedselkwaliteit.&#13;
Klacht&#13;
Verzoeker klaagt erover dat de Algemene&#13;
Inspectiedienst (AID)/de Rijksdienst voor de&#13;
keuring van Vee en Vlees (RVV) op 13 mei&#13;
2003 bij de ruiming van zijn pluimvee in het&#13;
kader van de bestrijding van de vogelpest&#13;
assistentie van de politie heeft gevraagd. Daarnaast&#13;
klaagt hij erover dat de AID/RVV het&#13;
inroepen van deze politieassistentie onvoldoende&#13;
heeft gemotiveerd.&#13;
Beoordeling&#13;
I. De inschakeling van de politie&#13;
1. In het kader van de bestrijding van de&#13;
vogelpest in 2003 is een groot aantal vogels&#13;
geruimd. Medewerkers van de Rijksdienst&#13;
voor de keuring van Vee en Vlees (RVV) voerden&#13;
de ruimingen uit. Daarbij werden zij vaak&#13;
geassisteerd door medewerkers van de Algemene&#13;
Inspectiedienst (AID). Zowel de RVV&#13;
als de AID ressorteert onder het Ministerie&#13;
van Landbouw, Natuur en Voedselkwaliteit.&#13;
2. Voorspelbaar was dat het ruimen van de&#13;
vogels emoties zou losmaken bij de houders&#13;
van die vogels en dat de ruimingen daardoor&#13;
niet altijd zonder problemen zouden verlopen.&#13;
Vanwege het belang dat de ruimingsploegen&#13;
hun werk konden doen en met het oog op de&#13;
voorkoming van escalatie, is het begrijpelijk&#13;
dat is gedacht aan inschakeling van de politie.&#13;
Niet te ontkennen valt echter dat de daadwerkelijke&#13;
en zichtbare inschakeling van de&#13;
politie in individuele gevallen vaak een extra&#13;
belasting betekent voor de betrokkenen.&#13;
Daarom dienden er duidelijke criteria te worden&#13;
gesteld voor het inroepen van politieassistentie,&#13;
en diende inschakeling van de politie&#13;
uitsluitend plaats te vinden in de daarvoor in&#13;
aanmerking komende gevallen.&#13;
3. De minister van Landbouw, Natuur en&#13;
Voedselkwaliteit heeft gesteld dat ten aanzien&#13;
van hobbydierhouders van wie werd verwacht&#13;
dat zij tegen de ruimingen zouden verzetten,&#13;
is gekozen voor een speciale aanpak&#13;
waarbij de ruimingsploeg werd ondersteund&#13;
door medewerkers van de plaatselijke politie.&#13;
4. Bij de toepassing van bestuursdwang zoals&#13;
in het kader van de Gezondheids- en welzijnswet&#13;
voor dieren kan de hulp of de aanwezigheid&#13;
van politieambtenaren noodzakelijk&#13;
of gewenst zijn, maar dat is zeker geen algemene&#13;
regel (zie TK 1993-1994, 23 780, nr. 3,&#13;
p. 149; PG Awb III. p. 359). Veelal heeft de&#13;
politie pas een rol bij bestuursdwang indien&#13;
de handhaving van de openbare orde dit&#13;
noodzakelijk maakt of indien er tevens strafbare&#13;
feiten moeten worden opgespoord.&#13;
5. De ruimingsploeg die op 13 mei 2003 op&#13;
verzoekers erf verscheen, was vergezeld van&#13;
twee politieambtenaren.&#13;
6. In het kader van het onderzoek van de&#13;
Nationale ombudsman heeft de minister aangegeven&#13;
dat in het geval van verzoeker op&#13;
voorhand de verwachting bestond dat hij geen&#13;
medewerking zou verlenen aan de ruiming&#13;
van zijn pluimvee. Volgens de minister was&#13;
die verwachting gebaseerd op het feit dat hj&#13;
bij de telefonische melding van zijn pluimvee&#13;
had aangegeven dat indien de ruimingsploeg&#13;
ook maar één stap op zijn erf zou zetten, hij&#13;
een kort geding zou aanspannen. Daarnaast&#13;
had verzoeker zich, aldus de minister in verschillende&#13;
media een verklaard tegenstander&#13;
getoond van de ruiming van hobbydieren. In&#13;
verband met deze verwachting was de politie&#13;
gevraagd de ruimingsploeg te vergezellen bij&#13;
de ruiming van verzoekers pluimvee op 13 mei&#13;
2003.&#13;
7. Op zichzelf biedt de mededeling van een&#13;
betrokkene dat hij een kort geding zal aanspannen&#13;
indien zich een ruimingsploeg op&#13;
zijn erf vertoont, geen aanleiding voor de&#13;
veronderstelling dat hij zich anders dan via&#13;
juridische weg zal verzetten tegen eventuele&#13;
ruiming. Hetzelfde geldt voor het zich in de&#13;
media openlijk tegenstander tonen van het&#13;
doden van hobbydieren. Het hebben van een&#13;
uitgesproken mening op dit punt biedt geen&#13;
grond voor de veronderstelling dat een eventuele&#13;
ruiming zal worden gedwarsboomd.&#13;
8. Nu verzoeker zich kennelijk niet op andere&#13;
dan de door de minister aangegeven wijze&#13;
heeft uitgelaten over het beleid van het ministerie,&#13;
bestond er onvoldoende grond voor de&#13;
verwachting dat hij geen medewerking zou&#13;
verlenen aan de ruiming van zijn pluimvee.&#13;
De inschakeling van de politie kon in zijn&#13;
geval dan ook niet worden gebaseerd op overwegingen&#13;
van handhaving van de openbare&#13;
orde, dan wel opsporing van strafbare feiten&#13;
en was dan ook niet terecht.&#13;
9, Het is de Nationale ombudsman overigens&#13;
opgevallen dat de minister in het kader van&#13;
een door verzoeker begonnen procedure inzake&#13;
de verstrekking van gegevens op grond van&#13;
de Wet bescherming persoonsgegevens op&#13;
21 april 2004 aan verzoeker heeft meegedeeld&#13;
dat de politie is gevraagd aanwezig te zijn bij&#13;
alle ruimingen op 13 mei 2003. Deze mededeling&#13;
roept de vraag op in hoeverre er wel&#13;
steeds een individuele afweging heeft plaatsgevonden.&#13;
Op dit onderdeel is de onderzochte gedraging&#13;
niet behoorlijk.&#13;
II. De motivering van de inschakeling van de&#13;
politie&#13;
1. Indien in een bepaalde situatie door een&#13;
bestuursorgaan hulp van de politie wordt&#13;
ingeroepen en de betrokken burger het&#13;
bestuursorgaan vervolgens vraagt om aan te&#13;
geven waarom daarvoor is gekozen, mag van&#13;
het bestuursorgaan worden verlangd dat het&#13;
betrokkene informeert over de motieven die&#13;
aan de inschakeling van de politie ten grondslag&#13;
hebben gelegen.&#13;
2. Verzoeker heeft tot drie keer aan het ministerie&#13;
c.q. de AID gevraagd waarom in zijn&#13;
geval politiebijstand was gevraagd.&#13;
In het eerste antwoord van de zijde van de&#13;
AID werd volstaan met de opmerking dat&#13;
verzoeker hoogstwaarschijnlijk had behoord&#13;
tot de categorie hobbydierhouders van wie&#13;
bekend was of verwacht werd dat zij geen&#13;
medewerking zouden verlenen aan de ruiming&#13;
van hun pluimvee.&#13;
In het tweede antwoord stelde de AID dat&#13;
verzoeker behoorde tot de categorie hobbydierhouders&#13;
die in meer of mindere mate aan&#13;
de RVV te kennen hadden gegeven niet vrijwillig&#13;
mee te werken aan de ruiming.&#13;
In het derde antwoord stelde de AID dat&#13;
verzoekers vragen in de eerdere brief al toereikend&#13;
waren beantwoord en dat het de competentie&#13;
van de AID en de politie is om te&#13;
bepalen op welke wijze hun inzet plaatsvindt&#13;
bij een ruiming.&#13;
3. De reacties van de AID op verzoekers&#13;
vraag naar de achtergrond van de inschakeling&#13;
van de politie in zijn geval blinken bepaald&#13;
niet uit door duidelijkheid. Immers, op geen&#13;
enkele wijze is daarin concreet aangegeven&#13;
waarop de verwachting dat hij niet aan de ruiming&#13;
zou meewerken, was gebaseerd. Pas in&#13;
het kader van het onderzoek van de Nationale&#13;
ombudsman werd op dit punt duidelijkheid&#13;
gegeven.&#13;
Ook op dit punt is de onderzochte gedraging&#13;
niet behoorlijk.&#13;
Conclusie&#13;
De klacht over de onderzochte gedraging van&#13;
de Algemene Inspectiedienst (AID)/de Rijksdienst&#13;
voor de keuring van Vee en Vlees&#13;
(RVV), die wordt aangemerkt als een gedraging&#13;
van de minister van Landbouw, Natuur&#13;
en Voedselkwaliteit, is gegrond.</content><legacyfootnotes/><footnotes><footnote/></footnotes><auteurs/><published>2005-10-01 00:00:00</published><modified>2005-10-01 00:00:00</modified><editiondate>2005-10-01</editiondate><htmlpath>https://denhollander.info/artikel/4325</htmlpath></article>
</articles></edition>
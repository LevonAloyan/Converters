<edition><articles><article><jaar>1981</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1981</searchword><id>6506</id><udhid>UDH:TvAR/6506</udhid><titel>WIJZIGING VAN DE REDACTIE</titel><searchwords><searchword>TvAR 1/1981</searchword><searchword>UDH:TvAR/6506</searchword></searchwords><attachments><attachment><name>1981_nr 1_Artikel_Fortgens.pdf</name><extention>pdf</extention><url>https://denhollander.info/download/6279/ci</url></attachment></attachments><inleiding>Per 1 januari 1981 zijn in de redactie toegetreden de heren Prof. Mr. Chr. J. H. Brunner en Mr. G. I. M. Knottnerus.&#13;
Mr. J. van Besouw heeft verzocht hem van zijn functie te ontheffen. Het Bestuur kan dit verzoek slechts respecteren. Maar het stelt er prijs op de heer van Besouw, die 30 jaren lid van de Redactie is geweest, hier te bedanken voor alles wat hij gedurende die jaren voor het Tijdschrift heeft betekend.&#13;
Het Bestuur van de Stichting De Pacht.&#13;
OVERZICHT UITSPRAKEN KROON INZAKE BESTEMMINGSPLAN BUITENGEBIED&#13;
Inleiding&#13;
Evenals het in De Pacht, december 1979, gepubliceerde overzicht is dit jurisprudentie-overzicht opgezet aan de hand van een groot aantal onder-werpen, die elk voor zich van belang zijn voor het functioneren van het bestemmingsplan Buitengebied en ten aanzien waarvan de overwegingen van de Kroon ook meer dan van incidentele waarde zijn. De volle nadruk ligt weer op de instrumenteel-juridische kant van het bestemmingsplan. De inhoudelijk-planologische afweging van belangen komt, hoe belangrijk ook, slechts zijdelings aan de orde. De gerubriceerde jurisprudentie bestrijkt een periode van een jaar en wel van september 1979 tot en met augustus 1980. In totaal zijn 74 koninklijke besluiten aan het onderzoek onderworpen.&#13;
Evenals vorig jaar zal het karakter van dit overzicht voornamelijk analyserend en beschrijvend zijn. Wel wordt, voor zover nodig of verduidelijkend, een korte kanttekening gezet bij het besproken onderwerp zelf. </inleiding><content>Toekenning van bouwpercelen&#13;
1. In een aantal uitspraken kwam uitdrukkelijk naar voren de wijze waar-op bouwpercelen toegekend dienen te worden. Met het in het plan van de gemeente Weerselo opgenomen systeem om bouwpercelen aan agra-rische bedrijven toe te kennen wordt beoogd niet-agrarische bebouwing te weren. In het onderwerpelijke plangebied blijkt aan alle bestaande agrarische bedrijven, ook indien slechts geringe agrarische activiteiten worden verricht, een bouwperceel te zijn toegekend. Voorts dateert de inventarisatie, op grond waarvan deze bouwpercelen in het buitengebied zijn toegekend, van 1969 en zijn de inzichten omtrent de toekenning van bouwpercelen inmiddels aanzienlijk gewijzigd, waaronder die van gede-puteerde staten. Onder deze omstandigheden is de Kroon van oordeel, dat de bestemming van bouwpercelen opnieuw dient te worden bezien aan de hand van duidelijke en objectieve criteria.&#13;
De Kroon voegt daaraan, waarschuwend, aan toe dat het aantal aan een bedrijf toegekende standaardbedrijfseenheden geen beslissende be-tekenis kan hebben voor het toelaten van agrarische bebouwing, maar dat dit slechts de indicatie kan vormen ten aanzien van de gegevens, waarmede rekening moet worden gehouden, teneinde de afweging van alle betrokken belangen binnen het bestemmingsplan recht te doen (KB 21 november 1979 nr. 18, Weerselo, raadsbesluit 2 oktober 1972, besluit gedeputeerde staten 19 december 1972).&#13;
Blijkens KB 24 maart 1980, nr. 14, Rhenen heeft tijdens de voorbe-reidingsprocedure van het onderwerpelijke plan van de zijde van de ge-meente in samenwerking met diverse landbouworganisaties een uitge-breid onderzoek plaatsgevonden naar de aard en de omvang van de zich in het buitengebied bevindende bedrijven. Voorts heeft, nu een dergelijk onderzoek gezien de grootte van het gebied, naar het oordeel van het ge-meentebestuur niet volledig kan zijn en niet altijd kennis genomen kon worden van de wensen en toekomstplannen van de betrokken agrariërs, een hoorzitting plaatsgevonden, naar aanleiding waarvan het ontwerp-plan is aangepast. Ondanks deze gevolgde procedure is na de publicatie van de tervisielegging van het ontwerpplan een aantal bezwaarschriften inzake de al dan niet toewijzing van een agrarisch bouwperceel bij de raad ingediend. Naar oordeel van de Kroon blijkt uit het vorenstaande, dat door de gevolgde procedure van voorbereiding voldoende zorg is be-tracht ten aanzien van de belangen van de betrokken agrariërs.&#13;
2. In enkele goed onderbouwde overwegingen beoordeelt de Kroon het be-zwaar tegen de onthouding van goedkeuring door gedeputeerde staten aan het plandeel met een bouwperceelbestemming. Bij de beoordeling worden betrokken de veebezetting, het grondareaal, de intentie om met zijn bedrijf een volwaardige bestaansmogelijkheid op te bouwen en de eigendomsituatie enerzijds en anderzijds de omstandigheid dat het be-treffende plandeel in ruimer verband gezien hier een landschappelijk, natuurwetenschappelijk en cultuurhistorisch waardevol gebied betreft, als zodanig ook erkend in het streekplan en tot uitdrukking gebracht in de bij het plan geprojecteerde bestemmingen, behoudens voor wat be-treft het litigieuze bouwperceel. Op grond van het vorenstaande moet, aldus de Kroon, geoordeeld worden, dat een bedrijf als dat van appel-lant en een uitbreiding als door hem beoogd niet thuishoren in een zo waardevol gebied als het onderwerpelijke (KB 2 november 1979, nr. 22, Vledder).&#13;
In een ander geval, het hiervoor genoemde koninklijk besluit Rhenen heeft appellant er bezwaar tégen, dat op het hem in eigendom toebeho-rende perceel grond, niet een agrarisch bouwperceel is gelegd. Uit de stukken blijkt, aldus de Kroon, dat deze appellant de varkens niet bij wijze van liefhebben houdt, maar dat reeds gesproken kan worden van een bedrijfsmatige uitoefening van een varkensfokkerij en dat de op-brengst van de biggen een belangrijke inkomstenbron is. Gelet op het voorgaande is het naar oordeel van de Kroon aannemelijk, dat het bedrijf van de appellant zal uitgroeien tot een volwaardig bedrijf, waarvoor de appellant moet kunnen beschikken over meer schuurruimte. In verband met het vorenstaande is het naar oordeel van de Kroon verantwoord op het onderwerpelijke terrein een agrarisch bouwperceel te leggen.&#13;
In KB 30 juli 1980, nr. 12, Tilburg overweegt de Kroon dat indien het gemeentebestuur niet tot sanering casu quo verplaatsing naar elders van het gehele bedrijf (in casu ten gunste van de waterwinning) wil over-gaan, naar haar oordeel het bedrijf redelijke ontwikkelingskansen die-nen te worden geboden. Uit de stukken blijkt niet, dat het gemeente-bestuur bereid is om met vergoeding van de daaraan verbonden kosten aan bedrijfsverplaatsing naar elders medewerking te verlenen. Mitsdien dient alsnog een bouwperceel op appellants terrein te worden geprojec-teerd. In een ander geval overweegt de Kroon, dat naar haar oordeel gesteld kan worden, dat de appellanten dit in 1971 aangekochte agrari-sche bedrijf op een naar een beroepsmatige schaal neigende vorm uit-oefenen. Uit de stukken blijkt dat op dit moment nog geen behoefte bestaat de schuren en stallen met meer dan de door middel van het over-gangsrecht toegestane 10% uit te breiden, doch dit zal bij de in het voornemen liggende groei van de veestapel wellicht wel het geval zin. Gelet op het voorgaande dient naar oordeel van de Kroon aan de boerderij een passende bestemming te worden gegeven, doch het is anderzijds niet noodzakelijk aan de appellanten gelijke bouwmogelijkheden te bieden als aan andere agrarische bedrijven. Mitsdien dient een bouwblok van beperkte omvang te worden opgenomen met aangepaste voorschriften inzake uitbreidingsmogelijkheden voor het woongedeelte en de bedrijfs-bebouwing.&#13;
3. Een enkele keer rijzen er bezwaren tegen de ligging en grootte van het ten behoeve van een agrarisch bedrijf in het bestemmingsplan opgeno-men bouwperceel. Zo bepleitte appellant in KB 30 juli 1980, nr. 50, Groesbeek ervoor om gezien de opbouw en structuur van het bedrijf rui-mere uitbreidingsmogelijkheden voor bebouwing - onder meer een nieuw bouwperceel - op te nemen. De Kroon overweegt dat eventuele nieuwbouw geen afbreuk zal doen aan het historische karakter van de boerderij en dat, gelet op de reeds aanwezige bebouwing, de grootte van het vast te stellen (: vastgestelde?) bouwperceel zodanig is, dat hierop nog uitbreidingsmogelijkheden aanwezig zijn.&#13;
Ingeval de appellant om bedrijfstechnische en/of economische rede-nen behoefte zou hebben aan meer bebouwing dan binnen de begrenzing van het hem toegekende bouwperceel kan worden opgericht, kan hij het gemeentebestuur verzoeken op landschappelijk verantwoorde wijze mo-gelijkheden daartoe te creëren. Gemeentebestuur en gedeputeerde staten staan in beginsel niet afwijzend tegen de opneming van een tweede bouwperceel, indien de behoefte daartoe, mede aan de hand van concre-te bouwplannen, wordt aangetoond. De Kroon volgt het standpunt van deze instanties, maar voegt daar waarschuwend aan toe, dat bij de hier-voor noodzakelijke planherziening naar haar oordeel wel een zodanige plaats dient te worden gekozen, dat de landschappelijke belangen van het onderwerpelijke gebied niet worden geschaad.&#13;
Ligging en grootte van een toegekend bouwperceel was ook in het ge-ding in het hiervoor genoemde koninklijk besluit Tilburg. Appellant voert aan dat met hem geen overleg is gevoerd over de situering van zijn bebouwingsvlak en dat dit zodanig in het plan is aangegeven, dat verde-re uitbreiding van de bedrijfsgebouwen niet op de meest doelmatige wij-ze kan geschieden. Voorts is door de in het plan gekozen plaats van het bouwperceel een gedeelte van de bestaande bebouwing buiten het bouw-perceel komen te vallen. Voor appellants bedrijf dient bij de vaststelling van een nieuw plan ex artikel 30 der Wet op de Ruimtelijke Ordening een met de bestaande bebouwing overeenkomend bouwperceel te wor-den opgenomen. 4. De Kroon achtte het in beginsel aanvaardbaar dat ingevolge een bepa- ling in de planvoorschriften de vestiging van nieuwe bedrijven eerst kan plaatsvinden, nadat met toepassing van artikel 11 van de Wet op de Ruimtelijke Ordening het plan is gewijzigd voor het aanwijzen van een nieuw bouwperceel. Bedoelde wijzigingsbevoegdheid had betrekking op de bestemmingen „Agrarisch gebied", „Agrarisch gebied met land schappelijke waarde" en „Agrarisch gebied met grote landschappelijke waarde" (KB 21 november 1979, nr. 18, Weerselo). Ongegrond ver- klaarde de Kroon het beroep inzake een bezwaar tegen een voorschrift ingevolge welke burgemeester en wethouders met betrekking tot de bestemming „Agrarisch gebied met landschappelijke en natuurweten- schappelijke waarde" bevoegd zijn het plan te wijzigen in die zin, dat een nieuw agrarisch bouwperceel mag worden aangewezen met een op pervlakte van ten hoogste 1 ha, indien zulks in verband met de samen voeging van bestaande bedrijven of met de stichting van een nieuw agra- risch bedrijf noodzakelijk is voor een doelmatige bedrijfsuitoefening. De Kroon overweegt dat weliswaar bij de huidige stand van zaken voorshands geen behoefte aan nieuwe bouwpercelen aanwezig is, doch dat niettemin, mede gelet op de ontwikkelingen, zoals schaalvergroting, in de agrarische bedrijfstakken, niet geheel uitgesloten moet worden geacht, dat zich een dergelijke behoefte in de nabije toekomst zal voor doen. Een voorziening in het onderwerpelijke bestemmingsplan, als neergelegd in bedoeld voorschrift, is dan ook niet bij voorbaat overbo- dig (KB 30 juli 1980, nr. 44, Akersloot). Blijkens KB 22 augustus 1980, nr. 33, Kampen oordeelde positief over de in de planvoorschriften gege- ven bevoegdheid om overeenkomstig het bepaalde in artikel 11 van de Wet op de Ruimtelijke Ordening het plan te wijzigen ten behoeve van het opnemen van een nieuw bebouwingsvlak. Haars inziens bestaat geen bezwaar tegen het stelsel van agrarische bouwpercelen en tegen het toe kennen van een bouwperceel in alle gevallen, waarin van een bestaand reëel agrarisch bedrijf sprake is (in casu ging het om een verplaatsing van het bedrijf naar gronden in het plangebied). Dit in het plan gevolgde systeem biedt voldoende waarborgen tegen de bouw ten behoeve van niet-agrariërs in het plangebied. Het komt de Kroon evenwel wenselijk voor, dat burgemeester deze wijzigingsbevoegdheid niet eerder toepas sen dan nadat advies is ingewonnen van een met name te noemen advies instantie (zie over dit koninklijk besluit overigens ook onder Bouw van bedrijfswoningen).&#13;
5. Dat er zich ook omstandigheden kunnen voordoen waarin wijzigingen ten behoeve van een nieuw bouwperceel dan wel de vestiging van inten-sieve veehouderij, overwegende bezwaren oproept bij de Kroon, leert KB 2 november 1979, nr. 22, Vledder. Het onderwerpelijke plan bood onder meer de mogelijkheid binnen zekere grenzen het plan te wijzigen in die zin, dat de bestemming „Agrarisch gebied van landschappelijke waarde" in de bestemming „Agrarisch met bijzondere agrarische be-bouwing (bouwperceel)" alsmede de bestemming „Agrarisch gebied met bebouwing (bouwperceel)" eveneens in de bestemming „Agrarisch gebied met bijzondere agrarische bebouwing (bouwperceel)" gewijzigd kunnen worden.&#13;
Bij toepassing van deze wijzigingsbevoegdheid zou bebouwing ten dienste van het bijzonder agrarisch bedrijf (bio-industrie) mogelijk ge-maakt worden. De Kroon overweegt dat deze wijzigingen, gelet op het kwetsbare karakter van deze gebieden, landschappelijk, natuurweten-schappelijk en cultuurhistorisch belangrijke consequenties zullen heb-ben. Indien aan zodanige bestemmingen behoefte bestaat, dient het plan zelf dan ook hiervoor een plaats aan te wijzen.&#13;
Bebouwingsvoorschriften agrarische bedrijfsgebouwen&#13;
1. De Kroon verlangt een voldoende regeling inzake de dichtheid en de situering van de bebouwing. Zo overweegt de Kroon dat uit de plan-kaart en de betreffende bestemmingsregeling blijkt, dat een structure-ring van de bebouwingsmogelijkheden binnen de voor agrarische doel-einden aangewezen bestemmingsvlakken in de vorm van bouwstroken of afzonderlijke bouwpercelen ontbreekt. Als gevolg van het ontbreken van een voldoende regeling inzake de dichtheid en de situering van de bebouwing is het, afgezien van hetgeen de bouwverordening ter zake be-paalt, mogelijk om in het voor „agrarische doeleinden" bestemde ge-bied bebouwing op te richten, die naar omvang in beginsel slechts wordt gelimiteerd door het in de voorschriften opgenomen vereiste, dat de be-bouwing voor de agrarische bedrijfsvoering nodig is. Hierdoor zouden, nu de bestemmingsregeling in hoofdzaak eisen stelt ten aanzien van de minimumomvang van de agrarische bedrijven, met name bij intensieve agrarische exploitatievormen op willekeurige plaatsen in het plangebied grote bouwmassa's kunnen ontstaan. Weliswaar is betoogd, dat in het onderwerpelijke plangebied voor een zodanige ontwikkeling niet be-hoeft te worden gevreesd. Niettemin kan naar oordeel van de Kroon een nadere regeling inzake de dichtheid en de situering van de toegelaten be-bouwing in dat gebied niet worden gemist (KB 18 maart 1980, nr. 6 Zuidland en KB 21 maart 1980 nr. 17 Wateringen in vrijwel gelijkluiden-de overwegingen). Vergelijk in dit verband de ambtshalve overweging in KB 20 september 1979, nr. 54 Brielle, dat „ten onrechte geen maximum-oppervlakte wordt gegeven voor de agrarische bedrijfsgebouwen noch anderszins daarin wordt voorzien". Tevens zij vermeld dat de hierboven genoemde koninklijke besluiten Zuidland en Wateringen de overweging bevatten dat ten onrechte niet de maximumomvang van de toegelaten agrarische bedrijfswoning is aangegeven.&#13;
2. KB 30 juli 1980, nr. 12 Tilburg bevat een aantal overwegingen inzake de noodzakelijke bebouwingsvoorschriften, geldend binnen een bouwper-ceel. Ten aanzien van de vereiste afstand van de bedrijfsgebouwen tot de woning overweegt de Kroon dat een doelmatig gebruik van de gronden, waarop deze bestemming betrekking heeft, met zich kan brengen, dat een bedrijfsgebouw op een kortere afstand van de woning wordt ge-bouwd of zelfs tegen de woning aan. Voorts is in het in geding zijnde ge-bied in verband met andere belangen geen noodzaak aanwezig om be-doelde minimumafstand aan te houden. Met het opnemen van een maximumbebouwingspercentage van 60 van het bouwperceel beoogt het gemeentebestuur in het buitengebied al te massale bebouwing tegen te gaan. Van de negen binnen het plan gelegen bouwblokken liggen er slechts twee binnen een in het plan als landschappelijk waardevol aange-merkte omgeving. Naar inzien van de Kroon is dan ook, mede gelet op de andere bebouwingsvoorschriften en de practische eisen uit een oog-punt van een normale bedrijfsuitoefening de noodzaak voor het opne-men van een maximumbebouwingspercentage niet aanwezig. In casu aanvaardde de Kroon de volgende bebouwingsvoorschriften: de goothoogte en de nokhoogte van de bedrijfsgebouwen, de bouw van de woning in ten hoogste twee bouwlagen, de maximuminhoud van de wo-ning en de maximumhoogte van voersilo's en dergelijke. Ten aanzien van het al dan niet opnemen van een maximumbebouwingspercentage oordeelde de Kroon anders in KB 2 november 1979, nr. 22, Vledder. Een groot gedeelte van het plangebied betreft een landschappelijk, na-tuurwetenschappelijk en cultuurhistorisch waardevol landschap, waar-aan de functie van de agrarische productie ondergeschikt is. Niet is uit-gesloten dat mede door het ontbreken van een maximumbebouwings-percentage de bebouwingsvlakken in te grote mate voor landbouw-veredeling zullen kunnen worden benut. Naast het opnieuw bezien van de regeling van de landbouwveredeling kan een maximumbebouwings-percentage voor alle bouwpercelen niet worden gemist. 3. Ook in dit overzichtsjaar is er blijkens tal van uitspraken strijd over de toelaatbare maximumhoogte van torensilo's. Daar, zoals de Kroon overwoog in KB 26 november 1979, nr. 25, Breukelen, bij het vaststellen van een hoogteregeling voor dergelijke bouwwerken aan lokale en regio nale omstandigheden niet behoort te worden voorbijgegaan, biedt de Kroonjurisprudentie op dat punt weinig houvast. Wel kan geconclu- deerd worden dat de Kroon in vele gevallen een maximumhoogte van 10-15 meter voldoende acht, mits via toepassing van een vrijstellings- bevoegdheid een grotere hoogte toelaatbaar is. In bijzondere gevallen vereist de Kroon nadere waarborgen. Zo werd in KB 26 juli 1980, nr. 52, Lekkerkerk overwogen dat in de planvoorschriften de bepaling ware op te nemen, dat burgemeester en wethouders vrijstelling verlenen voor de bouw van silo's hoger dan 15 m, nadat hierover het advies van een agra- rische deskundige is ingewonnen en van gedeputeerde staten een verkla- ring van geen bezwaar is ontvangen.&#13;
4. Een aantal uitspraken bevat overwegingen inzake de bouw van (kleine re) bedrijfsgebouwen buiten de toegekende bouwpercelen. Zo komt de Kroon in KB 25 september 1979, nr. 29, Wijhe de door de door appel- lant beoogde maat van 200 m3 voor melkstallen en andere semi-perma- nente gebouwen voor het agrarisch bedrijf aanvaardbaar voor, nu uit sluiting van iedere bebouwing in het onderwerpelijke plangedeelte (bos- en natuurgebieden met enclaves in gebruik als landbouwcultuurgrond) niet noodzakelijk is te achten. Gelet op het kwetsbare karakter van de onderwerpelijke bos- en natuurgebieden en de daarbij betrokken boven- gemeentelijke belangen moet het wenselijk worden geacht dat een ver klaring van geen bezwaar van gedeputeerde staten is vereist alvorens burgemeesteren wethouders een vrijstelling voor de bouw van een melkstal te kunnen verlenen.&#13;
Blijkens KB 26 november 1979, nr. 25, Breukelen had appellant bezwaar tegen de bepaling dat op de gronden met de bestemming „agrarische doeleinden, tevens gebied van natuurwetenschappelijke, landschappelijke en oudheidkundige waarde" de aldaar bedoelde kleine gebouwen niet op minder dan 200 m afstand van bestaande gebouwen mogen worden opgericht. De Kroon is van oordeel, dat behalve agrarische mede natuurwetenschappelijke, landschappelijke en oudheidkundige waarden bezit, zoveel mogelijk moet worden beperkt. Uit landbouwkundige overwegingen is het slechts in zeer bijzondere gevallen noodzakelijk te achten buiten de bouwpercelen opstallen op te richten. Van geval tot geval moet de noodzaak worden beoordeeld en aan een algemene regeling, zoals de appellant voorstaat, bestaat geen behoefte, temeer nu blijkt dat zich in de praktijk ten aanzien van de onderwerpelijke, in be-ginsel voor ver van de bouwpercelen gelegen gronden bedoelde bepaling geen moeilijkheden hebben voorgedaan.&#13;
In KB 17 januari 1980, nr. 14, Doorn verwierp de Kroon het verzoek van appellant de bouw van kleine bedrijfsgebouwen en melkstal zonder toe te staan in het gebied met de bestemming „agrarisch gebied met be-bouwing" en niet slechts na een eventueel verkregen vrijstelling. Naar haar oordeel is de landschappelijke waarde van het onderwerpelijke ge-bied zodanig dat deze de door appellant bestreden beperkingen recht-vaardigt. Voor het gebied met de bestemming „agrarisch gebied met natuurwetenschappelijke waarden" acht de Kroon, gezien de land-schappelijke en natuurwetenschappelijke waarde van het betreffende gebied, niet aanvaardbaar een vrijstellingsmogelijkheid - na een ver-klaring van geen bezwaar van gedeputeerde staten - op te nemen ten behoeve van eerder genoemde bebouwing.&#13;
Naar oordeel van de Kroon vormt blijkens KB 18 april 1980, nr. 26, Idaarderadeel de landschappelijke en cultuurhistorische waarde van de gronden een onvoldoende gewichtige reden om de vrijstellingsregeling voor het bouwen van niet voor bewoning bestemde gebouwen van lichte constructie in alle gevallen de voorwaarde van de voorafgaande verkla-ring van geen bezwaar van gedeputeerde staten te verbinden. Voor de hier bedoelde gebouwen moet een inhoudsmaat van 250 a 300 m3 in het algemeen wenselijk worden geacht voor de reële bedrijfstechnische eisen van de betrokken agrarische bedrijven. Nu dit plan geen bijzonde-re beperkingen voor deze agrarische bedrijven beoogt, moet dan ook voor deze gebouwen tot 300 m3 voorafgaande verklaring van geen be-zwaar van gedeputeerde staten niet noodzakelijk worden geacht.&#13;
De mogelijkheid slechts door middel van een vrijstelling van burge-meester en wethouders kleine agrarische bedrijfjes op te richten komt de Kroon in KB 30 juli 1980, nr. 12, Tilburg aanvaardbaar voor, nu in het onderwerpelijke gebied in verband met het belang van de waterwinning de bouwactiviteiten zo goed mogelijk gereguleerd dienen te worden. De Kroon voegt hier aan toe dat in het geval van een vrijstelling door de mogelijkheid van het stellen van voorwaarden verderreikende toetsings-mogelijkheden bestaan dan bij het verlenen van een bouwvergunning.&#13;
Standaardbedrijfseenheden (SBE)&#13;
Wederom heeft de Kroon in een groot aantal gevallen een bebouwingsregeling verworpen waarbij als toetsingsnorm onder meer de bedrijfsomvang naar mate van het aantal toegekende standaardbedrijfseenheden gehanteerd wordt. De soms beroepshalve, soms ambtshalve motivering van de Kroon levert geen nieuwe gezichtspunten op.&#13;
Begrip agrarisch bedrijf en dergelijke&#13;
Een goede omschrijving van het begrip agrarisch bedrijf, intensieve vee-houderij en dergelijke is met name van belang, indien de gemeente een dif-ferentiatie in agrarische doeleinden voorstaat. De Kroon waakt ervoor dat de gegeven omschrijving niet te ver ingrijpt in de bedrijfsvoering en dat de-ze ook voldoet aan de te stellen normen van doelmatigheid en rechts-zekerheid. Zo acht de Kroon de in de begripsbepaling van aan de grond ge-bonden agrarisch bedrijf voorkomende zinsnede „mits de exploitatie van deze bedrijven gebonden is aan ter plaatse of in de nabijheid aanwezige gronden" dan wel „dat functioneel aan een bepaalde plaats is gebonden", een beletsel voor de uitoefening van iedere niet-grondgebonden bedrijfs-voering - hoe gering ook - als onderdeel van een bestaand agrarisch bedrijf en uit dien hoofde een ver voerende beperking (KB 2 november 1979, nr. 14, Ursem, KB 2 november 1979, nr. 18, Wieringermeer, KB 26 augustus 1980, nr. 33, Kampen en KB 27 augustus 1980, nr. 10, Smallingerland). Voorts acht de Kroon het criterium, dat de opbrengst van veredelings-bedrijven voor ten minste 75% afkomstig moet zijn van de niet grondge-bonden bedrijfsvormen, ondoelmatig (KB Ursem). Evenmin doelmatig moet worden geacht het criterium „afhankelijk zijn van de opbrengst van de bij het bedrijf behorende gronden" in de omschrijving van het begrip „veredelingsbedrijven" (KB Wieringermeer). Een te vaag en niet noodza-kelijk criterium is de zinsnede „het vormen van een bedrijfseconomische eenheid" in de begripsomschrijving „veredelingstak" (op grond daarvan kan een veredelingstak als ondergeschikt onderdeel bij een bestaand agra-risch bedrijf worden opgenomen, mits de bijbehorende gebouwen niet meer bedrijfsruimte zouden vergen dan voor een bedrijfseconomische een-heid noodzakelijk zou zijn) (KB Smallingerland). Ambtshalve oordeelde de Kroon met betrekking tot de in de planvoorschriften gegeven omschrijving van de begrippen „agrarisch bedrijf" en „fokkerij- en mest-bedrijf" niet duidelijk, onder welk van de twee begrippen de veel voorko-mende mengvormen van beide soorten van bedrijven gerangschikt dienen te worden, hetgeen onverenigbaar is met de te dezen te stellen eis van rechtszekerheid (KB 30 juli 1979, nr. 44, Akersloot). Dat een omschrijving van het begrip agrarisch bedrijf e.d. erop gericht is om in een concreet ge-val te kunnen bepalen of inderdaad sprake is van een reële agrarische bouwactiviteit, nog steeds problemen oplevert, leren onderstaande uit-spraken. Zo is de aanduiding ,,als bedrijfshoofd" in de definitie van het begrip „agrarische bedrijfswoning", de aanduiding „door een agrarisch bedrij fshoofd" resp. de aanduiding „die op het bedrijf zijn hoofdberoep of hoofdbestaan heeft" een functie-omschrijving die niet in de voor-schriften van een bestemmingsplan thuishoort, aldus (ambtshalve) KB 11 september 1979, nr. 17, Zevenhuizen, KB 2 november 1979, nr. 18, Wieringermeer resp. KB 10 april 1980, nr. 25, Barendrecht. Voorts is de zinsnede „de hoofdbewoner bij wijze van beroep" in enkele begrips-omschrijvingen een ruimtelijk niet relevant criterium en hoort niet thuis in de voorschriften van een bestemmingsplan (KB 4 januari 1980, nr. 9, Maurik). Tot een andere argumentatie kwam de Kroon in KB 17 maart 1980, nr. 21, Moordrecht en KB 2 juli 1980, nr. 97, Rheden. In de begrips-omschrijving werden de criteria „een volledige of nagenoeg volledige dag-taak" en „hoofdberoep" gehanteerd. Het is niet nodig, aldus ambtshalve de Kroon, dat in alle gevallen aan deze criteria wordt voldaan, ofschoon deze wel indicaties kunnen vormen voor de beoordeling of bebouwing noodzakelijk is voor agrarische bedrijfsvoering. Daarentegen kwam de Kroon in KB 26 juli 1980, nr. 52, Lekkerkerk tot het simpele ambtshalve oordeel dat de „criteria een volledige of nagenoeg volledige dagtaak" en „hoofdberoep" in de begripsomschrijving onvoldoende duidelijk moet worden geacht. Tenslotte zij erop gewezen dat de Kroon in meerdere niet nader te noemen gevallen vereist dat sommige begrippen, voor zover deze worden gehanteerd, nader worden omschreven, bijvoorbeeld bestaand agrarisch bedrijf, bestaande (agrarische) gebouwen, reëel agrarisch bedrijf, tuindersbedrijf. Daarbij aanvaardt de Kroon niet dat in de begrips-omschrijving verwezen wordt naar de toelichting bij het plan. Deze toelichting maakt geen deel uit van het bestemmingsplan en is ook niet aan goedkeuring onderworpen. De toelichting leent zich naar haar aard niet voor het opnemen van toetsingscriteria, welke in de voorschriften thuishoren en in het belang van de rechtszekerheid bij voorkeur volledig omschreven dienen te worden (KB 11 september 1979, nr. 17, Zevenhuizen).&#13;
Intensieve veehouderij&#13;
Een groot aantal uitspraken van de Kroon heeft wederom mede betrek-king op situaties waarin uitoefening van intensieve veehouderij (verede-lingsbedrijf) in bepaalde gebieden beperkt dan wel uitgesloten wordt. Soms legt ook omgekeerd de aanwezigheid van een intensieve veehouderij beper-kingen op aan het leggen van niet-agrarische functies. Achtereenvolgens bespreek ik hier de belangrijkste punten. 1. Met betrekking tot het onderscheid tussen aan de grond gebonden en niet aan de grond gebonden agrarische bedrijven hanteert de Kroon meermalen de standaardoverweging dat naar haar oordeel in het alge-meen een differentiëring naar de aard en het gebruik uit een oogpunt van ruimtelijke ordening aanvaardbaar kan zijn. De wenselijkheid van een dergelijk onderscheid is afhankelijk van de situatie ter plaatse. Ook moet rekening worden gehouden met de landschappelijke en natuur-wetenschappelijke waarden van het plangebied.&#13;
Een bestemmingsplan dient dan ook het onderscheid tussen aan de grond gebonden en niet aan de grond gebonden agrarische bedrijven voldoende te motiveren en zulks dient in de planvoorschriften tot uit-drukking te worden gebracht (KB 2 november 1979, nr. 18, Wieringer-meer; KB 17 januari 1980, nr. 14, Doorn; KB 20 februari 1980, nr. 69, Cothen; KB 17 maart 1980, nr. 21, Moordrecht; KB 17 juni 1980, nr. 28, Rijswijk en KB 28 juni 1980, nr. 40, Teteringen).&#13;
Vergelijk in dit verband KB 2 november 1979, nr. 20 Smallingerland en KB 2 november 1979, nr. 22, Vledder: een benutting van de be-bouwingsvlakken in te grote mate voor landbouwverdeling zal afbreuk kunnen doen aan de landschappelijke, natuurwetenschappelijke en cul-tuurhistorische belangen die het plan beoogt te beschermen en KB 10 april 1980, nr. 25, Barendrecht, alwaar de Kroon overwoog dat het in het algemeen niet onjuist is als de gemeenteraad in de nabijheid van woonbebouwing en plangedeelten met een natuurwetenschappelijke of recreatieve bestemming, de oprichting van niet-grondgebonden agrari-sche bedrijven, zoals veredelings- of biobedrijven, beoogt te weren.&#13;
2. KB 30 juli 1980, nr. 52, Tilburg bevat de belangwekkende overweging dat voor de beantwoording van de vraag, of een agrarisch bedrijf dan wel een veredelingsbedrijf met het oog op het milieu aanvaardbaar is, het criterium niet is het aantal en de soort gehouden dieren, doch veeleer van belang is, of, en in hoeverre een. bepaald bedrijf in staat is tot land-bouwkundig en milieuhygiënisch verantwoorde maatregelen met betrek-king tot onder meer de verwerking van de vrijkomende mest, een en an-der in relatie tot het betrokken gebied. Dit koninklijk besluit bevat tevens enige overwegingen over de verhouding tussen de Wet op de Ruimtelijke Ordening en de beheers- en milieuwetgeving, in verband met het veilig stellen van de kwaliteit van het te winnen water in een wa-terwingebied. De op intensieve veehouderij betrekking hebbende over-wegingen uit dit besluit zijn hierna in hun geheel opgenomen ter illustratie van de nauwgezette wijze waarop de Kroon in situaties waarin de uitoefening van intensieve veehouderij in het geding is, haar oordeel vormt.&#13;
3. De uitoefening van intensieve veehouderij op bestaande (grondgebon- den) agrarische bedrijven dient in het algemeen mogelijk te zijn. Een be- perking in de uitoefening van iedere niet-grondgebonden productie richting als onderdeel van een bestaand bedrijf hoe gering ook, gaat naar oordeel van de Kroon (in het algemeen) te ver en belemmert de ex ploitatie van een dergelijk bedrijf nodeloos (KB 2 november 1979, nr. 14, Ursem; KB 2 november 1979, nr. 18, Wieringermeer; KB 21 no- vember 1979, nr. 18, Weerselo; KB 10 april 1980, nr. 25, Barendrecht; KB 26 augustus 1980, nr. 33, Kampen en KB 27 augustus, nr. 10, Smallingerland). Vergelijk in dit verband de overweging in KB 2 novem- ber 1979, nr. 22, Vledder, dat in het algemeen niet is gebleken van de noodzaak om kalver- en varkensmesterijen, welke als nevenbedrijfwor den geëxploiteerd, te weren of aan beperkingen te onderwerpen.&#13;
4. Blijkens KB 2 november 1979, nr. 20 hebben gedeputeerde staten ten aanzien van het bestemmingsplan der gemeente Smallingerland onder meer overwogen, dat een aldaar gegeven begripsomschrijving toelaat, dat ieder agrarisch bedrijf een veredelingsbedrijf kan worden, omdat geen maatstaven zijn opgenomen met betrekking tot een bedrijfs- economische eenheid. Deze omschrijving luidde, voor zover te dezen van belang, „het als ondergeschikt onderdeel van een agrarisch bedrijf voeren van een pluimvee-, varkenshouderij of een kalvermesterij en dat de voor dit doel benodigde oppervlakte bedrijfsruimte niet meer mag bedragen dan voor het vormen van een bedrijfseconomische eenheid noodzakelijk is".&#13;
De Kroon overweegt hieromtrent dat de onderlinge verhouding tussen de grondgebonden activiteiten en de veredelingsactiviteiten wordt be-invloed door een aantal factoren, zoals maatschappelijke ontwikkelin-gen, marktverhoudingen, landbouwbeleid en mogelijkheid om aanvul-lende agrarische grond te verwerven teneinde de grondgebonden bedrij-vigheid te kunnen uitbreiden. Naar haar oordeel kan in het algemeen het getalsmatig vastleggen van het aan de veredelingstakken toegemeten aandeel in een bebouwingsoppervlak een onnodige belemmering van de ontwikkeling op langere termijn tot gevolg hebben. De zinsnede ,,het vormen van een bedrijfseconomische eenheid", als hiervoor bedoeld, is echter een vaag en niet noodzakelijk criterium. Vergelijk in dit verband KB 2 november 1979, nr. 44, Ursem, waar de Kroon het criterium, dat de opbrengst van veredelingsbedrijven voor ten minste 75% afkomstig moet zijn van de niet grondgebonden bedrijfsvormen, ondoelmatig acht.&#13;
5. Blijkens KB 2 november 1979, nr. 18, Wieringermeer bestaat het over-grote deel van de in het onderwerpelijke plangebied gevestigde agrari-sche bedrijven uit akkerbouwbedrijven, terwijl de resterende bedrijven een gemengd agrarisch karakter hebben. In verband hiermede is het on-derscheid tussen aan de grond gebonden en niet aan de grond gebonden agrarische bedrijven terecht in de voorschriften van dit plan opgeno-men, aldus de Kroon.&#13;
Beperking van intensieve veehouderij werd door de Kroon gedeelte-lijk aanvaard in KB 2 november 1979, nr. 20, Smallingerland. Ook al is gezien de afmetingen van de ontworpen agrarische bouwpercelen een ontwikkeling tot grootschalige veredelingsbedrijven niet te verwachten, het is niet uitgesloten, dat mede door het ontbreken van een maximum-bebouwingspercentage de bebouwingsvlakken binnen de bestemming „natuurgebied" in te grote mate voor landbouwveredeling zullen wor-den benut. Een zodanig gebruik zal afbreuk kunnen doen aan de land-schappelijke en natuurwetenschappelijke betekenis van dat gebied. Op grond van een en ander de regeling van de landbouwveredeling voor de bouwpercelen binnen het gebied met de bestemming „natuurgebied" nader dient te worden bezien. Daarbij dient er mede rekening te worden gehouden in hoeverre het noodzakelijk is een onderscheid aan te bren-gen tussen bouwpercelen, die op landschappelijk maar dan wel minder kwetsbare plaatsen zijn gesitueerd. Voor de bouwpercelen die zijn gele-gen in de overige plangedeelten bestaat aan een nadere differentiatie tus-sen de grondgebonden en niet-grondgebonden bedrijvigheid naar oor-deel van de Kroon geen behoefte. Overigens biedt de milieuwetgeving voldoende waarborgen om hinder van ernstige aard in voldoende mate tegen te gaan.&#13;
In nagenoeg gelijkluidende bewoordingen kwam de Kroon in KB 2 november 1979, nr. 22, Vledder tot eenzelfde oordeel als in genoemd koninklijk besluit Smallingerland. Tevens verwierp de Kroon de be-voegdheid tot wijziging van plan ten behoeve van onder meer intensieve veehouderij: zie daarvoor onder Toekenning van bouwpercelen, punt 5.&#13;
Het bestemmingsplan van de gemeente Barendrecht bevatte een ver-bod te bouwen ten dienste van niet aan de grond gebonden agrarische bedrijven in het gehele plangebied, terwijl een vrijstellingsbevoegdheid was opgenomen, volgens welke burgemeester en wethouders bevoegd zijn vrijstelling te verlenen voor de stichting en uitbreiding van dergelij-ke bedrijven tot een maximum bebouwd oppervlak van 500 m2 per be-drijf, nadat gedeputeerde staten hebben verklaard daartegen geen be-zwaar te hebben en belanghebbenden gelegenheid is geboden hun even-tuele bezwaren kenbaar te maken. De Kroon acht het in het algemeen niet onjuist als de gemeenteraad in de nabijheid van woonbebouwing en plangedeelten met een natuurwetenschappelijke of recreatieve bestem-ming, de oprichting van niet-grondgebonden agrarische bedrijven, zoals veredelings- of bio-bedrijven, beoogt te weren. Een regeling ten aanzien van dergelijke bedrijven, zoals hiervoor bedoeld, kan echter voor de overige plangedeelten te beperkend zijn. Ten slotte zij gewezen op KB 26 juli 1980, nr. 52, Lekkerkerk, waarbij de Kroon (impliciet) aan-vaardde dat binnen een straal van 500 m rond de bestaande bebouwde kom bebouwing ten dienste van dierveredeling niet is toegelaten.&#13;
6. In meerder gevallen verwierp de Kroon het in het plan gemaakt onder-scheid tussen aan de grond gebonden en niet aan de grond gebonden agrarische bedrijven en mitsdien de beperking in de uitoefening van de niet-grondgebonden productierichting. Zo overwoog de Kroon in KB 21 november 1979, nr. 18, Weerselo, dat nu niet is gebleken van zodani-ge belangen van landschappelijke of andere aard, een gebruiksverbod, zoals in het geding, een te ver voerende beperking zou inhouden. Wat betreft de van de intensieve sector te verwachten mogelijke schade aan het milieu, dient te worden opgemerkt, dat deze bedrijven alleen op de daartoe aangewezen bouwpercelen worden uitgeoefend. Ten slotte moet, wat betreft mogelijke verontreiniging, worden geoordeeld, dat de milieuwetgeving ter zake voldoende waarborgen biedt om hinder van ernstige aard tegen te gaan. Andere gevallen waarin de Kroon bedoeld onderscheid verwierp, met als motivering dat het bestemmingsplan op dit punt onvoldoende gemotiveerd was, zijn KB 19 januari 1980, nr. 14, Doorn; KB 20 februari 1980, nr. 69, Cothen; KB 17 maart 1980, nr. 21, Moordrecht en KB 17 juni 1980, nr. 28, Rijswijk. In KB 18 april 1980, nr. 26, Idaarderadeel oordeelde de Kroon, dat het weren van iedere vorm van intensieve veehouderij niet noodzakelijk is in verband met de te beschermen belangen.&#13;
Het bezwaar van appellant in KB 27 februari 1980, nr. 72, Zevenaar tegen het ontbreken in het plan van een verbod tot uitoefening van de in-tensieve veehouderij werd door de Kroon ongegrond verklaard. Voor een omvangrijke mestoverlast behoeft niet te worden gevreesd, terwijl het plan ten aanzien van de uitbreiding van het bouwperceel voldoende waarborgen biedt. In KB 28 juni 1980, nr. 40, Teteringen sanctioneerde de Kroon de onthouding van goedkeuring door gedeputeerde staten aan het in het plan opgenomen onderscheid tussen al dan niet bodem-gebonden agrarische bedrijven. Het plangebied heeft weliswaar enige landschappelijke waarde, doch de niet-agrarische waarden zijn niet zo-danig, dat deze bedoeld onderscheid noodzakelijk maken.&#13;
7. Blijkens KB 14 december 1979, nr. 85, Wijchen overwoog de Kroon dat woonbebouwing uit een oogpunt van aanvaardbare planologische orde-ning op geruime afstand van een veredelingsbedrijf van een dergelijke omvang (in casu een agrarisch bedrijf met ca. 300 stuks mest- en fok-varkens) moet liggen. De afstand van ca. 35 m, waar in het onderwerpe-lijke plangedeelte sprake is, moet te gering worden geacht en kan naar inzien van de Kroon niet worden aanvaard.&#13;
KB 2 augustus 1980, nr. 35, Budel bevat de overweging dat het uit een oogpunt van goede ruimtelijke ordening niet aanvaardbaar kan worden geacht, dat recreatieve voorzieningen als waarin het plan voorziet, worden gerealiseerd direct aansluitend aan een veehouderijbedrijf, dat krachtens het vigerende plan gehandhaafd zal blijven. Indien het ge-meentebestuur van mening is, dat de bedoelde recreatieve voorzieningen niet gemist kunnen worden, zou het in de rede gelegen hebben alle aan de appellant toebehorende in het geding zijnde gronden in het voor-liggende plan op te nemen. De opneming van deze gronden in het plan biedt aan appellant de mogelijkheid zijn bedrijf na onteigening naar el-ders te verplaatsen. Alsnog werd goedkeuring onthouden aan het plan-gedeelte met de bestemming „dagrecreatie". Minder succes had dezelf-de appellant in KB 17 juni 1980, nr. 92, Budel, waar deze bezwaren had tegen de uitbreiding van de in het plangebied reeds lang aanwezige niet-agrarische woonbebouwing in de omgeving van een gedeelte van zijn agrarisch bedrijf. Appellant vreest dat de desbetreffende uitbreiding zal leiden tot het opleggen van beperkingen bij de uitoefening van zijn be-drijf. De afstand tussen de bedrijfsgebouwen van de appellant en de woonbebouwing, waarin in het plan is voorzien, is zodanig, dat niet aannemelijk is, dat zulks zal leiden tot het opleggen van beperkingen, als door appellant gevreesd. Zo al beperkingen zouden kunnen worden opgelegd aan het bedrijf van de appellant, zonder deze beperkingen reeds uit hoofde van de bestaande woonbebouwing moeten worden gesteld en niet het gevolg zijn van het onderwerpelijke bestemmings-plan. Het beroep moet dan ook ongegrond worden geacht. Bouw van bedrijfswoningen&#13;
Het bouwen van een bedrijfswoning in een gebied, waar agrarische be-drijfsbebouwing toelaatbaar is, dient in het algemeen slechts getoetst te worden aan de noodzakelijkheid van die woning voor een agrarisch be-drijf. Voor die toetsing kan, naast het oordeel van ter zake deskundigen, een objectieve maatstaf worden gevonden in de grootte van de kavel. Naar oordeel van de Kroon moet echter het voor bedrijven in het desbetreffende plangebied een te zware eis worden geacht, dat de mogelijkheid om een be-drijfswoning te bouwen afhankelijk wordt gesteld van het vereiste, dat een kavel een oppervlakte van 5 ha moet hebben. Bovendien zijn vrijwel alle agrarische gronden eigendom van de domeinen Rentambt Wieringermeer en in kleine en grote kavels in pacht uitgegeven, zodat de gestelde eisen ter wering van burgerwoningbouw en/of ter voorkoming van het ontstaan van een te dichte bebouwing in het buitengebied in dit geval ook niet nood-zakelijk is. Derhalve kan in dit geval volstaan worden met een minimum-kavelgrootte van 2 ha en een minimumkavelbreedte van 100 meter voor de ene categorie en 200 meter voor de andere categorie (KB 2 november 1979, nr. 18, Wieringermeer).&#13;
Ten aanzien van bepaalde gebieden, waar naast de agrarische belangen ook andere belangen kunnen voorkomen, welke bescherming behoeven, acht de Kroon het aanvaardbaar dat in de planvoorschriften de mogelijk-heid ontbreekt om met vrijstelling van burgemeester en wethouders een tweede agrarische bedrijfswoning te bouwen (KB 24 maart 1980, nr. 14, Rhenen).&#13;
In de lijn van eerdere uitspraken ligt de overweging van de Kroon dat het hanteren van de normen van een minimumoppervlak van een agrarisch be-drijf voor de toelaatbaarheid van een bedrijfswoning niet uitsluitend bepa-lend behoort te zijn, doch dat ook met andere gegevens rekening moet wor-den gehouden, teneinde de afweging van alle betrokken belangen binnen het bestemmingsplan recht te doen (KB 18 april 1980, nr. 26, Idaarderadeel en KB 19 juli 1980, nr. 84, Sluis). Blijkens KB 24 augustus 1980, nr. 33, Kampen bevatte het onderwerpelijke plan een bepaling ingevolge welke voor ieder bedrijf één eengezinshuis (bedrijfswoning) gebouwd mag wor-den, indien de aaneengesloten bedrijfsoppervlakte niet minder dan 5 ha be-draagt. Het voorschrijven van een minimumoppervlakte van het agrarisch bedrijf verdraagt zich evenwel niet met het bepaalde in artikel 10 van de Wet op de Ruimtelijke Ordening, aldus de Kroon.&#13;
Met deze algemeen gestelde overweging neemt de Kroon mijns inziens uitdrukkelijk afstand van haar eerder standpunt, ingenomen in KB 27 oktober 1978, nr. 36, eveneens Kampen (!), waar concluderend werd overwo-gen „dat onder deze omstandigheden Wij Ons er dan ook mee kunnen ver-enigen, dat de bescherming van bovengenoemde belangen ertoe nopen in dit geval zekere normen te stellen betreffende de bedrijfsoppervlakte". De Kroon meent nu in haar uitspraak van 26 augustus 1980, nr. 33, dat het systeem om door middel van een wijzigingsbevoegdheid van burgemeester en wethouders bouwpercelen aan te wijzen aan bestaande bedrijven vol-doende waarborgen biedt tegen de bouw ten behoeve van niet-agrariërs in het plangebied, zodat de bestreden bepaling ook uit dien hoofde niet nood-zakelijk is.&#13;
In twee gevallen heeft de Kroon overwogen dat de bebouwingsregeling aanvulling behoeft, in die zin, dat een bedrijfswoning, voor zover het de vestiging van een nieuw agrarisch bedrijf betreft, slechts mag worden opge-richt gelijktijdig met of later dan de bedrijfsgebouwen (KB 21 maart 1980, nr. 17, Wateringen en KB 26 juli 1980, nr. 52, Lekkerkerk). Aan duidelijk-heid laat eveneens niets te wensen over de overweging dat geen enkel in het plangebied aanwezig agrarisch bedrijf een zodanige omvang heeft, dat er voor dit bedrijf behoefte zou bestaan aan meer dan twee agrarische be-drijfswoningen, terwijl in deze regio geen tendens tot het ontstaan van der-gelijke bedrijven bestaat. Er bestaat dan ook thans geen noodzaak voor de door de appellant gewenste regeling. Indien in de toekomst zich zodanige bedrijfsvergrotingen zouden voordoen, dat een dergelijke noodzaak mocht blijken, zou een daarop gerichte regeling door de gemeenteraad tot stand kunnen worden gebracht (KB 17 maart 1980, nr. 21, Moordrecht).&#13;
Tenslotte zij melding gemaakt van de ambtshalve overweging in KB 18 april 1980, nr. 26, Idaarderadeel, te weten ,,dat het onjuist moet worden geacht, dat voor het gebruik van deze woningen (bedoeld zijn: agrarische bedrijfswoningen) niet wordt uitgegaan van het belang van een goede be-drijfsuitoefening, welke redelijkerwijze het wonen bij het bedrijf vordert, maar van de omstandigheid, dat de bewoner geheel of grotendeels zijn in-komen verwerft uit de uitoefening van het agrarisch bedrijf". Deze over-weging sluit mijns inziens goed aan bij de uitspraken, hiervoor genoemd onder Begrip agrarisch bedrijf en dergelijke.&#13;
Dubbeltelbepaling&#13;
Ingevolge een bepaling in de voorschriften van het bestemmingsplan van de gemeente Zevenhuizen dienen bij de beoordeling van een aanvraag voor de bouw van een eerste of tweede bedrijfswoning, bestaande woningen die als bedrijfswoning zijn gebouwd of zodanig in gebruik zijn geweest, in aanmerking te worden genomen. Daarbij wordt onder bestaande bedrijfs-woningen verstaan woningen, die in een periode van tien jaar voorafgaan-de aan het tijdstip waarop de bouwaanvraag is ingekomen als bedrijfs-woningen ten behoeve van of in relatie tot het betrokken bedrijfscentrum zijn gebouwd dan wel in deze periode gedurende een termijn van vijf jaar of meer als zodanig zijn gebruikt. De Kroon acht het in strijd met de rechtszekerheid, indien de dubbeltelbepaling terugwerkende kracht heeft tot vóór het tijdstip van het van kracht worden van het plan. Zij onthoudt dan ook goedkeuring aan de zinsnede betrekking hebbend op bestaande bedrijfswoningen (KB 11 september 1979, nr. 17, Zevenhuizen). In een ander geval, KB 25 oktober 1979, nr. 30, Oud-Alblas, ondersteunde de Kroon gedeputeerde staten in hun oordeel dat de zogenaamde dubbeltelbepaling van toepassing moet blijven zolang de te vervangen agrarische bedrijfswoning wegens de onbruikbare staat niet is afgebroken alsmede ingeval een nieuw bedrijfscentrum wordt gesticht in verband met de verbreding van de bedrijfsstructuur door een gunstiger ligging van de gebouwen ten opzichte van elkaar of van de bedrijfsgronden. Gedeputeerde staten verzetten zich niet tegen het buiten toepassing laten van de dubbeltelbepaling bij verplaatsing van het bedrijf bij ruilverkaveling of bij onteigening in verband met de uitvoering van een bestemmingsplan. Nu dit standpunt van gedeputeerde staten de Kroon aanvaardbaar voorkomt, bestaat dan ook geen bezwaar tegen handhaving van de uitzonderingen op de dubbeltelbepaling in een stringentere en meer concrete redactie.&#13;
Bouwvoorschriften in relatie tot de welstandsbepaling in de bouwverordening&#13;
De verhouding bestemmingsplan - bouwverordening spitst zich voor zo-ver het de welstand betreft, toe op zaken als dakvorm en dekhelling. Met de motivering dat deze in de voorschriften bij een bestemmingsplan niet thuishoort, verwierp de Kroon ambtshalve een bepaling inzake bevoegdheid tot het stellen van nadere eisen omtrent de dakvorm van gebouwen (KB 2 november 1979, nr. 20, Smallingerland). Daarentegen gaf de Kroon in KB 18 april 1980, nr. 26, Idaarderadeel meer ruimte tot regeling in het bestemmingsplan. In casu voerde appellant bezwaar aan tegen de aan burgemeester en wethouders gegeven bevoegdheid tot het stellen van nadere eisen van de dakvorm van gebouwen alsmede tegen de bevoegdheid van burgemeester en wethouders om aan vrijstellingen voorwaarden met betrekking tot de vormgeving van gebouwen te verbinden. Ten aanzien van de stelling van appellant dat deze bepalingen uitsluitend de welstand betreffen en niet in een bestemmingsplan geregeld dienen te worden, overwoog de Kroon dat naast dit door appellant genoemde aspect deze eisen ook uit stedebouwkundig-planologische overwegingen wenselijk zijn en uit dien hoofde in het bestemmingsplan zijn opgenomen. De bevoegdheid tot het stellen van nadere eisen, als bedoeld, is evenwel onvoldoende gebonden aan objectieve grenzen. KB 2 augustus 1980, nr. 14, Leek bevat enkele overwe-gingen over een geschil tussen gemeente en gedeputeerde staten betrekking hebbend op de dakhelling van woon- en bedrijfsgebouwen. In de voor-schriften was een dakhelling van 15° of 20° aangehouden. Naar het oordeel van gedeputeerde staten paste een steilere dakhelling, waarvan het mini-mum schommelt tussen 40° en 50°, wat uiterlijke verschijningsvorm be-treft, beter in het landschap. De Kroon overwoog evenwel dat het stellen van zodanige eisen met name aan agrarische bedrijfsgebouwen te grote en niet noodzakelijke beperkingen oplegt en in strijd is met de doelstelling van het plan om een rationele agrarische bedrijfsvoering te stimuleren. Waar nodig, aldus de Kroon, kan een goede landschappelijke inpassing van deze gebouwen worden bevorderd door welstandstoezicht en eventueel in het plan opnemen van de bevoegdheid tot het stellen van nadere eisen.&#13;
Vernieuwing of verandering van voormalige agrarische bedrijfswoningen&#13;
KB 27 augustus 1980, nr. 27, Leerdam bevat fundamentele overwegingen inzake bebouwingsvoorschriften betreffende woonbebouwing in het bui-tengebied. De belangrijkste punten uit deze leerzame, hierna integraal op te nemen uitspraak zijn:&#13;
- de doelstelling, dat bestaande woningen aan de heden ten dage te stellen eisen kunnen worden aangepast, moet aanvaardbaar worden geacht;&#13;
- het toelaten van geheel vernieuwen of veranderen kan indruisen tegen de keuze van de vastgestelde agrarische bestemming;&#13;
- aanvaardbaar is te achten dat slechts een gedeeltelijke verandering, ge- paard aan een gelimiteerde vergroting of uitbreiding in verband met de tegenwoordige wooneisen, wordt toegestaan;&#13;
- het toelaten van geheel vernieuwen is evenwel niet bezwaarlijk te achten;&#13;
- nu onder de regeling talrijke opstallen van uiteenlopende kwaliteit en waardering zijn begrepen, tevens gelegen in gebieden van verscheiden aard, bestaat er aanleiding bestemmingsvoorschriften van kracht te doen zijn naar gelang de omstandigheden, zoals die bij inventarisatie van de in het buitengebied aanwezige bebouwing blijken;&#13;
- mede verdient overweging of een zekere uitbreiding of vergroting moet worden toegelaten van bestaande woningen, welke meer dan 450 m3 me- ten en bovendien is het wenselijk aan te geven, in welke gevallen vervanging van de bestaande bebouwing en herbouw mogelijk zal zijn; - waarborgen dienen te worden gesteld tegen cumulatie van gedeeltelijke veranderingen, afhankelijk van de wijze, waarin beperking te dezen noodzakelijk is te achten.&#13;
Deze uitspraak benadrukt het belang dat de Kroon hecht aan een goede inventarisatie en een gemotiveerde waardering van de bestaande woon-bebouwing in het buitengebied. De bebouwingsvoorschriften dienen daar in voldoende mate op aan te sluiten. Overigens kan men zich afvragen of het in deze uitspraak gemaakte onderscheid tussen vernieuwen en ver-anderen in de praktijk bij de beoordeling van bouwaanvragen wel hanteer-baar is.&#13;
Niet-agrarisch gebruik van opstallen&#13;
Het komt de Kroon in KB 21 november 1979, nr. 18, Weerselo juist voor, dat het gebruik van bestaande agrarische bedrijfsgebouwen ten be-hoeve van niet-agrarische doeleinden anders dan de agrarische productie slechts mogelijk is na verkregen vrijstelling door burgemeester en wet-houders. Meer fundamenteel kwam de aanvaardbaarheid van de uitoefe-ning van een detailhandelsbedrijf in een agrarisch gebied aan de orde in KB 7 augustus 1980, nr. 26, Raalte. Met een partiële planherziening werd beoogd de vigerende bestemming agrarisch gebied te wijzigen in die van „bedrijven, kleinhandel in kampeermiddelen" om daarmee aan de appel-lant een bestaansmogelijkheid te bieden met andere, niet op het agrarische vlak liggende activiteiten. Gebleken is dat het in dit geval betreft de vesti-ging van een handel in kampeerartikelen, met inbegrip van een handel in caravans, waarbij als verkoopruimte dient de in appellants eigendom zijn-de opstallen, door hem aanvankelijk gebruikt voor agrarische doeleinden. Voor bedreiging van het detailhandelsapparaat in de gemeente behoeft, ge-let op de aard van deze handel, niet te worden gevreesd. De Kroon is even-wel van oordeel, dat een bedrijf als waarvan hier sprake is in een agrarisch gebied, mede vanwege de plaatselijke verkeerssituatie, niet kan worden aanvaard.&#13;
Bestemming met beperkt agrarisch gebruik&#13;
Blijkens KB 15 juli 1980, nr. 133, Dreumel zijn de bezwaren van de ap-pellant gericht tegen de bestemming „natuurgebied", aangezien hierdoor naar zijn mening de exploitatie van zijn fruitteeltbedrijf te zeer wordt be-perkt. Ten aanzien van bepaalde terreinen kunnen naast de agrarische be-langen ook andere belangen voorkomen, welke bescherming behoeven en mede betrokken moeten worden bij de vaststelling van een bestemming. Aldus kan de noodzaak bestaan om in bepaalde gevallen deze belangen te laten prevaleren boven het agrarisch belang ter plaatse. Blijkens de stukken zijn de in het geding zijnde terreinen natuurwetenschappelijk waardevol, zodat het behoud en de bescherming daarvan van belang zijn te achten. Het komt de Kroon in verband met bovenstaande belangen aanvaardbaar voor, dat aan de agrarische belangen in dit gebied beperkingen worden gesteld, mits de voortzetting van de bestaande bedrijfsvoering ter plaatse wordt ge-waarborgd. De in de planvoorschriften vervatte gebruiksbepaling en over-gangsbepaling laten het huidige agrarische gebruik, zoals door de appellant wordt uitgeoefend, onverlet. Niet is gebleken, dat de appellant thans wijzi-gingen in het huidige gebruik van het vochtige weiland en de boomgaard beoogt, dan wel mogelijke andere wijzigingen in de bestaande toestand, die door deze bepalingen beperkt zouden worden. Mitsdien moet de bestreden bestemming, waarmede wordt beoogd de bijzondere waarden van dit ge-bied veilig te stellen, juist worden geacht.&#13;
Tot een vergelijkbaar oordeel kwam de Kroon in KB 19 juli 1980, nr. 8^, Sluis. Daaruit blijkt dat de appellant een beschermende bestemming voor-staat voor de binnen het plangebied gelegen Krabbekreek in verband met de landschappelijke en natuurwetenschappelijke waarden van dit gebied. Krachtens de bestemming is in dit gebied de uitoefening van akkerbouw, veeteelt, tuinbouw, fruitteelt en bloem- en boomkwekerijen toegestaan. Blijkens de stukken hebben de gronden naast landschappelijke waarde ook ornithologische en botanische betekenis, bedoelde waarden kunnen, aldus de Kroon, in voldoende mate worden beschermd, indien de bestaande hoogteverschillen blijven gehandhaafd en het gebruik als grasland niet wordt gewijzigd. In verband hiermede komt het de Kroon in ieder geval wenselijk voor, dat het uitvoeren van werken en werkzaamheden als opho-gen, egaliseren en het scheuren van grasland aan het vereiste van een aan-legvergunning wordt gebonden. Voorts blijkt dit terrein zich wegens zijn geringe oppervlakte, zijn vochtigheid en wegens het hoogteverschil met de omringende grond niet goed te lenen voor akkerbouw. Er moet dan ook aan een agrarische bestemming, waarbij uitsluitend wordt uitgegaan van het gebruik als weiland, onder beperkingen in verband met de bijzondere waarden van dit gebied, de voorkeur worden gegeven.&#13;
Hoe ongewis het oordeel van de Kroon kan uitvallen in geval van bestemming met beperkt agrarisch gebruik, leert ons KB 24 maart 1980, nr. 14, Rhenen. Ingevolge het bepaalde in het bestemmingsplan van de ge-meente Rhenen was het verboden gronden met de bestemming „natuurgebied" te gebruiken voor agrarische doeleinden, behoudens de uitoefe-ning van de bosbouw en het gebruik als bouw- of grasland, indien en voor zover dit gebruik reeds plaatsvond ten tijde van het in ontwerp ter inzage leggen van dit plan. Naar oordeel van de Kroon is noch uit de toelichting, noch anderszins gebleken van een noodzaak tot het conserveren van het bestaande bodemgebruik op gronden, die zijn bestemd tot „natuurgebied" maar in gebruik zijn voor agararische doeleinden. Het gaat dan ook haars inziens te ver om te verbieden, dat deze gronden, als zij uit grasland bestaan, in bouwland mogen worden veranderd en omgekeerd. Mitsdien is het beter in bedoeld voorschrift te spreken over „bouw- en grasland" in plaats van over „bouw- of grasland". Bovendien wordt ten onrechte uitge-gaan van het tijdstip van het in ontwerp ter inzage leggen van het plan in stede van het tijdstip waarop het plan rechtskracht verkrijgt. Het bezwaar is mitsdien gegrond.&#13;
De aanlegvergunning voor het scheuren van grasland en diepploegen&#13;
De Kroon achtte het meermalen terecht dat het scheuren van grasland, anders dan bij wijze van gewoon onderhoud in gebieden met agrarisch ge-bruik, gebonden is aan het vereiste van een aanlegvergunning. In KB 2 no-vember 1979, nr. 18, Wieringermeer betrof het plangedeelten welke in landschappelijk en natuurwetenschappelijk opzicht van betekenis zijn, in KB 15 juli 1980, nr. 133, Dreumel terreinen welke natuurwetenschappelijk waardevol zijn, in KB 19 juli 1980, nr. 84, Sluis gronden welke naast land-schappelijke waarde ook ornithologische en botanische betekenis hebben en in KB 30 juli 1980, nr. 44, Akersloot gebieden welke als weidevogel-gebied natuurwetenschappelijke waarde bezitten en als open poldergebied in landschappelijk opzicht van betekenis moeten worden geacht.&#13;
In KB 20 februari 1980, nr. 69, Cothen overwoog de Kroon dat de na-tuurwetenschappelijke waarde van de gronden niet van dien aard is, dat de desbetreffende bestemming regelende voorschriften, welke zich niet verzet-ten tegen het scheuren van gras, onaanvaardbaar zijn.&#13;
Ten aanzien van de bestemming „beschermd gebied met agrarisch ge-bruik", gelegd op gronden welke vrijwel volledig in agrarische exploitatie zijn genomen, overwoog de Kroon dat het haar niet juist voorkomt dat niet de minimale voorwaarden voor een doelmatig gebruik worden geboden. Tot zodanige voorwaarden is - onder andere - te rekenen het scheuren van grasland, al dan niet gekoppeld aan het vereiste van een aanleg-vergunning (KB 18 maart 1980, nr. 6, Zuidland). Hiermee wordt bevestigd dat een absoluut verbod tot het scheuren van grasland aanvaardbaar is. Van het vergunningvereiste dienen evenwel normale onderhoudswerk-zaamheden te zijn uitgezonderd. Nu daaronder ook, aldus KB 30 juli 1980, nr. 44, Akersloot, kan worden begrepen het scheuren van grasland ter verbetering of om nieuw grasland in te zaaien, kan daardoor het bestaand gebruik als weidegrond ongehinderd worden voortgezet. Vergelijk KB 15 juli 1980, nr. 133, Dreumel, alwaar de Kroon van oordeel is dat de vereiste van aanlegvergunning niet behoeven te worden gesteld ten aanzien van de nor-male exploitatiewerkzaamheden van de binnen het plan gelegen grond.&#13;
De aanlegvergunning voor het gebruik van bestrijdings- en bemestingsmiddelen&#13;
In een viertal uitspraken heeft de Kroon de aanlegvergunning voor het gebruik van bestrijdings- en/of bemestingsmiddelen verworpen. In twee daarvan ging het om het gebruik van biociden: KB 4 januari 1980, nr. 9, Maurik en KB 30 juli 1980, nr. 50, Groesbeek. Deze bepaling is, overwoog de Kroon, niet doelmatig en niet noodzakelijk te achten, voor zover zij geen betrekking heeft op gebieden, die niet voor agrarische doeleinden worden benut en betekent een te grote beperking in de bedrijfsvoering in de gebieden, die voor agrarisch gebruik worden aangewend.&#13;
Het binden aan een aanlegvergunning voor het toepassen van kunst-meststoffen en chemische onderhouds- en bestrijdingsmiddelen in gebieden met de bestemming „natuurmonument" achtte de Kroon blijkens KB 2 no-vember 1979, nr. 22, Vledder niet doelmatig en niet noodzakelijk. Geheel volgens deze lijn oordeelde de Kroon het bezwaar tegen de onthouding van goedkeuring aan een voorschrift op grond waarvan op gronden met de bestemming „natuurgebied" het gebruik van kunstmeststoffen, herbiciden en particiden aan een aanlegvergunning is gebonden, ongegrond. De des-betreffende gronden welke van grote natuurwetenschappelijke en land-schappelijke waarde zijn, bestaan voor het overgrote deel uit kwetsbare rietoevers, terwijl het resterende gedeelte als weiland in gebruik is.&#13;
Het eisen van de onderwerpelijke aanlegvergunning voor de in geding zijnde gronden, welke voor het grootste gedeelte niet voor agrarische doel-einden worden benut en waarvan niet is gebleken dat hierop ook overigens groei- en bestrijdingsmiddelen zullen worden toegepast, is naar oordeel van de Kroon naast de eisen, welke daaraan in andere wetten, zoals de Bestrij-dingsmiddelenwet 1962 en de Wet Verontreiniging Oppervlaktewateren worden gesteld, niet doelmatig en noodzakelijk te achten (KB 30 juli 1980, nr. 44, Akersloot).&#13;
Niet in overeenstemming met deze duidelijke uitspraken van de Kroon lijken de overwegingen in KB 18 maart 1980, nr. 6, Zuidland. De in het desbetreffende plan begrepen gronden met de bestemming „beschermd gebied met agrarisch gebruik" zijn vrijwel volledig in agrarische exploitatie geno-men. Uitgaande van agrarisch gebruik kwan het de Kroon niet juist voor, dat niet de minimale voorwaarden voor een doelmatig gebruik worden ge-boden. Tot zodanige voorwaarden zijn te rekenen, aldus de Kroon, het toe-passen van chemische bemestings- en bestrijdingsmiddelen, al dan niet ge-koppeld aan het vereiste van een aanlegvergunning. Volgt een onthouding van goedkeuring van onderdelen van de planvoorschriften omdat deze voorzagen in een absoluut verbod tot het gebruik van bedoelde middelen.&#13;
De aanlegvergunning voor werken en/of werkzaamheden in het kader van de waterhuishouding&#13;
Evenals in de vorige overzichtsperiode heeft de Kroon in een zeer groot aantal gevallen de aanlegvergunning voor werken en/of werkzaamheden in het kader van de waterhuishouding ambtshalve verworpen. Enkele malen kwam deze kwestie ook ter sprake in verband met een beroepschrift. De overwegingen van de Kroon liggen wederom geheel in de lijn van eerdere jurisprudentie en openen geen nieuwe gezichtspunten. Als voorbeeld valt te noemen KB 30 juli 1980, nr. 44, Akersloot, alwaar blijkt dat appellant bezwaar had tegen het ontbreken van een bepaling in de voorschriften, waarin werken of werkzaamheden, die een wijziging van de waterstand beogen, of ten gevolge hebben, aan een aanlegvergunning worden verbonden.&#13;
Het onderwerpelijke plan heeft betrekking op gebieden van landschap-pelijke en natuurwetenschappelijke waarde. De uitvoering van bedoelde werken en werkzaamheden kan, aldus de Kroon, van grote invloed zijn op de in deze gebieden bestaande toestand. Het eisen van een aanlegvergunning voor dergelijke werken en werkzaamheden, voor zover niet behorende tot het normale, dagelijkse waterbeheer, kan onder deze omstandigheden op zichzelf niet zonder noodzaak worden geacht. Het beroep is dan ook gegrond.&#13;
De aanlegvergunning voor ontgrondingen e.d.&#13;
Blijkens KB 15 juli 1980, nr. 133, Dreumel oordeelde de Kroon het eisen van een aanlegvergunning voor het ontginnen, de bodem verlagen of afgraven, ophogen en egaliseren. De uitvoering van onder meer deze werken en werkzaamheden kan van grote invloed zijn op de bestaande toestand van de desbetreffende gebieden welke natuurwetenschappelijk waardevol zijn en als weiland en als boomgaard in gebruik zijn. De Kroon achtte zelfs de noodzaak aanwezig om voor genoemde werken en werkzaamheden, hoe gering ook, een aanlegvergunning te eisen. Wel dient uitzondering gemaakt te worden voor de normale exploitatiewerkzaamheden van de desbetreffen-de gronden.&#13;
Ook in KB 19 juli 1980, nr. 84, Sluis vindt men beroepshalve overwegin-gen inzake het eisen van een aanlegvergunning voor het ophogen en egaliseren in gronden, hoofdzakelijk als weiland in gebruik, welke naast landschappelijke waarde ook ornithologische en botanische betekenis hebben. De Kroon oordeelde dat bedoelde waarden in voldoende mate beschermd kunnen worden, onder meer indien de bestaande hoogteverschillen gehandhaafd blijven. In verband hiermede komt het haar in ieder geval wenselijk voor, dat het uitvoeren van bedoelde werken en werkzaamheden aan het vereiste van een aanlegvergunning wordt gebonden.&#13;
Ambtshalve oordeelde de Kroon dat het winnen van bosstrooisel niet als het uitvoeren van werken of werkzaamheden in de zin van artikel 14 van de Wet op de Ruimtelijke Ordening kan worden aangemerkt, weshalve de desbetreffende regeling niet in de vorm van het vereiste van een aanleg-vergunning een plaats in de voorschriften behoort te krijgen (KB 25 sep-tember 1979, nr. 29, Wijhe). Deze, verder niet gemotiveerde, overweging moet naar mijn mening op een vergissing berusten. Zo wordt in KB 28 juli 1980, nr. 40, Teteringen noch beroepshalve noch ambtshalve enig bezwaar gemaakt tegen de verduidelijkende bepaling „onder 'ontgin-nen' wordt in deze paragraaf mede verstaan het winnen van bosstrooisel, mos en humushoudende grondlagen", waar het betrof een verbod zonder of in afwijking van een aanlegvergunning de bodem af te graven, op te ho-gen of te egaliseren resp. te ontginnen.&#13;
Naast deze mogelijkheid tot het eisen van een aanlegvergunning kan de gemeente het winnen van bosstrooisel of mos ook brengen onder een ge-bruiksverbod: vgl. KB 30 juli 1980, nr. 12, Tilburg, alwaar de Kroon een dergelijk verbod met tovervrijstelling impliciet aanvaardde.&#13;
De aanlegvergunning voor het verwijderen van houtopstanden en dergelijke&#13;
Evenals in het vorige overzicht gemeld bevat een groot aantal koninklijke besluiten - veelal ambtshalve - overwegingen over de verhouding tussen aanlegvergunning voor de verwijdering van houtopstanden en dergelijke enerzijds en Boswet anderzijds, welke gelijkluidend inhouden dat het eisen van een aanlegvergunning alleen noodzakelijk is te achten voor zover de Boswet of krachtens die wet gestelde voorschriften niet van toepassing zijn, dan wel dat uit de bij dit plan behorende toelichting of anderszins niets is gebleken dat het eisen van een aanlegvergunning noodzakelijk is, voor zover de Boswet of krachtens die wet vastgestelde voorschriften van toepassing zijn. Voor zover valt na te gaan, heeft de Kroon in één geval beroepshalve, zonder motivering, een aanlegvergunning voor het vellen, rooien e.d. van bomen of ander houtgewas aanvaard, zonder dat in de regeling uitzondering was gemaakt voor gevallen waarin de Bos</content><legacyfootnotes/><footnotes><footnote/></footnotes><auteurs>Mr. A. Ch. Fortgens</auteurs><published>1981-01-01 00:00:00</published><modified>1981-01-01 00:00:00</modified><editiondate>1981-01-01</editiondate><htmlpath>https://denhollander.info/artikel/6506</htmlpath></article>
</articles></edition>
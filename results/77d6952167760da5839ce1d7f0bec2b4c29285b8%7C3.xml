<edition><articles><article><jaar>2017</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2017</searchword><id>14158</id><udhid>UDH:TvAR/14158</udhid><titel>Onder het fosfaatplafond!</titel><searchwords><searchword>TvAR 3/2017</searchword><searchword>UDH:TvAR/14158</searchword></searchwords><attachments><attachment><name>19060.pdf</name><extention>pdf</extention><url>https://denhollander.info/download/19060/ci</url></attachment></attachments><inleiding>&lt;p&gt;De wijziging van de Meststoffenwet met het oog op de invoering van een stelsel van fosfaatrechten is vertraagd geraakt en zal pas per 1 januari 2018 worden ingevoerd.[1] Daarmee is de zogenoemde derogatie in gevaar.[2] En dat betekent weer dat de melkveehouderij in 2017 de productie van fosfaat moet verminderen, in de eerste plaats om ervoor te zorgen dat de derogatie niet al in 2017 wordt ingetrokken en in de tweede plaats om de derogatie voor een nieuwe periode, vanaf 2018, niet geheel kansloos te maken. Over die reductie zijn afspraken gemaakt tussen de sector, dienstverleners en overheid, hetgeen bekend is geworden als het fosfaatakkoord. In dat fosfaatakkoord zijn drie maatregelen afgesproken: een reductie van fosfor in veevoer, een stoppersregeling en een reductie van melk c.q. koeien op bedrijven die doorgaan.[3]&lt;/p&gt;</inleiding><content>&lt;h3&gt;1. Stand van zaken wetgeving&lt;/h3&gt;&#13;
&lt;p&gt;Na een uitgebreide behandeling in de Tweede Kamer[4] is het wetsvoorstel bij de Eerste Kamer in behandeling genomen,[5] samen met het wetsvoorstel &amp;lsquo;verantwoorde groei&amp;rsquo;.[6] Deze tweede wet betreft een formalisering van de regeling die al eerder is ingevoerd via het Uitvoeringsbesluit Meststoffenwet.[7] Dit wetsvoorstel laten we daarom rusten. Wat betreft het wetsvoorstel fosfaatrechten kan worden genoteerd dat thans wordt gewerkt aan een knelgevallenregeling. Het wetsvoorstel zelf bevat een zeer restrictieve regeling: alleen ingeval van ziekte, overlijden, diergezondheidsproblemen of bouwwerkzaamheden waardoor minder dieren zijn gehouden op de referentiedatum kunnen extra fosfaatrechten worden toegekend (met een eigen risico van 5%).[8] Door een amendement is aan dit artikel een negende lid toegevoegd:[9]&lt;/p&gt;&#13;
&lt;blockquote&gt;Ten einde onbillijkheden van overwegende aard te voorkomen verhoogt Onze Minister het op het bedrijf rustende fosfaatrecht met ingang van het tijdstip waarop het verbod, bedoeld in artikel 21b, eerste lid, in werking treedt, tot een bij algemene maatregel van bestuur bepaalde omvang, indien kan worden vastgesteld dat het bedrijf behoort tot een bij algemene maatregel van bestuur omschreven categorie van bedrijven. Bij of krachtens algemene maatregel van bestuur kunnen nadere regels worden gesteld voor het verkrijgen van een verhoging als bedoeld in de eerste volzin.&lt;/blockquote&gt;&#13;
&lt;p&gt;Dit vormt de basis voor een uitgebreidere knelgevallenregeling, op te nemen in een AMvB. De regering zal daartoe een adviescommissie instellen.[10] Deze commissie zal, volgens de regering, met drie zaken rekening moeten houden:&lt;/p&gt;&#13;
&lt;ul&gt;&#13;
&lt;li class="streepjes"&gt;er moeten heldere en voldoende onderscheidende criteria worden geformuleerd;&lt;/li&gt;&#13;
&lt;li class="streepjes"&gt;het risico op oneigenlijk gebruik moet worden voorkomen of beperkt;&lt;/li&gt;&#13;
&lt;li class="streepjes"&gt;de commissie dient de consequenties voor andere melkveehouders mee te wegen. &amp;lsquo;Een ruimere knelgevallenvoorziening betekent immers dat alle melkveehouders een hogere generieke korting voor hun rekening moeten nemen.&amp;rsquo;&lt;/li&gt;&#13;
&lt;/ul&gt;&#13;
&lt;p&gt;Deze laatste invalshoek is in de parlementaire behandeling door de regering steeds als argument gebruikt voor een beperkte regeling. Het gaat niet aan om daar aan te blijven vasthouden: het amendement is juist door de Tweede Kamer aangenomen ten behoeve van een ruimere regeling.&lt;/p&gt;&#13;
&lt;p&gt;Mij lijkt de beste invalshoek voor de commissie (en voor de regeling) die van het EVRM: is sprake van een individuele en buitensporige last? Ook de Raad van State legde daar in zijn advies over het wetsvoorstel de nadruk al op. De belangrijkste categorie &amp;ndash; maar er zijn er ongetwijfeld meer &amp;ndash; wordt wat mij betreft gevormd door bedrijven die voor 2 juli 2015 hebben ge&amp;iuml;nvesteerd en die op deze datum nog niet een met die investering corresponderende hoeveelheid vee hadden. Misschien kan de commissie het Besluit hardheidgevallen herstructurering varkenshouderij er nog eens bij nemen.[11]&lt;/p&gt;&#13;
&lt;h3&gt;2. De stoppersregeling&lt;/h3&gt;&#13;
&lt;h4&gt;2.1. Inhoud&lt;/h4&gt;&#13;
&lt;p&gt;De regeling heeft als offici&amp;euml;le titel: Subsidieregeling bedrijfsbe&amp;euml;indiging melkveehouderij.[12] Daaruit zou de suggestie kunnen voortvloeien dat de bedrijven die van deze regeling gebruik maken ook werkelijk moeten worden be&amp;euml;indigd. Dat is niet het geval: de bedrijven moeten tijdelijk stoppen met het houden van melkkoeien en het leveren van melk, tot 1 januari 2018, en zouden dan opnieuw kunnen starten met de melkveehouderij. Het is de bedoeling dat deze stoppers per 2018 ook nog fosfaatrechten toegekend krijgen. Zij kunnen deze dan verkopen, maar het is niet uitgesloten dat zij deze zelf weer gaan benutten. Zij houden dan ook hun relatienummer tot 1 januari 2018 (art. 8 lid 5).&lt;/p&gt;&#13;
&lt;p&gt;Alleen houders van dieren die melk hebben geleverd komen in aanmerking voor subsidie.[13] Deze moet dan de melklevering op zijn naam aan een zuivelonderneming be&amp;euml;indigen en de melkkoeien laten slachten of exporteren (art. 1).[14] Subsidie wordt verleend voor melkkoeien, voor kalveren en voor pinken. Het aantal dieren dat voor subsidie in aanmerking komt is het aantal dieren dat op de datum van de openstelling van de regeling (20 februari 2017) op het bedrijf geregistreerd is[15], of op 1 oktober 2016 (als het aantal toen lager was). Het aantal kalveren en pinken is ook gemaximeerd: 0,44 kalveren en 0,36 pinken per melkkoe (art. 3). De eerste openstellingsperiode voor de regeling is 20 februari t/m 3 maart. Het is de bedoeling dat er nog twee openstellingen volgen &amp;ndash; als de eerste tranche niet voldoende stoppers oplevert &amp;ndash; met lagere subsidies. De volgende tranches zijn dan ook financieel minder aantrekkelijk. In totaal moeten zo&amp;rsquo;n 60.000 koeien verdwijnen, ofwel 2,5 mln. kg. fosfaat. Het subsidieplafond voor de eerste tranche is &amp;euro; 12 mln. De regeling bevat administratieve voorschriften over de aanvraag (art. 4) en over de besluitvorming (art. 6).[16]&lt;/p&gt;&#13;
&lt;p&gt;De hoogte van de subsidie is &amp;euro; 1.200 per melkkoe; per kalf wordt &amp;euro; 276 gegeven en voor pinken &amp;euro; 636.&lt;/p&gt;&#13;
&lt;p&gt;De stopper die subsidie ontvangt moet binnen zes weken na de subsidiebeschikking al zijn melkvee elimineren. Dat geldt ook voor de koeien waarvoor geen subsidie wordt ontvangen. Als een melkveehouder bijvoorbeeld op 1 oktober 2016 tachtig koeien had en op 20 februari 2017 negentig, ontvangt hij voor tachtig koeien subsidie, maar moet hij negentig koeien afvoeren. De zes-wekentermijn geldt niet voor drachtige pinken of melkkoeien. Als ze langer dan 5,5 maanden drachtig zijn mogen ze eerst afkalven en dienen dan binnen een week daarna te worden geslacht of ge&amp;euml;xporteerd. Deze periode mag niet langer zijn dan 20 weken na de bekendmaking van de subsidiebeschikking. Dieren die minder dan 5,5 maanden drachtig zijn moeten worden ge&amp;euml;limineerd voordat zij zes maanden drachtig zijn. Dan kan de termijn dus korter zijn dan zes weken (art. 8). Kalveren en pinken waarvoor geen subsidie is aangevraagd, hoeven ook niet te worden afgevoerd, maar de stopper mag niet meer jongvee gaan houden dan hij had op de genoemde data (art. 8 lid 4).&lt;/p&gt;&#13;
&lt;p&gt;De definitieve subsidievaststelling vindt plaats op aanvraag, nadat aan alle voorwaarden is voldaan (art. 10). De regeling bevat ook een fraus-legis bepaling (art. 12).&lt;/p&gt;&#13;
&lt;p&gt;Een tweede element van de stoppersregeling is een liquiditeitspremie van de banken. De website van de Rabobank meldt: &amp;lsquo;De liquiditeitspremie is een voorschot op de verkoop van de fosfaatrechten die de melkveehouder in 2018 krijgt. Deze premie wordt verstrekt door de Rabobank om u dit jaar van extra liquiditeiten te voorzien. Hiermee kunt u de periode overbruggen totdat u in 2018 de fosfaatrechten zelf kunt verkopen. Als uw fosfaatrechten in 2018 minder waard zijn dan 1200 euro, betaalt u de premie gedeeltelijk terug. Zijn de rechten niets waard, dan is de het risico van de bank.&amp;rsquo;[17]&lt;/p&gt;&#13;
&lt;h4&gt;2.2. Moeilijkheden&lt;/h4&gt;&#13;
&lt;p&gt;Duidelijk is dat veel individuele melkveehouders een afweging zullen moeten maken of zij meedoen met de regeling. Er zijn genoeg praktische vragen te formuleren. De regeling bleek direct overigens uiterst populair. De eerste tranche was al op de eerste dag van de openstelling (20 februari 2017) ruim overtekend.[18] De regering heeft besloten om alle aanvragen af te handelen en de tweede tranche voorlopig niet open te stellen.[19]&lt;/p&gt;&#13;
&lt;p&gt;Er zijn twee principi&amp;euml;le, enigszins samenhangende, vragen te stellen, en wel naar de grondslag van de regeling en de staatssteun. Voor de stoppersregeling wordt geput uit geld dat mede afkomstig is van de Europese Unie, op basis van Gedelegeerde Verordening (EU) 2016/1613 van de Commissie.[20] In totaal is &amp;euro; 42 mln. beschikbaar.[21] Dit geld en deze verordening zijn bedoeld om het hoofd te bieden aan de marktsituatie in de zuivel. Een blik op de overwegingen uit de considerans van de verordening maakt dat volkomen helder. De lidstaten mogen allerlei maatregelen nemen, waaronder het reduceren van de productie.[22] Deze gedelegeerde verordening is zelf weer gebaseerd op art. 219 lid 1 Verordening 1308/2013, onder het hoofdstuk &amp;lsquo;Uitzonderlijke maatregelen&amp;rsquo;. Op basis genoemd artikel mag de Europese Commissie maatregelen nemen &amp;lsquo;teneinde effici&amp;euml;nt en doeltreffend te kunnen reageren op dreigende marktverstoringen als gevolg van aanzienlijke prijsstijgingen of -dalingen op interne of externe markten of andere gebeurtenissen en omstandigheden die de markt ernstig verstoren of dreigen te verstoren, voor zover deze situatie of de weerslag daarvan op de markt zou kunnen voortduren of verslechteren&amp;rsquo;. [23]&lt;/p&gt;&#13;
&lt;p&gt;In de toelichting bij de stoppersregeling wordt getracht om binnen de doelstelling van de Europese verordeningen te komen: &amp;lsquo;(&amp;hellip;)&lt;span class="italic"&gt;maatregelen te treffen voor veehouderijsectoren die te kampen hebben met grote marktproblemen&lt;/span&gt; (&amp;hellip;)&amp;rsquo;. In de &amp;lsquo;tweede&amp;rsquo; plaats gaat het volgens de toelichting om een bijdrage aan het reduceren van de fosfaatproductie. Daarmee wordt de onmiskenbare hoofddoelstelling van de regeling &amp;ndash; het verlagen van de fosfaatproductie &amp;ndash; enigszins naar het tweede plan gedrukt en de doelstelling van de EU-verordeningen op de voorgrond geplaatst.[24] Dat is kennelijk noodzakelijk, gelet op deze doelstelling, maar het zou sterker zijn geweest als er dan ook een soort van marktanalyse was bijgeleverd, waaruit dan bijvoorbeeld zou moeten blijken dat en hoe de stoppersregeling bijdraagt aan een verbeterde marktpositie van de melkveehouders. Geen woord daarover. Nu kan het zijn dat de Europese Commissie het fosfaatreductieplan, inclusief de stoppersregeling, al heeft geaccordeerd. Zo is het in de pers in elk geval naar buiten gekomen. De desbetreffende kamerbrief[25] is daarover echter tamelijk vaag. Er is overleg geweest, de effectiviteit van het fosfaatreductieplan zal nauwkeurig worden gemonitord, en de Commissie hecht sterk aan publieke borging. &amp;lsquo;&lt;span class="italic"&gt;Daarnaast heeft de Europese Commissie steeds het belang benadrukt van de verenigbaarheid van de maatregelen met de geldende kaders voor staatssteun, mededinging en de gemeenschappelijke marktordening en van een goede monitoring van de effectiviteit van de maatregelen.&amp;rsquo;&lt;/span&gt; Het zou dus best kunnen dat de staatssteundiscussie ook bij de stoppersregeling weer opduikt en de regeling onverbindend is.[26]&lt;/p&gt;&#13;
&lt;h3&gt;3. Het voerspoor&lt;/h3&gt;&#13;
&lt;h4&gt;3.1. Inhoud&lt;/h4&gt;&#13;
&lt;p&gt;Vanaf 1 januari 2017 is de al langer bestaande overeenkomst tussen Nevedi, LTO, NZO en VLB over het verbeteren van de mineraleneffici&amp;euml;ntie op melkveebedrijven aangescherpt. De mengvoerbedrijven brengen het fosfaatgehalte in het mengvoer terug tot 4,3 gram per kg. of leveren mengvoer met een fosfor/ruw eiwit verhouding van 2.2. Daarnaast geeft de mengvoerindustrie de garantie dat het jaarrond gemiddelde van het fosforgehalte in melkveemengvoer over alle betrokken bedrijven maximaal 4,3 gram per kg. is. Op deze wijze wordt in 2017 de fosfaatproductie met 1,7 mln. kg gereduceerd, aldus de kamerbrief van 3 februari. Mocht het op vrijwillige basis niet lukken dan houdt de regering een ministeri&amp;euml;le regeling op basis van art. 3.8 Besluit diervoeders achter de hand. Deze regeling kan eventueel op 15 mei in werking treden, tenzij over het eerste kwartaal blijkt dat ten minste 20% van de reductiedoelstelling is gerealiseerd.&lt;/p&gt;&#13;
&lt;h4&gt;3.2. Moeilijkheden&lt;/h4&gt;&#13;
&lt;p&gt;De belangrijkste vraag is uiteraard of het zal gaan lukken om de beoogde reductie te behalen. Het &amp;lsquo;voerspoor&amp;rsquo; als methode om de fosfaatproductie van vee te verminderen bestaat al vrij lang. Maar al in 1997 heette het dat &amp;lsquo;Het voerspoor (is) voor een belangrijk deel uitgenut&amp;rsquo;.[27] Toch duikt het voerspoor telkens opnieuw op. In 2010 werd daarover bijvoorbeeld ook al een convenant getekend tussen de diervoederindustrie en LTO Nederland.[28] Een evaluatie daarvan liet zien dat het voerspoor een reductie van 4 mln. kg. had opgeleverd.[29] Hoeveel dat uiteindelijk is geworden is onduidelijk. &amp;lsquo;Resultaat voerspoor onzichtbaar&amp;rsquo; kopte Nieuwe Oogst op 30 september jl. Misschien 1 miljoen kilo fosfaat reductie, maar dat werd weer tenietgedaan door de toename van het aantal koeien.[30] Reductie is dus kennelijk wel mogelijk, maar of dat ook voor de toekomst geldt is niet duidelijk. Het zal in elk geval nog een hele tijd duren voordat dat zichtbaar wordt in de fosfaatproductie. Koeien eten immers vooral gras en voorlopig is dat nog het gras van vorig seizoen. Als men nu minder fosfaat in het krachtvoer doet &amp;ndash; uiteraard nadat de voorraden bij de veevoerfabrieken zijn weggewerkt &amp;ndash; dan heeft dat direct maar een beperkt effect en komt dat eventueel pas veel later tot uitdrukking in de ruwvoergehaltes. En dat moet dan allemaal onderzocht, gemeten en verantwoord worden, voordat van nieuwe forfaits kan worden uitgegaan. Een grote reductie op korte termijn lijkt in ieder geval niet haalbaar.&lt;/p&gt;&#13;
&lt;p&gt;Een tweede vraag is wat de gevolgen van minder fosfaat in het veevoer zullen zijn voor diergezondheid en productiviteit. Dit is voer voor experts op dat gebied.&lt;/p&gt;&#13;
&lt;p&gt;Een derde kwestie, die ook hier opduikt, is: kan de fosfaatreductie in het veevoer wel gebaseerd worden op het Besluit diervoeders? Dat besluit is vooral bedoeld om ongewenste stoffen in diervoeders te verbieden.[31] De belangrijkste Europese richtlijn die aan hoofdstuk 3 van het Besluit ten grondslag ligt (en die daarmee wordt ge&amp;iuml;mplementeerd) is Richtlijn (EG) 2002/31.[32] Deze richtlijn bevat stoffen die schadelijk kunnen zijn voor diergezondheid, productiviteit of het milieu als zij boven bepaalde gehaltes komen. De bijlage bij de richtlijn bevat dergelijke gehaltes voor stoffen als arseen, lood, fluor, kwik, nitriet, cadmium, aflatoxine B etc. Fosfor staat niet op de lijst. In principe mogen de lidstaten geen andere beperkingen aan diervoeders opleggen.[33] Er is niettemin een mogelijkheid: als de lidstaat op basis van nieuwe gegevens die na de vaststelling van de bepalingen beschikbaar zijn gekomen, of van een nieuwe beoordeling van de bestaande gegevens die na de vaststelling is uitgevoerd, redenen heeft om te concluderen dat de maximum-gehaltes of een niet in de bijlage genoemde ongewenste stof gevaar opleveren voor de gezondheid van mens of dier of voor het milieu, dan kan de lidstaat de gehaltes verlagen of de nieuwe stof verbieden (art. 7 Richtlijn). Dit uitgangspunt is ook opgenomen in art. 3.8 Besluit diervoeders, waarop de regering zegt zich bij de vaststelling van fosforgehaltes te zullen baseren. De lidstaat stelt de overige lidstaten en de Commissie daarvan onmiddellijk op de hoogte, met opgave van de redenen voor zijn beslissing.[34] Mij is geen rapport bekend dat fosfor schadelijk is voor diergezondheid of productiviteit. Misschien is het schadelijk voor het milieu, maar dat is in het geheel niet de reden voor een regeling. Dat is immers het terugdringen van de fosfaatproductie ten behoeven van de derogatie. Ook hier is de wettelijke grondslag dus tamelijk wankel. De bedoeling van art. 7 Richtlijn is dat vervolgens wordt besloten over de wijziging van de bijlagen. Gelukkig hoeft handhaving daar niet op te wachten: zolang door de Raad of door de Commissie geen besluit is genomen, kan de lidstaat de door hem ingevoerde maatregelen handhaven.[35]&lt;/p&gt;&#13;
&lt;h3&gt;4. De GVE-reductieregeling&lt;/h3&gt;&#13;
&lt;h4&gt;4.1. Inhoud&lt;/h4&gt;&#13;
&lt;p&gt;Op 16 februari 2017 is de Regeling fosfaatreductieplan 2017 in de Staatscourant[36] gepubliceerd.&lt;/p&gt;&#13;
&lt;p&gt;Het doel van de regeling is om het aantal koeien in Nederland te verminderen, ook op bedrijven die niet stoppen. Daartoe wordt een heffingensysteem in het leven geroepen, maar is er ook subsidie voor bedrijven die bijdragen aan de opzet. Overigens wordt de term &amp;lsquo;heffing&amp;rsquo; niet gebruikt, maar noemt men het &amp;lsquo;het opleggen van een verplichting tot het betalen van een geldsom&amp;rsquo;, wellicht om de associatie met de superheffing te vermijden. Ook &amp;lsquo;subsidie&amp;rsquo; wordt niet gebruikt; dat heet &amp;lsquo;het toekennen van een bonus-geldsom&amp;rsquo;.[37]&lt;/p&gt;&#13;
&lt;p&gt;Aantallen&lt;/p&gt;&#13;
&lt;p&gt;Het gaat om runderen: &lt;span class="italic"&gt;vrouwelijk rund van 0 tot 1 jaar, vrouwelijk rund van 1 jaar of ouder dat niet heeft gekalfd of rund dat ten minste eenmaal heeft gekalfd, waarbij onder rund wordt verstaan een dier als bedoeld in art. 1, onderdeel n, Regeling identificatie en registratie van dieren, met uitzondering van runderen die behoren tot de soorten Bison bison en Bubalus bubalus, en dat is geregistreerd in het I&amp;amp;R-systeem&lt;/span&gt;.[38] Dat is dus niet alleen melkvee. De vleeskalverhouders vallen niet onder de regeling.[39] De aantallen dieren worden omgerekend naar grootvee-eenheden (GVE), volgens de omrekeningsfactoren van artikel 2. Het gaat dus in feite om een GVE-reductie.&lt;/p&gt;&#13;
&lt;p&gt;Het begrip &amp;lsquo;referentieaantal&amp;rsquo; is het beginpunt van de berekening. Dat is het aantal runderen dat een houder op 2 juli 2015 hield volgens het I&amp;amp;R-systeem, verminderd met 4%. Deze generieke korting geldt niet voor grondgebonden bedrijven.[40] Vervolgens is er het begrip &amp;lsquo;doelstellingsaantal&amp;rsquo;: &lt;span class="italic"&gt;aantal runderen dat overeenkomt met het aantal runderen van de houder dat op 1&amp;nbsp;oktober 2016 in het I&amp;amp;R-systeem is geregistreerd verminderd met het krachtens art. 3 toe te passen verminderingspercentage, met dien verstande dat het doelstellingsaantal nooit lager is dan het referentieaantal. &lt;/span&gt;Hier is de referentiedatum dus 1 oktober 2016.[41] Genoemde verminderingspercentages staan in art. 3 en verschillen per periode: periode 1 (maart/april 2017) 5%; periode 2 (mei/juni 2017) 10%; periode 3 (juli/augustus) nader te bepalen, maar hoogstens 20%; periode 4 (september/oktober 2017) en 5 (november/december 2017) nader te bepalen, hoogstens 40%.&lt;/p&gt;&#13;
&lt;p&gt;Heffingen&lt;/p&gt;&#13;
&lt;p&gt;Er zijn drie soorten heffingen: voor melkrundvee, overig rundvee en een &amp;lsquo;solidariteits-geldsom&amp;rsquo;.&lt;/p&gt;&#13;
&lt;p&gt;Melkveehouders betalen een heffing van &amp;euro; 240 voor elke GVE die ze in de betreffende maand gemiddeld hebben gehouden minus het referentieaantal. Voor maart en april (periode 1) geldt een afwijkende berekening. De geldsom is niet verschuldigd als het gemiddeld aantal runderen niet hoger is dan het referentieaantal of als dat gelijk is of lager dan het doelstellingsaantal voor die maand. Men kan in de tweede maand van een periode nog corrigeren voor de eerste maand.[42]&lt;/p&gt;&#13;
&lt;p&gt;Houders van overig rundvee (geen producent van koemelk) met ten minste 5 GVE betalen &amp;euro; 480 per GVE teveel; dat wil zeggen: het gemiddeld aantal runderen dat in de tweede maand van een periode wordt gehouden verminderd met het aantal runderen dat op 15 december 2016 werd gehouden.[43] Als er na 15 december minder dan twee runderen zijn aangevoerd is de heffing niet verschuldigd. Eigen aanwas blijft dus buiten schot.&lt;/p&gt;&#13;
&lt;p&gt;De &amp;lsquo;solidariteits-geldsom&amp;rsquo; geldt alleen voor melkveehouders. Het bedrag is &amp;euro; 56 per GVE. Ook hier geldt voor de eerste periode weer een afwijkende berekening. De geldsom is verschuldigd het gemiddeld aantal gehouden runderen verminderd met het referentieaantal boven nul uitkomt. Deze geldsom is niet verschuldigd als al een hogere boete op grond van art. 4 moet worden betaald.&lt;/p&gt;&#13;
&lt;p&gt;Subsidie&lt;/p&gt;&#13;
&lt;p&gt;De &amp;lsquo;bonus-geldsom&amp;rsquo; komt toe aan melkveehouders die minder vee dan hun referentieaantal zijn gaan houden. Voor de verschillende periodes en de verschillende reducties gelden verschillende bedragen. De bonus moet gedekt worden door de inkomsten uit de heffingen. Lukt dat niet dan kunnen de bonussen naar rato worden verlaagd (art. 9).&lt;/p&gt;&#13;
&lt;p&gt;Bijzondere situaties&lt;/p&gt;&#13;
&lt;p&gt;Art. 12 regeling bevat een voorziening voor degenen die een be&amp;euml;indigd bedrijf hebben overgenomen: de minister kan het referentieaantal dan hoger vaststellen. Er is ook een knelgevallenregeling &amp;ndash; voor zowel melkveehouders (lid 2) als voor vleesveehouders (lid 4). Dit is weer de beperkte regeling, zoals die ook nog in het wetsvoorstel fosfaatrechten staat, dus zonder de uitbreiding die bij AMvB nog kan worden geregeld: bouwwerkzaamheden, diergezondheidsproblemen, ziekte of overlijden, vernieling van (melk)veestallen. In deze situaties kan een hoger referentieaantal worden toegekend, met een eigen risico van 5%. Er is een aparte regeling voor in- en uitscharing (art. 11). Onder voorwaarden kunnen de referentieaantallen worden aangepast.&lt;/p&gt;&#13;
&lt;p&gt;Uitvoering&lt;/p&gt;&#13;
&lt;p&gt;De inning van de geldsommen en de uitkering van de bonus zal gebeuren door de zuivelbedrijven die zijn aangesloten bij ZuivelNL (art. 8 en 10). In de praktijk komt dat neer op inhouding van het verschuldigde bedrag op het melkgeld, aldus de toelichting. In de overige gevallen worden de financi&amp;euml;n door of vanwege de minister geregeld, door RVO. De inschakeling van de zuivelbedrijven roept wel vragen op. In de toelichting wordt bijvoorbeeld opgemerkt dat de overheid &amp;ndash; die immers de registratie van de dieren bijhoudt &amp;ndash; de &amp;lsquo;noodzakelijke gegevens&amp;rsquo; verstrekt aan ZuivelNL. De vraag is of het zonder meer geoorloofd is dat de overheid gegevens verstrekt aan particuliere bedrijven. En waar berust de bevoegdheid van het zuivelbedrijf dan precies op? De overheid mag een heffing opleggen, maar deze bevoegdheid kan niet gedelegeerd worden zonder wettelijke grondslag.[44] Is dan van mandaat sprake, zodat de zuivelfabriek namens de minister besluiten neemt? Dat zou op zich wel kunnen, als de zuivelfabriek daarmee instemt.[45] In de toelichting lezen we er geen woord over. Ten slotte kan de bevoegdheid van het zuivelbedrijf gebaseerd zijn op de eigen privaatrechtelijke arrangementen: statuten en reglementen in het geval van een co&amp;ouml;peratie, leveringscontracten in andere gevallen. Op die basis is bijvoorbeeld ook de tijdelijke standstill-maatregel van FrieslandCampina tot stand gekomen.[46] Of de privaatrechtelijke regelingen ook een basis bieden voor de heffingen en de subsidies is niet duidelijk. Wel duidelijk is dat het beter was geweest om de heffingen en de subsidies geheel in overheidshanden te houden. Dat is misschien niet zo gemakkelijk &amp;ndash; omdat een en ander niet met het melkgeld kan worden verrekend, maar wel veel zuiverder, ook qua rechtsbescherming.&lt;/p&gt;&#13;
&lt;p&gt;Rechtsbescherming&lt;/p&gt;&#13;
&lt;p&gt;Als de minister &amp;ndash; of namens deze: RVO &amp;ndash; beslissingen neemt staat de gang naar de administratieve rechter open. Problematischer is het als de zuivelfabriek de beslissingen, bijvoorbeeld tot het opleggen van een heffing of het niet toekennen van een bonus, neemt. Gelet op hetgeen hierboven is opgemerkt over de bevoegdheid zullen dan civiele procedures moeten worden gevolgd. Op de vraag-en-antwoord site van ZuivelNL staat het nog weer anders: &amp;lsquo;Indien u het niet eens bent met de hoogte van de heffing dient u eerst bij uw zuivelonderneming een toelichting te vragen. Die brengt de heffing op basis van deze regeling in rekening, namens de overheid. Als u ondanks die toelichting toch bezwaar wilt maken tegen de heffing dient u bij RVO.nl te zijn. Hiervoor komt nog een formulier.&amp;rsquo; Dit duidt weer op mandaat, zodat men ook hier uiteindelijk bij de administratieve rechter terecht komt. Ingevolge de Bevoegdheidsregeling bestuursrechtspraak (art. 4) is dat het College van Beroep voor het bedrijfsleven.&lt;/p&gt;&#13;
&lt;h4&gt;4.2. Moeilijkheden&lt;/h4&gt;&#13;
&lt;p&gt;De regeling ziet er technisch ingewikkeld uit, maar met een eenvoudige spreadsheet zijn de verschillende boetes en eventuele bonussen waarschijnlijk wel te berekenen. In de toelichting staan trouwens verschillende rekenvoorbeelden. Ook op www.zuivelnl.org[47] staan de nodige verduidelijkingen. In de praktijk zal ongetwijfeld blijken dat de regeling niet in alle situaties voorziet en/of dat er ontsnappingsroutes zijn voor handige veehouders en hun adviseurs.&lt;/p&gt;&#13;
&lt;p&gt;&amp;nbsp;&lt;/p&gt;&#13;
&lt;p&gt;Ook bij deze regeling kan men zich afvragen of de grondslag wel afdoende is. De regeling is gebaseerd op de Landbouwwet. Velen zullen die wet niet kennen. Daarom geven we de tekst van art. 13 van die wet hier weer:&lt;/p&gt;&#13;
&lt;p&gt;1. Onze Minister kan bij in de&lt;span class="unknown"&gt;&amp;nbsp;&lt;/span&gt;Staatscourant&lt;span class="unknown"&gt;&amp;nbsp;&lt;/span&gt;bekend te maken regeling de verplichting opleggen tot het betalen van een geldsom terzake van een of meer der in&lt;span class="unknown"&gt;&amp;nbsp;&lt;/span&gt;het tweede lid van dit artikel&lt;span class="unknown"&gt;&amp;nbsp;&lt;/span&gt;genoemde gedragingen. Een zodanige regeling wordt slechts vastgesteld:&lt;/p&gt;&#13;
&lt;p&gt;a. ter bevordering van de voortbrenging, de afzet en een redelijke prijsvorming van voortbrengselen van de landbouw en de visserij en in verband daarmede ten behoeve van de afnemers van produkten;&lt;/p&gt;&#13;
&lt;p&gt;b. ter uitvoering van verordeningen, richtlijnen, beschikkingen en aanbevelingen van de Europese Economische Gemeenschap, voorzover deze betrekking hebben op het gemeenschappelijk landbouwbeleid, voorzien in&lt;span class="unknown"&gt;&amp;nbsp;&lt;/span&gt;de tweede titel van het tweede deel&lt;span class="unknown"&gt;&amp;nbsp;&lt;/span&gt;van het verdrag tot oprichting van die Gemeenschap.&lt;/p&gt;&#13;
&lt;p&gt;2. De in het eerste lid bedoelde gedragingen zijn:&lt;/p&gt;&#13;
&lt;p&gt;a. het telen, kweken, fokken, vangen en broeden van produkten;&lt;/p&gt;&#13;
&lt;p&gt;b. het bereiden, vervaardigen, oogsten, voorhanden en in voorraad hebben, bewaren, opslaan, be- en verwerken, ge- en verbruiken, vervoederen, slachten, vervoeren, aanvoeren, veilen, ontvangen, afleveren, te koop aanbieden, kopen en vervreemden van produkten.&lt;/p&gt;&#13;
&lt;p&gt;Uit deze tekst blijkt wel waarom de Landbouwwet niet zo bekend is: hij werd vooral gebruikt als basis voor de wettelijke implementatie van het gemeenschappelijk landbouwbeleid. Zo waren de Regeling superheffing en de regeling GLB-inkomenssteun erop gebaseerd en de Uitvoeringsregeling rechtstreekse betalingen GLB berust ook op de Landbouwwet. Het gaat dus om marktordening. Evenals bij de stoppersregeling moet er dus een list worden verzonnen. De toelichting zegt het als volgt:&lt;/p&gt;&#13;
&lt;blockquote&gt;Het lange termijndoel van het maatregelenpakket fosfaatreductie 2017, waar deze regeling een belangrijk onderdeel van uitmaakt, is om de derogatie voor Nederland te behouden en dus te bereiken dat Nederlandse melkveehouders melk mogen (blijven) produceren; derhalve is er dus &amp;ndash; met deze regeling &amp;ndash; sprake van een maatregel die de voortbrenging en de afzet moet bevorderen. Artikel 13, eerste lid, van de Landbouwwet is daarmee een geschikte wettelijke grondslag van de regeling (met uitzondering van artikel 9 van de regeling, welk artikel gebaseerd is op artikel 2 van de Kaderwet-EZ subsidies).&lt;/blockquote&gt;&#13;
&lt;p&gt;De maatregel is dus bedoeld om &amp;lsquo;de voortbrenging en de afzet te bevorderen&amp;rsquo;. Dat is niet erg geloofwaardig. Ook niet als het thema onder de kop &amp;lsquo;Europeesrechtelijke aspecten&amp;rsquo; nog eens wordt herhaald. Daar staat overigens nog wel een interessante mededeling:&lt;/p&gt;&#13;
&lt;blockquote&gt;Uit de door Wageningen Economic Research opgestelde impact assessment blijkt dat het effect van de voorgenomen reductie op de Europese markt voor melk- en zuivelproducten zeer beperkt is.&lt;/blockquote&gt;&#13;
&lt;p&gt;Deze constatering is kennelijk nodig om te beargumenteren dat de regeling niet in strijd is met het gemeenschappelijk landbouwbeleid, maar haalt tegelijkertijd het argument dat de regeling bevorderlijk is voor de marktordening onderuit. Het enige doel is: de fosfaatproductie moet omlaag.&lt;span class="unknown"&gt;&amp;nbsp;&lt;/span&gt;&lt;/p&gt;&#13;
&lt;p&gt;De genoemde subsidie is ook weer een vorm van staatssteun. De staatssecretaris heeft het, blijkens de toelichting aangemerkt als &amp;lsquo;de minimis&amp;rsquo; steun.&lt;/p&gt;&#13;
&lt;p&gt;Zoals vermeld is de knelgevallenregeling uiterst beperkt. Het &amp;lsquo;amendement knelgevallen&amp;rsquo; is niet meegenomen. Daarmee worden uiteraard weer dezelfde vragen opgeroepen die ook de wettelijk regeling opriep.[48] De toelichting rept met geen woord over de &amp;lsquo;art. 1-EP-toets&amp;rsquo;. Dat is wonderlijk want de uitkomst valt te voorspellen. Tegen de weigering van extra referenties zal men in beroep gaan en de rechter zal de beroepen kennelijk gegrond achten, zoals dat ook met de melkveefosfaatreferenties is gebeurd.[49] In elk geval mag het vreemd worden genoemd dat knelgevalbedrijven in 2017 GVE&amp;rsquo;s moeten afvoeren en in 2018 wellicht weer extra rechten ontvangen.&lt;/p&gt;&#13;
&lt;h3&gt;5. Einde van de POR-regeling[50]&lt;/h3&gt;&#13;
&lt;p&gt;In de kamerbrief van 3 februari 2017 wordt een beslissing afgekondigd die vooral pluimveehouders en varkenshouders raakt: de zgn. POR-regeling wordt niet verlengd. Op basis van deze regeling konden pluimveehouders en varkenshouders die wilden uitbreiden ontheffing verkrijgen van de verplichting om te beschikken over varkensrechten of pluimveerechten indien de dieren, kort gezegd, werden gehuisvest in een integraal duurzame stal en 100% van het mestoverschot werd verwerkt. De regeling is neergelegd in art. 112 e.v. Uitvoeringsregeling Meststoffenwet. Deze ontheffingen waren altijd tijdelijk.[51] Dat gold ook voor ontheffingen die op basis van een eerdere versie van de regeling zijn verleend. Aanvankelijk golden deze voor 10 jaar,[52] in de huidige regeling is daar een vaste einddatum aan verbonden: 1 januari 2018.[53]&lt;/p&gt;&#13;
&lt;p&gt;Als reden voor het niet verlengen van de regeling geeft de regering het volgende:&lt;/p&gt;&#13;
&lt;blockquote&gt;De reden daarvoor is dat deze tijdelijke ontheffingen aan varkens- en pluimveehouders zijn verstrekt in de situatie dat de fosfaatproductie ruim onder het fosfaatproductieplafond en de daarvan afgeleide sectorale deelplafonds lag. Nu dat niet langer het geval is, vind ik het niet wenselijk dat individuele ondernemers worden ontzien van de verplichting om over voldoende dierrechten te beschikken. Dat zou immers onvermijdelijk moeten leiden tot compensatie van de daarmee samenhangende fosfaatproductie door andere ondernemers. In totaal gaat het om 1,6 miljoen kilogram fosfaat. Voor deze ondernemers betekent dit dat zij in 2018 over extra dierrechten moeten beschikken of de veestapel moeten verkleinen.&lt;/blockquote&gt;&#13;
&lt;p&gt;De reacties van betrokkenen zijn zeer negatief.[54] Kennelijk hadden zij er op gerekend dat de ontheffing verlengd zou worden. De regeling zelf lijkt mij niettemin tamelijk duidelijk: de ontheffing is eindig. Het is niet duidelijk of dat ook in het verleden voldoende duidelijk is gemaakt aan de betrokkenen. In elk geval zal er nu wel gecommuniceerd worden:&lt;/p&gt;&#13;
&lt;blockquote&gt;De Rijksdienst voor Ondernemend Nederland zal de betrokken ondernemers zo snel mogelijk informeren om te voorkomen dat zij onterecht de verwachting kunnen hebben dat de ontheffingen worden verlengd na 31 december 2017.&lt;/blockquote&gt;&#13;
&lt;p&gt;Blijkt hier nu uit dat de betrokkenen de verwachting hadden kunnen hebben dat de ontheffing verlengd zou worden en dat dat onterecht is? Of worden deze verwachtingen pas met deze informatie de grond in geboord? Hoe dan ook, voor de varkens- en pluimveehouders dreigt een flinke tegenvaller: zij zullen alsnog dierrechten moeten aanschaffen voor het aantal dieren waarvoor ze ontheffing hadden verkregen. Hier zullen wellicht procedures over worden gevoerd.[55] In ieder geval hebben de organisaties al aangekondigd niet te zullen meewerken aan het &amp;ndash; voor deze sectoren vrijwillige &amp;ndash; voerspoor als de POR-regeling niet wordt verlengd.[56]&lt;/p&gt;&#13;
&lt;p&gt;Het is uiteraard ook vanuit beleidsmatig oogpunt jammer dat de POR-regeling buiten werking wordt gesteld. Daarmee wordt een duurzaamheidsslag gemist. Het is ook een mooi voorbeeld van wat dierrechten zouden kunnen betekenen als zij beleidsmatig zouden worden ingezet.&lt;/p&gt;&#13;
&lt;p&gt;Op 15 februari 2017 heeft de Tweede Kamer een motie aangenomen waarin de regering wordt verzocht het niet-verlengen van de POR-regeling geen onderdeel te laten zijn van het maatregelenpakket 2017 en hierover te besluiten in het kader van de evaluatie Meststoffenwet in overleg met de betrokken sectoren.[57] Wat de regering met de motie doet is thans nog niet bekend.&lt;/p&gt;&#13;
&lt;h3&gt;6. Slot&lt;/h3&gt;&#13;
&lt;p&gt;Het uitblijven van de fosfaatwet was een behoorlijke domper voor de melkveesector. Tussen de aankondiging van het stelsel en de inwerkingtreding ervan in 2018 zit nu maar liefst twee&amp;euml;nhalf jaar. Dat is een lange periode van onzekerheid. Vanwege de staatssteundiscussie rond dit wetsvoorstel en de dreiging van het verlies van de derogatie moesten voor 2017 noodmaatregelen worden getroffen. Aanvankelijk zou dat door de betrokken partijen gebeuren, maar op kennelijk aandringen van de Europese Commissie is nu in &amp;lsquo;publiekrechtelijke borging&amp;rsquo; voorzien. Deze regelingen, waarvan er nu twee zijn gepubliceerd en een aangekondigd, hebben &amp;eacute;&amp;eacute;n groot gebrek: een voldoende wettelijke en Europeesrechtelijke grondslag ontbreekt. Dat betekent dat deze regelingen door een rechter onverbindend zouden kunnen worden verklaard. En daarmee loopt men een groot risico. Er zijn nogal wat ontevredenen: de biologische boeren (die geen derogatie nodig hebben en vinden dat ze niet hebben bijgedragen aan het probleem), de knelgevallen, de vleesveehouders (vallen wel onder het fosfaatrechtenstelsel, niet onder de stoppersregeling), de grondgebonden melkveehouders (die weliswaar zijn uitgezonderd van de korting van 4%, maar toch een verdergaande tegemoetkoming wensen), de exportstallen die op de referentiedatum weinig vee hadden. Er zal, kortom, volop worden geprocedeerd. En de kans dat de regelingen onderuit gaan is dus geenszins denkbeeldig. Een cynicus zal misschien zeggen: dat duurt even en intussen werkt het gewoon door. Dat is mogelijk: voor we het weten is het 2018, blijft de Europese Commissie er in geloven en blijft de derogatie behouden. Maar stel nu eens dat een rechterlijk oordeel tot de conclusie komt dat de stoppersregeling &amp;ndash; om maar een voorbeeld te noemen &amp;ndash; ongeoorloofde staatssteun behelst? Dan zou het kunnen dat de uitgekeerde bedragen moeten worden teruggevorderd en dan is de ellende niet te overzien.[58]&lt;/p&gt;&#13;
&lt;p&gt;Het fosfaatdossier wordt gekenmerkt door beleidsmatig en juridisch broddelwerk. Eigenlijk al vanaf zeven jaar geleden, toen bekend werd dat het melkquotum zou worden afgeschaft. Zo werd de &amp;lsquo;bevrijdingsdag&amp;rsquo;, zoals velen 1 april 2015 &amp;ndash; de afschaffing van het melkquotum &amp;ndash; noemden, een koude douche. En nog had het wel goed kunnen aflopen als de regering snel met goede wetgeving zou zijn gekomen. Dat is niet gebeurd.&lt;/p&gt;&#13;
&lt;p&gt;Om dit artikel met enig perspectief af te sluiten zou ik willen pleiten voor een nieuwe benadering. De geschiedenis van de Meststoffenwet is er een van vallen en opstaan, reageren op incidenten en daarvoor kortetermijnoplossingen bedenken. De melkveehouderij bijvoorbeeld heeft in de afgelopen drie jaar maar liefst vier wetswijzigingen te verwerken gekregen. En het eind is niet in zicht: de wet op de dieraantallen is weer uit de la gehaald;[59] er wordt gesproken over weidegang.[60]&lt;/p&gt;&#13;
&lt;p&gt;Het is de hoogste tijd om tot een lange termijnvisie over de veehouderij in Nederland te komen, inclusief de duurzaamheidseisen die daaraan gesteld moeten worden. Vervolgens zou daar een wetgevingsprogramma op gebaseerd moeten worden dat uitsluitsel geeft over hoe het einddoel bereikt kan worden. De motie-Grashoff[61] is mij daarbij uit het hart gegrepen: &amp;lsquo;&lt;span class="italic"&gt;constaterende dat de veehouderijsector de afgelopen jaren te maken heeft gekregen met een stapeling van nationale, complexe wetgeving; van mening dat we toe zouden moeten groeien naar eenvoudigere regelgeving die in evenwicht is met natuur, milieu en dierenwelzijn; verzoekt de regering, onafhankelijk onderzoek te laten doen hoe we in de veehouderijsector breed toe zouden kunnen groeien naar grondgebonden dierrechten, waarbij tegelijkertijd een vereenvoudiging van wetgeving plaatsvindt, en daarover de Kamer voor 1 januari 2017 te informeren&lt;/span&gt;&amp;rsquo;. Dat onderzoek zou inderdaad zeer gewenst zijn. Ook de provinciale en gemeentelijke regelgeving zou in het onderzoek betrokken moeten worden. Ook op die bestuursniveaus worden immers talloze regelingen voor een duurzame veehouderij opgesteld en ingevoerd.&lt;/p&gt;</content><legacyfootnotes/><footnotes><footnote>1 Zie voor een beschrijving van het wetsvoorstel (Kamernummer 34532): M.I.J. Toonders &amp; J.J.J. de Rooij, ‘Het stelsel van fosfaatrechten; noodzakelijk, nuttig of niet aan beginnen?’ &lt;span class="italic"&gt;TvAR&lt;/span&gt; 2016, p. 445 en volgende.</footnote><footnote>2 Op grond van een besluit van de Europese Commissie mogen landbouwbedrijven in Nederland, onder voorwaarden, meer stikstof uit dierlijke mest op hun grond gebruiken dan de norm uit de Nitraatrichtlijn.</footnote><footnote>3 Zie daarover &lt;span class="italic"&gt;Kamerstukken II&lt;/span&gt; 2016/17, 34532, nrs. 45 en 98 (ook &lt;span class="italic"&gt;Kamerstukken I&lt;/span&gt; 2016/17, 34532, D)</footnote><footnote>4 Voor wie het nog eens na wil lezen: &lt;span class="italic"&gt;Handelingen&lt;/span&gt; 2016/17, nrs. 30 en 31.</footnote><footnote>5 &lt;span class="italic"&gt;Kamerstukken I&lt;/span&gt; 2016/17, 34532, C (gewijzigd voorstel van wet).</footnote><footnote>6 &lt;span class="italic"&gt;Kamerstukken I&lt;/span&gt; 2016/17, 34295, A (Wet grondgebonden groei melkveehouderij), B (verslag van een deskundigenoverleg) en C (voorlopig verslag).</footnote><footnote>7 Zie daarover J.J.J. de Rooij, ‘Van verantwoorde groei naar een nieuw plafond’, &lt;span class="italic"&gt;TvAR&lt;/span&gt; 2015, p. 499 e.v.</footnote><footnote>8 Art. 23 lid 6.</footnote><footnote>9 Amendement Geurts (nr. 85).</footnote><footnote>10 &lt;span class="italic"&gt;Kamerstukken II&lt;/span&gt; 2016/17, 34532, nr. 99</footnote><footnote>11 &lt;span class="italic"&gt;Stb&lt;/span&gt;. 1988, 368 (gew.).</footnote><footnote>12 &lt;span class="italic"&gt;Stcrt&lt;/span&gt;. 2017, nr. 7933.</footnote><footnote>13 Vleesveehouders doen dus niet mee, terwijl zij voor hun kalveren wel onder het fosfaatrechtenstelsel vallen.</footnote><footnote>14 Koeien die vanzelf doodgaan tellen ook mee.</footnote><footnote>15 Volgens I&amp;R gegevens.</footnote><footnote>16 Bijvoorbeeld: beslissen op volgorde van binnenkomst.</footnote><footnote>17 https://www.rabobank.nl/bedrijven/cijfers-en-trends/veehouderij/gevolgen-fosfaatreductieplan/ (23 februari 2017).</footnote><footnote>18 Veel potentiële stoppers hebben uiteraard gewacht op een gunstig moment.</footnote><footnote>19 &lt;span class="italic"&gt;Kamerstukken II&lt;/span&gt; 2016/17, 33037, nr. 192.</footnote><footnote>20 8 september 2016, Pb. I. 242/10.</footnote><footnote>21 Waarvan bijna 23 mln. uit Brussel. Zie voor een overzicht van de besteding van deze zgn, ‘nationale envelop’: &lt;span class="italic"&gt;Kamerstukken II &lt;/span&gt;2016/17, 21501-32, nr. 961.</footnote><footnote>22 Art. 1 van de Verordening.</footnote><footnote>23 Zie over deze materie een zgn. Explanatory Memorendum, http://www.europarl.europa.eu/RegData/docs_autres_institutions/commission_europeenne/actes_delegues/2016/05663/COM_ADL(2016)05663_EN.pdf (10 maart 2017). Ook in dit memorandum is geen enkel aanknopingspunt te vinden voor fosfaatreductie.</footnote><footnote>24 Marktverstoring wordt nu ook voor het eerst genoemd. In de brief van 2 maart 2017 (33037, nr. 192) komt de redenering in het geheel niet aan de orde.</footnote><footnote>25 &lt;span class="italic"&gt;Kamerstukken I&lt;/span&gt; 2017/17, 34532, D.</footnote><footnote>26 Op het onderwerp staatssteun is een concept-artikel voorgelegd aan Eric Jansen, hetgeen tot enkele aanvullingen en correcties heeft geleid. Zie voor een vrij recente goedgekeurde Nederlandse (!) stoppersregeling in de landbouw zijn blog: Sloop en ombouw pelsdierhouderij bezien vanuit staatssteun optiek (https://www.kneppelhout.nl/actueel/sloop-en-ombouw-pelsdierhouderij-bezien-vanuit-staatssteun-optiek) (10 maart 2017).</footnote><footnote>27 &lt;span class="italic"&gt;Kamerstukken II&lt;/span&gt; 1997/98, 25746, nr. 3. Memorie van Toelichting Wet herstructurering varkenshouderij. Het is overigens wel aardig om te zien dat destijds voor de varkenshouderij bewust is afgezien van bedrijfsspecifieke excretie: ‘Zou een ander uitgangspunt worden gehanteerd, dan zou telkens moeten worden nagegaan of de betrokken veehouder deelnam aan het zogenoemde mineralenaanvoerregistratiesysteem en welke productienorm hij gelet op de door hem genomen maatregelen mocht hanteren. Discussies over de vraag in welke mate de fosfaatexcretie via het voerspoor is teruggebracht en over de vraag of ook overigens aan de verschillende voorwaarden voor compensatie is voldaan, zouden daarmee kunnen leiden tot discussies over de hoogte van het varkensrecht. Daarmee zou de handhaving van dit recht in de toekomst ernstig kunnen worden belast. MvT, p. 14. Bij de introductie van de fosfaatrechten is die mogelijkheid er juist wel.</footnote><footnote>28 Naar aanleiding van de constatering dat de Nederlandse veehouderij in 2008-2010 ook al boven het aan de derogatie verbonden mestproductieplafond zat. Zie &lt;span class="italic"&gt;Kamerstukken II&lt;/span&gt; 2011/12, 33037, nr. 21.</footnote><footnote>29 &lt;span class="italic"&gt;Kamerstukken II&lt;/span&gt; 2011/12, 33037, nr. 21.</footnote><footnote>30 https://www.nieuweoogst.nu/nieuws/2016/09/30/resultaat-voerspoor-onzichtbaar (12feburari 2017).</footnote><footnote>31 ‘Alle stoffen en producten, met uitzondering van ziekteverwekkers, die aanwezig zijn in of op een product dat bedoeld is voor het voederen van dieren en die een potentieel gevaar opleveren voor de gezondheid van mens of dier, of voor het milieu, of die de dierlijke productie ongunstig kunnen beïnvloeden;’ art. 1 Besluit.</footnote><footnote>32 &lt;span class="italic"&gt;PbL&lt;/span&gt; 2002, 140/10</footnote><footnote>33 Art. 9: De lidstaten zien erop toe dat met betrekking tot het in het verkeer brengen van producten die bedoeld zijn voor het voederen van dieren en aan deze richtlijn voldoen, geen andere beperkingen worden opgelegd in verband met de aanwezigheid van ongewenste stoffen dan die van deze richtlijn en die van Richtlijn 95/53/EG.</footnote><footnote>34 Art. 7 Richtlijn en art. 3.8 lid 2 Besluit diervoeders.</footnote><footnote>35 Art. 7 lid 2 Richtlijn.</footnote><footnote>36 &lt;span class="italic"&gt;Stcrt&lt;/span&gt;. 2017, 9915. De regeling treedt in werking per 1 maart 2017.</footnote><footnote>37 Wellicht is dat gedaan om te voorkomen dat de subsidiebepalingen van de Awb van toepassing zouden zijn. Aangezien de inning van de heffing en de betaling van de subsidies (deels) door ZuivelNL plaatsvindt zou dat ook nauwelijks kunnen.</footnote><footnote>38 Art. 1 Regeling. Dit zijn dus iets andere categorieën dan onder de fosfaatwet.</footnote><footnote>39 Art. 13.</footnote><footnote>40 Art. 7. Definitie in art. 1: &lt;span class="italic"&gt;bedrijf waarvan de productie van dierlijke meststoffen door runderen in kilogrammen fosfaat in het kalenderjaar 2015, verminderd met de fosfaatruimte in dat jaar, negatief of nul is, waarbij wordt uitgegaan van een excretieforfait van 9,6 kilogram fosfaat voor een vrouwelijk rund van 0 tot 1 jaar, 21,9 kilogram fosfaat voor een vrouwelijk rund van 1 jaar of ouder dat niet heeft gekalfd en 41,3 kilogram fosfaat voor een rund dat ten minste eenmaal heeft gekalfd en de tot het bedrijf behorende oppervlakte landbouwgrond de hoeveel grond is zoals die blijkt uit de gegevens opgegeven krachtens de Regeling landbouwtelling en gecombineerde opgave 2015;&lt;/span&gt;</footnote><footnote>41 De datum van 1&amp;nbsp;oktober 2016 is gebaseerd op de datum van de brief aan de Tweede Kamer van 13&amp;nbsp;oktober 2016 met de Nota van wijziging bij het voorstel van wet tot wijziging van de Meststoffenwet in verband met de invoering van een stelsel van fosfaatrechten, waarin werd aangekondigd dat de invoering ervan is uitgesteld en de toegestane correctietermijn voor het doorgeven van wijzigingen in het I&amp;R-systeem. (Toelichting).</footnote><footnote>42 Art. 4 lid 5.</footnote><footnote>43 De keuze voor de datum 15&amp;nbsp;december 2016 is gebaseerd op het bij veehouders sindsdien in redelijkheid bekend zijn van de maatregelen om de fosfaatproductie in 2017 te verminderen tot onder het fosfaatplafond. Dit blijkt onder meer uit een persbericht en overige informatie van brancheorganisatie ZuivelNL, welke vanaf 14&amp;nbsp;december 2016 zijn verschenen over het voorgenomen maatregelenpakket fosfaatreductie en waarin ook het verplaatsen van dieren naar niet melk-leverende bedrijven aan de orde kwam. (Toelichting).</footnote><footnote>44 Art. 10:15 Awb. De Landbouwwet bevat daarover geen bepalingen.</footnote><footnote>45 Art. 10.:4 Awb.</footnote><footnote>46 Zie https://www.frieslandcampina.com/nl/nieuws/tijdelijke-standstill-maatregel/ (22 februari 2017). De maatregel vervalt per 1 maart, omdat dan de ministeriele regeling in werking treedt.</footnote><footnote>47 http://www.zuivelnl.org/wp-content/uploads/2017&lt;br/&gt;/02/170220-MR-Fosfaatreductieplan-2017-QA.pdf .</footnote><footnote>48 Bijvoorbeeld in het advies van de Raad van State over het wetsvoorstel fosfaatrechten.</footnote><footnote>49 Zie bijvoorbeeld CBB 15-06-2016, ECLI:NL:CBB:2016:149, TvAR 2016/5849 m.nt. H.A. Verbakel-Van Bommel.</footnote><footnote>50 POR: Ontheffing Productierechten Meststoffenwet.</footnote><footnote>51 Art. 120a bepaalt dat de ontheffing wordt verleend tot en met december 2017.</footnote><footnote>52 Art. 119 Uitvoeringsregeling (oud).</footnote><footnote>53 Art. 121 lid 3.</footnote><footnote>54 ‘NVV, NVP, LTO-Pluimveehouderij/NOP en LTO-Varkenshouderij zijn woest’, zie www.nvv.nl (12 februari 2016).</footnote><footnote>55 Franca Damen betoogt op haar website (13 februari 2017) dat de POR-regeling op oneigenlijke gronden wordt beëindigd.</footnote><footnote>56 https://www.nieuweoogst.nu/nieuws/2017/02/17/varkenssector-eist-dierrechten-op.</footnote><footnote>57 &lt;span class="italic"&gt;Kamerstukken II&lt;/span&gt; 2016/17, 21501-32, nr. 969.</footnote><footnote>58 Terugvorderen hoeft niet altijd; zie zaak EU-Hof van Justitie 12 februari 2008, zaak C-199/06.</footnote><footnote>59 &lt;span class="italic"&gt;Kamerstukken II&lt;/span&gt; 2015/16, 28973, nr. 181.</footnote><footnote>60 Zie de Initiatiefnota van de leden Van Gerven, Grashoff en Ko?er Kaya over wei voor de koe, &lt;span class="italic"&gt;Kamerstukken II&lt;/span&gt; 2015/16, 34313, nr. 2.</footnote><footnote>61 &lt;span class="italic"&gt;Kamerstukken II?&lt;/span&gt; 2015/16, 33979, nr. 121.</footnote></footnotes><auteurs>prof. mr. D.W. Bruil</auteurs><published>2017-04-11 16:32:11</published><modified>2017-04-12 12:08:36</modified><editiondate>2017-04-11</editiondate><htmlpath>https://denhollander.info/artikel/14158</htmlpath></article>
</articles></edition>
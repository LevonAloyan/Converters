<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2000</searchword><id>4780</id><udhid>UDH:TvAR/4780</udhid><titel>Wessels Boer c.s. / Doldersum (TvAR 2000/5024)</titel><searchwords><searchword>TvAR 7/8/2000</searchword><searchword>TvAR 2000/5024</searchword><searchword>UDH:TvAR/4780</searchword></searchwords><attachments><attachment><name>2000_nr 78_Rechtspraak_5024.pdf</name><extention>pdf</extention><url>https://denhollander.info/download/4722/ci</url></attachment></attachments><inleiding>[Pachtwet art. 25]&#13;
&#13;
Melkquotum. De omstandigheid dat wellicht&#13;
moeilijk een pachter is te vinden, die een&#13;
aanzienlijk bedrag wil investeren in het verwerven&#13;
van het melkquotum, dat door de&#13;
afgaande pachter wordt achtergelaten is&#13;
geen bijzondere omstandigheid die noopt&#13;
tot een vergoeding voor het melkquotum&#13;
van minder dan 50% aan de pachter. Ook&#13;
een door verpachter gedane investering,&#13;
mede gebaseerd op een omvang van het&#13;
bedrijf inclusief de eigen grond van de&#13;
pachter noopt in beginsel niet tot afwijking&#13;
van de hoofdregel.</inleiding><content>ARREST IN DE ZAAK VAN:&#13;
1 Geessien Wessels Boer-Pol,&#13;
2 Magreta Femmy Moret-Wessels Boer, beiden&#13;
te Ruinerwold,&#13;
principaal appellanten,&#13;
incidenteel geïntimeerden,&#13;
procureur: mr. J.M.J. Huver,&#13;
tegen&#13;
Wessel Doldersum te Praesto, Denemarken,&#13;
principaal geïntimeerde,&#13;
incidenteel appellant,&#13;
procureur: mr. J.M. Bosnak.&#13;
1 Het geding in eerste aanleg&#13;
De pachtkamer van het kantongerecht te&#13;
Meppel heeft op 29 mei 1997 tussen partijen&#13;
een vonnis gewezen dat in fotokopie aan dit&#13;
arrest is gehecht.&#13;
Naar de inhoud daarvan wordt verwezen&#13;
voor het procesverloop in de eerste aanleg, de&#13;
beslissing en de gronden daarvoor.&#13;
2 Het geding in hoger beroep&#13;
2.1 Bij exploot van 27 juni 1997 zijn principaal&#13;
appellanten, incidenteel geïntimeerden,&#13;
Wessels Boer c.s., in hoger beroep gekomen&#13;
van bovengenoemd vonnis met dagvaarding&#13;
van principaal geïntimeerde, incidenteel appellant,&#13;
Doldersum, voor dit hof.&#13;
2.2 Bij memorie van grieven hebben Wessels&#13;
Boer c.s. de hierna te vermelden grieven aangevoerd,&#13;
bewijs aangeboden, enkele producties&#13;
overgelegd en geconcludeerd dat het hof&#13;
het vonnis waarvan beroep zal vernietigen en&#13;
opnieuw rechtdoende:&#13;
primair: Doldersum niet-ontvankelijk zal verklaren&#13;
in diens vorderingen althans hem deze&#13;
zal ontzeggen;&#13;
subsidiair: Doldersum niet-ontvankelijk zal&#13;
verklaren in zijn vorderingen althans Wessels&#13;
Boer c.s. zal veroordelen tot betaling van het&#13;
bedrag ter zake van het melkquotum dat het&#13;
hof onder de omstandigheden van dit bijzondere&#13;
geval redelijk en billijk zal achten;&#13;
zowel primair als subsidiair: met veroordeling&#13;
van Doldersum om tegen behoorlijk bewijs&#13;
van kwijting aan Wessels Boer c.s. terug te&#13;
betalen het bedrag van ƒ 452.655,20, althans&#13;
genoemd bedrag verminderd met het bedrag&#13;
dat het hof redelijk en billijk zal achten, in&#13;
beide gevallen vermeerderd met de wettelijke&#13;
rente vanaf 30 juni 1996 tot aan de dag der&#13;
betaling;&#13;
met veroordeling van Doldersum in de kosten&#13;
van beide instanties, de voorlopige voorzieningenprocedure&#13;
daaronder begrepen.&#13;
2.3 Bij memorie van antwoord tevens memorie&#13;
van grieven in het voorwaardelijk incidenteel&#13;
appèl heeft Doldersum verweer gevoerd,&#13;
de hierna te vermelden incidentele grief aangevoerd,&#13;
enkele producties overgelegd en geconcludeerd&#13;
dat het hof in het principaal en&#13;
voorwaardelijk incidenteel appèl het vonnis&#13;
waarvan beroep zal vernietigen voorzover het&#13;
betreft de proceskostenveroordeling en opnieuw&#13;
rechtdoende Wessels Boer c.s. zal veroordelen&#13;
tot betaling van een bedrag van&#13;
ƒ 3.200,– terzake van proceskosten in eerste&#13;
aanleg en het vonnis voor het overige, zo&#13;
nodig onder wijziging of aanvulling der gronden,&#13;
zal bekrachtigen met veroordeling van&#13;
Wessels Boer c.s. in de kosten van het hoger&#13;
beroep.&#13;
2.4 Wessels Boer c.s. hebben een akte houdende&#13;
uitlating producties tevens memorie&#13;
van antwoord in het incidenteel appèl geno-&#13;
men en geconcludeerd dat het hof Doldersum&#13;
in zijn voorwaardelijk incidenteel appèl nietontvankelijk&#13;
zal verklaren althans het vonnis&#13;
in de eerste aanleg – indien dat ingevolge het&#13;
principaal appèl niet mocht worden vernietigd&#13;
– op het punt van de proceskostenveroordeling&#13;
te bekrachtigen.&#13;
2.5 Daarna hebben partijen de stukken aan het&#13;
hof overgelegd voor het wijzen van arrest.&#13;
3 De grieven&#13;
Door Wessels Boer c.s. zijn in het principaal&#13;
appèl de volgende grieven aangevoerd:&#13;
3.1 Ten onrechte overweegt de pachtkamer&#13;
van het kantongerecht in r.o. 3 van haar vonnis&#13;
dat Doldersum in 1992 een nieuwe ondergrondse&#13;
mestopslag heeft gebouwd, alsmede&#13;
de melkveestal heeft uitgebreid. In r.o. 4.4&#13;
wordt eveneens ten onrechte overwogen dat&#13;
appellanten hebben bijgedragen aan investeringen&#13;
in 1992.&#13;
3.2 Ten onrechte gaat de pachtkamer van het&#13;
kantongerecht in r.o. 4.4 van het vonnis ervan&#13;
uit dat het voor risico van appellanten is dat&#13;
zij met een niet te verpachten boerderij zijn&#13;
blijven zitten, aangezien appellanten zonder&#13;
nadere voorwaarden te stellen ingestemd hebben&#13;
met de uitbouw van het bedrijf en met&#13;
pachtbeëindiging.&#13;
3.3 Ten onrechte acht de pachtkamer van het&#13;
kantongerecht niet aannemelijk geworden dat&#13;
de boerderij met 26.5 ha grond met melkquotum&#13;
niet op rendabele wijze te verpachten zou&#13;
zijn, zelfs al zou de opkomende pachter de&#13;
aan Doldersum betaalde vergoeding terzake&#13;
van het melkquotum geheel op zich nemen.&#13;
3.4 Ten onrechte stelt de pachtkamer vast dat&#13;
Doldersum 50% van de waarde van het melkquotum&#13;
toekomt.&#13;
3.5 Ten onrechte trekt de pachtkamer in r.o.&#13;
4.2 uit de omstandigheid dat appellanten Doldersum&#13;
hebben aangeboden dat hij zelf de&#13;
helft van het melkquotum mocht vervreemden&#13;
de conclusie dat ook appellanten de 50%-&#13;
regel redelijk zouden vinden.&#13;
3.6 Ten onrechte overweegt de pachtkamer&#13;
dat appellanten gehouden waren het bij voorlopige&#13;
voorziening vastgestelde bedrag ad&#13;
ƒ 450.030,– aan Doldersum te voldoen.&#13;
Door Doldersum is in het incidenteel appèl de&#13;
volgende grief aangevoerd:&#13;
Ten onrechte heeft de pachtkamer van het&#13;
kantongerecht te Meppel de proceskostenveroordeling&#13;
vastgesteld opƒ 400,–.&#13;
4 De feiten&#13;
De pachtkamer van het kantongerecht heeft in&#13;
het vonnis waarvan beroep onder 2 de feiten&#13;
opgesomd. Voor zover tegen die opsomming&#13;
geen grieven of bezwaren zijn aangevoerd&#13;
neemt het hof de feiten over, voor zover daartegen&#13;
wel bezwaren zijn aangevoerd zullen&#13;
deze voor zover relevant door het hof worden&#13;
besproken.&#13;
5 De beoordeling van het geschil in&#13;
hoger beroep&#13;
5.1 Het geschil tussen partijen betreft de vraag&#13;
of na beëindiging van een pachtovereenkomst&#13;
tussen partijen Wessels Boer c.s. aan Doldersum&#13;
een vergoeding dienen te betalen voor&#13;
het melkquotum en zo ja, hoe hoog die vergoeding&#13;
dient te zijn.&#13;
5.2 Het hof stelt voorop dat behoudens bijzondere&#13;
omstandigheden de vergoeding voor&#13;
het achterblijven van het melkquotum bij de&#13;
verpachter – in overeenstemming met het&#13;
daarvoor in de rechtspraak ontwikkelde uitgangspunt&#13;
– ook in dit geval dient te worden&#13;
bepaald op de helft van de waarde van het&#13;
quotum ten dage van de beëindiging van de&#13;
pachtovereenkomst nu Wessels Boer c.s. de&#13;
voor de melkproductie gebruikte grond ter&#13;
beschikking hebben gesteld en Doldersum de&#13;
melkproductie tot stand heeft gebracht.&#13;
5.3 Met de pachtkamer van het kantongerecht&#13;
is het hof van oordeel dat in het onderhavige&#13;
geval geen bijzondere omstandigheden zijn&#13;
gesteld of gebleken, die een lagere vergoeding&#13;
of het achterwege laten van een vergoeding&#13;
rechtvaardigen. De door Wessels Boer c.s.&#13;
daartoe aangevoerde argumenten vloeien&#13;
voort uit de keuzes die zij hebben gemaakt&#13;
met betrekking tot de bedrijfsvoering en de&#13;
wijze van verpachting. Hoe redelijk die keuzes&#13;
ook mogen zijn, zij liggen in de risicosfeer&#13;
van Wessels Boer c.s. en behoren de rechten&#13;
van Doldersum niet te verkorten. Uitgaande&#13;
van hetgeen hiervoor is overwogen zal het hof&#13;
thans de grieven bespreken.&#13;
5.4 De eerste grief is gericht tegen de overweging&#13;
van de pachtkamer van het kanton-&#13;
gerecht dat Doldersum in 1992 een nieuwe&#13;
ondergrondse mestopslag heeft gebouwd, alsmede&#13;
de melkveestal heeft uitgebreid en dat&#13;
ten onrechte wordt overwogen dat Wessels&#13;
Boer c.s hebben bijgedragen aan investeringen&#13;
in 1992.&#13;
Het hof overweegt met betrekking tot deze&#13;
grief als volgt.&#13;
Niet deugdelijk is betwist, dat Wessels Boer&#13;
c.s. een investering van ongeveer ƒ 120.000,–&#13;
hebben gedaan in 1992. In zoverre is de grief&#13;
terecht aangevoerd. De bedragen, die door&#13;
Doldersum zelf zijn geïnvesteerd zijn wel&#13;
betwist. Het hof acht het echter niet nodig&#13;
hieromtrent nadere inlichtingen in te winnen&#13;
dan wel bewijslevering toe te laten. De pachtkamer&#13;
van het kantongerecht heeft op goede&#13;
gronden overwogen, dat het doen van de&#13;
investering in de risicosfeer van Wessels Boer&#13;
c.s. ligt en niet meebrengt, dat in het onderhavige&#13;
geval een lagere vergoeding voor het&#13;
melkquotum op zijn plaats is.&#13;
Wessels Boer c.s. hadden voorwaarden aan het&#13;
plegen van de investering kunnen verbinden&#13;
indien zij van mening waren, dat de investering&#13;
niet verantwoord was voor de omvang&#13;
van het verpachte als zodanig.&#13;
5.5 De tweede grief is gericht tegen het oordeel&#13;
van de pachtkamer van het kantongerecht&#13;
dat het voor risico van Wessels Boer c.s. is dat&#13;
zij met een niet te verpachten boerderij zijn&#13;
blijven zitten, aangezien Wessels Boer c.s.&#13;
zonder nadere voorwaarden te stellen ingestemd&#13;
hebben met de uitbouw van het bedrijf&#13;
en met de pachtbeëindiging.&#13;
Uit hetgeen eerder is overwogen blijkt, dat&#13;
het hof het oordeel van de pachtkamer van het&#13;
kantongerecht deelt. Overigens is door de&#13;
pachtkamer van het kantongerecht niet overwogen,&#13;
dat Wessels Boer c.s. met een niet te&#13;
verpachten boerderij zijn blijven zitten.&#13;
Onder deze grief brengen Wessels Boer c.s.&#13;
voorts ter sprake, dat het onjuist is dat zij&#13;
zonder nadere voorwaarden te stellen hebben&#13;
ingestemd met de pachtbeëindiging. Zij stellen&#13;
dat zij juist als voorwaarde hebben gesteld dat&#13;
geen vergoeding voor het melkquotum verschuldigd&#13;
is. Uit de ten processe verstrekte&#13;
gegevens blijkt echter, dat de overeenkomst&#13;
tot beëindiging definitief is geworden op een&#13;
tijdstip, waarop Doldersum duidelijk kenbaar&#13;
had gemaakt dat hij een vergoeding voor het&#13;
quotum wenste. Overigens acht het hof de&#13;
desbetreffende overweging van de pachtkamer&#13;
van het kantongerecht niet relevant voor de&#13;
beslissing. Zoals door Wessels Boer c.s. terecht&#13;
wordt opgemerkt had de overeenkomst ook&#13;
door een gewone opzegging op korte termijn&#13;
beëindigd kunnen worden.&#13;
5.6 De derde grief is gericht tegen de overweging&#13;
van de pachtkamer van het kantongerecht&#13;
dat niet aannemelijk is geworden dat&#13;
de boerderij met 26.15.00 ha grond met melkquotum&#13;
niet op rendabele wijze te verpachten&#13;
zou zijn, zelfs al zou de opkomende pachter&#13;
de aan Doldersum betaalde vergoeding terzake&#13;
van het melkquotum geheel op zich nemen.&#13;
Het hof overweegt hieromtrent als volgt.&#13;
Uit hetgeen eerder door het hof is overwogen&#13;
volgt, dat deze grief niet kan leiden tot vernietiging&#13;
van het vonnis van de pachtkamer van&#13;
het kantongerecht. Ten gevolge van de quoteringsregeling&#13;
is zowel voor de verpachter als&#13;
voor de pachter een vermogensrecht ontstaan.&#13;
Dit vermogensrecht was voor de pachter ten&#13;
tijde van het beëindigen van de pachtovereenkomst&#13;
liquide te maken voor het door de&#13;
pachtkamer van het kantongerecht vastgestelde&#13;
bedrag. Het hof ontveinst zich niet, dat&#13;
door de quoteringsregelingen aanzienlijke&#13;
problemen kunnen ontstaan, in het bijzonder&#13;
voor nieuwe pachters. Dit is echter inherent&#13;
aan het quoteringssysteem. Niet uit het oog&#13;
moet worden verloren, dat het ook mogelijk&#13;
was geweest dat ten tijde van de invoering van&#13;
de quoteringsregeling verpacht was aan een&#13;
niet-melkproducerende pachter. In dat geval&#13;
zou noch voor de verpachter noch voor de&#13;
pachter enig vermogensbestanddeel ten gevolge&#13;
van de quoteringsregeling zijn ontstaan.&#13;
Indien de last van het melkquotum te zwaar&#13;
op het gepachte rust bestaat de mogelijkheid,&#13;
hoe onaantrekkelijk wellicht ook, om de&#13;
exploitatie anders dan als melkveehouderij&#13;
voort te zetten.&#13;
5.7 De vierde grief is gericht tegen het oordeel&#13;
van de pachtkamer dat Doldersum 50% van&#13;
de waarde van het melkquotum toekomt.&#13;
Na hetgeen hiervoor is overwogen behoeft&#13;
het geen nadere toelichting, dat het hof van&#13;
oordeel is dat deze grief faalt.&#13;
5.8 De passage uit het vonnis van de pacht-&#13;
kamer van het kantongerecht, die in de vijfde&#13;
grief wordt bestreden, is duidelijk een overweging&#13;
ten overvloede. Deze grief kan reeds&#13;
op die grond niet leiden tot vernietiging van&#13;
het vonnis van de pachtkamer van het kantongerecht.&#13;
5.9 De zesde grief richt zich tegen de vaststelling&#13;
van de vergoeding op ƒ 450.030,–. Uit&#13;
hetgeen hiervoor is overwogen volgt, dat het&#13;
hof van oordeel is dat de vergoeding terecht&#13;
op 50% van de waarde is vastgesteld.&#13;
Onder deze grief voeren Wessels Boer c.s. nog&#13;
aan, dat door de pachtkamer van het kantongerecht&#13;
ten onrechte een waarde is gehanteerd&#13;
van ƒ 3,604 per kg. Deze grief faalt nu in de&#13;
conclusie van antwoord door Wessels Boer&#13;
c.s. is erkend dat ten tijde van de beëindiging&#13;
van de pachtovereenkomst ƒ 0,80 tot ƒ 0,85&#13;
per procent vet werd betaald, hetgeen correspondeert&#13;
met de berekening van de pachtkamer&#13;
van het kantongerecht, terwijl voorts&#13;
het bij memorie van grieven onder 6.2 aangevoerde&#13;
op geen enkele wijze is onderbouwd.&#13;
5.10 Wessels Boer c.s. bieden bewijs aan speciaal&#13;
van de gang van zaken als omschreven in&#13;
de memorie van grieven in alinea a7. Het hof&#13;
passeert dat bewijsaanbod. Hetgeen te bewijzen&#13;
wordt aangeboden kan, indien bewezen,&#13;
niet leiden tot een andere beslissing dan&#13;
bekrachtiging van het vonnis waarvan beroep.&#13;
Uit de door Wessels Boer c.s. beschreven gang&#13;
van zaken volgt immers niet, dat tussen Doldersum&#13;
en Wessels Boer c.s. is overeengekomen,&#13;
dat Doldersum afstand deed van een&#13;
vergoeding voor het melkquotum.&#13;
5.11 Conclusie dient te zijn dat het vonnis&#13;
waarvan beroep moet worden bekrachtigd&#13;
met veroordeling van Wessels Boer c.s. in de&#13;
kosten van het hoger beroep&#13;
5.12 Nu de voorwaarde voor het voorwaardelijk&#13;
incidenteel hoger beroep is vervuld dient&#13;
de door Doldersum aangevoerde grief te worden&#13;
beoordeeld. Deze grief slaagt. Weliswaar&#13;
heeft de rechter de vrijheid een proceskostenveroordeling&#13;
uit te spreken naar eigen inzicht&#13;
op grond van zijn oordeel omtrent de relevante&#13;
feiten en omstandigheden. Een oordeel&#13;
omtrent de proceskosten kan echter wel worden&#13;
getoetst in hoger beroep. Het hof acht&#13;
gezien het belang van de zaak in beginsel een&#13;
salaris van ƒ 1.600,– per punt in eerste aanleg&#13;
juist. Nu echter ook reeds bij beslissing houdende&#13;
voorlopige voorziening een salaris van&#13;
ƒ 1.600,– is toegekend, terwijl het onderwerp&#13;
van geschil geheel samenvalt met het geschil&#13;
in de onderhavige procedure zal het hof het&#13;
salaris in de eerste aanleg stellen op ƒ 2.400,–.&#13;
Het hof zal, nu het incidenteel appèl slechts&#13;
de kostenveroordeling betreft, geen afzonderlijk&#13;
salaris toekennen in het incidenteel appèl.&#13;
Beslissing&#13;
Het hof, rechtdoende in hoger beroep,&#13;
bekrachtigt het op 29 mei 1997 door de pachtkamer&#13;
van het kantongerecht te Meppel tussen&#13;
partijen gewezen vonnis met uitzondering&#13;
van de beslissing omtrent het salaris van de&#13;
gemachtigde;&#13;
vernietigt dat vonnis te dien aanzien en, in&#13;
zoverre opnieuw rechtdoende,&#13;
veroordeelt Wessels Boer c.s. tot betaling van&#13;
een bedrag van ƒ 2.400,– terzake van kosten&#13;
van het geding in de eerste aanleg;&#13;
veroordeelt Wessels Boer c.s. tot betaling van&#13;
de proceskosten in hoger beroep, aan de zijde&#13;
van Doldersum tot deze uitspraak begroot op&#13;
ƒ 1.670,– voor vastrecht en ƒ 3.800,– voor&#13;
salaris van de procureur.</content><legacyfootnotes/><footnotes><footnote/></footnotes><auteurs/><published>2000-07-01 00:00:00</published><modified>1996-11-05 00:00:00</modified><editiondate>2000-07-01</editiondate><htmlpath>https://denhollander.info/artikel/4780</htmlpath></article>
</articles></edition>
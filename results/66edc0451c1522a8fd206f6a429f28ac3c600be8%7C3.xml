<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1993</searchword><id>5316</id><udhid>UDH:TvAR/5316</udhid><titel>Reinsma-van Leeuwen / Beekhuizen (TvAR 1993/4667)</titel><searchwords><searchword>TvAR 12/1993</searchword><searchword>TvAR 1993/4667</searchword><searchword>UDH:TvAR/5316</searchword></searchwords><attachments><attachment><name>1993_nr 12_Rechtspraak_4667.pdf</name><extention>pdf</extention><url>https://denhollander.info/download/5315/ci</url></attachment></attachments><inleiding>Pachtwet, art. 26&#13;
&#13;
Onverplicht groot onderhoud, dat door de&#13;
verpachtsters gebrekkig is verricht, tengevolge&#13;
waarvan reparaties noodzakelijk zijn geworden;&#13;
hierop is art. 26 Pw naar analogie&#13;
van toepassing. Machtiging van pachter om&#13;
de gebreken op kosten van de verpachtsters te&#13;
herstellen, met bepaling tot welk bedrag hij&#13;
de gemaakte onkosten met de pachtprijs in&#13;
vergelijking mag brengen.</inleiding><content>In de zaak van:&#13;
1. Rieneke Reinsma-van Leeuwen, wonende te&#13;
Tijnje, 2. Diny Kalsbeek-van Leeuwen, wonende&#13;
te Oldeboorn, appellanten, procureur:&#13;
mr. D. Knottenbelt,&#13;
tegen&#13;
Leonard Beekhuizen, wonende te Oldeboorn,&#13;
geïntimeerde, procureur: mr. J.M.J. Huver.&#13;
Het geding in eerste aanleg De pachtkamer&#13;
van het kantongerecht te Leeuwarden heeft op&#13;
11 juni 1991 tussen appellanten als gedaagden&#13;
en geïntimeerde als eiser vonnis gewezen, dat&#13;
in fotokopie aan dit arrest is gehecht en naar&#13;
de inhoud waarvan wordt verwezen.&#13;
Het geding in hoger beroep Appellanten zijn&#13;
bij exploit van 9 juli 1991 in hoger beroep&#13;
gekomen van voormeld vonnis met&#13;
gelijktijdige dagvaarding van geïntimeerde&#13;
voor dit hof.&#13;
Bij memorie van grieven hebben appellanten&#13;
zes grieven aangevoerd tegen het vonnis&#13;
van 11 juni 1991, met conclusie dat het hof&#13;
dat vonnis zal vernietigen en, opnieuw rechtdoende,&#13;
geïntimeerde alsnog niet-ontvankelijk&#13;
zal verklaren in zijn vorderingen, althans hem&#13;
deze zal ontzeggen, met zijn veroordeling in&#13;
de kosten van beide instanties.&#13;
Geïntimeerde heeft bij memorie van antwoord&#13;
de aangevoerde grieven bestreden en&#13;
geconcludeerd tot bekrachtiging van het vonnis,&#13;
waarvan beroep, zulks met veroordeling&#13;
van appellanten in de proceskosten.&#13;
Partijen hebben achtereenvolgens elk nog&#13;
akte verzocht, waarna zij de stukken hebben&#13;
doen overleggen voor het wijzen van arrest.&#13;
De grieven&#13;
Appellanten hebben als grieven tegen het&#13;
vonnis van 11 juni 1991 aangevoerd:&#13;
Grieft&#13;
De pachtkamer van het kantongerecht verschaft&#13;
geen enkel inzicht in haar gedachtengang&#13;
en in zoverre is het vonnis onvoldoende&#13;
gemotiveerd.&#13;
Griefll&#13;
Ten onrechte heeft de pachtkamer van het&#13;
kantongerecht beslist aan de hand van enkele&#13;
foto's en een offerte zonder de situatie te bezichtigen.&#13;
GriefHI&#13;
Appellanten bestrijden dat de damwandprofielen&#13;
ondeugdelijk zouden zijn aangebracht.&#13;
Grief IV&#13;
Ze zijn van oordeel, dat de door geïntimeerde&#13;
overgelegde foto's geenszins een betrouwbaar&#13;
beeld geven.&#13;
Grief V&#13;
De pachtkamer van het kantongerecht ziet&#13;
over het hoofd dat appellanten uitdrukkelijk&#13;
hebben gesteld dat er geen sprake is van hinder&#13;
bij de ventilatie als gevolg van de in hun&#13;
opdracht aangebrachte wijzigingen.&#13;
Grief VI&#13;
Ten onrechte overweegt de pachtkamer van&#13;
het kantongerecht dat aan appellanten moet&#13;
worden verweten dat zij zonder overleg met&#13;
geïntimeerde de damwandprofielen hebben&#13;
aangebracht.&#13;
De vaststaande feiten&#13;
Als enerzijds mede aan de hand van bescheiden&#13;
gesteld en anderzijds erkend dan wel niet&#13;
of onvoldoende weersproken, staat ten processe&#13;
het navolgende vast:&#13;
- tussen appellanten als verpachtsters en geïntimeerde&#13;
als pachter bestaat een pachtovereenkomst&#13;
met betrekking tot een te Oldeboorn&#13;
gelegen boerderij met stal, twee kippenschuren,&#13;
erf en weiland, ter grootte van minder dan&#13;
2 ha;&#13;
- volgens een onherroepelijk vonnis van de&#13;
pachtkamer van het kantongerecht te Leeuwarden&#13;
van 16 mei 1989 is de pachter op&#13;
grond van de pachtovereenkomst gehouden&#13;
het onderhoud van de gebouwen te verrichten,&#13;
waarin de verpachtsters met maximaal&#13;
f 3 000,- per jaar dienen bij te dragen;&#13;
- desondanks hebben de verpachtsters in mei&#13;
1990 bij wijze van groot onderhoud dam&#13;
wandprofielen aan de kopgevels van de beide&#13;
kippenschuren aangebracht;&#13;
- bij brief van mr. B. Nijman van ARAG&#13;
Rechtsbijstand d.d. 31 oktober 1990, gericht&#13;
aan de verpachtster sub 2, heeft pachter de&#13;
verpachtsters onder meer aangemaand de&#13;
damwandprofielen alsnog voor 14 november&#13;
1990 behoorlijk af te werken opdat de ventila&#13;
toren in de kopgevels en de deuren in die ge&#13;
vels weer kunnen worden gebruikt als&#13;
voorheen, er geen scherpe uitsteeksels meer&#13;
voorkomen en de dakplaten op de damwandprofielen&#13;
aansluiten (ter voorkoming van lekkage).&#13;
Het oordeel van het hof&#13;
1. In het geval dat de verpachter groot onderhoud&#13;
aan het gepachte verricht zonder dat&#13;
hij daartoe gehouden is en deze werkzaamheden&#13;
zodanig gebrekkig zijn verricht dat hieruit&#13;
noodzakelijke reparaties voortvloeien, doet&#13;
zich een geval voor waarop art. 26 van de&#13;
Pachtwet naar analogie van toepassing is.&#13;
Laat de verpachter ondanks schriftelijke aanmaning&#13;
van de pachter deze reparaties na, dan&#13;
kan de pachtkamer de pachter op diens vordering&#13;
machtigen de reparaties op kosten van de&#13;
verpachter te doen verrichten. Daarbij kan de&#13;
pachtkamer bepalen tot welk bedrag de pachter&#13;
de gemaakte onkosten met de pachtprijs in&#13;
vergelijking kan brengen.&#13;
2. Blijkens de door de pachter in het ge&#13;
ding gebrachte, in dit geval duidelijke foto's,&#13;
laat de afwerking van de in opdracht van de&#13;
verpachtsters aangebrachte damwandprofielen&#13;
duidelijk te wensen over:&#13;
a. (foto's 6 en 10) de uitsparingen in de&#13;
damwandprofielen met luikjes voor de ventilatoren&#13;
zijn te klein zodat de ventilatoren&#13;
deels schuil gaan achter de profielen. Het is&#13;
evident dat de ventilatie hierdoor wordt belemmerd;&#13;
b. (foto 10) de geveldeuren kunnen niet uit&#13;
de sponningen worden gelicht, hetgeen van&#13;
zelfsprekend bij een behoorlijk groot onder&#13;
houd van die deuren door de pachter&#13;
bezwaarlijk kan zijn;&#13;
c. (foto's 1, 2, 7, 9, 10) hoeken en randen&#13;
van de profielen zijn niet afgewerkt en vertonen&#13;
gevaarlijk scherpe randen;&#13;
d. (foto 3) dakplaten sluiten niet op de&#13;
damwandprofielen aan zodat vanzelfsprekend&#13;
lekkage kan optreden.&#13;
3. Gelet op deze duidelijke gebreken -&#13;
waarvan het gebrek sub b. van betrekkelijke&#13;
betekenis is en alleen in het geheel van man&#13;
kementen wordt bezien - hebben verpacht&#13;
sters in hoger beroep het voornamelijk op&#13;
deze foto's gebaseerde oordeel van de pacht&#13;
kamer van het kantongerecht dat het stand&#13;
punt van de pachter dat de constructie van de&#13;
damwandprofielen in zoverre ondeugdelijk&#13;
moet worden geacht, juist is, bepaald onvol&#13;
doende bestreden. De tekortkomingen zijn in&#13;
het oog springend en de verpachtsters hebben&#13;
in hoger beroep niet aangegeven in welk op&#13;
zicht de voormelde foto's een verkeerd beeld&#13;
geven. Daargelaten of twintig nieuwe profielplaten nodig zijn, heeft de pachtkamer van het&#13;
kantongerecht terecht overwogen dat de brief&#13;
van het Montagebedrijf Sietze Holtrop d.d. 9&#13;
oktober 1990, inhoudende dat de profielen&#13;
verzaagd en foutief gemonteerd zijn, het beeld&#13;
van de foto's bevestigt.&#13;
De pachtkamer van het kantongerecht&#13;
heeft tot haar oordeel kunnen komen zonder&#13;
nader onderzoek ter plaatse. Ook het hof acht&#13;
een onderzoek ter plaatse gelet op het bovenstaande&#13;
overbodig.&#13;
De grieven I, II, III, IV en V zijn ongegrond.&#13;
De grief VI is gericht tegen een overweging&#13;
van de pachtkamer van het&#13;
kantongerecht, die de beslissing niet draagt.&#13;
Deze grief kan verder buiten beschouwing&#13;
blijven.&#13;
Slotsom&#13;
5. Het vonnis van de pachtkamer van het kantongerecht&#13;
dient te worden bekrachtigd behoudens&#13;
dat het hof op de voet van art. 26, lid&#13;
2, van de Pachtwet ambtshalve zal bepalen tot&#13;
welk bedrag de pachter de gemaakte onkosten&#13;
met de pachtprijs in vergelijking kan brengen,&#13;
te weten ten hoogste f 7 200,- exclusief&#13;
B.T.W., overeenkomstig de offerte van voormeld&#13;
montagebedrijf eveneens d.d. 9 oktober&#13;
1990.&#13;
Het hof acht deze prijsopgave waarop de&#13;
pachter zijn inleidende vordering heeft gebaseerd,&#13;
voor de allernoodzakelijkste reparaties&#13;
van de kopgevels aanvaardbaar. De verpachtsters&#13;
zullen de kosten van het hoger beroep&#13;
hebben te dragen als de daarin in het ongelijk&#13;
gestelde partij.&#13;
Beslissing&#13;
het hof, rechtdoende in hoger beroep:&#13;
bekrachtigt het vonnis van de pachtkamer&#13;
van het kantongerecht te Leeuwarden d.d. 11&#13;
juni 1991, waarvan beroep, met dien verstande&#13;
dat geïntimeerde de gemaakte onkosten&#13;
met de pachtprijs in vergelijking kan brengen&#13;
tot ten hoogste f 7200-, exclusief B.T.W., tegen&#13;
genoegzame specificatie tegenover appellanten;&#13;
veroordeelt appellanten in de kosten van&#13;
het hoger beroep aan de zijde van geïntimeerde&#13;
tot heden begroot op f 1700,-.</content><legacyfootnotes/><footnotes><footnote/></footnotes><auteurs/><published>1993-12-01 00:00:00</published><modified>1992-10-22 00:00:00</modified><editiondate>1993-12-01</editiondate><htmlpath>https://denhollander.info/artikel/5316</htmlpath></article>
</articles></edition>
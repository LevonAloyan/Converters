<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1990</searchword><id>7121</id><udhid>UDH:TvAR/7121</udhid><titel>'Martinus Antonius van den Bosch / Gemeente Boekel' (TvAR 1990/4368)</titel><searchwords><searchword>TvAR 6/1990</searchword><searchword>TvAR 1990/4368</searchword><searchword>UDH:TvAR/7121</searchword></searchwords><attachments><attachment><name>1990_nr 6_Rechtspraak_4368.pdf</name><extention>pdf</extention><url>https://denhollander.info/download/6729/ci</url></attachment></attachments><inleiding>Pachtwet, art. 45, lid 1 en&#13;
art. 45, lid 3, gemeentewet, art. 177&#13;
De gemeente Boekel is ontvankelijk in haar&#13;
verweer, gelet op het besluit van de raad tot&#13;
het voeren van het geding. Pachter bereikt&#13;
in 1992 de 65-jarige leeftijd en verzoekt&#13;
verlenging van de pachtovereenkomst tot&#13;
het einde van dat jaar.&#13;
Toezegging gemeente in 1978 dat, zolang&#13;
de gemeente de grond in geschil niet zelf&#13;
nodig heeft en indien pachter het agrarisch&#13;
bedrijf zelf exploiteert, pachter de grond in&#13;
geschil tot zijn 65ste levensjaar ter beschikking&#13;
kan houden.&#13;
Geen reden van die toezegging af te&#13;
wijken. </inleiding><content>Pachtkamer Gerechtshof te Arnhem, beschikking&#13;
van 15 december 1989&#13;
(Mr. Maris, mr. Spoor, prof. mr. Heida,&#13;
ing. Meijering, ir. Rogaar)&#13;
Het gerechtshof te Arnhem, pachtkamer;&#13;
Gezien:&#13;
het op 15 juni 1989 ter griffie van het hof&#13;
ingekomen beroepschrift van Martinus&#13;
Antonius van den Bosch, - hierna te&#13;
noemen: de pachter -, wonende te&#13;
Venhorst, procureur: mr. P.C. Plochg,&#13;
tegen de tussenbeschikking van 10 februari&#13;
1989 en de eindbeschikking van 12 mei&#13;
1989, van de pachtkamer van het kantongerecht&#13;
te 's-Hertogenbosch, en verzonden&#13;
aan partijen op 18 mei 1989 waarbij is verlengd&#13;
met een duur van één jaar eindigend&#13;
1 september 1990 de pachtovereenkomst&#13;
met de&#13;
Gemeente Boekel, gevestigd te Boekei, als&#13;
verpachtster, behoudens verlenging eindigend&#13;
op 31 augustus 1989 betreffende een&#13;
perceel bouwland, kadastraal bekend gemeente&#13;
Boekei, sectie D, nr. 2397, thans&#13;
2566 ged., groot 1.90.00 ha.&#13;
Mede gezien:&#13;
de overige stukken, waaronder een fotocopie&#13;
van voormelde beschikking.&#13;
Gelet op:&#13;
de behandeling van het hoger beroep in&#13;
raadkamer van het hof op 27 oktober 1989&#13;
waarbij aanwezig waren appellant, bijgestaan&#13;
door mr. M.P.C.A. Mol, advocaat te&#13;
's-Hertogenbosch, en namens geïntimeerde,&#13;
J.A.A.G. Pompen, burgemeester van&#13;
de gemeente Boekei,&#13;
Overweegt:&#13;
De stukken&#13;
De voormelde beschikking is gegeven uit de&#13;
volgende overwegingen:&#13;
Uitgaande van het door de pachtkamer&#13;
vastgestelde feit, dat het gepachte voor de&#13;
pachter, gelet op diens inkomen en vermogen,&#13;
alsmede op de opbrengst van het gepachte,&#13;
vrijwel van geen betekenis is, zou&#13;
niet tot verlenging van de pachtovereenkomst&#13;
worden besloten, ware het niet, dat&#13;
de gemeente destijds - bij haar schrijven&#13;
van 19 mei 1978 bevestigd - de toezegging aan verzoeker deed, dat hem jaarlijks 4,5&#13;
ha grond, waaronder de onderhavige pachtgrond,&#13;
ter beschikking zou worden gesteld&#13;
tot zijn 65-jarige leeftijd.&#13;
Hieraan werd echter de voorwaarde verbonden,&#13;
dat verzoeker zelf het agrarisch&#13;
bedrijf exploiteerde. Voorts werd de voorwaarde&#13;
gesteld dat de gemeente de gronden&#13;
niet nodig had.&#13;
Hoewel de pachtkamer deze voorwaarden&#13;
althans naar de bedoeling ervan, vervuld&#13;
acht, zijn er termen om op grond van&#13;
deze toezegging verzoeker nog enige ruimte&#13;
te geven om zich op het verlies van het gepachte&#13;
voor te bereiden mede omdat de gemeente,&#13;
gelet op de ter zitting van 31 maart&#13;
1989 gegeven toelichting, daardoor geen&#13;
enkel nadeel lijdt.&#13;
Appellant heeft de volgende grieven aangevoerd:&#13;
Grief I&#13;
Ten onrechte overweegt de pachtkamer&#13;
van het kantongerecht te 's-Hertogenbosch&#13;
in haar beschikking van 10 februari 1988,&#13;
dat de gemeente aan het vereiste van artikel&#13;
177 Gemeentewet heeft voldaan.&#13;
Grief II&#13;
Ten onrechte overweegt de pachtkamer&#13;
van het kantongerecht te 's-Hertogenbosch&#13;
in haar beschikking d.d. 10 februari 1988&#13;
dat uit de meitelling (1988) blijkt, dat verzoeker&#13;
minder dan 10 uur per week werkzaam&#13;
is, terwijl uit de door hem overgelegde&#13;
overzichten van de jaren 1986 en 1987&#13;
blijkt, dat in financieel opzicht de pachtgrond&#13;
voor hem van zeer geringe betekenis&#13;
is.&#13;
Grief III&#13;
Ten onrechte verlengt de pachtkamer&#13;
van het kantongerecht te 's-Hertogenbosch&#13;
de pachtovereenkomst van partijen slechts&#13;
met één jaar tot 1 september 1990 bij haar&#13;
eindbeschikking d.d. 12 mei 1989,&#13;
met verzoek te vernietigen de beschikkingen&#13;
van de pachtkamer van het kantongerecht&#13;
te 's-Hertogenbosch d.d. 10 februari&#13;
1989 en 12 mei 1989 gegeven onder nummer&#13;
13/88 en alsnog het verlengingsverzoek&#13;
van de pachter toe te wijzen althans&#13;
zodanig toe te wijzen dat die pachtovereenkomst&#13;
eerst zal zijn ontbonden per ultimo&#13;
1992; kosten rechtens.&#13;
De mondelinge behandeling&#13;
Niet of onvoldoende weersproken is verklaard&#13;
door de pachter:&#13;
Ik ben 62 jaar oud en word in 1992 65&#13;
jaar. Ik ben gehuwd en heb zes kinderen,&#13;
van wie twee kinderen thuiswonend, een&#13;
zoon van 27 jaar, werkzaam als bakkersknecht,&#13;
en een dochter van 21 jaar, die een&#13;
opleiding tot onderwijzeres volgt. Zij komen&#13;
gedeeltelijk te mijnen laste. Ik exploiteer&#13;
een akkerbouwbedrijf van 11 hectare,&#13;
waarvan 9.15 ha, inclusief woning en bedrijfsgebouwen,&#13;
eigendom en 1.90 ha gepacht.&#13;
Tot 1 september 1989 heb ik van de&#13;
gemeente Boekei 1 ha in pacht gehad op&#13;
jaarbasis. De grond is in gebruik voor de&#13;
teelt van mais. In 1988 heb ik veldbonen en&#13;
mais geteeld. De grond in geschil is gelegen&#13;
aan de overzijde van de Zanddelweg, in de&#13;
nabijheid van de bedrijfsgebouwen - bestaande&#13;
uit een schuur voor machines en&#13;
een drijfmeststal -. Ik heb geen vee. Als&#13;
gevolg van een ongeval heb ik in 1988&#13;
slechts 10 uur per week op het bedrijf gewerkt.&#13;
Nu werk ik circa 20 uur per week op&#13;
het bedrijf. Ik heb een arbeidsongeschiktheidsuitkering&#13;
van netto ƒ 1100,- a ƒ 1200,-&#13;
per maand. Tevens heb ik een invaliditeitsuitkering&#13;
van circa ƒ 9,- per werkdag. De&#13;
winst van het bedrijf bedrpeg ƒ 1860,- in&#13;
1986 en ƒ 51,- in 1987. Als gevolg van het&#13;
mislukken van de oogst van veldbonen&#13;
heeft mijn bedrijf in 1988 verlies gemaakt.&#13;
Het jaar 1989 verwacht ik met winst af te&#13;
sluiten.&#13;
namens verpachter door J.A.A.G. Pompen:&#13;
De gemeente Boekei wenst de litigieuze&#13;
grond in de toekomst in gebruik te nemen&#13;
als sportterrein. Daardoor zal het bestemmingsplan&#13;
worden gewijzigd. Met de voorbereiding&#13;
van de wijziging van het bestemmingsplan&#13;
wil de gemeente in 1990 starten.&#13;
Zij wenst op korte termijn de beschikking&#13;
over de grond in geschil te verkrijgen.&#13;
Mr. M.P.C.A. Mol heeft het standpunt&#13;
van pachter nader toegelicht.&#13;
Het oordeel van het hof&#13;
(1) Artikel 177 van de Gemeentewet bepaalt&#13;
dat de raad beoordeelt en beslist of&#13;
vanwege de gemeente of voor een harer afdelingen,&#13;
die zich in het geval bevindt zoals door artikel 254 van die wet omschreven,&#13;
een rechtsgeding zal worden gevoerd. In&#13;
haar besluit van 6 juli 1989 heeft de raad&#13;
van de gemeente Boekei, gelet op artikel&#13;
177 van de Gemeentewet, besloten:&#13;
a. in rechte verweer te voeren bij de&#13;
pachtkamer van het kantongerecht te 's-&#13;
Hertogenbosch tegen het verzoek van&#13;
M.A. van den Bosch, Zanddelweg 3, Ven&#13;
horst, tot verlenging van de pachtovereenkomst&#13;
betreffende het perceel kadastraal&#13;
bekend gemeente Boekei, sectie D nummer&#13;
2397 (thans 2566) gedeeltelijk, ter grootte&#13;
van 1.90.00 ha, gelegen aan de Zanddelweg&#13;
te Venhorst;&#13;
b. tot het voeren van een rechtsgeding te&#13;
gen het ingestelde hoger beroep van M.A.&#13;
van den Bosch, Zanddelweg 3, Venhorst,&#13;
bij de pachtkamer van het gerechtshof te&#13;
Arnhem. Gelet op het vorenstaande kan de&#13;
gemeente Boekei worden ontvangen in&#13;
haar verweer.&#13;
Grief I is ongegrond.&#13;
(2) Pachter heeft bij de mondelinge behandeling&#13;
onvoldoende weersproken verklaard&#13;
dat hij als gevolg van een ongeval in&#13;
1988 slechts 10 uur per week heeft kunnen&#13;
werken. Nu werkt pachter 20 uur per week.&#13;
Gelet op de overgelegde stukken en het&#13;
door pachter ter terechtzitting verklaarde is&#13;
het hof van oordeel dat pachter het onderhavige&#13;
agrarisch bedrijf zelf exploiteert.&#13;
Gelet op de overgelegde stukken en het&#13;
door gemachtigde van verpachtster bij de&#13;
behandeling verklaarde is het hof tevens&#13;
van oordeel, dat niet is komen vast te staan&#13;
dat de gemeente Boekei op korte termijn&#13;
duidelijk omlijnde plannen heeft betreffende&#13;
de bestemming van de litigieuze grond,&#13;
nu verpachtster nog geen procedure heeft&#13;
geëntameerd teneinde het bestemmingsplan&#13;
terzake te wijzigen.&#13;
In de brief van 19 mei 1978 aan pachter&#13;
hebben Burgemeester en Wethouders&#13;
van de gemeente Boekei het volgende verklaard:&#13;
'Zoals toegezegd in het onderhoud van u&#13;
met ons college op 8 mei j.1. willen wij nogmaals&#13;
bevestigen dat - ter uitvoering van&#13;
het raadsbesluit van 26 september 1972 -&#13;
jaarlijks 4,5 ha grond aan u beschikbaar&#13;
zal worden gesteld, zolang u het agrarisch&#13;
bedrijf zelf exploiteert, u de leeftijd van 65&#13;
jaar nog niet heeft bereikt en de gemeente&#13;
de betreffende gronden niet nodig heeft in&#13;
het kader van de realisering van het&#13;
bestemmingsplan ' Venhorst-noord''.&#13;
Het hof is, gelet op het vorenstaande,&#13;
van oordeel dat er te dezen geen redenen&#13;
zijn, af te wijken van de door Burgemeester&#13;
en Wethouders van de gemeente Boekei in&#13;
voormelde brief bevestigde toezegging aan&#13;
de pachter. De pachter voldoet aan de&#13;
voorwaarden, die door het college van Burgemeester&#13;
en Wethouders aan het ter beschikking&#13;
(blijven) stellen van 4,5 ha grond&#13;
in die brief zijn verbonden.&#13;
Grief III treft in zoverre doel. Grief II&#13;
kan daarom verder buiten beschouwing&#13;
blijven.&#13;
Gelet op het vorenstaande en het feit dat&#13;
de pachter op 6 april 1992 de leeftijd van 65&#13;
jaar bereikt en rekening houdend met de&#13;
maisoogst op de litigieuze grond in dat jaar&#13;
zal het hof de pachtovereenkomst verlengen&#13;
tot 31 december 1992.&#13;
Pachter zal verlenging van de onderhavige&#13;
pachtovereenkomst kunnen verzoeken&#13;
in de periode tussen 31 mei 1991 en 31 december&#13;
1991.&#13;
(3) In de onderhavige procedure is geen&#13;
plaats voor een veroordeling in de proceskosten.&#13;
De slotsom&#13;
De beschikking, waarvan beroep, kan niet&#13;
in stand blijven. De pachtovereenkomst&#13;
dient te worden verlengd tot 31 december&#13;
1992.&#13;
Beschikkende in hoger beroep:&#13;
Vernietigt de beschikking waarvan beroep&#13;
en opnieuw beschikkende:&#13;
Verlengt de pachtovereenkomst betreffende&#13;
een perceel bouwland, kadastraal bekend&#13;
gemeente Boekei, sectie D, nr. 2397,&#13;
thans 2566 ged., groot 1.90.00 ha, tot 31&#13;
december 1992.&#13;
Bepaalt dat de pachter opnieuw verlenging&#13;
kan verzoeken in de periode tussen 31&#13;
mei 1991 en 31 december 1991. </content><legacyfootnotes/><footnotes><footnote/></footnotes><auteurs>Mr. Maris, mr. Spoor, prof. mr. Heida,&#13;
ing. Meijering, ir. Rogaar </auteurs><published>1990-06-01 00:00:00</published><modified>1990-06-01 00:00:00</modified><editiondate>1990-06-01</editiondate><htmlpath>https://denhollander.info/artikel/7121</htmlpath></article>
</articles></edition>
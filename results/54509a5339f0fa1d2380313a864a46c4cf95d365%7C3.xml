<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2007</searchword><id>5253</id><udhid>UDH:TvAR/5253</udhid><titel>X / de Minister van Landbouw, Natuur en Voedselkwaliteit, (TvAR 2007/5411,5412,5413,5414,5415,5416)</titel><searchwords><searchword>TvAR 11/2007</searchword><searchword>TvAR 2007/5411</searchword><searchword>TvAR 2007/5412</searchword><searchword>TvAR 2007/5413</searchword><searchword>TvAR 2007/5414</searchword><searchword>TvAR 2007/5415</searchword><searchword>TvAR 2007/5416</searchword><searchword>UDH:TvAR/5253</searchword></searchwords><attachments><attachment><name>TAR_2007_11-Rechtspraak ST.pdf</name><extention>pdf</extention><url>https://denhollander.info/download/5252/ci</url></attachment></attachments><inleiding>Toeslagrechten. Overmacht&#13;
Een in 2001 te laat ingediende aanvraag oppervlakte leidt&#13;
nu tot niet toekennen van toeslagrechten. Geen overmacht.</inleiding><content>Uitspraak in de zaak van:&#13;
A, te B, appellant,&#13;
tegen&#13;
de Minister van Landbouw, Natuur en Voedselkwaliteit,&#13;
verweerder,&#13;
gemachtigde: mr. J. Teigeler, werkzaam bij verweerders&#13;
Dienst Regelingen.&#13;
1. De procedure&#13;
Appellant heeft bij brief van 4 november 2006, bij het College&#13;
binnengekomen op 8 november 2006, beroep ingesteld&#13;
tegen een besluit van verweerder van 31 oktober 2006.&#13;
Bij dit besluit heeft verweerder beslist op het bezwaar van&#13;
appellant tegen verweerders besluit van 13 september 2006,&#13;
waarbij verweerder de door appellant in het kader van de&#13;
Regeling GLB-inkomenssteun 2006 (hierna: de Regeling)&#13;
aangevraagde toeslagrechten heeft vastgesteld.&#13;
Bij brief van 13 december 2006 heeft verweerder een verweerschrift&#13;
ingediend en de op de zaak betrekking hebben -&#13;
de stukken overgelegd.&#13;
Bij griffiersbrief van 12 februari 2007 heeft het College verweerder&#13;
om nadere informatie verzocht. Verweerder heeft&#13;
hierop gereageerd bij brief van 19 februari 2007.&#13;
Op 16 april 2007 heeft het onderzoek ter zitting plaatsgehad,&#13;
waarbij appellant, bijgestaan door F. Brouwer, is verschenen.&#13;
Verweerder werd ter zitting vertegenwoordigd&#13;
door zijn gemachtigde.&#13;
2. De grondslag van het geschil&#13;
2.1. Verordening (EG) nr. 1782/2003 van de Raad van 29&#13;
september 2003 tot vaststelling van gemeenschappelijke&#13;
voorschriften voor regelingen inzake rechtstreekse&#13;
steunverlening in het kader van het gemeenschappelijk&#13;
landbouwbeleid en tot vaststelling van&#13;
bepaalde steunregelingen voor landbouwers luidt voorzover&#13;
hier van belang:&#13;
‘Artikel 33&#13;
subsidiabiliteit&#13;
1. De landbouwers kunnen gebruik maken van de be -&#13;
drijfstoeslagregeling indien:&#13;
a) zij op grond van ten minste één van de in bijlage VI&#13;
bedoelde steunregelingen een betaling hebben ontvangen&#13;
in de in artikel 38 vastgestelde referentieperiode,&#13;
of, (…)&#13;
Artikel 37&#13;
Berekening van het referentiebedrag&#13;
1. Het referentiebedrag is het gemiddelde over drie jaar&#13;
van het totaalbedrag aan toeslagen dat aan een landbouwer&#13;
voor elk kalenderjaar van de in artikel 38 vastgestelde&#13;
referentieperiode is verleend op grond van de&#13;
in bijlage VI genoemde steunregelingen, berekend en&#13;
aangepast overeenkomstig bijlage VII.&#13;
(…)&#13;
Artikel 38&#13;
Referentieperiode&#13;
De referentieperiode omvat de kalenderjaren 2000,&#13;
2001 en 2002.&#13;
Artikel 40&#13;
Gevallen van onbillijkheid&#13;
1. In afwijking van artikel 37 heeft een landbouwer&#13;
wiens productie gedurende de referentieperiode nadelig&#13;
werd beïnvloed door een geval van overmacht of uitzonderlijke&#13;
omstandigheden dat/die zich vóór of&#13;
gedurende die referentieperiode heeft/hebben voorgedaan,&#13;
het recht te verzoeken dat het referentiebedrag&#13;
wordt berekend op basis van het kalenderjaar of de&#13;
kalenderjaren in de referentieperiode dat/die niet is/&#13;
zijn beïnvloed door het geval van overmacht of de uitzonderlijke&#13;
omstandigheden.&#13;
2. (…)&#13;
4. Overmacht of uitzonderlijke omstandigheden&#13;
wordt/worden door de bevoegde autoriteit erkend in&#13;
gevallen zoals bijvoorbeeld:&#13;
a) het overlijden van de landbouwer,&#13;
b) langdurige arbeidsongeschiktheid van de landbouwer,&#13;
c) een ernstige natuurramp die het landbouwareaal van&#13;
het bedrijf in ernstige mate heeft aangetast,&#13;
d) het door een ongeluk tenietgaan van voor veehouderij&#13;
bestemde gebouwen op het bedrijf,&#13;
e) een epizoötie die de gehele veestapel van de landbouwer&#13;
of een deel ervan heeft getroffen.&#13;
(…)’&#13;
Verordening (EG) nr. 795/2004 van de Commissie van&#13;
21 april 2004 houdende bepalingen voor de uitvoering van&#13;
de bedrijfstoeslagregeling waarin is voorzien bij Verordening&#13;
(EG) nr. 1782/2003 van de Raad tot vaststelling van&#13;
gemeenschappelijke voorschriften inzake rechtstreekse&#13;
steunverlening in het kader van het gemeenschappelijk&#13;
landbouwbeleid en tot vaststelling van bepaalde steunregelingen&#13;
voor landbouwers luidt voorzover hier van belang:&#13;
‘Artikel 3 bis&#13;
Geconstateerde hectaren en dieren&#13;
Onverminderd de toepassing van bijlage VII bij Verordening&#13;
(EG) nr. 1782/2003, is het voor de vaststelling&#13;
van het in artikel 37, lid 1, van die verordening bedoelde&#13;
referentiebedrag in aanmerking te nemen aantal&#13;
hectaren of dieren waarvoor in de referentieperiode een&#13;
rechtstreekse betaling is of had moeten worden toegekend,&#13;
het aantal geconstateerde hectaren of dieren in de&#13;
zin van artikel 2, onder r) en s), van Verordening (EG)&#13;
nr. 2419/2001 voor elke van de in bijlage VI bij Verordening&#13;
(EG) nr. 1782/2003 vermelde rechtstreekse betalingen.’&#13;
Artikel 2, sub r van Verordening (EG) nr. 2419/2001 van&#13;
de Commissie van 11 december 2001 houdende uitvoeringsbepalingen&#13;
inzake het bij Verordening (EEG) nr.&#13;
3508/ 92 van de Raad ingestelde geïntegreerde beheers- en&#13;
controlesysteem voor bepaalde communautaire steunregelingen&#13;
luidt als volgt:&#13;
‘Voor de toepassing van deze verordening wordt verstaan&#13;
onder:&#13;
a. (…)&#13;
r. ‘geconstateerde oppervlakte’: de oppervlakte waarvoor&#13;
aan alle steuntoekenningsvoorwaarden in het&#13;
kader van de betrokken steunregeling is voldaan.&#13;
(…)’&#13;
2.2. Op grond van de stukken en het onderzoek ter zitting&#13;
zijn in deze zaak de volgende feiten en omstandigheden&#13;
voor het College komen vast te staan.&#13;
- Appellant heeft met het op 13 maart 2006 bij verweerder&#13;
ontvangen formulier ‘Aanvraag toeslagrechten’&#13;
toeslagrechten in het kader van de Regeling aangevraagd.&#13;
In een op 3 mei 2006 door appellant ingediend&#13;
formulier ‘Inventarisatie Bedrijfsgegevens voor toeslagrechten’&#13;
heeft hij aangegeven een beroep te willen&#13;
doen op overmacht, tengevolge waarvan hij over het&#13;
jaar 2001 geen toeslag heeft verkregen.&#13;
- Bij besluit van 13 september 2006 heeft verweerder&#13;
appellant naar aanleiding van zijn aanvraag 1,20&#13;
gewone toeslagrechten met een waarde van € 425,67&#13;
per toeslagrecht toegekend.&#13;
- Bij brief van 19 september 2006 heeft appellant tegen&#13;
dit besluit bezwaar gemaakt.&#13;
- Vervolgens heeft verweerder, na een op 17 oktober&#13;
gehouden telefonische hoorzitting, het bestreden&#13;
besluit genomen.&#13;
3. Het bestreden besluit&#13;
3.1. Bij het bestreden besluit heeft verweerder het bezwaar&#13;
ongegrond verklaard. Daartoe heeft hij, samengevat,&#13;
het volgende overwogen.&#13;
De berekening van de toeslagrechten is gebaseerd op&#13;
het referentiebedrag. Dit is berekend op grond van het&#13;
bepaalde in artikel 37 van Verordening (EG) nr. 1782/&#13;
2003. Voor het jaar 2001 is daarbij uitgegaan van een&#13;
geregistreerde oppervlakte van 0 ha.&#13;
Appellant heeft zijn aanvraag oppervlakten 2001 niet&#13;
tijdig ingediend. Daarom is deze aanvraag niet toegewezen.&#13;
Appellant heeft tegen dit besluit geen bezwaar&#13;
gemaakt.&#13;
3.2. In het verweerschrift en ter zitting heeft verweerder&#13;
toegegeven dat appellant tegen het besluit op de aanvraag&#13;
2001 wel degelijk bezwaar had gemaakt. Dat&#13;
bezwaar is bij besluit van 7 juni 2002 ongegrond verklaard.&#13;
Appellant heeft daartegen geen beroep ingesteld.&#13;
Verweerder heeft hieraan toegevoegd dat in het&#13;
bestreden besluit ten onrechte niet is ingegaan op appellants&#13;
beroep op overmacht. De omstandigheid dat&#13;
appellant in 2001 geen formulieren toegezonden kreeg,&#13;
levert geen rechtens te honoreren beroep op overmacht&#13;
op, aangezien appellant zelf de verantwoordelijkheid&#13;
draagt voor het juist en tijdig indienen van zijn aanvraag.&#13;
Bij het niet ontvangen van formulieren had het&#13;
op zijn weg gelegen om deze alsnog tijdig bij verweerder&#13;
aan te vragen.&#13;
4. Het standpunt van appellant&#13;
Appellant meent dat verweerder bij de berekening van de&#13;
toeslagrechten ten onrechte is uitgegaan van 0 geconstateerde&#13;
hectaren in 2001. In dat jaar heeft appellant immers&#13;
zijn aanvraag niet tijdig ingediend, omdat verweerder&#13;
verzuimd had hem de benodigde formulieren, zoals in&#13;
voorafgaande jaren gebruikelijk, tevoren toe te zenden.&#13;
Door deze onjuiste handelwijze van verweerder is appellant&#13;
in 2001 reeds subsidie over 1.75 ha wintertarwe misgelopen.&#13;
Er is sprake van overmacht. Thans werkt dit ook&#13;
nog eens door in de berekening van de toeslagrechten. Appellant&#13;
beroept zich in dit verband erop dat de aanvraag&#13;
voor het jaar 2001 als gevolg van een niet aan hem te wijten&#13;
oorzaak te laat werd ingediend.&#13;
5. De beoordeling van het geschil&#13;
5.1. Appellant heeft in bezwaar aangevoerd dat verweerder&#13;
ten onrechte zijn beroep op overmacht niet heeft&#13;
gehono reerd. Verweerder is op dit argument in het bestreden&#13;
besluit in het geheel niet ingegaan.&#13;
Door de bezwaren ongegrond te verklaren zonder dat&#13;
daarbij is ingaan op het argument betreffende de overmacht&#13;
berust het bestreden besluit niet op een&#13;
deugdelijke motivering. Verweerder heeft derhalve op&#13;
het bezwaar beslist in strijd met het bepaalde in artikel&#13;
7:12 van de Algemene wet bestuursrecht (hierna: Awb).&#13;
Het beroep dient om deze reden gegrond te worden&#13;
verklaard en het bestreden besluit dient te worden&#13;
vernietigd.&#13;
5.2.Het College ziet aanleiding om met toepassing van artikel&#13;
8:72, derde lid, Awb de rechtsgevolgen van het bestreden&#13;
besluit in stand te laten. Daartoe overweegt het&#13;
als volgt.&#13;
Appellant heeft in 2001 zijn Aanvraag oppervlakten&#13;
niet tijdig ingediend. Verweerder heeft daarop deze&#13;
aanvraag niet-ontvankelijk verklaard. Een hiertegen&#13;
gericht bezwaar van appellant heeft verweerder bij&#13;
besluit van 7 juni 2002 ongegrond verklaard. Tegen&#13;
deze ongegrondverklaring heeft appellant geen beroep&#13;
ingesteld bij het College. Daarmee staat vast dat over&#13;
het jaar 2001 geen akkerbouwtoeslag is toegekend.&#13;
De door appellant aangevraagde toeslagrechten dienen&#13;
te worden berekend op basis van het referentiebedrag&#13;
dat ingevolge de artikelen 37 en 38 van Verordening&#13;
(EG) nr. 1782/2003 gelijk is aan het gemiddeld bedrag&#13;
aan toeslagen dat aan appellant over de jaren 2000,&#13;
2001 en 2002 is toegekend op grond van de in bijlage&#13;
IV van deze Verordening genoemde steunregelingen.&#13;
Voor appellant gaat het om de aan hem over deze&#13;
referentiejaren toegekende akkerbouwsteun ingevolge&#13;
de toenmalige Regeling EG-steunverlening akkerbouwgewassen.&#13;
Niet in geschil is dat appellant over 2000 voor 1.86 ha&#13;
maïs steun heeft ontvangen, dat er over 2001 geen&#13;
steun is verleend en dat over 2002 1.75 ha in de gewasgroep&#13;
overige granen voor steun in aanmerking kwam.&#13;
Door van deze gegevens uit te gaan bij de berekening&#13;
van de toeslagrechten heeft verweerder toepassing&#13;
gegeven aan het bepaalde in genoemde artikelen 37 en&#13;
38 van Verordening (EG) nr. 1782/2003.&#13;
Ingevolge artikel 40, eerste lid, van Verordening (EG)&#13;
nr. 1782/2003 heeft een landbouwer wiens productie&#13;
gedurende de referentieperiode nadelig werd beïnvloed&#13;
door een geval van overmacht, het recht te verzoeken&#13;
dat het referentiebedrag in afwijking van artikel 37&#13;
wordt berekend op basis van de kalenderjaren die niet&#13;
zijn beïnvloed door het geval van overmacht.&#13;
Appellant is van mening dat in zijn geval het referentiebedrag&#13;
moet worden berekend op basis van de kalenderjaren&#13;
2000 en 2002, omdat de te late indiening van&#13;
zijn aanvraag in 2001 het gevolg is van overmacht.&#13;
Nog afgezien van de vraag of de te late indiening van&#13;
de aanvraag in 2001 appellants productie in de zin van&#13;
artikel 40, eerste lid, van Verordening (EG) nr. 1782/&#13;
2003 nadelig heeft beïnvloed, is om de hierna volgende&#13;
reden van overmacht geen sprake.&#13;
Zoals het College reeds eerder heeft beslist (bijvoorbeeld&#13;
in zijn uitspraak van 13 april 2006, AWB&#13;
05/390, &lt;www.rechtspraak.nl&gt; LJN AW5693), is het&#13;
in de Europese landbouwsteunregelingen de verantwoordelijkheid&#13;
van de aanvrager om zich tijdig van een&#13;
aanvraagformulier te voorzien, zodat dit binnen de termijn&#13;
ingevuld bij verweerder kan worden ingediend.&#13;
Indien een aanvrager geen formulieren van verweerder&#13;
ontvangt, ligt het op zijn weg zich te wenden tot verweerders&#13;
Dienst Regelingen teneinde alsnog een formulier&#13;
te verkrijgen. Een aanvrager die in zo’n situatie&#13;
niet tijdig actie onderneemt, voldoet niet aan een op&#13;
hem in het kader van de subsidierelatie rustende verplichting&#13;
en kan derhalve niet volhouden dat sprake is&#13;
van abnormale en onvoorziene omstandigheden, die vreemd zijn aan degene die zich daarop beroept en&#13;
waarvan de gevolgen in weerwil van alle mogelijke&#13;
voorzorgen niet konden worden vermeden.&#13;
Ook appellants grief dat hij eerst bij de besluitvorming&#13;
omtrent zijn aanvraag 2001 geconfronteerd is met de&#13;
nadelige gevolgen van het te laat indienen van zijn aanvraag&#13;
en dat hij nu bij de vaststelling van zijn toeslagrechten&#13;
nogmaals nadeel ondervindt van deze zelfde&#13;
omissie kan hem niet baten. Uit het in Verordening&#13;
(EG) nr. 1782/2003 neergelegde systeem om toeslagrechten&#13;
te berekenen volgt immers dat doorslaggevend&#13;
is het bedrag aan steun dat een landbouwer in de drie&#13;
referentiejaren heeft ontvangen. Niet gezegd kan worden&#13;
dat dit systeem als onredelijk moet worden aangemerkt,&#13;
te minder omdat op basis van artikel 40 van&#13;
Verordening (EG) nr. 1782/2003 uitzonderingen mogelijk&#13;
zijn. Nu er geen grond is voor het maken van een&#13;
uitzondering voor appellant, was verweerder gehouden&#13;
het referentiebedrag met toepassing van artikel 37 van&#13;
Verordening (EG) nr. 1782/2003 te berekenen. Verweerder&#13;
komt geen beleidsvrijheid toe om hiervan af te&#13;
wijken.&#13;
Het College is daarom van oordeel dat de rechtsgevolgen&#13;
van het bestreden besluit in stand dienen te blijven.&#13;
5.3.Het voorgaande leidt tot de slotsom dat het beroep&#13;
gegrond dient te worden verklaard, dat het bestreden&#13;
besluit dient te worden vernietigd, maar dat de&#13;
bezwaren van appellant ongegrond zijn.&#13;
Voor een veroordeling in de proceskosten ziet het College&#13;
geen aanleiding.&#13;
6. De beslissing&#13;
Het College:&#13;
- verklaart het beroep gegrond;&#13;
- vernietigt het bestreden besluit;&#13;
- bepaalt dat de rechtsgevolgen van het bestreden besluit&#13;
in stand blijven;&#13;
- bepaalt dat verweerder aan appellant het door hem betaalde&#13;
griffierecht ten bedrage van € 141,- (zegge honderdeenenveertig&#13;
euro) vergoedt;&#13;
- wijst de Staat der Nederlanden aan als de rechtspersoon&#13;
die dit bedrag dient te vergoeden.&#13;
</content><legacyfootnotes/><footnotes><footnote/></footnotes><auteurs>mrs. W.E. Doolaard, E.J.M. Heijs en F. Stuurop</auteurs><published>2007-11-01 00:00:00</published><modified>2017-06-16 16:17:51</modified><editiondate>2007-11-01</editiondate><htmlpath>https://denhollander.info/artikel/5253</htmlpath></article>
</articles></edition>
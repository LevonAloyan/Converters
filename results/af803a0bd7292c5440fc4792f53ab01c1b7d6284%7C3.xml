<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1999</searchword><id>5734</id><udhid>UDH:TvAR/5734</udhid><titel>Leeftijdsdiscriminatie in het pachtrecht</titel><searchwords><searchword>TvAR 11/1999</searchword><searchword>UDH:TvAR/5734</searchword></searchwords><attachments><attachment><name>1999_nr 11_Artikel_Hoog.pdf</name><extention>pdf</extention><url>https://denhollander.info/download/5666/ci</url></attachment></attachments><inleiding>1. Inleiding&#13;
Het begrip ‘leeftijdsdiscriminatie’ is in toenemende mate een bron van discussie.&#13;
Reeds in 1990 vormde het het onderwerp van de algemene ledenvergadering van het&#13;
Nederlands Juristen Comité voor de Mensenrechten (NJCM).1 In 1997 dienden de&#13;
ministers van Sociale Zaken en Werkgelegenheid, van Justitie en van Binnenlandse&#13;
Zaken een wetsvoorstel in tot uitvoering van een verbod tot leeftijdsdiscriminatie bij&#13;
werving en selectie in de arbeid.2 Er bestaan reeds algemene wettelijke verboden op&#13;
leeftijdsdiscriminatie. Art. 14 van het Europees Verdrag tot bescherming van de rechten&#13;
van de mens en de fundamentele vrijheden (EVRM) luidt:&#13;
Het genot van de rechten en vrijheden die in dit Verdrag zijn vermeld, moet worden verzekerd&#13;
zonder enig onderscheid op welke grond ook, zoals geslacht, ras, kleur, taal, godsdienst,&#13;
politieke of andere mening, nationale of maatschappelijke afkomst, het behoren tot&#13;
een nationale minderheid, vermogen, geboorte of andere status.&#13;
Art. 26 van het Internationaal Verdrag inzake burgerrechten en politieke rechten&#13;
(IVBPR) luidt:&#13;
Allen zijn gelijk voor de wet en hebben zonder discriminatie aanspraak op gelijke bescherming&#13;
door de wet. In dit verband verbiedt de wet discriminatie van welke aard ook en&#13;
garandeert een ieder gelijke en doelmatige bescherming tegen discriminatie op welke grond&#13;
ook, zoals ras, huidskleur, geslacht, taal, godsdienst, politieke of andere overtuiging, nationale&#13;
of maatschappelijke afkomst, eigendom, geboorte of andere status.&#13;
Een soortgelijke bepaling is terug te vinden in art. 1 Grondwet:&#13;
Allen die zich in Nederland bevinden, worden in gelijke gevallen gelijk behandeld. Discriminatie&#13;
wegens godsdienst, levensovertuiging, politieke gezindheid, ras, geslacht of op welke&#13;
grond dan ook, is niet toegestaan.&#13;
In beide bepalingen wordt leeftijdsdiscriminatie als zodanig weliswaar niet expliciet&#13;
genoemd, doch de formuleringen “andere status” in het EVRM en “op welke grond dan ook” in de Grondwet duiden erop dat leeftijdsdiscriminatie onder beide bepalingen&#13;
valt.&#13;
Het maken van onderscheid naar leeftijd heeft een sociale achtergrond. Te denken&#13;
valt bijvoorbeeld aan het wettelijk verbod op kinderarbeid, dat kinderen beschermt&#13;
tegen excessieve uitbuiting. Ook de pensioengerechtigde leeftijd van 65 jaar kan als&#13;
zodanig worden gezien: met het bereiken van deze leeftijd valt de verplichting tot&#13;
deelname aan het arbeidsverkeer weg en kan de betrokkene terugvallen op een basisinkomen&#13;
op grond van de Algemene Ouderdomswet. Jarenlang is dit maatschappelijk&#13;
patroon niet in discussie geweest. Met het flexibeler worden van maatschappelijke&#13;
verhoudingen en een toenemende individuele ontplooiing van mensen worden echter&#13;
steeds meer vragen gesteld met betrekking tot het functioneren van leeftijdscriteria en&#13;
met name leeftijdsgrenzen. Wat een recht op pensionering bij het bereiken van de&#13;
65-jarige leeftijd was, blijkt in de praktijk – althans voor mensen die in een arbeidsverhouding&#13;
werkzaam zijn – een verplichting tot pensionering te zijn. Werknemers&#13;
hebben doorgaans niet de vrijheid te bepalen dat zij de arbeidsverhouding willen continueren.</inleiding><content>2. Jurisprudentie&#13;
Leeftijdsdiscriminatie is in een aantal gerechtelijke uitspraken aan de orde geweest.&#13;
In de zaak Van Maarseveen3 was door deze gesteld dat het hem vanwege de 65-jarige&#13;
leeftijd gegeven ontslag discriminerend was. De Centrale Raad van Beroep overwoog&#13;
ten aanzien daarvan het volgende:&#13;
De leeftijd (...) is één van de criteria die algemeen in wet- en regelgeving worden gehanteerd&#13;
en die niet tot de in art. 1 Grw en art. 26 IVBPR met name genoemde en bij voorbaat&#13;
suspecte differentiatiecriteria behoren. De leeftijd dient in en buiten Nederland onder meer&#13;
om het begin en het einde van de deelname aan het arbeidsproces te markeren, het eerste&#13;
vooral uit een oogpunt van bescherming van jeugdigen, het laatste vanuit een samenstel van&#13;
motieven.&#13;
Bij het vaststellen van de pensioengerechtigde leeftijd hebben inzichten en wenselijkheden&#13;
van verschillende aard een rol gespeeld, inzichten die betrekking hebben op het op gevorderde&#13;
leeftijd afnemen van krachten en creativiteit, op het bevorderen van doorstroming en het&#13;
tijdig zichtbaar maken daarvan, op het na een arbeidzaam leven verschaffen van een niet&#13;
arbeidsgebonden inkomen e.a.&#13;
Daarbij is te onzent de eindleeftijd thans, behoudens uitzonderingen, gesteld op 65 jaar. Dit&#13;
is een gemiddelde leeftijd waarop ook de sociale-verzekeringswetgeving geënt is. Het is ook&#13;
een compromis tussen het (individuele) verlangen naar een periode van een arbeidsvrij inkomen&#13;
en het verlangen naar een voortzetting van de beroepsuitoefening. In dit systeem, waarbij&#13;
de gekozen leeftijd van 65 jaar in beginsel voor allen geldt, moeten ook zij, wier krachten&#13;
en creativiteit op die leeftijd nog lang niet zijn uitgeput, hun beroepsarbeid beëindigen.&#13;
Aan eiser kan worden toegegeven, dat op de verschillende argumenten, die ter onderbouwing&#13;
van dit systeem worden aangevoerd, bij afzonderlijke analyse het een en ander kan&#13;
worden afgedongen; maar dat de figuur van het leeftijdspensioen met zijn mede historisch bepaalde ontstaans- en bestaansgronden een redelijke en objectieve grondslag (...) zou ontberen,&#13;
is de Raad niet gebleken, en deze stelling wordt naar ’s Raads oordeel ook niet gedragen&#13;
door de thans heersende rechtsovertuiging.&#13;
Een en ander sluit niet uit, dat stemmen opgaan die bepleiten de leeftijd van 65 jaar hetzij te&#13;
wijzigen hetzij een flexibeler karakter te geven waardoor meer ruimte voor een individuele&#13;
benadering wordt geschapen. Dit evenwel zijn betogen, welke op zich in alle redelijkheid&#13;
kunnen worden gehouden doch die op het terrein van politiek en wetgeving liggen; ze vertegenwoordigen&#13;
(nog) niet een zo overheersende rechtsovertuiging dat rechterlijke rechtsvinding&#13;
haar zou moeten volgen door, zoals in casu is beoogd, de bestaande leeftijdspensionering,&#13;
met haar doorwerking tot ver buiten de pensionering als zodanig, in strijd met Grondwet&#13;
en verdrag te achten.&#13;
Op grond van vorenstaande overwegingen is de Raad niet tot de conclusie kunnen komen&#13;
dat het ontslag wegens het bereiken van de 65-jarige leeftijd niet op redelijke en objectieve&#13;
gronden berust en dat het bestreden besluit uit dien hoofde in strijd met art. 1 Grw of art. 26&#13;
IVBPR zou zijn.&#13;
Overigens stelde de Centrale Raad van Beroep wel dat Van Maarseveen terecht had&#13;
verwezen naar eerdere uitspraken van de Raad, waaruit blijkt dat een onderscheid in&#13;
rechten en aanspraken, hetwelk op leeftijd berust, in beginsel discriminerend en strijdig&#13;
met art. 1 Grondwet en art. 26 IVBPR kan zijn.&#13;
In de zaak Codfried/ISS Servicesystem BV4 ging het om het volgende. Eiseres tot cassatie,&#13;
Olga Héloise Codfried, had in mei 1991 de leeftijd van 65 jaar bereikt. Op&#13;
17 juli 1991 sloot zij een overeenkomst met een vertegenwoordiger van ISS Servicesystem&#13;
BV om voor onbepaalde tijd als schoonmaakster in dienst te treden van ISS,&#13;
met ingang van 22 juli 1991. In de arbeidsovereenkomst was een proeftijd van twee&#13;
maanden overeengekomen, binnen welke de overeenkomst door elk van beide partijen&#13;
zonder motivering en opzegtermijn beëindigd zou kunnen worden. Na de ondertekening&#13;
werd de arbeidsovereenkomst doorgezonden naar het districtskantoor van&#13;
ISS. Daar constateerde men dat Codfried 65 jaar oud was, waarop het hoofdkantoor&#13;
van ISS opdracht gaf Codfried te ontslaan. De reden daarvoor was dat het in het&#13;
bedrijf van ISS niet toegestaan zou zijn personen van 65 jaar of ouder in dienst te&#13;
nemen. Codfried werd daarop daadwerkelijk ontslagen. Twee rechtsvragen speelden&#13;
in de zaak een rol: de rechtmatigheid van het ontslag tijdens de proeftijd en die van&#13;
het hanteren van de 65-jarige leeftijd als grond voor ontslag. De rechtsvraag met&#13;
betrekking tot de proeftijd laat ik hier buiten beschouwing.&#13;
Ten aanzien van de 65-jarige leeftijd als grond voor ontslag merkt de advocaatgeneraal&#13;
in zijn conclusie op dat het verzet tegen de ontslagleeftijd van 65 jaar een&#13;
betrekkelijk recent verschijnsel is dat moeilijk los kan worden gezien van het opkomen&#13;
van de gedachte van leeftijdsdiscriminatie. Bij de parlementaire behandeling van&#13;
de Algemene wet gelijke behandeling gaf de regering aan dat zij in het onderscheid&#13;
naar leeftijd een belangrijk vraagstuk aanwezig achtte, doch dat leeftijdscriteria zó&#13;
veelvuldig in het Nederlandse recht voorkomen dat een nader onderzoek naar de&#13;
werking daarvan en het eventueel vervallen van leeftijdsgrenzen nader onderzocht dienden te worden. Inhoudelijk conformeerde de advocaat-generaal zich voornamelijk&#13;
aan de hiervoor weergegeven visie van de Centrale Raad van Beroep.&#13;
De Hoge Raad gaf ten aanzien van de klacht over schending van het discriminatieverbod&#13;
de volgende overwegingen:&#13;
3.4 Onderdeel I komt op tegen het oordeel van de Rechtbank dat het ontslag van Codfried&#13;
niet in strijd is met een (internationaal) discriminatieverbod, noch met de openbare orde of&#13;
goede zeden.&#13;
Niet uitgesloten is dat een ongelijke behandeling op grond van leeftijd in strijd is met art. 1&#13;
Grondwet en art. 26 IVBP. Deze bepalingen verbieden immers niet alleen discriminatie&#13;
wegens de aldaar genoemde gronden, zoals bijvoorbeeld ras, geslacht en godsdienst, maar&#13;
ook discriminatie op welke grond dan ook.&#13;
Anders dan het onderdeel betoogt, heeft de rechtbank zulks niet miskend. Zij is terecht&#13;
ervan uitgegaan dat valt na te gaan of voor het beëindigen van de dienstbetrekking op de&#13;
enkele grond dat de werknemer de leeftijd van 65 jaar heeft bereikt, een redelijke en objectieve&#13;
rechtvaardiging kan worden aangewezen. Zij heeft deze vraag bevestigend beantwoord.&#13;
Het onderdeel verlangt toetsing van dit antwoord door de Hoge Raad.&#13;
3.5 In dit verband stelt de Hoge Raad in de eerste plaats voorop dat in het midden kan blijven&#13;
of, als deze toetsing in de door het onderdeel bepleite zin zou uitvallen, het aangeven&#13;
van de daaraan te verbinden conclusies – gegeven de betekenis van het bereiken van de&#13;
65-jarige leeftijd in de pensioen-, de arbeids- en de sociale verzekeringswetgeving – de&#13;
rechtsvormende taak van de rechter niet te buiten gaat.&#13;
Voorts dient te worden vooropgesteld dat niet kan worden gezegd dat de regel dat een&#13;
dienstbetrekking in het algemeen van rechtswege eindigt bij het bereiken van de 65-jarige&#13;
leeftijd, niet langer in overeenstemming is met de rechtsopvatting van brede lagen van de&#13;
bevolking. Nochtans vormt zij in het kader van de vraag of het hanteren van leeftijdsgrenzen&#13;
in arbeidsverhoudingen in beginsel geoorloofd is, onderwerp van parlementaire gedachtenwisseling&#13;
(Zie Kamerstukken II 1991/92, 22 300 XV, nr. 22). Een en ander noopt tot terughoudendheid.&#13;
3.6 Bij deze stand van zaken kan, anders dan het onderdeel betoogt, niet worden gezegd dat&#13;
de gangbare argumenten ter rechtvaardiging van ontslag wegens het bereiken van de 65-jarige&#13;
leeftijd, welke argumenten voor een deel ook door de Rechtbank aan haar beslissing ten&#13;
grondslag zijn gelegd, reeds thans niet langer kunnen dienen als een redelijke en objectieve&#13;
rechtvaardiging van bedoelde ontslaggrond.&#13;
In de eerste plaats valt hierbij te denken aan het voordeel van het zonder aanzien des persoons&#13;
hanteren van een objectief criterium, te weten de leeftijd van de werknemer, boven een&#13;
stelsel waarin van geval tot geval door de werkgever en de werknemer gedebatteerd zou&#13;
moeten worden over de vraag of de werknemer bij het klimmen der jaren nog wel in staat is&#13;
de hem opgedragen taak naar behoren te vervullen.&#13;
In de tweede plaats leidt het stelsel van ontslag bij het bereiken van de 65-jarige leeftijd ertoe&#13;
dat het vrijkomen van arbeidsplaatsen voor jongere werknemers een regelmatiger en vlotter&#13;
verloop heeft dan wanneer dat zou afhangen van de bereidheid van oudere werknemers om&#13;
de door hen ingenomen arbeidsplaatsen prijs te geven.&#13;
In de derde plaats wordt aan de bezwaren die ontegenzeggelijk kleven aan onvrijwillig ontslag&#13;
wegens het bereiken van de 65-jarige leeftijd, voor een deel tegemoetgekomen doordat&#13;
werknemers bij het bereiken van die leeftijd aanspraak kunnen maken op inkomen waarvoor&#13;
geen arbeidsprestatie behoeft te worden geleverd.&#13;
Een en ander leidt tot de slotsom dat het onderdeel, voor zover het opkomt tegen het oordeel&#13;
van de Rechtbank dat het ontslag van Codfried niet in strijd komt met het verbod van&#13;
ongelijke behandeling wegens leeftijd, faalt. In de zaak Westerterp en Tolman/Oosthove Participation B.V.5 stond de leeftijdsbeperking&#13;
van commissarissen van vennootschappen centraal. Westerterp en Tolman&#13;
waren door Oosthove Participation B.V. uitgenodigd zitting te nemen in de raad van&#13;
commissarissen. Beiden zouden na verloop van tijd worden geconfronteerd met&#13;
beëindiging van het commissariaat wegens het bereiken van de 72-jarige leeftijd. Kennelijk&#13;
bij wijze van proefprocedure dagvaarden Westerterp en Tolman Oosthove,&#13;
waarbij zij het volgende vorderen. Primair: een verklaring voor recht dat de wettelijke&#13;
bepaling van art. 2:252 lid 4 BW onverbindend is vanwege strijd met art. 26 IVBPR&#13;
en het Europese communautaire recht en dat de bepaling in strijd is met art. 59 van&#13;
het EG-Verdrag en dus terzijde dient te worden gesteld en dat Oosthove wordt veroordeeld&#13;
tot aanpassing van haar statuten. Subsidiair vorderen zij dat er prejudiciële&#13;
vragen worden gesteld aan het Hof van Justitie van de EG omtrent de vraag of de&#13;
bescherming tegen discriminatie op grond van leeftijd behoort tot de fundamentele&#13;
rechten van het communautaire recht en, indien die vraag bevestigend wordt beantwoord,&#13;
of de leeftijdsgrens van 72 jaar in art. 2:252 lid 4 BW in strijd is met het discriminatieverbod,&#13;
de vraag of art. 59 EG-Verdrag in onderhavige zaak in werking treedt&#13;
omdat Westerterp zijn functie als lid van de raad van commissarissen bij een Engelse&#13;
vennootschap kan blijven uitoefenen indien hij 72 wordt terwijl hij zijn functie bij&#13;
Oosthove op dat moment moet neerleggen, en ten slotte de vraag of art. 59 in de&#13;
onderhavige zaak voorrang en directe toepassing heeft, des dat art. 2:252 lid 4 BW&#13;
buiten werking dan wel terzijde dient te worden gesteld. Oosthove refereerde zich&#13;
aan het oordeel van de Rechtbank. De Rechtbank Rotterdam wees bij vonnis van&#13;
12 december 1996 de vorderingen af.&#13;
De Hoge Raad gaf ten aanzien van de klacht wegens leeftijdsdiscriminatie de volgende&#13;
overwegingen:&#13;
3.2. Westerterp en Tolman hebben hun in 1 weergegeven vorderingen in de eerste plaats&#13;
gebaseerd op de stelling dat de in art. 2:252 lid 4 BW vervatte leeftijdsgrens discriminatoir is&#13;
en derhalve in strijd met diverse bepalingen van verdragen en van de Grondwet, en in de&#13;
tweede plaats op de stelling dat deze leeftijdsgrens het vrije verkeer van diensten in de EG&#13;
belemmert en derhalve in strijd is met art. 59 EG-Verdrag. De Rechtbank heeft beide stellingen&#13;
verworpen. Hiertegen keert zich het middel.&#13;
3.3.1. De klachten van het middel zijn in de eerste plaats gegrond op art. 26 IVBPR. Te dien&#13;
aanzien overweegt de Hoge Raad het volgende.&#13;
Niet uitgesloten is dat een ongelijke behandeling op grond van leeftijd in strijd is met art. 26&#13;
IVBPR (vgl. HR 13 januari 1995, NJ 1995, 430). Of dit ten aanzien van art. 2:252 lid 4 BW&#13;
het geval is, hangt af van het antwoord op de vraag of met het daarin gemaakte onderscheid&#13;
een legitiem doel wordt nagestreefd en of dat onderscheid kan worden aangemerkt als een&#13;
passend middel om dat doel te bereiken.&#13;
3.3.2. Art. 2:252 lid 4 BW is ontleend aan art. 50b lid 4 (oud) K. Deze bepaling maakte deel&#13;
uit van een geheel van bepalingen ter nadere regeling van de raad van commissarissen bij&#13;
naamloze en besloten vennootschappen, dat werd voorgesteld als onderdeel van een wetsvoorstel&#13;
dat overigens strekte tot invoering van de zgn. structuurvennootschap (zie Kamerstukken&#13;
II 1969-1970 e.v., 10 751). Het voorstel om daarin een leeftijdsgrens van 72 jaar op&#13;
te nemen berustte blijkens de wetsgeschiedenis op een behoefte die algemeen in het bedrijfsleven&#13;
werd gevoeld, in het bijzonder ook bij kleinere vennootschappen. Hoewel werd onderkend dat een dergelijke leeftijdsgrens tot gevolg zou hebben dat een aantal&#13;
personen die ondanks hun hoge leeftijd nog zeer goed in staat zouden zijn om een commissariaat&#13;
te bekleden, daarvan uitgesloten zouden worden, gaf voor regering en parlement&#13;
de doorslag het voordeel van het zonder aanzien des persoons hanteren van een objectief criterium,&#13;
te weten de leeftijd van de betrokkene, boven een stelsel waarin van geval tot geval&#13;
door de vennootschap en de commissaris gedebatteerd zou moeten worden over de vraag of&#13;
de commissaris bij het klimmen der jaren nog wel in staat is zijn taak naar behoren te vervullen.&#13;
Te veel deden zich in de praktijk gevallen voor waarin het wegens de persoonlijke&#13;
gevoeligheden niet mogelijk bleek om de band met een bejaarde commissaris te slaken,&#13;
alhoewel dit vanuit vennootschapsbelang wenselijk was. In het bijzonder signaleerde de&#13;
regering problemen bij familiebedrijven, waar commissarissen die voorheen langdurig als&#13;
directeur aan het bedrijf verbonden waren, vaak moeilijk te bewegen waren om hun positie&#13;
in het bedrijf los te laten.&#13;
Wel werd een wat hogere leeftijdsgrens dan de wellicht meer gebruikelijke leeftijd van&#13;
70 jaren voorgesteld. Het verschil van twee jaren kan, zo stelde de regering, voor sommige&#13;
vennootschappen nuttig zijn om wat langer van kennis en ervaring van bejaarde commissarissen&#13;
te profiteren. Voorts wees de regering op de mogelijkheid om in gevallen waarin daaraan&#13;
behoefte zou bestaan, van de capaciteiten van wegens hun leeftijd als commissaris afgetreden&#13;
personen gebruik te blijven maken door hen als adviseur te raadplegen.&#13;
3.3.3. Aldus heeft de wetgever op toereikende, de grenzen van de redelijkheid niet overschrijdende&#13;
gronden geoordeeld dat voor het besproken onderscheid een objectieve en redelijke&#13;
rechtvaardigingsgrond bestond. Waar aldus met dit onderscheid een legitiem doel&#13;
wordt nagestreefd en het kan worden aangemerkt als een passend middel om dat doel te&#13;
bereiken, is het oordeel van de Rechtbank dat geen sprake is van een ongerechtvaardigd&#13;
onderscheid naar leeftijd als bedoeld in art. 26 IVBPR, juist.&#13;
Hieraan kan niet afdoen dat – naar de ontwikkeling die heeft geleid tot de indiening van een&#13;
voorstel van ‘Wet verbod op leeftijdsdiscriminatie bij werving en selectie bij de arbeid’&#13;
(Kamerstukken 1997-1998, 25 677) laat zien – zich sinds de invoering van art. 50b (oud) K.&#13;
en 2:252 BW een wijziging in de maatschappelijke opvattingen heeft voorgedaan, waardoor&#13;
een onderscheid naar leeftijd thans eerder als ongerechtvaardigd zal worden aangemerkt dan&#13;
voorheen. Evenwel kan niet worden gezegd dat het hanteren van leeftijdsgrenzen, waarboven&#13;
bepaalde functies niet meer mogen worden uitgeoefend, niet langer in overeenstemming&#13;
is met de rechtsopvatting van brede lagen van de bevolking. Tegen deze achtergrond brengt&#13;
de hiervoor bedoelde ontwikkeling niet mee dat de vermelde rechtvaardiging geacht moet&#13;
worden aan de door het middel bestreden wettelijke regeling te zijn ontvallen.&#13;
3.4.1. Ten aanzien van de overige bepalingen van verdragen en van de Grondwet, waarop het&#13;
middel een beroep doet, overweegt de Hoge Raad het volgende.&#13;
3.4.2. Voorzover het middel klachten baseert op art. 14 EVRM faalt het. Art. 14 richt zich&#13;
slechts tegen discriminatie ten aanzien van rechten en vrijheden die in dit verdrag zijn vermeld.&#13;
Het middel geeft niet aan welke rechten of vrijheden het in dit verband op het oog&#13;
heeft. Voorzover het bedoelt in dit verband een beroep te doen op art. 1 van het Eerste Protocol&#13;
bij het EVRM, stuit dit beroep af op het feit dat een betoog van deze strekking in de&#13;
feitelijke instantie niet is gevoerd en een zodanig betoog niet voor het eerst in cassatie aan de&#13;
orde kan komen, aangezien het een onderzoek van feitelijke aard vergt, in het bijzonder naar&#13;
de aard van de betrokken schending van de door art. 1 beschermde rechten, waarvoor in cassatie&#13;
geen plaats is en ter zake waarvan het middel en de daarop gegeven toelichting trouwens&#13;
nauwelijks iets aanvoeren. Daarbij verdient opmerking dat zelfs bij een ruime uitleg&#13;
van het (autonome) begrip ‘eigendom’ in deze verdragsbepaling voorshands moeilijk is in te&#13;
zien, hoe aan de zijde van Westerterp en Tolman sprake kan zijn van een recht dat kan worden&#13;
beschouwd als een vermogensbestanddeel (‘actif’/‘asset’) in de zin van deze bepaling&#13;
(vgl. onder meer: EHRM 23 februari 1995, Serie A, nr 306-B, p. 46, § 53 en EHRM 20&#13;
november 1995, Serie A, nr 332, p. 21, § 31). Het voorgaande brengt mee dat ook het beroep van het middel op art. F lid 2 van het Verdrag&#13;
betreffende de Europese Unie en op art. 164 van het EG-Verdrag moet falen. Het&#13;
beroep op deze bepalingen strekt er kennelijk toe te betogen dat ingevolge deze bepalingen&#13;
het in art. 14 EVRM vervatte verbod van discriminatie onderdeel van het gemeenschapsrecht&#13;
is geworden. Dit brengt mee dat dit beroep niet meer aan de orde kan komen, nu het beroep&#13;
op art. 14 EVRM op de hiervoor aangegeven gronden faalt.&#13;
De advocaat-generaal had in gelijke zin geconcludeerd.&#13;
In de zaak Nehim B.V./Gras6 ging het om een verzoek tot ontbinding van arbeidsovereenkomst&#13;
wegens reorganisatie van het bedrijf, waarbij de achterliggende gedachte&#13;
was dat Gras niet in staat meer zou zijn de nieuwe ontwikkelingen in het bedrijf bij&#13;
te houden. Aangetekend dient te worden dat Gras 56 jaar was, sedert 1956 (!) bij het&#13;
bedrijf in dienst was en uitstekend functioneerde. De kantonrechter wees het verzoek&#13;
af met de volgende overwegingen:&#13;
5.1 Ontbinding of niet&#13;
Onvoldoende is gebleken van gewijzigde omstandigheden, die een voldoende gewichtige&#13;
reden opleveren om de arbeidsovereenkomst op korte termijn te ontbinden.&#13;
5.2 Overwegingen met betrekking tot de geweigerde ontbinding&#13;
5.2.1 Ik ben er onvoldoende van overtuigd, dat er voldoende in rechte te respecteren gronden&#13;
zijn die in redelijkheid zouden nopen tot het gevraagde ontslag. We hebben hier te&#13;
maken met een werknemer met een langdurige en vlekkeloze staat van dienst. Gesteld noch&#13;
gebleken is dat er iets aan te merken valt op zijn functioneren. Dat zijn werkplek feitelijk is&#13;
komen te vervallen is betwist en blijkt uit niets. In dat verband is onvoldoende betwist&#13;
gebleven, dat Nehim ook thans nog ten volle gebruik maakt van de door Gras geleverde&#13;
werkprestatie.&#13;
Overigens acht ik de onderbouwing van de stelling, dat elders binnen het concern in Nederland&#13;
geen passende werkplek gevonden kan worden, veel te mager om daaraan in deze&#13;
beslissende betekenis toe te kunnen kennen.&#13;
5.2.2 In feite komt het erop neer, dat men Gras naar mijn mening alleen kwijt wil, omdat&#13;
men veronderstelt dat hij vanwege zijn leeftijd niet meer in staat zal zijn mee te groeien met&#13;
het bedrijf, waarin thans grote veranderingen gaande zijn. Niet gebleken is dat deze veronderstelling&#13;
wordt gedragen door inmiddels met Gras opgedane ervaringen.&#13;
Dat hij is vastgeroest blijkt uit niets, laat staan dat hij aantoonbaar blijk heeft gegeven van&#13;
onwil of onmacht om zich aan te passen aan de nieuwe situatie. Met Gras ben ik dan ook&#13;
van mening dat zijn leeftijd kennelijk het overwegende motief is voor de verzochte ontbinding.&#13;
Nu Gras de pensioengerechtigde leeftijd nog lang niet heeft bereikt, hebben we het dan&#13;
over een geval van niet geoorloofde leeftijddiscriminatie, waarop het verzoek behoort af te&#13;
stuiten.&#13;
5.2.3 Het voorgaande mag geen vrijbrief zijn voor Gras om in afwachting van zijn pensioen&#13;
achterover te leunen. Zijn leeftijd mag dan geen argument zijn om hem te ontslaan, maar diezelfde&#13;
leeftijd mag evenmin worden aangevoerd als excuus voor het niet met de tijd meegaan.&#13;
Anders gezegd: Gras blijft huiselijk gezegd ‘in de rattenrace’, met alle gevolgen van&#13;
dien. Veel mensen in zijn situatie kiezen in zo’n geval voor de aangeboden vervroegde pensionering.&#13;
Dat Gras dat niet doet respecteer ik ten volle. Hij moet echter wel beseffen, dat&#13;
heden ten dage van mensen in zijn positie en met zijn salaris enorm veel wordt verwacht. Afbouwen is er niet meer bij, het bekleden van belangrijke functies in het bedrijfsleven vertoont&#13;
veel overeenstemming met het bedrijven van topsport.&#13;
5.2.4 Omgekeerd past hier ook nog een waarschuwing richting Nehim. Dat zij mogelijke&#13;
problemen met Gras voorziet getuigt op zichzelf van een vooruitziende blik. Het is echter&#13;
aan haar om ervoor te zorgen, dat Gras niet in een situatie wordt gebracht waarin hij buiten&#13;
zijn schuld niet meer kan functioneren. Waar ze het verstandig heeft gevonden diens positie&#13;
aan te tasten door het door haar voorgenomen ontslag veel te prematuur aan te kondigen,&#13;
zou het de positie van Gras weer aanmerkelijk verstevigen als zij wat dat betreft het boetekleed&#13;
zou aantrekken en binnen de organisatie duidelijk zou maken, dat Gras als volwaardig&#13;
personeelslid onverkort op alle steun van het management mag rekenen.&#13;
3. Beoordelingscriteria&#13;
Uit de voorgaande jurisprudentie is een aantal conclusies te trekken. Ten eerste dat&#13;
leeftijdsdiscriminatie in strijd is met art. 14 EVRM, art. 26 IVBPR en art. 1 Grondwet&#13;
en derhalve niet is toegestaan. Het verbod is evenwel niet absoluut: er kunnen redenen&#13;
van maatschappelijke aard zijn die het hanteren van leeftijdsgrenzen rechtvaardigen,&#13;
in die zin dat er bij het hanteren ervan een actief maatschappelijk belang moet&#13;
zijn. Zowel in de zaak Van Maarseveen als in de zaak Codfried/ISS Servicesystem&#13;
B.V. speelde het nut van het systeem voor zowel het functioneren van de samenleving&#13;
op zich als die van individuele leden daarvan een wezenlijke rol. In de zaak Westerterp&#13;
en Tolman/Oosthove Participants B.V. speelde dit ook een rol, juist voor de vennootschap&#13;
als deelnemer aan de samenleving.&#13;
Een rode draad die door alle aangehaalde uitspraken, maar ook aan de geciteerde&#13;
parlementaire toelichting loopt, is het uitgangspunt dat ergens een grens moet worden&#13;
getrokken in verband met mogelijk in de tijd afnemende capaciteiten van mensen.&#13;
In het arbeidsrecht – waarin de persoonlijke prestatie van de werknemer centraal staat&#13;
– speelt dat een rol, en in het geval van de commissaris is dat eveneens zeer nadrukkelijk&#13;
het geval. Het lijkt gerechtvaardigd wettelijke leeftijdscriteria tegen deze achtergrond&#13;
te beoordelen. Dat geldt ook voor het in de Pachtwet (Pw) opgenomen leeftijdscriterium.&#13;
4. Artikel 38a lid 1 Pachtwet&#13;
Art. 38a lid 1 Pw bepaalt dat de pachtkamer van het kantongerecht een verzoek tot&#13;
verlenging van een pachtovereenkomst afwijst indien de pachter voor het einde van&#13;
de lopende pachttermijn de 65-jarige leeftijd heeft bereikt of zal bereiken. In het verlengde&#13;
daarvan bepaalt art. 45 lid 3 dat indien de pachtkamer tot de conclusie komt&#13;
dat het verzoek tot verlenging kan worden toegewezen, doch de pachter in het tijdvak&#13;
volgende op de lopende pachttermijn de leeftijd van 65 jaar zal bereiken, de&#13;
pachtkamer op verzoek van de verpachter de pachtovereenkomst slechts verlengt tot&#13;
het einde van het pachtjaar waarin de pachter de 65-jarige leeftijd bereikt.&#13;
Beide artikelen zijn van betrekkelijk recente datum: zij zijn in 1984 ingevoerd.7&#13;
Doel van de regeling was in het algemeen landbouwbelang een doorstroming naar&#13;
jongere pachters te bevorderen. Een dergelijke regeling zou een bijdrage leveren aan het behoud van het pachtareaal. Deze laatste invloed lijkt niet aantoonbaar. In de&#13;
meeste gevallen is er sprake van een jarenlange feitelijke samenwerking tussen de&#13;
agrarisch ondernemer en de beoogde bedrijfsopvolger, waarbij de laatste uiteindelijk&#13;
het bedrijf alleen voortzet. In de praktijk heeft de regeling van art. 38a lid 1 slechts&#13;
bewerkstelligd dat in een aantal gevallen de formele pachtopvolging eerder plaatsvindt&#13;
dan pachter en opvolger wensen, terwijl aan de feitelijke samenwerking tussen&#13;
de agrarisch ondernemer en de opvolger niets verandert.&#13;
Met de regeling is dus de 65-jarige leeftijd als grond voor beëindiging van een&#13;
pachtovereenkomst ingevoerd. Voor de wetswijzigingen heeft de Pachtkamer van het&#13;
Gerechtshof te Arnhem zich een aantal malen uitgesproken over het leeftijdscriterium&#13;
als beëindigingsgrond. In een uitspraak uit 19428 overwoog het Hof:&#13;
dat het Hof in de omstandigheid dat de pachter reeds 68 jaar oud is, en daarmede op een&#13;
leeftijd is gekomen waarop de meeste werkers in de maatschappij zich uit hun werkkring&#13;
hebben teruggetrokken, aanleiding vindt om nog wel niet het verzoek tot verlenging geheel&#13;
af te wijzen, te minder nu appellante zelve tegen verlenging voor enkele jaren geen bezwaar&#13;
heeft, maar om toch niet de door den eersten rechter gegeven verlenging voor zes jaren te&#13;
handhaven;&#13;
dat toch een verpachter er recht op heeft een volwaardigen pachter te hebben, en zich niet&#13;
behoeft tevreden te stellen met een pachter die zelf te oud, zich verlaten moet op hulp van&#13;
anderen, ook al zijn dit zijn zoons, en het Hof van oordeel is dat een leeftijd van 70 jaar is&#13;
aan te nemen als grens hoven welke een pachter niet aan zijn verpachter tegen diens zin mag&#13;
worden opgedrongen;&#13;
dat het Hof daarom naar billijkheid beslissende, de pachtovereenkomst meent te moeten&#13;
verlengen met drie jaren.&#13;
Deze uitspraak is door Houwing als onjuist bestempeld.9 In latere uitspraken is het&#13;
Hof op dit standpunt teruggekomen. In 195010 gaf het Hof in een verlengingsprocedure&#13;
de volgende overwegingen:&#13;
Overwegende, dat de pachtkamer van het Kantongerecht te Tiel het verzoek heeft afgewezen&#13;
op grond, dat appellant op 8 Januari 1950 de leeftijd van 70 jaar heeft bereikt en deze&#13;
leeftijd de grens is boven welke een pachter niet aan de verpachter tegen diens zin mag worden&#13;
opgedrongen;&#13;
Overwegende, dat appellant hiertegen terecht aanvoert dat het afwijzen van een verzoek tot&#13;
verlenging alleen op grond van een bepaalde leeftijd in sommige gevallen kan leiden tot&#13;
onbillijkheid en daarom in strijd moet worden geacht met de bedoeling en de bepalingen van&#13;
het Pachtbesluit en zijn grief tegen de beschikking, waarvan beroep, dan ook gegrond is;&#13;
Deze lijn is door het Hof in latere rechtspraak tot aan de wetswijziging in 1984 vastgehouden:&#13;
voorwerp van onderzoek door het Hof was slechts of de pachter nog naar&#13;
behoren in staat was het gepachte te exploiteren, waarbij door een verlenging met een&#13;
kortere termijn dan de wettelijke een herhaalde toetsing binnen een beperkte termijn mogelijk maakte.11 Daarmee wijkt de visie van het Hof af van die van de wetgever in&#13;
1984. Sedert de wetswijziging heeft het Hof art. 38a lid 1 naar de letter van de wet&#13;
toegepast.&#13;
5. Het leeftijdscriterium nader beoordeeld&#13;
Het is de vraag hoe het leeftijdscriterium van art. 38a lid 1 Pw – dat overigens is ingevoerd&#13;
op een moment dat de discussie over leeftijdsdiscriminatie nog niet actueel was&#13;
– dient te worden beoordeeld, zowel gezien tegen de achtergrond van de verdragsbepalingen&#13;
als tegen die van de rechtspraak.&#13;
Zowel art. 14 EVRM als art. 26 IVBPR zijn duidelijk: het daarin vervatte discriminatieverbod&#13;
heeft een absoluut karakter. De verdragen creëren geen uitzonderingsmogelijkheden.&#13;
Hetzelfde geldt voor art. 1 Grondwet. Ook de rechtspraak gaat van&#13;
de absoluutheid van het discriminatieverbod uit, ook voor wat betreft discriminatie&#13;
wegens leeftijd. In de rechtspraak is evenwel de nuancering aangebracht dat het stellen&#13;
van gemiddelde leeftijdsgrenzen wegens afnemende capaciteiten tot behoorlijk&#13;
functioneren acceptabel is. Deze nuancering is in zoverre onterecht dat zij individuele&#13;
toetsing uitsluit. De indruk bestaat dat de Hoge Raad bevreesd is voor de maatschappelijke&#13;
gevolgen wanneer de algemene grens van 65 jaar voor het einde van dienstbetrekkingen&#13;
zou worden afgeschaft. Overigens klinkt vanuit de maatschappij juist&#13;
steeds meer protest tegen het in zijn huidige vorm handhaven van de 65-jarige leeftijd&#13;
als grens voor dienstbetrekkingen.&#13;
De in de hiervoor behandelde rechtspraak voorkomende rechtsfiguren van dienstbetrekking&#13;
en commissariaat bij vennootschappen verschillen in één wezenlijk&#13;
opzicht van de pachtovereenkomst. Bij zowel de dienstbetrekking en het commissariaat&#13;
bestaat de door de werknemer respectievelijk commissaris te verrichten prestatie&#13;
uit een persoonlijke activiteit, die zowel kwalitatief als kwantitatief afhankelijk is van&#13;
de betrokken persoon. Nemen diens capaciteiten af, dan heeft dat zijn onmiddellijke&#13;
weerslag in de geleverde prestatie. In die omstandigheden is het niet onredelijk met de&#13;
leeftijd rekening te houden, hoewel naar mijn mening altijd een individuele toetsing&#13;
zou moeten kunnen plaatsvinden. Bij de pachtovereenkomst ligt de situatie wezenlijk&#13;
anders. De actieve verplichtingen van de pachter zijn slechts het betalen van de pachtprijs&#13;
en het op goede wijze onderhouden van het gepachte. Beide prestaties zijn nauwelijks&#13;
afhankelijk van de persoon van de pachter. Nemen diens capaciteiten af, dan&#13;
zal dat slechts tot gevolg hebben dat wat meer onderhoud zal moeten worden uitbesteed.&#13;
Zou de pachter in gebreke blijven met het betalen van de pachtprijs of het&#13;
verrichten van onderhoud, dan kan de pachtrechter de pachtovereenkomst ontbinden&#13;
of in voorkomende gevallen een verzoek tot verlenging van de pachtovereenkomst&#13;
afwijzen. De maatschappelijke reden voor het toelaten van een leeftijdsgrens is bij&#13;
pachtovereenkomsten derhalve niet aanwezig. Daarmee herleeft de absoluutheid van&#13;
het discriminatieverbod en moet art. 38a lid 1 Pw – en de overige artikelen waarin de&#13;
leeftijdsgrens nader is verwerkt – in strijd met art. 14 EVRM worden geacht. Ook in maatschappelijk opzicht verschillen de gevolgen van het hanteren van het&#13;
leeftijdscriterium bij de dienstbetrekking en het commissariaat enerzijds en de pachtovereenkomst&#13;
anderzijds. In geval van het beëindigen van een dienstbetrekking of een&#13;
commissariaat eindigt slechts het arbeidsleven van de betrokkene, hetgeen op zich&#13;
overigens al ingrijpend genoeg kan zijn. In het geval van een pachtovereenkomst, met&#13;
name wanneer het om pacht van een hoeve gaat, betekent beëindiging daarvan niet&#13;
alleen het einde van het agrarisch bedrijf, doch ook het moeten verlaten van de&#13;
woning en het moeten gaan wonen in totaal andere omstandigheden, meestal binnen&#13;
een bebouwde kom. Deze gevolgen zijn derhalve omvangrijker en ingrijpender. Het&#13;
stellen van een absolute leeftijdsgrens zonder dat de capaciteiten van de pachter in het&#13;
geding zijn, moet dan ook beschouwd worden als strijdig met art. 8 lid 1 EVRM, dat&#13;
bepaalt dat een ieder recht heeft op respect voor zijn privé-leven, zijn familie- en&#13;
gezinsleven, zijn woning en zijn correspondentie.&#13;
6. Artikel 1 Eerste Protocol bij het EVRM&#13;
Ten aanzien van de pachtovereenkomst is nog een ander artikel van belang, namelijk&#13;
art. 1 van het Eerste Protocol bij het EVRM, dat als volgt luidt:&#13;
Iedere natuurlijke of rechtspersoon heeft recht op het ongestoord genot van zijn eigendom.&#13;
Aan niemand zal zijn eigendom worden ontnomen behalve in het algemeen belang en onder&#13;
voorwaarden voorzien in de wet en in de algemene beginselen van internationaal recht.&#13;
De voorgaande bepalingen tasten op geen enkele wijze het recht aan, dat een Staat heeft om&#13;
die wetten toe te passen, die hij noodzakelijk oordeelt om het gebruik van eigendom te reguleren&#13;
in overeenstemming met het algemeen belang of om de betaling van belastingen of&#13;
andere heffingen of boeten te verzekeren.&#13;
De Engelse tekst van art. 1 spreekt over het begrip possessions waar in de Nederlandse&#13;
tekst wordt gesproken over ‘eigendom’. Het begrip ‘possessions’ is een ruimer begrip&#13;
dan het begrip ‘eigendom’. De reikwijdte van het begrip is aan de orde geweest in het&#13;
arrest Spaanse Vereniging Het Witte Paard/Gemeente Rotterdam.12 In deze zaak&#13;
stond de positie van de huurder van bedrijfsruimte in geval van onteigening centraal.&#13;
Ten aanzien daarvan overwoog de Hoge Raad:&#13;
Als huurder kan de Spaanse Vereniging aan artikel 1 van het Protocol dezelfde bescherming&#13;
ontlenen als een eigenaar omdat het huurrecht, dat op grond van artikel 59, lid 3, van de Wet&#13;
als gevolg van de onteigening eindigt, heeft te gelden als ‘possession’ in de zin van artikel 1&#13;
van het Protocol.&#13;
Dezelfde regel geldt voor de huurder van niet-bedrijfsruimte, aldus de Hoge Raad:&#13;
De onder 3.9 weergegeven wetsgeschiedenis toont aan dat de wetgever voor huurders geen&#13;
uitzondering heeft willen maken op de hoofdregel van onteigeningsrecht dat de als gevolg&#13;
van de onteigening te lijden schade volledig dient te worden vergoed, maar heeft gemeend&#13;
bij huurders van ‘niet-bedrijfsruimte’ te kunnen volstaan – zonder dat dit tot onbillijke uitkomsten zou leiden – met, voor zover hier van belang, een vergoeding gelijk aan de huurprijs&#13;
van twee jaren. Een zowel met genoemde hoofdregel als met de eisen van artikel 1 van&#13;
het Protocol strokende uitleg van artikel 42 van de Wet moet derhalve zijn, dat het bepaalde&#13;
in het eerste lid ook geldt voor die huurders van ‘niet-bedrijfsruimte’ voor wie toepassing&#13;
van het voorschrift van het tweede lid zou leiden tot een onbillijke, dat wil zeggen niet in&#13;
een redelijke verhouding tot de werkelijk geleden schade staande, schadeloosstelling.&#13;
Aangenomen mag worden dat wat voor de huurder geldt ook van toepassing is op de&#13;
pachter. In geval van onteigening gaat het om een incidentele ontneming van eigendom&#13;
en aanverwante rechten. Er is geen aanleiding te veronderstellen dat dezelfde&#13;
criteria niet ten aanzien van wettelijke ontneming van eigendom zouden gelden. Dat&#13;
betekent dat de bepaling van art. 38 lid 1 Pw ook in strijd kan worden geacht met art.&#13;
1 van het Eerste Protocol, nu de pachtovereenkomst zonder enige restrictie wegens&#13;
het bereiken van de 65-jarige leeftijd door de pachter kan worden beëindigd. Zoals&#13;
hiervoor aangegeven is het aan de leeftijdsbeperking ten grondslag liggende gestelde&#13;
algemeen belang in werkelijkheid niet aanwezig: het beoogde effect van verjonging&#13;
van het pachtareaal treedt materieel nagenoeg niet op.&#13;
7. Conclusie&#13;
Geconcludeerd moet worden dat het in art. 38a lid 1 Pw opgenomen en in een aantal&#13;
andere artikelen verwerkte leeftijdscriterium in strijd is met art. 8 en 14 EVRM, art.&#13;
26 IVBPR en art. 1 Grondwet, alsmede met art. 1 van het Eerste Protocol bij het&#13;
EVRM. De strijdigheid met de artikelen uit het EVRM en het IVBPR heeft tot gevolg&#13;
dat de pachtrechter niet langer de 65-jarige leeftijd als grond voor beëindiging van de&#13;
pachtovereenkomst zal mogen hanteren. De gevolgen daarvan zijn niet van dien aard&#13;
dat deze problemen zullen opleveren: de pachtrechter kan terugvallen op de tot 1984&#13;
geldende vaste jurisprudentie waarbij de capaciteiten van de pachter getoetst worden.&#13;
Ook qua wetgeving is het laten vallen van het leeftijdscriterium geen bezwaar: de&#13;
wetgever kan volstaan met het ongedaan maken van de wetswijziging van 1984 op dit&#13;
punt. Ten slotte past het laten vallen van het leeftijdscriterium in de huidige trend&#13;
partijen zelf hun onderlinge verhouding te laten regelen en deze niet van overheidswege&#13;
op te leggen. Voor de verpachter maakt de wijziging niets uit, tenzij de pachter&#13;
geen bedrijfsopvolger zou hebben, hetgeen uitzondering is. De verpachter blijft&#13;
beschermd tegen het niet voldoen door de pachter aan zijn verplichtingen. Voor de&#13;
pachter betekent het laten vallen van het leeftijdscriterium dat hij de vrijheid heeft&#13;
zijn opvolging op zijn eigen wijze te regelen op een tijdstip dat het beste past bij zijn&#13;
omstandigheden. De overheid behoort zich in dat proces niet te mengen.</content><legacyfootnotes>1. Zie Discriminatie wegens leeftijd (Stichting NJCM-Boekerij, 1991), waarin de inleidingen en het discussieverslag&#13;
van de vergadering zijn opgenomen. Zie ook A.T.J.M. Jacobs, ‘Discriminatie wegens oudere&#13;
leeftijd in het arbeidsrecht’, NJB 1984, p. 1317 e.v. en I.P. Asscher-Vonk, ‘Het sociaalrechtelijk regime&#13;
van werknemers boven de 65’, NJB 1990, p. 1749 e.v.&#13;
2. TK 1997-1998, 25 677.&#13;
3. Centrale Raad van Beroep 4 november 1993, AB 1994, 213, met commentaar van J. Leijten, NJB 1994,&#13;
p. 617.&#13;
4. HR 13 januari 1995, NJ 1995, 430 m.nt. P.A. Stein.&#13;
5. HR 8 mei 1998, NJ 1998, 496.&#13;
6. Ktr. Zaandam 8 januari 1999, NJ 1999, 408.&#13;
7. Wet van 28 juni 1984, Stb. 1984, 388, in werking getreden op 1 november 1984.&#13;
8. Pk. Hof Arnhem 7 september 1942, P. 1944, 642.&#13;
9. Houwing/Rombach/Heisterkamp, De Pachtwet, aantekening 469a.&#13;
10. Pk. Hof Arnhem 19 april 1950, P. 1950, 1185.&#13;
11. Zie voor een overzicht van de rechtspraak op dit punt de bij de onder noot 9 genoemde aantekening&#13;
469a.&#13;
12. HR 30 november 1994, NJ 1995, 668.&#13;
</legacyfootnotes><footnotes><footnote/></footnotes><auteurs>mr. drs. P.A. de Hoog</auteurs><published>1999-11-01 00:00:00</published><modified>1997-10-28 00:00:00</modified><editiondate>1999-11-01</editiondate><htmlpath>https://denhollander.info/artikel/5734</htmlpath></article>
</articles></edition>
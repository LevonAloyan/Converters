<edition><articles><article><jaar>2013</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2013</searchword><id>10892</id><udhid>UDH:TvAR/10892</udhid><titel>Rechtspraak 5745. Ruessink/Het Geldersch Landschap (TvAR 2013/5745)</titel><searchwords><searchword>TvAR 12/2013</searchword><searchword>TvAR 2013/5745</searchword><searchword>UDH:TvAR/10892</searchword></searchwords><attachments><attachment><name>TvAR2013_12_09_5745.pdf</name><extention>pdf</extention><url>https://denhollander.info/download/9318/ci</url></attachment></attachments><inleiding>Toetsen pachtprijs na wijziging pachtovereenkomst&#13;
Verzoek pachter om de overeengekomen pachtprijs opnieuw&#13;
te toetsen na wijziging van een beding in de op de pachtovereenkomst&#13;
van toepasselijk zijnde algemene voorwaarden.&#13;
De Centrale Grondkamer oordeelt dat de “doorbrekingsjurisprudentie”&#13;
van de Hoge Raad hier van toepassing&#13;
is maar verwerpt het beroep omdat van buiten toepassing&#13;
laten van het Pachtprijzenbesluit, zoals aangevoerd, geen&#13;
sprake is.</inleiding><content>Het geding in eerste aanleg&#13;
De grondkamer heeft bij beschikking van 28 februari 2013,&#13;
waarvan afschrift aan partijen is&#13;
verzonden op 21 maart 2013, met betrekking tot de op 6&#13;
april 2012 bij haar ter goedkeuring&#13;
ingezonden “Pachtovereenkomst hoeve met los land” betreffende&#13;
de hoeve, genaamd “Nijenhuis” met los land, bestaande&#13;
uit een agrarisch bedrijfswoning met bijbehorende&#13;
gebouwen, erf en percelen grasland, kadastraal bekend gemeente&#13;
Vorden, sectie G, nummers 53 ged., 94 ged., 95 ged.,&#13;
96 ged., 97 ged., 98 ged., 99 ged., 113 ged., 121 ged., 666&#13;
ged., 667 ged., 675 ged., 965 ged., 966 ged., 967 ged., 968&#13;
ged., 1379 ged., 1399 ged., 1400 ged., 1431 ged., alsmede&#13;
sectie O, nummers 5 ged., 9 ged., 10 ged., 11 ged., 12 ged.,&#13;
13 ged., 14 ged., 15 ged., 53 ged., 56 ged., 384 ged., 386&#13;
ged., 404 ged. en 405 ged., tezamen groot 42.04.00 ha, aangegaan&#13;
voor de duur van twaalf jaren, ingaande 1 april 2012&#13;
en eindigende 31 maart 2024, zulks met een pachtprijs van €&#13;
50.900,- in totaal per jaar, als volgt beslist:&#13;
“De overeenkomst wordt gewijzigd in die zin dat in artikel&#13;
21, lid 1, Oplevering, van de algemene voorwaarden na&#13;
“machtiging van de Grondkamer” wordt toegevoegd “of de&#13;
rechter”.&#13;
De aldus gewijzigde overeenkomst wordt goedgekeurd.”&#13;
Voormelde beschikking is in fotokopie aan deze beschikking&#13;
gehecht. Daarnaar wordt verwezen voor de procesgang in&#13;
eerste aanleg en de bij de beschikking gegeven motivering.&#13;
Het geding in hoger beroep&#13;
Pachters zijn bij een op 19 april 2013 ter griffie ingekomen&#13;
beroepschrift in beroep gekomen van voormelde beschikking,&#13;
met verzoek de beschikking, waarvan beroep, te vernietigen&#13;
en opnieuw beschikkende de pachtprijs aan de hand&#13;
van het Pachtprijzenbesluit (opnieuw) te toetsen; te bepalen&#13;
dat bij de in de pachtovereenkomst in onderdelen voor&#13;
grond, bedrijfsgebouwen en woning opgenomen pachtprijzen&#13;
per onderdeel worden getoetst; de drie onderdelen van&#13;
de pachtprijs separaat te toetsen en vervolgens de pachtprijs&#13;
al dan niet gewijzigd goed te keuren. Verpachtster heeft&#13;
hiertegen verweer gevoerd bij een op 14 mei 2013 ter griffie&#13;
ingekomen verweerschrift.&#13;
De grieven&#13;
Pachters hebben de volgende grieven aangevoerd:&#13;
Grief I&#13;
Ten onrechte heeft de Grondkamer Oost de in de pachtovereenkomst&#13;
opgenomen totale pachtprijs ongewijzigd goedgekeurd.&#13;
Grief II&#13;
Ten onrechte heeft de Grondkamer Oost geoordeeld: “Het&#13;
gaat hierbij om de totale pachtprijs, niet om een gedeelte&#13;
van de totale pachtprijs. De Grondkamer heeft de totale&#13;
pachtprijs getoetst en is van oordeel dat die pachtprijs kan&#13;
worden goedgekeurd.”&#13;
Beoordeling van het geschil in hoger beroep&#13;
Met betrekking tot de ontvankelijkheid van het&#13;
beroep&#13;
1. De door pachters aangevoerde grieven hebben enkel betrekking&#13;
op de door de grondkamer ongewijzigd goedgekeurde&#13;
pachtprijs in de onderhavige pachtovereenkomst.&#13;
2. Ingevolge artikel 36, lid 1, van de Uitvoeringswet grondkamers&#13;
staat behoudens het in het derde lid bepaalde, aan&#13;
partijen, belanghebbenden, alsmede aan de verzoeker binnen&#13;
een maand, nadat de beschikking aan hen is verzonden, beroep&#13;
open bij de Centrale Grondkamer. Lid 3 van genoemd&#13;
artikel bepaalt dat geen beroep door de pachter of de verpachter&#13;
kan worden ingesteld indien de pachtovereenkomst&#13;
of een overeenkomst tot wijziging van een pachtovereenkomst&#13;
dan wel het ontwerp van een van deze overeenkomsten&#13;
ongewijzigd wordt goedgekeurd.&#13;
3. De situatie van artikel 36, lid 1 van de Uitvoeringswet&#13;
grondkamers is hier naar de letter niet van toepassing, nu de&#13;
grondkamer de overeenkomst niet ongewijzigd heeft goedgekeurd.&#13;
De Centrale Grondkamer ziet echter aanleiding&#13;
de onderhavige situatie wat betreft het beroep van pachters&#13;
hiermee gelijk te stellen, nu de toegepaste wijziging niet&#13;
ten nadele van pachters strekt en enkel heeft gediend om de&#13;
overeenkomst in overeenstemming met de eisen van de wet&#13;
te brengen. Deze zienswijze is in overeenstemming met die&#13;
zoals verwoord in de beschikking van de Centrale Grondkamer&#13;
van 8 september 2011, kenmerk GP 11.663.&#13;
4. Pachters hebben in hun beroepschrift aangevoerd dat er&#13;
gegronde redenen zijn om dit appelverbod te doorbreken.&#13;
Zij hebben daartoe gesteld dat de grondkamer in strijd met&#13;
het bepaalde in artikel 7:319, lid 1 sub a BW het Pachtprijzenbesluit&#13;
ten onrechte niet in aanmerking heeft genomen.&#13;
Het buiten toepassing laten van het Pachtprijzenbesluit is&#13;
naar hun mening grond om hoger beroep van de bestreden&#13;
beschikking mogelijk te maken. Zij vragen in dit verband&#13;
aandacht voor het arrest van de Hoge Raad van 27 maart&#13;
1998, NJ 1998, nummer 553, alsmede voor de conclusie van&#13;
de advocaat-generaal.&#13;
Dienaangaande overweegt de Centrale Grondkamer het navolgende.&#13;
5. De Hoge Raad acht hoger beroep en cassatie wel mogelijk&#13;
als de rechter buiten het toepassingsbereik van artikel&#13;
7:685 BW is getreden, het artikel ten onrechte buiten toepassing&#13;
is gelaten (HR 12 maart 1982, NJ 1983, 1818) of zulke&#13;
fundamentele rechtsbeginselen zijn geschonden dat niet kan&#13;
worden gesproken van een eerlijke en onpartijdige behandeling&#13;
van de zaak. Verkeerde toepassing van artikel 7:685&#13;
BW is geen beroepsgrond (vgl. HR 27 maart 1998, NJ 1998,&#13;
553).&#13;
6. De Centrale Grondkamer is van oordeel dat voormelde&#13;
“doorbrekingsjurisprudentie” ook toepassing kan vinden in&#13;
een zaak als de onderhavige. Zoals hiervoor reeds overwogen&#13;
hebben pachters in dit verband gesteld dat de grondkamer&#13;
het Pachtprijzenbesluit buiten toepassing heeft gelaten.&#13;
Mede gelet op voormelde jurisprudentie van de Hoge Raad,&#13;
zijn zij naar het oordeel van de Centrale Grondkamer in zoverre&#13;
ontvankelijk in hun hoger beroep.&#13;
In hun materiële toelichting hierop stellen pachters dat, nu&#13;
de pachtprijs in de pachtovereenkomst is uitgesplitst in drie&#13;
onderdelen -grond, woning en gebouwen-, deze drie onderdelen&#13;
door de grondkamer met toepassing van het Pachtprijzenbesluit&#13;
hadden moeten worden getoetst, waarbij zij&#13;
hebben aangevoerd dat met name de hoogte van de tegenprestatie&#13;
voor de woning niet in overeenstemming is met&#13;
het Pachtprijzenbesluit. Naar het oordeel van de Centrale&#13;
Grondkamer blijkt hieruit dat naar de mening van pachters&#13;
het Pachtprijzenbesluit onjuist is toegepast. Van het buiten&#13;
toepassing laten van het Pachtprijzenbesluit zoals door&#13;
pachters aangevoerd is derhalve geen sprake zodat hun beroep&#13;
op het doorbreken van het appelverbod ongegrond is.&#13;
Met betrekking tot de grieven&#13;
7. Het hiervoor overwogene brengt mede dat de door pachters&#13;
aangevoerde grieven hier geen bespreking meer behoeven.&#13;
8. Voor zoveel nodig overweegt de Centrale Grondkamer in&#13;
dit verband nog dat de grondkamer wat betreft de goedkeuring&#13;
van de door partijen overeengekomen en in voormelde&#13;
“Pachtovereenkomst hoeve met los land” vermelde pachtprijs&#13;
toepassing heeft gegeven aan artikel 26, lid 1 juncto artikel&#13;
33 van de Uitvoeringswet grondkamers. Zij heeft daarbij&#13;
toepassing moeten geven aan artikel 7: 319, lid 1, onder&#13;
a BW, waarbij zij in de gegeven omstandigheden terecht is&#13;
uitgegaan van de pachtprijs van de hoeve als geheel en deze&#13;
vervolgens als zodanig met inachtneming van de met ingang&#13;
van 1 juli 2011 in werking getreden wijziging van het Pachtprijzenbesluit&#13;
2007 ongewijzigd heeft goedgekeurd.&#13;
Nog daargelaten de vraag of het door pachters in hun beroepschrift&#13;
genoemde arrest van de Hoge Raad op een procedure&#13;
als de onderhavige van toepassing is, is van het ten&#13;
onrechte buiten toepassing laten van het Pachtprijzenbesluit&#13;
door de grondkamer, zoals door pachters gesteld, derhalve&#13;
geen sprake.&#13;
Voor zoveel nodig merkt de Centrale Grondkamer hierbij&#13;
nog op dat eerst bij een eventuele herziening van de pachtprijs&#13;
van genoemde hoeve als bedoeld in artikel 7:333, lid&#13;
2, c.q. lid 3, BW de toetsing van de pachtprijs van de onderscheiden&#13;
bestanddelen daarvan aan het dan toepasselijke&#13;
Pachtprijzenbesluit aan de orde kan komen.&#13;
Slotsom&#13;
Verwerpt het beroep.&#13;
Beslissing&#13;
De Centrale Grondkamer, beschikkende in hoger beroep:&#13;
verwerpt het beroep.&#13;
Noot&#13;
Eén van partijen had een pachtovereenkomst betreffende een&#13;
hoeve ter goedkeuring ingezonden bij de Grondkamer Oost.&#13;
De grondkamer had aanleiding gezien om een paar woorden&#13;
toe te voegen aan de tekst van een beding in de kennelijk op&#13;
de overeenkomst van toepassing verklaarde algemene voorwaarden.&#13;
Vervolgens ging de pachter in beroep. Hij verzocht&#13;
de Centrale Grondkamer om de overeengekomen pachtprijs&#13;
opnieuw te toetsen. De vraag luidde of een dergelijk beroep&#13;
mogelijk was.&#13;
Ingevolge het bepaalde in art. 36 lid 3 van de Uitvoeringswet&#13;
grondkamers kan geen beroep worden ingesteld, indien&#13;
een pachtovereenkomst ongewijzigd is goedgekeurd.&#13;
Een dergelijke situatie deed zich strikt genomen niet voor;&#13;
de grondkamer had immers enkele woorden toegevoegd.&#13;
De Centrale Grondkamer zag echter aanleiding om dit geval&#13;
met de in art. 36 lid 3 bedoelde situatie gelijk te stellen, omdat&#13;
de wijziging niet ten nadele van de pachter strekte en enkel&#13;
had gediend om de overeenkomst met de eisen van de&#13;
wet in overeenstemming te brengen.&#13;
De duidelijkheid van de beschikking laat op dit punt te wensen&#13;
over; de tekst ervan maakt niet duidelijk op welke wettelijke&#13;
eisen is gedoeld. Als ik het goed begrijp, had het&#13;
aangevulde beding betrekking op de oplevering van het gepachte&#13;
bij het einde van de pacht. Aangezien na de woorden&#13;
‘machtiging van de Grondkamer’ werd toegevoegd ‘of&#13;
de rechter’ neem ik aan dat het beding betrekking had op de&#13;
vraag wat er bij oplevering moest gebeuren met veranderingen&#13;
of verbeteringen die de pachter gedurende de looptijd&#13;
van de pacht had aangebracht. Mogelijkerwijs hadden partijen&#13;
algemene voorwaarden op hun overeenkomst van toepassing&#13;
verklaard, waarvan de tekst niet aan die van Titel 7.5&#13;
BW was aangepast. Onder het regime van de Pachtwet konden&#13;
vervangende machtigingen ter zake van zowel veranderingen&#13;
(art. 30 lid 3 Pachtwet) als verbeteringen (art. 31 lid&#13;
3 Pachtwet) van de grondkamer worden verkregen, terwijl&#13;
als gevolg van een onbegrijpelijke beslissing van de wetgever naar huidig recht in het eerste geval weliswaar nog&#13;
de grondkamer bevoegd is (art. 348 lid 2 BW), maar in het&#13;
tweede geval de pachtkamer (art. 7:350 lid 3 BW).&#13;
Genoeg gespeculeerd. Volgens de Centrale Grondkamer&#13;
gold het appelverbod van art. 36 lid 3 Uitvoeringswet grondkamers&#13;
ook onder de gegeven omstandigheden. Vervolgens&#13;
rees dan de vraag, of er aanleiding bestond om dit verbod&#13;
gelet op diezelfde omstandigheden te doorbreken. In rechtsoverweging&#13;
(r.o.) 8 heeft de Centrale Grondkamer terecht&#13;
aan de orde gesteld, dat niet vaststaat dat zij de rechtspraak&#13;
van de Hoge Raad als leidraad zou moeten nemen. Zij is nu&#13;
eenmaal geen civiele rechter. Toch ligt het gelet op het streven&#13;
naar eenheid van recht voor de hand om bij door de&#13;
Hoge Raad uitgezette lijnen aansluiting te zoeken. Die lijnen&#13;
volgend zag de Centrale Grondkamer voor doorbreking&#13;
van het appelverbod geen aanleiding. De pachter had zijn&#13;
grieven aldus ingericht, dat de Grondkamer Oost bij de toetsing&#13;
van de pachtovereenkomst het Pachtprijzenbesluit niet&#13;
zou hebben toegepast. Het ten onrechte niet toepassen van&#13;
een wettelijke bepaling kan – zoals is uiteengezet in r.o. 5 –&#13;
inderdaad reden zijn om een appelverbod te doorbreken. In&#13;
zoverre was pachter in zijn beroep ontvankelijk.&#13;
Maar daar hield het dan ook mee op. De toelichting op de&#13;
grieven moest immers aldus worden begrepen dat de grondkamer&#13;
het Pachtprijzenbesluit niet juist zou hebben toegepast.&#13;
Dát verwijt vormt logischerwijze geen reden tot doorbreking&#13;
(omdat een appelverbod anders geen enkele zin zou&#13;
hebben).&#13;
Wat nu indien de verpachter in beroep was gekomen, en hij&#13;
zich op het standpunt had gesteld dat de pachtovereenkomst&#13;
ten onrechte met het toevoegen van de woorden was gewijzigd.&#13;
Mijns inziens was dat beroep wel ontvankelijk geweest.&#13;
Hoewel de feiten zoals in het voorgaande bleek niet&#13;
geheel duidelijk zijn, mag worden aangenomen dat de wijziging&#13;
in zijn nadeel strekte. Hier is overigens bepaald niet&#13;
mee gezegd, dat het beroep van de verpachter vervolgens&#13;
ook zou zijn gehonoreerd.&#13;
Het zojuist gegeven voorbeeld maakt iets anders duidelijk.&#13;
De niet-ontvankelijkheid van het beroep van de pachter is&#13;
tevens begrijpelijk, indien men zich realiseert dat zijn bezwaar&#13;
zich niet tegen de toegevoegde woorden richtte, maar&#13;
tegen een aspect dat bij de toetsing ongewijzigd was gebleven.&#13;
Ook een dergelijke redenering lijkt bij de strekking van&#13;
art. 36 lid 3 Uitvoeringswet grondkamers aan te sluiten.&#13;
G.M.F. Snijders</content><legacyfootnotes/><footnotes><footnote/></footnotes><auteurs>mrs. W.L. Valk, Th.C.M. Willemse en F.J.P. Lock en&#13;
de deskundige leden ir. H.K.C. Roelofsen en ir. H.B.M.&#13;
Duenk)</auteurs><published>2013-12-01 00:00:00</published><modified>2013-12-01 00:00:00</modified><editiondate>2013-12-01</editiondate><htmlpath>https://denhollander.info/artikel/10892</htmlpath></article>
</articles></edition>
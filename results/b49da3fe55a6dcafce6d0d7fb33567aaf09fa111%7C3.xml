<edition><articles><article><jaar>2011</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2011</searchword><id>9535</id><udhid>UDH:TvAR/9535</udhid><titel>Rechtspraak 5659. Arts/Arts (TvAR 2011/5659)</titel><searchwords><searchword>TvAR 9/2011</searchword><searchword>TvAR 2011/5659</searchword><searchword>UDH:TvAR/9535</searchword></searchwords><attachments><attachment><name>TvAR2011_09_08_5659.pdf</name><extention>pdf</extention><url>https://denhollander.info/download/8316/ci</url></attachment></attachments><inleiding>Falende grieven tegen oordeel van pachtkamer in eerste aanleg dat voorgestelde pachter voldoet aan de vereisten voor indeplaatsstelling. Met de pachtkamer in eerste aan­leg is het hof van oordeel dat voorgestelde pachter voldoen­de waarborgen biedt voor een behoorlijke bedrijfsvoering. Er zijn evenmin gronden van billijkheid die het hof ertoe zouden moeten leiden de voorwaardelijk toegewezen inde­plaatsstelling alsnog af te wijzen.&#13;
</inleiding><content>1 Het geding in eerste aanleg&#13;
Voor het geding in eerste aanleg verwijst het hof naar de in­houd van de vonnissen van 29 juli 2008 en 9 juni 2009 die de pachtkamer van de rechtbank ‘s-Hertogenbosch, sec­tor kanton, locatie Boxmeer tussen appellanten (hierna: Arts c.s.) als gedaagden en geïntimeerde (hierna: Mathias Arts) als eiser heeft gewezen. Van de vonnissen is een fotokopie aan dit arrest gehecht.&#13;
2 Het geding in hoger beroep&#13;
2.1 Het verloop van de procedure blijkt uit:&#13;
- de dagvaarding in hoger beroep van 3 juli 2009,&#13;
- de memorie van grieven,&#13;
- de memorie van antwoord,&#13;
- de pleidooien overeenkomstig de pleitnotities. Vooraf­gaand aan het pleidooi heeft mr. Eskens voornoemd bij brie­ven van 14 en 16 april 2010 nadere stukken ingediend. Het bij brief van 14 april 2010 ingebrachte stuk is geaccepteerd en maakt onderdeel uit van de processtukken. Mr. van der Corput heeft evenwel bezwaar gemaakt tegen het in het ge­ding brengen van een concept notarisakte bij brief van 16 april 2010. Ter zitting zijn hierover afspraken gemaakt waar­op onder de beoordeling wordt ingegaan.&#13;
2.2 Ter zitting hebben partijen besloten tot mediation. De zaak is vervolgens aangehouden. Eind 2010 heeft de griffie bericht ontvangen van de mediator dat de mediation was be­ëindigd en dat er geen overeenstemming tussen partijen tot stand was gekomen.&#13;
2.3 Vervolgens hebben partijen de stukken voor het wijzen van arrest aan het hof overgelegd en heeft het hof arrest be­paald.&#13;
3 De vaststaande feiten&#13;
Op grond van hetgeen enerzijds is gesteld en anderzijds er­kend dan wel niet of onvoldoende weersproken en op grond van de in zoverre niet bestreden inhoud van overgelegde producties, staan vast de feiten die de pachtkamer in haar vonnis van de 29 juli 2008 onder 1 tot en met 3 heeft ver­meld.&#13;
4 De motivering van de beslissing in hoger beroep&#13;
4.1 Partijen zijn broers en zuster van elkaar en gezamen­lijk de erfgenamen in de nalatenschap van hun vader, ieder voor 1/7 gedeelte. Een deel van de tot de nalatenschap be­horende gronden, te weten percelen landbouwgrond van (af­gerond) 12,3 ha te Sambeek, pacht Mathias Arts. De tussen hem en zijn vader gesloten schriftelijke pachtovereenkomst is op 13 mei 1993 goedgekeurd door de Grondkamer voor Noord-Brabant.&#13;
4.2 In eerste aanleg heeft Mathias Arts primair gevorderd zijn echtgenote en zijn zoon, Johannes Willem Mathias Arts (hierna: Hans Arts) als medepachters te benoemen en sub­sidiair in zijn plaats te stellen. De pachtkamer heeft na ge­tuigenverhoor Hans Arts in de plaats gesteld “en wel met ingang van de datum van juridische en economische over­dracht van de onderneming van Mathias Arts aan J.W.M. Arts voornoemd”.&#13;
4.3 Het hoger beroep richt zich hiertegen en de grieven le­nen zich voor gezamenlijke bespreking. Eerst zal het hof echter ingaan op de tot het geding behorende stukken.&#13;
4.4 Tijdens het pleidooi dat op 19 april 2010 is gehouden, heeft de voorzitter blijkens de door de griffier gemaakte aan­tekeningen geconcludeerd dat mr. Eskens de bij brief van 16 april 2010 toegezonden conceptakte alsnog wil inbren­gen maar dat mr. Van der Corput daartegen bezwaar heeft. Mr. Eskens heeft vervolgens medegedeeld het stuk bij akte in het geding te willen brengen waarna de voorzitter heeft medegedeeld dat mr. Van der Corput daarop dan bij akte zou mogen reageren. Partijen hebben na de mislukte mediation (geen aktes genomen maar) arrest gevraagd. Het hof conclu­deert hieruit dat mr. Eskens alsnog heeft afgezien van het in geding brengen van voormelde conceptakte.&#13;
4.5 De stellingen van Arts c.s. komen er, ook in hoger be­roep, op neer dat Hans Arts niet geschikt is om zijn vader op te volgen, dat er geen serieuze overnameplannen zijn en voor zover die er zijn, dat er nog geen sprake is van overna­me omdat de financiering niet rond is. Volgens Arts c.s. zijn de getuigenverklaringen voor de stellingen van Mathias Arts van nul en generlei waarde. Daarnaast voeren Arts c.s. aan dat P.H.M. Arts, appellant onder 6 (hierna: Paul Arts) belang heeft bij de gepachte gronden om zijn huisperceel te vergroten en de mogelijkheid te hebben de grond te bewerken. In de pleitnota hebben Arts c.s. een agrarisch teeltplan opgeno­men en een begroting van de opbrengsten in het geval de ge­pachte gronden door Paul Arts zouden worden bewerkt.&#13;
4.6 Art. 7:363 lid 3 BW bepaalt dat de rechter op een vorde­ring tot indeplaatsstelling beslist naar billijkheid met inacht­neming van de overige bepalingen van dat artikel. Het vijf­de lid bepaalt dat de rechter de vordering afwijst indien de voorgestelde pachter niet voldoende waarborgen voor een behoorlijke bedrijfsvoering biedt.&#13;
4.7 Met de pachtkamer in eerste aanleg oordeelt het hof dat Hans Arts voldoende waarborgen biedt voor een behoorlij­ke bedrijfsvoering. Hij heeft de HAS gevolgd, richting agra­rische bedrijfskunde (productie 7 bij comparitie in eerste aanleg) en heeft daarmee voldoende opleiding. In zijn func­tie als bedrijfsadviseur varkens bij Hendrix UTD (dochter van Nutreco) moet Hans Arts geacht worden ruim voldoen­de kennis over de bedrijfsvoering van een varkenshouderij te hebben verkregen. De blote betwisting van Arts c.s. onder randnummer 22 van de memorie van grieven passeert het hof. Verder is onvoldoende weersproken dat Hans Arts zijn vader vanaf 2001 ongeveer 15 uren per week bijstaat in het bedrijf, hetgeen Mathias Arts heeft onderbouwd met inge­vulde werkstaten vanaf 2002 (productie 10 bij comparitie in eerste aanleg). Weliswaar zeggen Arts c.s. dat Hans zelden of nooit op het bedrijf van zijn vader is, maar zij hebben dit standpunt in eerste aanleg noch in hoger beroep toegelicht in weerwil van de weekstaten.&#13;
4.8 Rest de vraag of er gronden van billijkheid zijn die het hof ertoe zouden moeten leiden de voorwaardelijk toegewe­zen vordering tot indeplaatsstelling van Hans Arts alsnog af te wijzen. Wat de overname van het bedrijf betreft, acht het hof voldoende gegevens voorhanden om te oordelen dat die overname meer dan waarschijnlijk is. Het hof baseert zich hierbij op de overgelegde stukken, de getuigenverklaringen en de standpunten van partijen. Vast staat dat nog in 2007 fors is geïnvesteerd in het bedrijf (een nieuwe vleesvarkens­stal met luchtwassing), welke investering hoogstwaarschijn­lijk achterwege zou zijn gebleven als het niet de bedoeling zou zijn het bedrijf voort te zetten. Er is een milieuvergun­ning aangevraagd voor een uitbreiding met nog eens 1000 vleesvarkens. Mathias en Hans Arts vormen samen met de echtgenote van Mathias Arts sinds 1 januari 2004 een maat­schap, een in de agrarische wereld gebruikelijke stap bij be­drijfsopvolging door familie. Tot slot verwijst het hof naar de bij pleidooi overgelegde brief van 30 maart 2010 van de accountant van de maatschap. In die brief zijn de achter­gronden en de afspraken over de bedrijfsoverdracht opgeno­men. In de overdracht zijn onder meer de eigendomsgronden (2.39.55 ha), het woonhuis van Mathias Arts te Sambeek, de productierechten en de bedrijfstoeslagrechten inbegre­pen. Door ondertekening van voormelde brief hebben Ma­thias Arts, zijn echtgenote, Hans Arts en diens echtgenote een bedrijfsovername per 1 januari 2010 geaccordeerd on­der de opschortende voorwaarde van een passende financie­ring. Anders dan Arts c.s. betogen, oordeelt het hof dat voor­melde ontwikkelingen serieuze aanwijzingen zijn voor een voortzetting van het bedrijf door de zoon. Bovendien is voor de toewijzing van een vordering tot indeplaatsstelling niet nodig dat al sprake is van een voltooide bedrijfsovername. De overname van een agrarische onderneming van vader op zoon vindt doorgaans geleidelijk plaats, mede in verband met de benodigde financiering en fiscale consequenties. Voor toewijzing van de vordering is voldoende dat er een re­ëel zicht is op een bedrijfsovername in de nabije toekomst en dat de opvolger voldoende waarborgen biedt om het be­drijf alleen voort te zetten. Dat is hier het geval.&#13;
4.9 Arts c.s. wensen zelf over de gepachte gronden te be­schikken zodat Paul Arts deze kan bewerken. Zij stellen zich kennelijk op het standpunt dat de billijkheid daarom mee­brengt dat de vordering alsnog moet worden afgewezen. Een beoordeling van het belang van de verpachter bij het gestel­de eigen gebruik van de grond is bij uitstek in een beëindi­gingsprocedure ex art. 7:369 e.v. Burgerlijk Wetboek aan de orde. In de onderhavige indeplaatsstellingsprocedure speelt dat belang slechts een beperkte rol en wel in het kader van de billijkheid.&#13;
4.10 Daar komt het volgende bij. Tegenover de gemotiveer­de betwisting van Mathias Arts, hebben Arts c.s. onvoldoen­de concrete feiten en omstandigheden aangevoerd waaruit het wezenlijke (financiële) belang van Arts c.s. bij de gron­den volgt. Arts c.s. exploiteren naar hun zeggen nu 8 ha voor gezamenlijke rekening die, zo begrijpt het hof, door Paul Arts worden bewerkt en zij willen dit uitbreiden met het ge­pachte. Vast staat dat Paul Arts geen agrarisch bedrijf heeft in welk belang het gepachte zou kunnen strekken en de an­deren ook niet.&#13;
Volgens Arts c.s. heeft immers (alleen) Paul Arts een akker­bouwbedrijf “als nevenactiviteit”. Ter zitting heeft Paul Arts desgevraagd verklaard dat zijn zoon een opleiding als au­tomonteur heeft. In bedrijfsopvolging lijkt dus niet voor­zien. Dat het gepachte van wezenlijke betekenis is voor de bedrijfsvoering van (één van de) Arts c.s. is verder gesteld noch gebleken. Het enkele feit dat Paul Arts volgens het teeltplan door bewerking van de grond wellicht een hogere opbrengst per hectare zou kunnen genereren dan de pachtop­brengst thans is, is niet voldoende, nog daargelaten dat het presenteren van een - niet onderbouwd - agrarisch teeltplan bij pleidooi te laat is. Het feit dat Arts c.s. beschikken over de benodigde machines - naar het hof begrijpt afkomstig uit de nalatenschap - maakt het voorgaande niet anders.&#13;
4.11 Daar staat tegenover dat Mathias Arts een agrarische ondernemer is en zijn zoon hem daarin wil opvolgen. Zij hebben een varkenshouderij die in de toekomst nog flink zal worden uitgebreid en zij wenden het gepachte en de ei­gendomsgronden aan voor akkerbouw (maïs, graan en sui­kerbieten). De granen worden verkocht aan de veevoerfa­briek waarvan het varkensvoer wordt betrokken. Hoewel de akkerbouw niet de voornaamste inkomstenbron is (volgens Hans Arts maakt het 20% van het resultaat van de maat­schap uit), zijn de landbouwpercelen mede van belang voor mestafzet (dunne fractie) en de omvang van de toeslagrech­ten.&#13;
Doordat mest op eigen grond kan worden uitgereden, be­spaart de maatschap volgens Hans Arts € 8.800 en volgens de accountant van de maatschap ten minste € 625 per hec­tare uit per jaar. In zoverre dragen de gronden op meerde­re manieren en in belangrijke mate bij aan het bedrijfsresul­taat van de maatschap. Van de cultuurgrond ligt bovendien 8 ha om het huis. Bij calamiteiten (bijvoorbeeld bedrijfsslui­ting op last van de overheid) kan die grond gebruikt wor­den om eigen mest uit te rijden. Het hof overweegt tot slot nog dat bij verlies van het gepachte (12,3 ha), het beschik­bare grondareaal (ruim 17 ha) zozeer verkleind zou worden dat de akkerbouwtak van het bedrijf daarmee feitelijk beëin­digd zou worden terwijl Hans Arts van plan is het grondare­aal (en daarmee het akkerbouwgedeelte van het bedrijf) uit te breiden tot 30 tot 40 ha. Het aanbod van Arts c.s. voor een oplossing te zorgen voor verloren mogelijkheden van mest­afzet biedt tegen dit alles onvoldoende tegenwicht. Het be­toog van Arts c.s. verwerpt het hof dan ook.&#13;
4.12 In de memorie van grieven (randnummers 32 en 33) hebben Arts c.s. nog gewezen op een tussenarrest van het gerechtshof te ‘s-Hertogenbosch van 17 februari 2009 dat in eerste aanleg bij conclusie na enquête is overgelegd. In dat arrest heeft het hof, anders dan de rechtbank, geoordeeld dat bij de verdeling van de nalatenschap de cultuurgronden te Sambeek niet aan Mathieu [Mathias Arts, hof] zullen wor­den toebedeeld maar aan de erven samen. Dat en waarom deze uitspraak in de weg zou staan aan een indeplaatsstel­ling, hebben Arts c.s. echter niet (voldoende) toegelicht.&#13;
Slotsom&#13;
4.13 De grieven falen, zodat de bestreden vonnissen moeten worden bekrachtigd. Als de in het ongelijk gestelde partij­en zullen Arts c.s. in de kosten van het hoger beroep worden veroordeeld. Het hof ziet geen aanleiding de beslissing over de proceskosten in eerste aanleg aan te tasten.&#13;
5 De beslissing&#13;
Het hof, recht doende in hoger beroep:&#13;
bekrachtigt de vonnissen van 29 juli 2008 en 9 juni 2009 van de pachtkamer van de rechtbank ‘s-Hertogenbosch, sec­tor kanton, locatie Boxmeer;&#13;
veroordeelt Arts c.s. in de kosten van het hoger beroep, tot aan deze uitspraak aan de zijde van Mathias Arts begroot op € 1.788 voor salaris overeenkomstig het liquidatietarief en op € 262 voor griffierecht;&#13;
verklaart dit arrest uitvoerbaar bij voorraad.&#13;
&#13;
­&#13;
</content><legacyfootnotes/><footnotes><footnote/></footnotes><auteurs>mrs. W.L. Valk, Th.C.M. Willemse en J.K.B. van Daalen)&#13;
</auteurs><published>2011-09-01 00:00:00</published><modified>2011-09-01 00:00:00</modified><editiondate>2011-09-01</editiondate><htmlpath>https://denhollander.info/artikel/9535</htmlpath></article>
</articles></edition>
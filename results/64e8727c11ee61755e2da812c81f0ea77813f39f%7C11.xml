<edition><articles><article><jaar>2022</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2022</searchword><id>17062</id><udhid>UDH:TvAR/17062</udhid><titel>De juridische pracht van pacht en jacht</titel><searchwords><searchword>TvAR 1/2022</searchword><searchword>UDH:TvAR/17062</searchword></searchwords><attachments><attachment><name>22034.pdf</name><extention>pdf</extention><url>https://denhollander.info/download/22034/ci</url></attachment></attachments><inleiding/><content>&lt;h2&gt;&lt;span&gt;1. &lt;/span&gt;Inleiding&lt;/h2&gt;
&lt;p&gt;Al sinds de 19de eeuw is de positie van de pachter (als grondgebruiker) in het jachtrecht verankerd, in die zin dat de pachter in beginsel de jachtgerechtigde is en ook verantwoordelijk is voor de bestrijding van schade veroorzaakt door in het wild levende dieren. In de laatste herziening van het jachtrecht, die heeft geresulteerd in de Wet natuurbescherming (Stb.2016, 34, in werking getreden op 1 januari 2017), is tegen de achtergrond van het behalen van bepaalde natuurdoelen aan deze positie getornd. In de Omgevingswet, waarvan vooralsnog is beoogd dat die per 1 juli 2022 inwerking zal treden, is de gewijzigde lijn ten aanzien van de positie van de pachter bestendigd.&lt;/p&gt;
&lt;p&gt; &lt;/p&gt;
&lt;p&gt;In deze bijdrage zal nader worden ingegaan op de positie van de pachter in het jachtrecht en wat daarvan de achtergrond is. Voor een goed begrip van de huidige positie van de pachter is een korte schets van de historie van het jachtrecht noodzakelijk.&lt;/p&gt;
&lt;p&gt; &lt;/p&gt;
&lt;p&gt;Op deze plaats is het van belang het onderscheid te duiden tussen jacht, het bestrijden van schade veroorzaakt door in het wild levende dieren en het beheer van populaties van dieren.&lt;/p&gt;
&lt;p&gt; &lt;/p&gt;
&lt;p&gt;Onder jacht moet worden verstaan het vangen en doden van wild ter uitoefening van de jacht. Het uitoefenen van de jacht is het gebruikmaken van het recht om te mogen jagen. Het recht om te jagen is een met de grond samenhangend recht om de op die grond levende en in de wet benoemde dieren te doden ten behoeve van de consumptie. Wat mij betreft dus het recht om wild te oogsten.&lt;/p&gt;
&lt;p&gt; &lt;/p&gt;
&lt;p&gt;Bij schadebestrijding gaat het om het treffen van maatregelen door een grondgebruiker (kort en goed, de eigenaar of pachter) tegen de dieren die daarop schade veroorzaken aan bijvoorbeeld gewassen.&lt;/p&gt;
&lt;p&gt; &lt;/p&gt;
&lt;p&gt;Bij populatiebeheer gaat het om een planmatige en langdurige aanpak om de omvang van een populatie van een dier te reguleren, ter voorkoming van schade aan of bedreiging van een publiek belang. Zie voor een meer uitvoerige beschrijving van dit onderscheid de eerdere bijdrage in dit tijdschrift: &lt;em&gt;"Wijzigingen van het recht betreffende het faunabeheer in de Wet natuurbescherming: De aangeschoten jager het haasje."[2]&lt;/em&gt;&lt;/p&gt;
&lt;h2&gt;&lt;span&gt;2. &lt;/span&gt;De positie van de pachter&lt;/h2&gt;
&lt;h3&gt;&lt;span&gt;2.1. &lt;/span&gt;Ten aanzien van de jacht&lt;/h3&gt;
&lt;p&gt;Bij wet van 1852 (Wet tot regeling der jagt en visscherij[3]) is het jachtrecht gaan samenhangen met de eigendom van de grond. Daarvóór was sprake van een "Algemeen of publiek jagtveld", wat aansloot bij de heerlijke jachtrechten als een vorstelijk recht (of regaal recht), zoals men die kende tot de Frans-Bataafse tijd (1795 – 1813).[4]&lt;/p&gt;
&lt;p&gt; &lt;/p&gt;
&lt;p&gt;Het jachtrecht (gekoppeld aan de eigendom van de grond) was – en is – geen afzonderlijk zakelijk recht, maar een van de eigendom van de grond afhankelijk (accessoir) recht. Het kan niet afgescheiden worden van de eigendom van de grond. Het komt toe aan de eigenaar.[5] Bij het koppelen in 1852 van het jachtrecht aan de eigendom van de grond ontstond de discussie of &lt;em&gt;"het genot van de jacht"&lt;/em&gt; bij huur- of pachtovereenkomsten automatisch overging naar de pachter of huurder van het betreffende stuk grond of water.&lt;/p&gt;
&lt;p&gt; &lt;/p&gt;
&lt;p&gt;Tijdens de parlementaire behandeling van het wetsvoorstel antwoordde de minister op vragen op dit thema:&lt;/p&gt;
&lt;blockquote class="custom-blockquote"&gt;
&lt;p&gt;&lt;em&gt;"Volgens art. 1584 en 1586 jo. art. 821 Burgerlijk Wetboek, treedt hij, die huurder is van een stuk land of van een water, uit den aard der overeenkomst, in het genot van de opbrengsten, ook voor zooveel het wild en den visch aangaat, ten ware de jagt of visscherij door den eigenaar of regthebbende zij voorbehouden."&lt;/em&gt;&lt;em&gt;&lt;em&gt;[6]&lt;/em&gt;&lt;/em&gt;&lt;/p&gt;
&lt;/blockquote&gt;
&lt;p&gt;Dit antwoord bevredigde onvoldoende, waarna uitdrukkelijk in de "Wet tot regeling der jagt en visscherij" werd geregeld dat de huurder en pachter automatisch jachtgerechtigden werden, tenzij de eigenaar zich het jachtrecht had voorbehouden.[7]&lt;/p&gt;
&lt;p&gt; &lt;/p&gt;
&lt;p&gt;Ten aanzien van de pachter merkt de memorie van toelichting bij het wetsvoorstel Jachtwet 1954, het volgende op:&lt;/p&gt;
&lt;blockquote class="custom-blockquote"&gt;
&lt;p&gt;&lt;em&gt;"Het bestaande artikel [red.: artikel 3 Jachtwet 1923] kent onder b het recht tot het genot van de jacht toe aan de pachter van de grond respectievelijk aan degene, die een ander persoonlijk recht tot gebruik van de grond heeft. Persoonlijke rechten tot gebruik van de grond – niet zijnde pacht – zijn doorgaans krachtens hun aard van korte duur. Zij bieden dan ook niet voldoende grondslag voor de toekenning van het genot van de jacht."&lt;/em&gt;&lt;em&gt;[8]&lt;/em&gt;&lt;/p&gt;
&lt;/blockquote&gt;
&lt;p&gt;Dus met name vanwege het duurzame karakter van de pachtrelatie heeft de wetgever belang gezien in het overdragen van het jachtrecht bij het aangaan van een pachtovereenkomst. Tot op de dag van vandaag is dit de regel.[9] Daarmee heeft de pachter een bijzondere positie ingenomen in die zin dat hij in beginsel bij het aangaan van een pachtovereenkomst de jachtgerechtigde is, tenzij de eigenaar/verpachter zich het jachtrecht heeft voorbehouden. De eigenaar/verpachter die zich het jachtrecht heeft voorbehouden, mag het jachtrecht evenwel niet zonder meer aan een ander verhuren. Dit kan uitsluitend als de pachter (als grondgebruiker) daarvoor toestemming heeft verleend.[10] Deze voorgeschreven toestemming van de pachter vindt haar oorsprong in de Jachtwet 1923. In het commentaar van bij artikel 3 Jachtwet 1923 verwijst Leydesdorff naar de parlementaire behandeling van het wetsvoorstel, waarin gediscussieerd is over het jachtrecht dat in beginsel de pachter toekomt. Leydesdorff haalt het volgende citaat uit de parlementaire behandeling (MvA Eerste Kamer) aan:&lt;/p&gt;
&lt;blockquote class="custom-blockquote"&gt;
&lt;p&gt;&lt;em&gt;"Volgens het gewijzigd ontwerp, zooals het in de Tweede Kamer in openbare beraadslaging kwam, zou het genot van de jacht zijn geweest bij den grondgebruiker; echter niet, zooals met betrekking tot het bemeesteren van schadelijk gedierte, het onvervreemdbaar genot. Hij zou het genot hebben kunnen afstaan aan ieder ander, dus ook aan den grondeigenaar. Slechts bij oppervlakkige beschouwing zou het recht voor den grondgebruiker een originair recht uit de wet zijn geweest; inderdaad zou het zijn geweest een derivatief recht, doordat het inherent zou zijn aan het gebruiksrecht van den grond, dat zelf van den grondeigenaar werd afgeleid. Om deze redenen is de juridische constructie zuiverder, dat voorop staat de gerechtigdheid tot het genot van de jacht van den grondeigenaar of van hem die krachtens zakelijk recht het bezit heeft van den grond. In geval van verpachting van den grond is de pachter tot het genot van de jacht gerechtigd, tenzij de eigenaar zich het genot heeft voorbehouden. Deze constructie biedt ook het voordeel, dat zij een bevestiging is van den sedert 1852 geldenden rechtstoestand."&lt;/em&gt;&lt;em&gt;&lt;em&gt;[11]&lt;/em&gt;&lt;/em&gt;&lt;/p&gt;
&lt;/blockquote&gt;
&lt;p&gt;Achtergrond van de voorgeschreven instemming van de pachter bij het verhuren van het voorbehouden jachtrecht, lijkt – gezien de discussie – te zijn dat de pachter in de kern bij het aangaan van de pachtverhouding de jachtgerechtigde is. Bij die overeenkomst heeft de grondeigenaar zich weliswaar het jachtrecht voorbehouden, maar met dat voorbehouden jachtrecht verliest de pachter echter niet de volledige zeggenschap over dat jachtrecht; hij behoudt de zeggenschap over het verhuren van het voorbehouden jachtrecht aan een ander dan de grondeigenaar. Een bijzondere positie dus. Bij pachtovereenkomst staat de pachter het in beginsel aan hem toekomend jachtrecht af, doch behoudt hij het recht op inspraak over het verhuren van dat jachtrecht door de grondeigenaar.&lt;/p&gt;
&lt;p&gt; &lt;/p&gt;
&lt;p&gt;In het verlengde hiervan vraag ik mij af of de (niet ongebruikelijke) constructie, waarbij het jachtrecht door de grondeigenaar wordt voorbehouden, om het vervolgens aan de pachter alsnog "los" te verhuren, wel is toegestaan. Ik meen van niet… De pachter huurt immers "terug", wat al van hem was; het jachtrecht is onderdeel van het gebruiksrecht dat ten titel van pacht aan de pachter is gegeven, doch waarvan hij afstand heeft gedaan. De tegenprestatie die hij bij de "losse verhuur" van het jachtrecht dient te voldoen, komt bovenop de tegenprestatie die hij reeds voldoet op basis van de pachtovereenkomst. Een extra tegenprestatie dus, die op gespannen voet kan staan met de maximaal toegestane pachtprijs. Het is juridisch zuiverder – en ook logischer – dat bij het aangaan van de pachtovereenkomst de grondeigenaar/verpachter zich het jachtrecht niet voorbehoudt, indien de pachter gebruik wenst te maken van "zijn" jachtrecht.&lt;/p&gt;
&lt;h3&gt;&lt;span&gt;2.2. &lt;/span&gt;Ten aanzien van de schadebestrijding en het beheer&lt;/h3&gt;
&lt;p&gt;Ten aanzien van de schadebestrijding en het beheer van populaties waren de belangen van de landbouw in de Wet tot regeling der jagt en visscherij 1852 onvoldoende beschermd. Spanningen tussen landbouw en jacht kwamen met name in de tweede helft van de 19de eeuw tot een hoogtepunt. Aan het eind van de 19de eeuw werd voor het eerst de schade aan landbouw als argument gebruikt om tot aangepaste jachtregelgeving te komen. Zie in dit verband de parlementaire stukken die hebben geleid tot de Jachtwet 1923.[12]&lt;/p&gt;
&lt;p&gt; &lt;/p&gt;
&lt;p&gt;In de Jachtwet 1923 is voorzien in een titel ter voorkoming en/of beperking van schade.[13] De verantwoordelijke voor het voorkomen en beperken van schade was de grondgebruiker, waaronder dus ook de grondgebruiker ten titel van pacht. Artikel 54 Jachtwet 1923 luidde als volgt:&lt;/p&gt;
&lt;blockquote class="custom-blockquote"&gt;
&lt;p&gt;&lt;em&gt;&lt;em&gt;"De grondgebruiker heeft bij uitsluiting het recht, op den door hem gebruikten grond schadelijk gedierte op te sporen, te bemachtigen of te dooden (…)."&lt;/em&gt;&lt;/em&gt;&lt;/p&gt;
&lt;/blockquote&gt;
&lt;p&gt;Het begrip "bij uitsluiting" in artikel 54 Jachtwet 1923, geeft aan de grondgebruiker buiten alle anderen het recht om de schade te voorkomen en daartoe de nodige middelen in te zetten. Hoewel de bepaling spreekt van een "recht" om schade te voorkomen, heeft de wetgever daarmee – zij het indirect via de aansprakelijkheid wegens onrechtmatige daad – een plicht voor ogen gestaan. In het commentaar bij de Jachtwet 1923 in "Schuurman &amp;amp; Jordens, no. 15" staat daarover het volgende vermeld:&lt;/p&gt;
&lt;blockquote class="custom-blockquote"&gt;
&lt;p&gt;&lt;em&gt;&lt;em&gt;"(…) Maar wel bestaat zij [red.: de aansprakelijkheid] reeds thans ingevolge de artikelen 1401 en 1402 B.W., gelijk deze wetsbepalingen door de hoogste rechtspraak worden opgevat. Immers, aan den grondeigenaar of pachter, die, het jachtrecht hebbende, wild of schadelijk gedierte op zijn terreinen aankweekt in zoodanige mate dat daardoor schade aan de gewassen op de naburige gronden wordt toegebracht óf die niet het noodige verricht om eene vermenigvuldiging der dieren tegen te gaan, welke zoodanige schade voor anderen ten gevolge heeft, is een handelen of nalaten te wijten, die indruischen „tegen, de zorgvuldigheid, welke in het maatschappelijk verkeer bestaat ten aanzien van eens anders.... goed" en die hem, „door wiens schuld tengevolge dier daad aan een ander schade wordt toegebracht", tot vergoeding daarvan verplichten. (H.R. 31 Januari 1919, W.10365.) Zoo neemt dan ook de Fransche rechtspraak eene verplichting tot vergoeding van wildschade aan op grond van de artikelen 1382 en 1383 Code Napoléon, waaraan de artikelen 1401 en 1402 B.W. zijn ontleend."&lt;/em&gt;&lt;em&gt;[14]&lt;/em&gt;&lt;/em&gt;&lt;/p&gt;
&lt;/blockquote&gt;
&lt;p&gt;Naast dat de grondgebruiker (lees in dezen: de pachter) belang had bij het bestrijden en voorkomen van de eigen landbouwschade, was hij tevens aansprakelijk voor de schade op naastgelegen percelen als gevolg van het onvoldoende treffen van maatregelen ter voorkoming van schade. Ook hier had de pachter een bijzondere positie; de pachter was aansprakelijk voor schade door wild in zijn veld, maar ook in die van anderen. Om er voor te zorgen dat de grondgebruiker (als gerechtigde tot het voorkomen van schade) ook daadwerkelijk "in the lead" bleef, voorzag de wetgever in artikel 64 Jachtwet 1923 in een verbod om bijvoorbeeld in pachtovereenkomsten afspraken vast te leggen, waardoor de pachter als grondgebruiker geen gebruik mag maken van zijn recht (of bevoegdheid) om schadelijk wild te bestrijden. Dit nietigheidsbeding is nadien in artikel 8, vierde lid, Jachtwet 1954 en artikel 65, zevende lid, Flora- en faunawet gehandhaafd.&lt;/p&gt;
&lt;p&gt; &lt;/p&gt;
&lt;p&gt;Al bij de totstandkoming van de Jachtwet 1954 werd ingezien dat de grondgebruiker als gerechtigde tot het voorkomen van schade niet voor alle landbouwschade verantwoordelijk kon worden gehouden. Tegen de achtergrond van de bescherming van de natuur zag in de Jachtwet 1954 de voorloper van het Faunafonds het licht. In de memorie van toelichting bij de Jachtwet 1954 werd hierover het volgende opgemerkt:&lt;/p&gt;
&lt;blockquote class="custom-blockquote"&gt;
&lt;p&gt;&lt;em&gt;&lt;em&gt;"Daar ook zeldzame wildsoorten, niettegenstaande toepassing van preventieve maatregelen, soms nog schade kunnen aanrichten, zullen er bovendien gelden moeten zijn, om in uitzonderingsgevallen de grondgebruiker een tegemoetkoming in de schade te geven.&lt;/em&gt;&lt;/em&gt;&lt;/p&gt;
&lt;p&gt;&lt;em&gt;&lt;em&gt;Een en ander rechtvaardigt de aanwezigheid van een fonds, willen de maatregelen, getroffen in het belang van de landbouw, geen desastreuze gevolgen hebben voor de levende natuur.&lt;/em&gt;&lt;/em&gt;&lt;/p&gt;
&lt;p&gt;&lt;em&gt;&lt;em&gt;Daar bij deze materie uiteraard moeilijk is vast te stellen waar de overgang ligt tussen jacht- en algemeen belang en daarnevens het jachtbelang bij elke maatregel ter instandhouding van wild steeds sterk blijft spreken, is gemeend, dat de gelden voor dit fonds moeten worden gevonden in een heffing ten laste van de jager van f 5,— per jachtacte en een bijdrage uit 's Rijks kas, welke de eerste ondergetekende zich voorstelt jaarlijks op de Rijksbegroting te doen opnemen. De voorgestelde beheersvorm van dit fonds waarborgt voldoende invloed van de overheid, waardoor een juiste besteding der gelden verzekerd zal zijn."[15]&lt;/em&gt;&lt;/em&gt;&lt;/p&gt;
&lt;/blockquote&gt;
&lt;p&gt;Dit fonds heeft zich in de afgelopen decennia geëvolueerd in de nadeelcompensatieregeling ten aanzien van faunaschade, zoals die thans is geregeld in artikel 6.1 Wnb. Met de introductie van de nadeelcompensatieregeling is het belang van de pachter om "bij uitsluiting" gerechtigde te zijn tot het voorkomen en beperken van schade naar de achtergrond verschoven. Daarmee had ook het nietigheidsbeding van artikel 65, zevende lid, Flora-en faunawet aan belang ingeboet.&lt;/p&gt;
&lt;p&gt; &lt;/p&gt;
&lt;p&gt;Bij de totstandkoming van de Wet natuurbescherming is (ná de consultatie van het wetsontwerp) op verzoek van de terreinbeherende organisaties en de particuliere grondbezitters de exclusieve zeggenschap van de pachter wat betreft de schadebestrijding heroverwogen. Artikel 65 Flora- en faunawet legde de zeggenschap over het gebruik van de vrijstellingsbevoegdheid bij de grondgebruiker, lees: de pachter. Consequentie hiervan was dat de particuliere grondbezitters en de terreinbeherende organisaties in pachtverhoudingen zelf geen zeggenschap meer hadden over de wijze waarop zij uitvoering wilden geven aan het natuurbeheer en het al dan niet treffen van faunabeheermaatregelen. Dit stond op gespannen voet met de realisatie van de op de betreffende terreinen beoogde natuurdoelen.&lt;/p&gt;
&lt;p&gt; &lt;/p&gt;
&lt;p&gt;Tegen deze achtergrond bevat de Wet natuurbescherming, anders dan de Flora- en faunawet, ten aanzien van de vrijstelling voor schadebestrijding door grondgebruikers geen bepaling meer dat elk beding in een overeenkomst dat de grondgebruiker belet gebruik te maken van zijn rechten op grond van een vrijstelling voor schade- bestrijding, nietig is. In de memorie van toelichting is hierover het volgende opgemerkt:&lt;/p&gt;
&lt;blockquote class="custom-blockquote"&gt;
&lt;p&gt;&lt;em&gt;&lt;em&gt;"In vergelijking met de Flora- en faunawet bevat het onderhavige wetsvoorstel ten aanzien van de onderhavige vrijstelling voor schadebestrijding niet meer de bepaling dat elk beding dat de grondgebruiker belet gebruik te maken van zijn rechten op grond van een vrijstelling voor schadebestrijding, nietig is. Verschillende organisaties hebben kritiek geuit op dit zogenoemde nietigheidsbeding (O.m. Staatsbosbeheer en de Federatie Particulier Grondbezit). Zo zou deze bepaling het aangaan van overeenkomsten tussen terreinbeherende organisaties en agrariërs voor het beheer van natuurgebieden bemoeilijken, omdat schadebestrijding vanuit ecologische overwegingen daar niet altijd gewenst is. Daar staat tegenover dat andere organisaties vrezen dat grondgebruikers in deze gevallen niet zullen kunnen optreden tegen schade en eventuele onvoorziene schade zelf zullen moeten dragen (O.m. LTO-Nederland, de Platteland Alliantie Nederland en de Nederlandse Organisatie voor Jacht en Grondbeheer). Het is volgens het kabinet aan de grondgebruiker om in de overeenkomst tot gebruik van de grond een lagere prijs te bedingen indien hij uit hoofde van die overeenkomst in bepaalde gevallen geen gebruik zal kunnen maken van een vrijstelling voor schadebestrijding. Voorts heeft – in het geval van de pachtovereenkomst – de pachter aanspraak op een vermindering van de pachtprijs als hij ten gevolge van buitengewone omstandig- heden de opbrengst van zijn bedrijf aanzienlijk minder is geweest dan bij het aangaan van de pachtovereenkomst te verwachten was (artikel 330 van Boek 7 van het Burgerlijk Wetboek)."&lt;/em&gt;&lt;em&gt;[16]&lt;/em&gt;&lt;/em&gt;&lt;/p&gt;
&lt;/blockquote&gt;
&lt;p&gt;Tegen de achtergrond van deze overweging heeft de wetgever het nietigheidsbeding geschrapt en daarmee de exclusieve positie van de grondgebruiker ten aanzien van het voorkomen van schade aangepast aan de geest van deze tijd. Dit als resultante van de afweging van alle betrokken belangen.&lt;/p&gt;
&lt;h2&gt;&lt;span&gt;3. &lt;/span&gt;Afsluiting&lt;/h2&gt;
&lt;p&gt;Het primaat in het jachtrecht is dat het in beginsel onderdeel is van het gebruiksrecht van de grond; het jachtrecht hangt samen met het gebruiksrecht. Draag je het gebruik ten titel van pacht over aan de grondgebruiker (de pachter), dan gaat het jachtrecht in beginsel daarmee over. Op dit onderdeel is er niets veranderd. Dit is anders wat betreft het recht van de grondgebruiker om schade te voorkomen.&lt;/p&gt;
&lt;p&gt; &lt;/p&gt;
&lt;p&gt;De grondgebruiker is verantwoordelijk voor de schade die hij en zijn buren lijden. Daartoe is de grondgebruiker in het verleden wettelijk beschermd geweest tegen de bemoeienis van anderen als het om de bestrijding van faunaschade ging. Iedere afspraak die de grondgebruiker beperkte in zijn recht om uitvoering te geven aan de bestrijding van de faunaschade was nietig. Die nietigheidsbepaling is met de inwerkingtreding van de Wet natuurbescherming geschrapt. Het is sinds de inwerkingtreding van de Wet natuurbescherming aan de grondgebruiker (pachter) om in de overeenkomst tot gebruik van de grond (de pachtovereenkomst) een lagere prijs te bedingen, indien hij uit hoofde van die overeenkomst geen of beperkt gebruik kan maken van zijn recht tot schadebestrijding. De wetgever heeft expliciet gewezen op de bevoegdheid van de pachter om vermindering van de pachtprijs te verlangen als hij ten gevolge van buitengewone omstandigheden de opbrengst van zijn bedrijf aanzienlijk minder is geweest dan bij het aangaan van de pachtovereenkomst te verwachten was (artikel 7:330 Burgerlijk Wetboek). Ik vraag me af of deze aanspraak op pachtprijsvermindering soelaas zal bieden voor de pachter.&lt;/p&gt;
&lt;p&gt; &lt;/p&gt;
&lt;p&gt;Bovendien zal hij – de pachter – wegens het normaal maatschappelijk risico een uitgeklede tegemoetkoming in de schadeloosstelling op grond van artikel 6.1 Wnb kunnen verwachten, voor zover hij al een aanspraak heeft op een tegemoetkoming. Ingeval van verpachting van gronden waar tevens een natuurdoel wordt nagestreefd, bieden de provinciale beleidsregels ten aanzien van faunaschade doorgaans geen dekking voor een tegemoetkoming in de schade.[17] Het gaat in de ogen van die beleidsregels dan om een beperking van het landbouwkundige gebruik ten behoeve van een natuurdoel. De verminderde opbrengst van de "natuurpercelen" vanwege het aanwezige schadelijke wild, komt dan niet voor compensatie in aanmerking. De juridische pracht ten aanzien van het voorkomen van schade is daarmee juridisch dus minder prachtig.&lt;/p&gt;
&lt;p&gt; &lt;/p&gt;
&lt;p&gt; &lt;/p&gt;
&lt;p&gt; &lt;/p&gt;
&lt;p&gt; &lt;/p&gt;
&lt;p&gt; &lt;/p&gt;
&lt;p&gt; &lt;/p&gt;</content><legacyfootnotes/><footnotes><footnote>1 &lt;p&gt;Kees van Helvoirt is als advocaat Landelijk Vastgoed werkzaam bij Vangoud Advocaten voor Vastgoed en Overheid te Arnhem.&lt;/p&gt;</footnote><footnote>2 &lt;p&gt;TvAR 2018, nr. 3, p. 110 – 115.&lt;/p&gt;</footnote><footnote>3 &lt;p&gt;Wet van 6 maart 1852, Staatsblad No. 47.&lt;/p&gt;</footnote><footnote>4 &lt;p&gt;Zie meer uitgebreid TvAR 2018, nr. 3, p. 110 en 111.&lt;/p&gt;</footnote><footnote>5 &lt;p&gt;Zie artikel 641 van het Burgerlijk Wetboek (oud). Thans ontbreekt een dergelijke regeling in het Burgerlijk Wetboek, omdat het jachtrecht als accessoire eigendomsrecht nadien werd geregeld in artikel 4, onderdeel a, Jachtwet 1954.&lt;/p&gt;</footnote><footnote>6 &lt;p&gt;Tak, mr. Samuel, "Wet tot regeling der jagt en visscherij, toegelicht uit de handelingen der wetgevende magt, Volume 1", Leiden E.J. Brill, 1852, p. 18.&lt;/p&gt;</footnote><footnote>7 &lt;p&gt;Artikel 2 van de Wet tot regeling der jagt en visscherij 1852&lt;/p&gt;</footnote><footnote>8 &lt;p&gt;Memorie van toelichting bij de Jachtwet 1954, Tweede Kamer, 1951-1952, 2607, nr. 3, artikel 4.&lt;/p&gt;</footnote><footnote>9 &lt;p&gt;Artikel 3.23, eerste lid aanhef en onder c, Wnb en (vermoedelijk) per 1 juli 2022 artikel 8.3, eerste lid aanhef en onder c, Omgevingswet.&lt;/p&gt;</footnote><footnote>10 &lt;p&gt;Thans artikel 3.23, eerste lid aanhef en onder d, sub 1, Wnb en (vermoedelijk) per 1 juli 2022 artikel 8.3, eerste lid aanhef en onder d, sub 1, Omgevingswet.&lt;/p&gt;</footnote><footnote>11 &lt;p&gt;Leydesdorff, L., "Jachtwet 1923", Schuurman &amp;amp; Jordens, no. 15, Zwolle W.E.J. Tjeenk Willink, 1923, p. 11.&lt;/p&gt;</footnote><footnote>12 &lt;p&gt;Memorie van toelichting bij de Jachtwet 1923, Tweede Kamer, 1920-1921, 238, nr. 3.&lt;/p&gt;</footnote><footnote>13 &lt;p&gt;Titel VII Jachtwet 1923.&lt;/p&gt;</footnote><footnote>14 &lt;p&gt;Leydesdorff, L., "Jachtwet 1923", Schuurman &amp;amp; Jordens, no. 15, Zwolle W.E.J. Tjeenk Willink, 1923, p. 40 – 41.&lt;/p&gt;</footnote><footnote>15 &lt;p&gt;Memorie van toelichting bij de Jachtwet 1954, Tweede Kamer, 1951-1952, 2607 nr. 3, "Algemene beschouwingen".&lt;/p&gt;</footnote><footnote>16 &lt;p&gt;Tweede Kamer, 2011–2012, 33 348, nr. 3, p. 168 e.v.&lt;/p&gt;</footnote><footnote>17 &lt;p&gt;https://www.bij12.nl/onderwerpen/faunazaken/tegemoetkoming-aanvragen/provinciale-beleidsregels/&lt;/p&gt;</footnote></footnotes><auteurs>mr. ing. C.F. van Helvoirt</auteurs><published>2022-02-04 09:15:54</published><modified>2023-01-12 15:45:04</modified><editiondate>2022-02-04</editiondate><htmlpath>https://denhollander.info/artikel/17062</htmlpath></article>
</articles></edition>
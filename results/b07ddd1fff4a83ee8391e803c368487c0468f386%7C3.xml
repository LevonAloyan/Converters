<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2002</searchword><id>4659</id><udhid>UDH:TvAR/4659</udhid><titel>X / Staat (TvAR 2002/5134)</titel><searchwords><searchword>TvAR 11/2002</searchword><searchword>TvAR 2002/5134</searchword><searchword>UDH:TvAR/4659</searchword></searchwords><attachments><attachment><name>2002_nr 11_Rechtspraak_5134.pdf</name><extention>pdf</extention><url>https://denhollander.info/download/4604/ci</url></attachment></attachments><inleiding>[Wet herstructurering varkenshouderij,&#13;
art. 24; Besluit hardheidsgevallen herstructurering&#13;
varkenshouderij]&#13;
&#13;
De brief van Bureau heffingen die meedeelt&#13;
dat het bedrijf niet in aanmerking komt voor&#13;
toekenning van varkensrechten op basis&#13;
van het Besluit hardheidsgevallen, is een&#13;
besluit in de zin van art. 1:3 Awb. Aangezien&#13;
daartegen een met waarborgen omklede&#13;
rechtsgang openstaat bij het CBb, worden&#13;
eisers niet-ontvankelijk verklaard in hun&#13;
civiele vordering.</inleiding><content>VONNIS IN DE ZAAK VAN:&#13;
1. [eiser1],&#13;
wonende te [woonplaats] (gemeente [gemeentenaam]),&#13;
2. [eiser2],&#13;
3. [eiser3],&#13;
beiden wonende te [woonplaats],&#13;
eisers,&#13;
procureur mr P.J.M. von Schmidt auf Altenstadt,&#13;
tegen&#13;
de STAAT DER NEDERLANDEN (ministerie&#13;
van Landbouw, Natuurbeheer en Visserij),&#13;
zetelende te ’s-Gravenhage,&#13;
gedaagde,&#13;
procureur eerst mr J.W.H. van Wijk, thans&#13;
mr J.P. Heinrich.&#13;
Eiser onder 1 wordt aangeduid als [eiser1],&#13;
eisers onder 2 en 3 gezamenlijk als [eiser2 en&#13;
3] en alle eisers gezamenlijk als [eisers 1,2,3]&#13;
Gedaagde wordt aangeduid als de Staat.&#13;
De rechtbank heeft kennis genomen van de&#13;
volgende stukken:&#13;
– de dagvaarding en de zakelijk daarmee overeenstemmende&#13;
conclusie van eis met producties;&#13;
– de conclusie van antwoord met producties;&#13;
– de conclusie van repliek met producties;&#13;
– de conclusie van dupliek;&#13;
– een brief zijdens de Staat d.d. 26 april 2002&#13;
met productie;&#13;
– een brief zijdens [eisers 1,2,3] d.d. 3 mei&#13;
2002 met producties.&#13;
[eisers 1,2,3] hebben hun zaak doen bepleiten&#13;
door mr A.A.M. van Beek, advocaat te Tilburg,&#13;
de Staat door mr R. Snel, kantoorgenoot&#13;
van zijn procureur.&#13;
Zij hebben pleitnotities overgelegd.&#13;
RECHTSOVERWEGINGEN&#13;
1 De feiten&#13;
1.1 [eiser1] dreef sinds jaar en dag een fokzeugen-&#13;
en vleesvarkenshouderij te [woonplaats];&#13;
[eiser2 en 3] dreven sinds jaar en dag een&#13;
akkerbouwbedrijf te [woonplaats] op ongeveer&#13;
60 km van het bedrijf van [eiser1].&#13;
1.2 Op 17 juni 1996 heeft [eiser1] een vergunning&#13;
ingevolge de Wet milieubeheer aangevraagd&#13;
voor het veranderen van zijn fokzeugen-&#13;
en vleesvarkenshouderij in verband met&#13;
uitbreiding van het aantal te houden varkens.&#13;
Deze vergunning is hem op 10 maart 1997&#13;
verleend.&#13;
1.3 [eisers 1,2,3] zijn in de loop van 1997 met&#13;
elkaar overeengekomen dat zij in samenwerking&#13;
met elkaar varkens zouden gaan houden.&#13;
Op 23 september 1997 zijn zij nader overeengekomen&#13;
dat de samenwerking in de vorm&#13;
van een maatschap zou worden uitgeoefend&#13;
(verder: de maatschap). Vóór het aangaan van&#13;
deze samenwerking hebben [eiser2 en 3] geen&#13;
varkenshouderij uitgeoefend.&#13;
1.4 De maatschap heeft vóór 14 oktober 1998&#13;
een formulier Aanmelding Besluit hardheidsgevallen&#13;
als bedoeld in artikel 2 derde lid, van&#13;
het (op de Wet herstructurering varkenshouderij,&#13;
verder te noemen de Whv, gebaseerde)&#13;
Besluit hardheidsgevallen herstructurering&#13;
varkenshouderij (verder: het Besluit) ingediend&#13;
bij het daartoe aangewezen Bureau Heffingen&#13;
(verder: het bureau).&#13;
1.5 Bij brief van 29 december 1999 heeft het&#13;
bureau aan de maatschap meegedeeld dat het&#13;
bedrijf van de maatschap niet in aanmerking&#13;
kon komen voor categorie 3 van het Besluit&#13;
(zakelijk weergegeven: het vergroten van het&#13;
overeenkomstig hoofdstuk II, uitgezonderd&#13;
artikel 14, en artikel 24 van de Whv bepaalde&#13;
varkensrecht bij bedrijven die voor 10 juli&#13;
1997 bezig waren hun productiecapaciteit&#13;
binnen de voor hen geldende mestproductierechten&#13;
uit te breiden en daartoe concrete&#13;
stappen hadden gezet). Het bureau heeft dientengevolge&#13;
geen varkensrecht voor de maatschap&#13;
geregistreerd. De brief bevat voorts de&#13;
volgende passage:&#13;
“Het niet in aanmerking komen van uw&#13;
bedrijf voor de genoemde categorie van het&#13;
Besluit vloeit rechtstreeks voort uit dit&#13;
besluit. Bezwaar maken en beroep instellen&#13;
tegen dit bericht is dan ook niet mogelijk.”.&#13;
1.6 Op 2 juni 2001 en op 12 november 2001&#13;
heeft de maatschap bezwaarschriften inge-&#13;
diend tegen de weigering van het bureau om&#13;
aan haar toekomend varkensrecht te registreren.&#13;
Bij brief van (naar de rechtbank ten&#13;
pleidooie heeft begrepen) april 2002 heeft de&#13;
minister van Landbouw, Natuurbeheer en&#13;
Visserij de bezwaren van de maatschap ongegrond&#13;
verklaard.&#13;
2 De vordering, de grondslag en het&#13;
verweer&#13;
2.1 [eisers 1,2,3] vorderen dat de rechtbank bij&#13;
vonnis, voor zover mogelijk uitvoerbaar bij&#13;
voorraad:&#13;
primair&#13;
I. voor recht zal verklaren dat de Staat jegens&#13;
hen onrechtmatig handelt door te weigeren&#13;
het hun op grond van het besluit toekomend&#13;
varkensrecht, zoals berekend in de dagvaarding,&#13;
althans zoals de rechtbank in goede justitie&#13;
vermeent te behoren, op hun naam te&#13;
registreren;&#13;
II. de Staat zal veroordelen te hunnen name&#13;
de voor hen uit het Besluit voortvloeiende&#13;
varkensrechten te registreren, op straffe van&#13;
een dwangsom van ƒ 10.000,–, althans ter&#13;
grootte van een door de rechtbank in goede&#13;
justitie te bepalen bedrag, voor elke dag dat de&#13;
Staat na betekening van dit vonnis in gebreke&#13;
blijkt de varkensrechten te hunnen name te&#13;
registreren;&#13;
III. de Staat zal bevelen te aanvaarden en te&#13;
gedogen dat zij in het kader van hun bedrijfsvoering&#13;
uit kunnen gaan van het door hen in&#13;
de dagvaarding opgegeven varkensrecht, zulks&#13;
onder verbeurte van een dwangsom van&#13;
ƒ 50.000,–, althans ter grootte van een door de&#13;
rechtbank in goede justitie te bepalen bedrag,&#13;
per gebeurtenis en per dag of dagdeel dat de&#13;
Staat dit bevel niet in acht neemt;&#13;
subsidiair&#13;
I. voor recht zal verklaren dat de Staat jegens&#13;
hen onrechtmatig handelt door de Whv vast&#13;
te stellen en uit te vaardigen zonder in dat&#13;
kader te voorzien in een voor hen integrale&#13;
vergoeding van de door hen ten gevolge van&#13;
de vaststelling en inwerkingtreding van de&#13;
Whv geleden en nog te lijden schade;&#13;
II. de Staat zal veroordelen tot vergoeding aan&#13;
hen van de door hen ten gevolge van de vaststelling&#13;
en uitvaardiging van de Whv geleden&#13;
en nog te lijden schade, vast te stellen bij staat&#13;
en te vereffenen volgens de wet, te vermeerderen&#13;
met de wettelijke rente vanaf de dag der&#13;
dagvaarding tot die der algehele voldoening;&#13;
III. de Whv buiten toepassing zal verklaren&#13;
zolang de Staat aan hen de door hen ten&#13;
gevolge van de vaststelling en uitvaardiging&#13;
van de Whv geleden en nog te lijden schade&#13;
nog niet heeft vergoed;&#13;
primair en subsidiair&#13;
met veroordeling van de Staat in de kosten&#13;
van het geding, vermeerderd met de wettelijke&#13;
rente als de Staat deze niet binnen 14 dagen na&#13;
dagtekening van dit vonnis zal hebben betaald.&#13;
2.2 [eisers 1,2,3] voeren als grondslag voor&#13;
hun primaire vordering aan dat de Staat zonder&#13;
opgaaf van redenen heeft geweigerd het&#13;
hun toekomende varkensrecht op hun naam&#13;
te registreren. Zij menen dat de Staat door die&#13;
weigering onrechtmatig jegens hen handelt,&#13;
met name gelet op hun enorme belangen daarbij,&#13;
nu het houden van varkens zonder varkensrecht&#13;
een economisch delict oplevert. Zij&#13;
wijzen er daarbij op dat de door de wetgever&#13;
ingenomen stelling dat de omvang van het&#13;
varkensrecht rechtstreeks uit de wet dan wel&#13;
het Besluit voortvloeit en niet afhankelijk is&#13;
van enige besluitvorming of registratie, niet&#13;
zover gaat dat zij pas in een strafvervolging&#13;
duidelijkheid kunnen krijgen over de hoogte&#13;
van hun varkensrecht. Zij voeren voorts&#13;
onder opgave van redenen aan dat zij aan de&#13;
in het Besluit voor categorie 3 genoemde&#13;
voorwaarden voldoen en leggen een berekening&#13;
over van de omvang van het hun toekomende&#13;
varkensrecht.&#13;
2.3 Als grondslag voor hun subsidiaire vordering&#13;
voeren [eisers 1,2,3] aan dat varkensrechten&#13;
vermogensrechten zijn en dat die, ingeval&#13;
de rechtbank mocht oordelen dat zij niet in&#13;
aanmerking komen voor enig varkensrecht,&#13;
hun integraal worden ontnomen. Zij stellen&#13;
dat de invoering van de Whv een inbreuk&#13;
vormt op artikel 1 van het eerste protocol bij&#13;
het Europees Verdrag ter bescherming van de&#13;
Rechten van de Mens en de Fundamentele&#13;
Vrijheden (verder: het protocol) en dat de&#13;
proportionaliteit tussen die inbreuk en het te&#13;
dienen algemeen belang ontbreekt, nu die&#13;
inbreuk niet of niet op adequate wijze wordt&#13;
gecompenseerd. Naar hun mening ontbreken&#13;
bijzondere omstandigheden die het totaal ontbreken&#13;
van compensatie zouden kunnen&#13;
rechtvaardigen.&#13;
2.4 De Staat voert gemotiveerd verweer.&#13;
3 Beoordeling&#13;
3.1 De rechtbank stelt voorop dat het College&#13;
van Beroep voor het bedrijfsleven (verder: het&#13;
CBb) in zijn uitspraak van 19 juni 2001 (AWB&#13;
00/581) betreffende een geval waarin ene&#13;
Georgius een formulier als omschreven in&#13;
rechtsoverweging 1.4 had ingezonden, het&#13;
bureau hem had bericht dat zijn bedrijf niet in&#13;
aanmerking kwam voor categorie 3, het door&#13;
hem daartegen ingediende bezwaarschrift bij&#13;
brief niet-ontvankelijk was verklaard en hij&#13;
daartegen beroep had ingesteld bij het CBb,&#13;
voor zover van belang als volgt heeft geoordeeld:&#13;
“Het College is van oordeel dat … zich niet&#13;
de situatie voordoet dat de mededeling&#13;
omtrent de (toepasselijkheid van het Besluit in&#13;
relatie tot de) omvang van het varkensrecht&#13;
niet is gericht op rechtsgevolg. Het College&#13;
overweegt te dien aanzien als volgt.&#13;
Het Besluit wijst de categorieën aan van&#13;
gevallen waarin het varkensrecht c.q. het fokzeugenrecht&#13;
op andere wijze wordt berekend&#13;
dan is neergelegd in Hoofdstuk II en artikel&#13;
24 van de Whv. Om voor indeling in een&#13;
zodanige categorie in aanmerking te komen&#13;
moet worden voldaan aan een aantal voorwaarden.&#13;
Tot die voorwaarden behoort het&#13;
tijdig doen van een melding waarin de categorie&#13;
waarvoor men in aanmerking wil komen,&#13;
is aangegeven en waarin gegevens zijn vervat&#13;
waaruit kan blijken dat de aanvrager daadwerkelijk&#13;
voor de betrokken categorie in aanmerking&#13;
komt. In het geval van appellant gaat het&#13;
daarbij onder meer om het gegeven dat in de&#13;
in het Besluit aangegeven periode voor zijn&#13;
bedrijf een milieuvergunning is aangevraagd.&#13;
De tijdigheid van de melding en de juistheid&#13;
c.q. bruikbaarheid van de daarin vervatte&#13;
gegevens moeten door verweerder beoordeeld&#13;
worden alvorens kan worden bepaald of het&#13;
bedrijf van de aanvrager past in de door hem&#13;
gewenste categorie van het Besluit. De aanvrager&#13;
is dus afhankelijk van die beoordeling;&#13;
pas nadat deze heeft plaatsgevonden kan – aan&#13;
de hand van de wettelijke voorschriften – de&#13;
omvang van het varkensrecht c.q. fokzeugenrecht&#13;
worden berekend. Valt de beoordeling&#13;
ongunstig uit, dan gebeurt er niets.&#13;
In die zin onderscheidt zich dus de situatie&#13;
van appellant van die, bedoeld in de uitspraak&#13;
Rooks, waarin – kort gezegd – de omvang van&#13;
de varkensrechten rechtstreeks voortvloeide&#13;
uit de aangifte overschotheffing 1996. De&#13;
omstandigheid dat in het geval van appellant&#13;
verweerder met handen en voeten gebonden is&#13;
aan het dwingend bepaalde in het Besluit – en&#13;
dat het hier dus om de uitoefening van een&#13;
gebonden beschikkingsbevoegdheid gaat –&#13;
ontneemt aan de beslissing van verweerder&#13;
omtrent het al dan niet indelen in enige categorie&#13;
van het Besluit niet het karakter van&#13;
rechtshandeling. Zonder zodanige indeling&#13;
bestaat immers geen aanspraak op de gunstiger&#13;
berekening van het varkensrecht en/of&#13;
fokzeugenrecht.&#13;
Uit het vorenstaande vloeit voort dat de brief&#13;
… een besluit bevat als bedoeld in artikel 1:3&#13;
van de Awb …”.&#13;
Het CBb heeft vervolgens het beroep van&#13;
Georgius gegrond verklaard, het besluit van&#13;
verweerder vernietigd en bepaald dat verweerder&#13;
opnieuw op het bewaar moest beslissen&#13;
met inachtneming van het in de uitspraak&#13;
overwogene.&#13;
3.2 Partijen zijn bij pleidooi ingegaan op deze&#13;
uitspraak. De Staat heeft aangevoerd dat&#13;
[eisers 1,2,3] gelet op deze uitspraak niet-ontvankelijk&#13;
dienen te worden verklaard in hun&#13;
vorderingen. [eisers 1,2,3] hebben aangevoerd&#13;
dat de uitspraak van het CBb onbegrijpelijk is&#13;
gezien zijn eerdere uitspraken en een aantal&#13;
door hen geciteerde passages uit de parlementaire&#13;
stukken bij het voorstel van de Whv en&#13;
uit de nota van toelichting bij het Besluit.&#13;
Voorts hebben zij aangevoerd dat het CBb het&#13;
Besluit onjuist heeft gelezen, aangezien het&#13;
ten onrechte spreekt van een aanvrager, aangezien&#13;
er in het geheel geen verzoek wordt&#13;
gedaan, dat het bureau geen taak of bevoegdheid&#13;
heeft bij het beoordelen van de tijdigheid&#13;
van de melding en de bruikbaarheid van de&#13;
gegevens, dat het CBb ten onrechte heeft&#13;
overwogen dat het bureau deze beoordeling&#13;
moet verrichten alvorens kan worden bepaald&#13;
of het bedrijf past in de gewenste categorie en&#13;
dat een belanghebbende dan ook niet afhankelijk&#13;
is van de beoordeling door het bureau.&#13;
[eisers 1,2,3] wijzen er voorts op dat de overweging&#13;
van het CBb dat, indien de beoordeling&#13;
ongunstig uitvalt, er niets gebeurt, erop&#13;
duidt dat de reactie van het bureau niet het&#13;
karakter van een besluit heeft. Bovendien stellen&#13;
zij dat het CBb abusievelijk overweegt dat&#13;
de indeling in enige categorie het karakter van&#13;
een rechtshandeling heeft aangezien zonder&#13;
die indeling geen aanspraak op een varkensrecht&#13;
bestaat. Tenslotte stellen zij dat in het&#13;
geheel geen beoordeling plaatsvindt, althans&#13;
behoeft plaats te vinden, omdat belanghebbenden&#13;
zelf de omvang van het voor hen geldende&#13;
varkensrecht kunnen bepalen door de&#13;
in de Whv en het Besluit opgenomen regels&#13;
letterlijk te volgen. Naar hun mening staat het&#13;
het bureau of de minister niet vrij om daar een&#13;
nadere interpretatie aan te geven.&#13;
3.3 De rechtbank merkt in de eerste plaats op&#13;
dat niet is gesteld of gebleken dat de situatie&#13;
waarin [eisers 1,2,3] verkeren, op enig punt&#13;
afwijkt van de situatie van Georgius. Immers&#13;
ook hier betreft het een aanmelding voor categorie&#13;
3 en is met name de vraag aan de orde of&#13;
de overgelegde stukken inzake de milieuvergunning&#13;
kunnen dienen tot indeling van de&#13;
aanmelding in categorie 3.&#13;
3.4 Gelet hierop verwerpt de rechtbank de&#13;
stellingen van [eisers 1,2,3] Weliswaar wijzen&#13;
de door [eisers 1,2,3] aangehaalde passages in&#13;
de parlementaire stukken en de nota van toelichting&#13;
bij het Besluit erop dat de regering&#13;
van mening was dat er (ook) in een geval als&#13;
het onderhavige geen sprake was van een&#13;
besluit, maar nu in de wetgeving zelf beroep&#13;
op de rechter niet is uitgesloten, is het aan de&#13;
rechter om te beoordelen of al dan niet van&#13;
een besluit sprake is. Dat in een eerder geval&#13;
het CBb tot een ander oordeel is gekomen&#13;
dan in zijn uitspraak van 29 juni 2001 doet&#13;
aan die bevoegdheid niet af. Het feit dat&#13;
[eisers 1,2,3] bij het bureau een melding en&#13;
geen aanvraag hebben ingediend, doet niet ter&#13;
zake, nu gelet op het oordeel van het CBb dat&#13;
de brief van het bureau een besluit bevat, de&#13;
melding als een aanvraag in de zin van artikel&#13;
1:3, derde lid, van de Algemene wet bestuursrecht&#13;
moet worden bestempeld. Dat het&#13;
bureau zijn besluit volgens strikte wettelijke&#13;
regels moet nemen ontneemt aan die (gebonden)&#13;
beslissing haar beslissingskarakter niet.&#13;
De vraag in hoeverre het bureau daarbij de&#13;
wettelijke eisen moet interpreteren is afhankelijk&#13;
van de eenduidigheid daarvan. Uit het feit&#13;
dat partijen van mening verschillen over de&#13;
vraag of de overgelegde stukken inzake de&#13;
milieuvergunning de indeling in categorie 3&#13;
kunnen dragen volgt reeds dat duiding van&#13;
artikel 9, eerste lid, van het Besluit nodig is.&#13;
Uit de aard der zaak volgt dat het bureau die&#13;
beslissing moet nemen voordat het al dan niet&#13;
tot registratie overgaat. De beslissing van het&#13;
bureau of aan de wettelijke eisen is voldaan en&#13;
om op grond daarvan al dan niet tot registratie&#13;
over te gaan heeft tot gevolg dat daarmee&#13;
vaststaat of al dan niet aanspraak kan worden&#13;
gemaakt op een gunstiger berekening van het&#13;
varkens- of fokzeugenrecht.&#13;
3.5 Gelet op hetgeen in de rechtsoverwegingen&#13;
3.1 tot en met 3.4 is overwogen is de rechtbank&#13;
in navolging van het CBb van oordeel dat de in&#13;
rechtsoverweging 1.5 bedoelde brief een besluit&#13;
bevat als bedoeld in artikel 1:3 van de Algemene&#13;
wet bestuursrecht. Aangezien tegen dit&#13;
besluit een met voldoende waarborgen omklede&#13;
rechtsgang openstaat bij het CBb, dienen&#13;
[eisers 1,2,3] in hun primaire vorderingen nietontvankelijk&#13;
te worden verklaard.&#13;
3.6 De subsidiaire vorderingen van [eisers&#13;
1,2,3] delen het lot van de primaire vorderingen.&#13;
Tot de taak van het CBb om te toetsen of&#13;
het bureau heffingen overeenkomstig de wettelijke&#13;
voorschriften heeft beslist, moet mede&#13;
gerekend worden de toetsing of die voorschriften&#13;
voldoen aan artikel 1 van het protocol.&#13;
Waar [eisers 1,2,3] slechts voor zichzelf&#13;
procederen teneinde hun varkensrechten&#13;
zeker te stellen (en niet bijvoorbeeld voor een&#13;
grote groep betrokkenen waarvan niet gevergd&#13;
zou kunnen worden dat zij ieder voor zich&#13;
een procedure omtrent de rechtsgeldigheid&#13;
van de regelgeving beginnen), hebben zij naar&#13;
het oordeel van de rechtbank geen belang bij&#13;
een afzonderlijke procedure voor de burgerlijke&#13;
rechter, uitsluitend gericht op een verklaring&#13;
voor recht.&#13;
3.7 Nu [eisers 1,2,3] de onderhavige procedure&#13;
hebben aangespannen ten gevolge van&#13;
uitlatingen zijdens de Staat (laatstelijk in de in&#13;
rechtsoverweging 1.5 aangehaalde brief), zal&#13;
de rechtbank de Staat veroordelen in de kosten&#13;
van het geding.&#13;
Beslissing&#13;
De rechtbank&#13;
– verklaart [eisers 1,2,3] niet-ontvankelijk in&#13;
hun vorderingen;&#13;
– veroordeelt de Staat in de kosten van het&#13;
geding, tot op heden aan de zijden van [eisers&#13;
1,2,3] begroot op 241,73 (inclusief BTW) aan&#13;
verschotten en 1.560,– aan salaris procureur;&#13;
– verklaart deze kostenveroordeling uitvoerbaar&#13;
bij voorraad.&#13;
NOOT&#13;
In deze uitspraak van de Rechtbank Den&#13;
Haag wordt een civiel vervolg gegeven aan de&#13;
uitspraak van het College van Beroep voor&#13;
het bedrijfsleven d.d. 19 juni 2001, Agr.r.&#13;
2001/5081 m.nt. D.W. Bruil. In deze zaak&#13;
(Georgius) maakte het CBb uit dat een mededeling&#13;
van Bureau Heffingen over het (niet)&#13;
toekennen van extra varkensrechten op grond&#13;
van de Knelgevallenregeling wel degelijk&#13;
gericht is op rechtsgevolg en dat derhalve sprake&#13;
is van een besluit, ook al betreft het dan een&#13;
zeer gebonden beschikking. De rechtbank&#13;
neemt de redenering van het CBb over. Wel&#13;
wordt de Staat in de proceskosten veroordeeld,&#13;
nu de Staat bij de betrokkenen, door de mededeling&#13;
dat bezwaar en beroep niet mogelijk&#13;
waren, de indruk had gewekt dat de civiele&#13;
rechter de te adiëren instantie was. Intussen is&#13;
over de inhoud van het geschil – het gaat kennelijk&#13;
om een zgn. akkerbouwsamenwerkingsverband&#13;
– nog niets gezegd. Ook is nog niet&#13;
duidelijk of een mededeling van Bureau heffingen&#13;
die geen betrekking heeft op de knelgevallen&#13;
nu ook als een besluit moet worden aangemerkt.&#13;
Is nu, met andere woorden, ook teruggekomen&#13;
op Rooks / LNV (Agr.r. 1999/4972)?&#13;
Expliciet is dit nog niet gebeurd, maar interessant&#13;
is wel de redenering van de rechtbank:&#13;
“Uit het feit dat partijen van mening verschillen&#13;
over de vraag of (…) volgt reeds dat duiding&#13;
(…) nodig is.” Deze redenering leidt al&#13;
snel tot een “besluit”, ook in niet-knelgevallen.&#13;
De advocaat deelt mee dat appel is ingesteld.&#13;
D.W. Bruil</content><legacyfootnotes/><footnotes><footnote/></footnotes><auteurs/><published>2002-11-01 00:00:00</published><modified>2000-08-29 00:00:00</modified><editiondate>2002-11-01</editiondate><htmlpath>https://denhollander.info/artikel/4659</htmlpath></article>
</articles></edition>
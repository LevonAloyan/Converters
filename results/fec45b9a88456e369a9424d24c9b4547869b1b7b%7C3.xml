<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1996</searchword><id>5933</id><udhid>UDH:TvAR/5933</udhid><titel>Het stankbeleid voor de veehouderij</titel><searchwords><searchword>TvAR 12/1996</searchword><searchword>UDH:TvAR/5933</searchword></searchwords><attachments><attachment><name>1996_nr 12_Artikel_Bomhof.pdf</name><extention>pdf</extention><url>https://denhollander.info/download/5777/ci</url></attachment></attachments><inleiding>1. EEN KORTE TERUGBLIK&#13;
a. Inleiding&#13;
Aanvankelijk bepaalde elke gemeente naar eigen inzicht de toelaatbaarheid van stank-hinder. Dat gaf tot het midden der jaren zestig weinig problemen vanwege de kleinschali-ge bedrijfsvoering, het gering aantal burgers in het buitengebied en meer tolerantie voor overlast van veehouders annex dorpsgenoten. De beleving van geur werd als subjectief er-varen en daar moest men - vooral als buitenstaander - niet te moeilijk over doen. Me-ningsverschillen werden doorgaans in onderling overleg opgelost en alleen in bijzondere gevallen werd de Hinderwet toegepast. Zowel de informele benadering als het ontbreken van een objectieve normering voor geurhinder leidde per gemeente tot forse verschillen in rechtsbedeling (afstandsbepaling, milieuvoorzieningen).&#13;
Dat veranderde door de snelle uitbreiding van de intensieve veehouderij en het toe-nemende milieubewustzijn in de samenleving. Stankhinder werd niet langer als gewoon ervaren en ook burgers claimden hun woongenot op het platteland. Voor het oplossen van de onderlinge conflicten werd steeds meer de hinderwetvergunning in stelling gebracht, dat weer leidde tot bezwaar en beroep met als gevolg dat ook de Raad van State bij de oordeelsvorming werd betrokken. In het begin werd dat een ad-hocbenadering, waarbij in beroep nog wel eens het voordeel van de twijfel aan de boer werd gegund, omdat die de oudste rechten bezat. Deze onbevredigende aanpak van de stankproblematiek leidde uit-eindelijk tot een landelijke normering.</inleiding><content>b. De stankrichtlijnen&#13;
In 1971 kwam de eerste aanbeveling om agrarische bedrijven niet in de woonbebouwing of binnen een afstand van 100 meter van woningen op te richten of uit te breiden (circu-laire Ministerie VoMil van 30-11-1971, nr. 85237 Afdeling Hinderwet). Een jaar later verscheen een globale richtlijn voor de afstandsbepaling ('rode boekje') met afstandsnor-men voor mestkuikens, fokzeugen, mestvarkens en mestkalveren (circulaire Ministerie VoMil van 30-8-1992, nr. 3738). Daarin werden twee omgevingscategorieën vermeld: één voor het agrarisch gebied en één voor het niet-agrarisch gebied. In de praktijk werkte die richtlijn ongenuanceerd, omdat geen onderverdeling was aangegeven voor de variaties in beide gebieden (bijv. lintbebouwing, recreatieterreinen, incidentele burgerwoningen).&#13;
In 1976 verscheen voor intensieve veehouderijen de verbeterde richtlijn Veehouderij en Hinderwet (V&amp;H). In dit zgn. groene boekje kwam een afstandsgrafiek voor, die betrekking had op vier omgevingscategorieën. Afhankelijk van de aard en het gebruik van de omgeving werd zowel de bebouwde kom (categorie I en II) als het buitengebied (categorie III en IV) nader onderscheiden. In nieuwe situaties mochten de minimumafstanden niet worden overschreden (100 resp. 50 meter). Voorts werd aangegeven hoe moest wor-den omgegaan met bedrijven uit de periode vóór 1972 (soepel beleid), 1972-1976 (con-form circulaire 1972) en na 1976 (conform richtlijn V&amp;H). Een bedrijfsomvang van vóór 1972 kon worden gelegaliseerd, tenzij het ging om een onaanvaardbare milieusituatie. Voor geringe uitbreidingen in de periode tussen 1972 en 1976 (&lt; 15%) kon nog een ver-gunning worden verkregen. Oprichtingen en aanmerkelijke uitbreidingen (&gt; 5%), die na 1972 zonder vergunning hadden plaatsgevonden, vielen onverkort onder de richtlijn.&#13;
De richtlijn V&amp;H bleek in de praktijk onredelijk uit te pakken voor boeren zonder ver-gunning, die een nabijgelegen bedrijfswoning in een burgerwoning zagen veranderen. De beoordeling van hun vergunningaanvraag viel daardoor strenger uit dan voor collega's die met een bedrijfswoning te maken hadden. Daarom werd de richtlijn in 1985 bijgesteld, waardoor burgers in voormalige agrarische bedrijfswoningen niet meer de bescherming genoten van categorie III van de afstandsgrafiek (bleef categorie IV). Tevens werd de le-zer nog eens ingeprent wat er in de richtlijn V&amp;H uit 1976 stond over nieuwe en bestaan-de situaties ten tijde van de peildata 1972 en 1976. Dat was mede nodig, omdat de rechtspraak voor bestaande gevallen soms afweek van de richtlijn V&amp;H (zie mijn bijdra-gen in TvO 1978, nr. 12 en Agr. Recht 1984, nr. 10). Vanaf 1985 was er geen enkel par-don meer en gold voor elke toename van de veestapel onverkort de richtlijn V&amp;H, wat neerkwam op een absoluut oprichtings- en uitbreidingsverbod als dat niet spoorde met de afstandsgrafiek. De meeste boeren en gemeenten hielden zich aan dat beleid, maar sommigen deden dat niet. Zoals later nog zal blijken, is de kans groot dat zij ook nog beloond worden voor hun 'boerlijke ongehoorzaamheid' (zie 3 onder j).&#13;
Schema 1. Vergunningverlening bij toepassing van de richtlijn Veehouderij en Hinderwet&#13;
x = niet zeer ongunstig gelegen (saneringssituatie)&#13;
** = niet aanmerkelijk uitgebreid ten opzichte van 1972 (&lt; 15%)&#13;
Naast de richtlijn Veehouderij en Hinderwet bestond er ook nog een richtlijn voor de be-oordeling van cumulatieve stankhinder door intensieve veehouderijen (Publicatiereeks Lucht, Ministerie VROM 1985, nr. 46). Daarmee werden rondom elk intensief agrarische bedrijf zgn. stankcirkels bepaald, waarna vervolgens werd gekeken naar de totale invloed op de omgeving. Dat kon er per saldo toe leiden dat de milieubelasting van het vergunningaanvragende bedrijf problematischer werd naarmate er meer (omvangrijke) bedrijven in de nabije omgeving waren. De richtlijn kreeg eind 1994 veel publiciteit, toen enkele Zeeuwse gemeentebesturen de cumulatieve stankhinderrichtlijn in de strijd wierpen om een dreigende invasie van Brabantse boeren tegen te houden, die met de Interimwet am-moniak en veehouderij niet waren te stuiten (zie o.a. Vz. ABRS 23-1-1995 BR 1995, blz. 425). De beoordelingsmethode voor cumulatieve stankhinder is nu - wat eenvoudiger en soepeler - opgenomen in de nieuwe richtlijn Veehouderij en Stankhinder.&#13;
c. Op weg naar een nieuwe richtlijn&#13;
De herziene Nota Stankbeleid bracht nog geen verandering in de bestaande richtlijn. Wel werd in de nota gesproken over een eventuele aanpassing van de omrekeningsfactoren, zodra het meetprogramma voor ammoniakarme stallen meer was onderbouwd (TK 1994-1995, 22 715, nr. 9). Bij de behandeling van de Integrale notitie mest- en ammoniakbeleid op 10 en 20 december 1995 werd door de Tweede Kamer nog eens uitdrukkelijk aandacht gevraagd voor de vele stankknelpunten. Van regeringszijde werd die zorg gedeeld en een herziening van de richtlijn V&amp;H in het vooruitzicht gesteld (TK 1995-1996, 24 445, nr. 19 en 25, blz. 5). Dat gebeurde voortvarend, want met de voortgangsrapportage over de Integrale notitie mest- en ammoniakbeleid (27 augustus 1996) werd tevens een concept-wijziging van de richtlijn naar de Tweede Kamer gezonden. Daarover vond op 12 septem-ber 1996 overleg plaats met de vaste Kamercommissies voor LNV en VROM, die zich vrij tevreden toonden. Dat waren ook de standsorganisaties, maar minder enthousiaste ge-luiden weerklonken bij de milieu-organisaties. Naar hun mening was de richtlijn vooral bedoeld om een soepeler stankbeleid te voeren (bestaande milieunormering wordt afge-zwakt) en knelpunten weg te werken die niet alleen om milieuredenen waren ontstaan (vaak was illegaal uitgebreid). Dat kon echter niet verhinderen, dat de nieuwe richtlijn Veehouderij en Stankhinder op 30 oktober 1996 werd uitgebracht en daarmee werd aan gemeenten meer ruimte gegeven voor een eigen stankbeleid.&#13;
Op zich waren de parlementaire zorgen over de toepassing en handhaving van het agrari-sche stankbeleid wel terecht. Door de voorgaande richtlijnen (met name bedrijven van vóór 1976), onjuist handelen van boeren (oprichtingen/uitbreidingen zonder vergunning) en een coulante opstelling van sommige gemeenten (gedogen van illegale situaties) waren er nogal wat geurknelpunten ontstaan. Uit een onderzoek van de Inspectie Milieuhygiëne van VROM bleek dat er eind 1995 1252 bedrijven waren die problemen hadden om een milieuvergunning te krijgen. Overigens was daarmee al een forse daling opgetreden ten opzichte van het voorgaande jaar, want in 1995 werden er veel knelpunten opgelost (521). Dat gebeurde door het treffen van technische voorzieningen en toepassing van een eigen gemeentelijk geurkader (zie bijv. AGvB 3-9-1992, nr. G05.90.1280 over het beleid van de gemeente Blaricum inzake kleinschalige veehouderijen).&#13;
De parlementaire zorgen gingen echter voorbij aan de milieuhygiënische inzichten die - met instemming van de toetsende beroepsinstanties - in voorgaande jaren de stanknor-mering hebben bepaald. Die bleken zelfs goed overeen te stemmen met de Nota Stankhinder en dan mag toch ook wel de politieke vraag worden gesteld of niet eerder de bewezen milieukwaliteit moet worden gehandhaafd dan dat prioriteit wordt gegeven aan het wegwerken van geurknelpunten en het scheppen van nieuwe mogelijkheden voor agrarische bedrijven in voorheen niet acceptabele situaties (zie uitgebreider onder 3). In zoverre ge-tuigt het voortschrijdend inzicht van het merendeel van onze wetgevende parlementariërs van een wat eenzijdige benadering, waartegen door de milieu-organisaties niet ten onrechte bezwaar werd gemaakt.&#13;
2. DE OUDE RICHTLUN VEEHOUDERIJ EN HINDERWET&#13;
a. De toepassing&#13;
De richtlijn V&amp;H was vanaf het begin bedoeld voor intensieve veehouderijen (in 1995 circa 51 000 bedrijven). Daarop werd ze ook vrij consequent toegepast, zij het dat de rechter in beroepszaken nog wel eens van de richtlijn afweek of gemeenten moest corrige-ren die zich al te ruimhartig toonden. Voor extensieve veehouderijen bleef het lange tijd onzeker of de richtlijn V&amp;H wel mocht worden toegepast. Dat kwam, omdat er alleen een afstandseis werd genoemd voor losstaande mestopslagputten (dunne mest) en stallen met zomervoedering. Naar aanleiding daarvan beval de richtlijn aan om de vereiste afstand af te leiden van het aantal te houden dieren. Al met al voor velen te onduidelijk om de richt-lijn te kunnen toepassen op andere veestallen.&#13;
Toch gebeurde dat na verloop van tijd wel en zelfs nog voor andere vormen van dier-huisvesting (bijv. KB 23-2-1987, M en R 1987, blz. 592, BR 1987, blz. 592 varkenswaag; ABRS 24-2-1995, nr. G05.93.3093 Eersel inzake een overslagstation voor vee). De hin-derafstand werd aanvankelijk bepaald door de gegeven omstandigheden, waardoor kleine, bestaande bedrijven nog wel eens een fikse korting konden krijgen (zie o.a. AGvB 1-7-1991, nr. G05.90.0016 Maastricht; 15 runderen op 10 meter afstand).&#13;
Na het verschijnen van het besluit melkrundveehouderijen (1-8-1991) koerste de jurispru-dentie aan op de daarin aangegeven grenswaarde voor nieuwe situaties van 50 meter (zie o.a. AGvB 19-11-1993, nr. G05.92.1043 Tiel voor rundvee; ABRS 1-3-1996, nr. E03.94.0683 Smallingerland en 25-7-1995, nr. E03.94.1588 Skarsterlan voor een paar-denhouderij). Daarbij werd pas recent duidelijk dat deze minimumafstand niets te maken heeft met de minima van de afstandsgrafiek en voor bestaande situaties best korter mag zijn (ABRS 16-9-1996, BR 1996, blz. 915; paardenhouderij op 35 meter van woonbebou-wing). Vervolgens werd de toepassing van de richtlijn - voor zover althans sprake was van bedrijfsmatige activiteiten (hobbyboeren vallen buiten de Wet milieubeheer) - door-getrokken naar kleinvee (schapen, geiten, kippen, pony's, e.d) en het verzorgen van die-ren met een sociaal of ideëel oogmerk, zoals een kinderboerderij (ABRS 15-4-1996, nr. E03.94.1680 Amsterdam).&#13;
Over het (in een omvang als ware het) bedrijfsmatig handelen, bestaat overigens een gedetailleerde jurisprudentie, waarbij gelet wordt op de omvang van de activiteiten, het gebruik voor eigen consumptie, het winstoogmerk en de professionele bedrijfsvoering (zie bijv. ABRS 27-2-1995, BR 1995, 14-5-1996, M en R 1996, nr. 10, blz. 205, Gst. 1996, nr. 7040, Milieurechtspr. 1996, nr. 10, blz. 1; Vz. ABRS 31-7-1995, KG 1995, nr. 378). Is dat het geval, dan geldt meestal de prijzige vergunningplicht (kosten vergunning-aanvraag, leges) en moet aan een aantal milieu-eisen worden voldaan. Vanwege de mi-lieuvoorschriften (hoofdzakelijk inzake de mestopslag) en het afstandscriterium (50 meter) kan het dus van belang zijn als men zich in gemeentelijke ogen als 'hobbyboer' weet te kwalificeren.&#13;
Al spoedig werd de richtlijn ook toegepast in de ruimtelijke ordening en wel volgens een omgekeerde werking. Dan worden agrarische bedrijven beschermd tegen stankgevoelige objecten die binnen hun invloedsfeer dreigen te komen, zoals oprukkende woningbouw (zie o.a. KB 18-5-1989, AB 1989, nr. 386; AGvB 21-3-1989, AB 1989, nr. 381; KB 26-5-1994, AB 1994, nr. 656) of recreatieve ontwikkelingen (ABRS 2 januari 1995, nr. G01.93.0196 Wisch; geplande speelplaats van een camping te dicht bij een mestvarkens-bedrijf). Bij de omgekeerde werking gaat de jurisprudentie voor nieuwe situaties (gepro-jecteerde bestemmingen) doorgaans uit van de officiële minima van de afstandsgrafiek en dat betekent dus een strengere benadering dan in het kader van de vergunningplicht of op grond van de agrarische besluiten (melkrundveehouderijen en akkerbouwbedrijven) wordt gehanteerd.&#13;
b. De omgevingscategorieën&#13;
De oude richtlijn ging uit van vier omgevingscategoriën, die - zoals eerder gezegd - een nadere uitwerking bevatten van de bebouwde kom en het buitengebied. De rechtspraak heeft deze nuances verder verfijnd. Bij de toepassing van de afstandsgrafiek had men re-kening te houden met:&#13;
I. de bebouwde kom, stankgevoelige objecten (ziekenhuizen, verpleegtetehuizen, sana toria, internaten, e.d.) en objecten voor verblijfsrecreatie met uitzondering van kampeer- boerderijen (bungalowpark, camping, e.d.). Uit de jurisprudentie blijkt dat een bebouwde kom bepaald wordt door de concentratie van woningen (dus niet een bord met de aandui ding van 50 km of bebouwde kom) en wat zoal gerekend wordt tot stankgevoelige en ver- blijfsrecreatieve objecten (bijv. bijbehorende parken of terreinen).&#13;
II. niet-agrarische lintbebouwing buiten de bebouwde kom (langs wegen, vaarten, dij ken, e.d.), meerdere verspreid liggende niet-agrarische bebouwingen die aan het buitenge bied een bepaalde woonfunctie verlenen, objecten voor dagrecreatie (zwembaden, speel tuinen, e.d.; niet enkele zomerhuisjes of een kanoroute; ABRS 26-4-1996, Gst. 1996, nr. 7038). Uit de jurisprudentie blijkt dat het bij gemengde bebouwing moet gaan om een niet (langer) hoofdzakelijk agrarisch gebied en dat recreatie-objecten in vrij algemene zin worden beschermd (bijv. recreëren buiten de stalperiode).&#13;
III. een enkele niet-agrarische burgerwoning in het buitengebied. De richtlijn en de ju risprudentie bieden daarvoor alleen extra bescherming als de woning vóór 1985 is betrok ken en het niet gaat om voormalige agrariërs of bewoners die familiebanden met de boer hebben.&#13;
IV. andere agrarische bedrijven. De richtlijn en de jurisprudentie maken geen onder scheid tussen de aard van de bedrijven, zodat het er niet toe doet of er sprake is van een intensieve veehouderij, een melkrundveehouderij, een loonwerkbedrijf met mestopslag of een geitenhouderij.&#13;
De gebiedsbepaling vindt men door van 'buiten naar binnen' te werken, d.w.z. men analyseert de omgeving door te beginnen bij categorie I en men gaat - als er geen stankgevoelige objecten worden aangetroffen - net zo lang door tot categorie IV is beoordeeld (zie ook AGvB 26-7-1993, nr. G05.91.1522 Bellingwedde).&#13;
Schema 2. Categorie-indeling voor objecten en verblijfsruimten op grond van de oude richtlijn Veehouderij en Hinderwet&#13;
x = afhankelijk van de ingebruikneming vóór of na 1985 en of er familierelaties bestaan met de houder van de inrichting.&#13;
xx = e.e.a. afhankelijk van de ligging binnen of buiten de bebouwde kom, doch indien voor het agrarisch belang noodzakelijk, dan versoepeling mogelijk tot categorie II.&#13;
N.B. Voor de afstandsbepaling geldt altijd de dichtstbijzijnd gelegen stal tot het hinder-gevoelige object van derden; dat kan een gebouw zijn of een terrein (bijv. tuin van een verpleeginrichting, speelplaats van een kampeerterrein of sportvelden; een tuin van een woning wordt overigens niet beschermd). Voor de kwalificatie bebouwde kom is de aanduiding op grond van de wegenverkeerswetgeving niet maatgevend (zie o.a. AGvB 2-4-1993, nr. G05.91.1170 Emmen; ABRS 9-5-1995, nr. G05.91.1434 Franekeradeel); een gevoelig object is nooit een voor verzuring ge-voelig gebied of object. De rechtspraak gaat ervan uit, dat niet de planologische be-stemming, maar het feitelijk gebruik bepalend is voor de kwalificatie van het object (ABRS 5-12-1994, nr. G05.92.2515, Nijkerk). 3. DE RICHTLIJN VEEHOUDERIJ EN STANKHINDER a. Hoofdzaken&#13;
De nieuwe richtlijn kenmerkt zich door een toename van de gemeentelijke beleidsvrijheid (gebiedskeuze), aanpassing van omrekeningsfactoren voor stankhinder (nieuwe stalsyste-men), een eenvoudige berekening voor cumulatieve stankhinder (de oude cumulatiericht-lijn vervalt) en maatwerk voor bedrijven die niet aan de geurafstanden kunnen voldoen (mild regime van vijf jaar). De richtlijn gaat uit van een twee-sporenbeleid. Enerzijds een individuele benadering conform de strikte toepassing van de afstandsgrafiek; anderzijds een gebiedsgerichte benadering, waarbij gemeenten een eigen stankbeleid kunnen voeren.&#13;
b. De individuele beoordeling&#13;
De individuele, lokatiegerichte aanpak verschilt niet veel van die onder de oude richtlijn Veehouderij en Hinderwet. Bedrijven worden getoetst aan dezelfde afstandsgrafiek met vier omgevingscategorieën, waarin ook weer de minimumafstanden staan voor het woon-en landelijk gebied (100 resp. 50 meter). De omgevingscategorieën zijn echter wat veran-derd (hoewel niet wezenlijk) om de gemeente meer vrijheid te geven bij de beoordeling van stankgevoelige objecten in de bebouwde kom en het buitengebied. Niet langer is een enkel stankgevoelig object van belang voor de toepasselijke omgevingscategorie, maar bepaalt het karakter van de totale omgeving dat.&#13;
De omgevingscategorieën worden als volgt omschreven:&#13;
1. categorie I: bebouwde kom met een stedelijk karakter, zeer stankgevoelige objecten (ziekenhuizen, sanatoria, internaten, etc.) en objecten van verblijfsrecreatie (geen kam- peerboerderijen of kamperen bij de boer);&#13;
2. categorie II: bebouwde kom of aaneengesloten woonbebouwing van beperkte om vang in een overigens agrarische omgeving (buurtschap, gehucht, etc), objecten van dagrecreatie (zwembaden, speeltuinen, sportvelden, golfbanen, etc);&#13;
3. categorie III: meerdere verspreid liggende niet-agrarische bebouwingen die aan het desbetreffende buitengebied een overwegende woon- en/of recreatiefunctie verlenen;&#13;
4. categorie IV: andere agrarische bedrijven die niet beschouwd kunnen worden als in tensieve veehouderijen (&lt; 50 mve), enkele verspreid liggende niet-agrarische bebouwin gen.&#13;
c. Waardering van de omgeving&#13;
De meerdere en enkele verspreid liggende niet-agrarische bebouwingen zijn één categorie gezakt vergeleken met de oude richtlijn (zie onder 2). Kampeerboerderijen en het kampe-ren bij de boer worden niet langer beschermd en intensieve veehouderijen komen hele-maal niet meer voor, zij het dat voor fokkers en mesters onderling altijd een minimumaf-stand wordt aanbevolen van 50 meter (25 meter tot de woning is verplicht). Wordt de functie veranderd in een niet-intensieve veehouderij of een burgerwoning, dan geldt de advies-afstand van 50 meter niet meer. Volgens de richtlijn wordt een gemengd bedrijf (rundvee, varkens, kippen, etc.) als intensief aangemerkt bij een omvang die gelijk is aan de maxima uit de besluiten melkrundveehouderijen en akkerbouwbedrijven (&gt; 50 mve).&#13;
De gebiedsbepaling vindt - net zo als onder de oude richtlijn - plaats door 'van buiten naar binnen te werken' (zie onder 2). Eveneens heeft de richtlijn haar omgekeerde wer-king behouden, wat betekent dat ook in de ruimtelijke ordening moet worden uitgegaan van de vereiste afstanden (bijv. bij voorgenomen woningbouw). Voorts wordt alleen ge-keken naar het feitelijk gebruik van de stankgevoelige objecten en niet naar de planologi-sche bestemming, waarbij de Afdeling Bestuursrechtspraak nog wel eens wil letten op illegaal gebruik (bijv. campings). Indien er een functieverandering plaatsvindt binnen het bedrijf (bedrijfswoning gaat naar een burger) of in de omgeving (oprukkende woonbe-bouwing), hoeft dat niet automatisch te leiden tot een verandering van de toepasselijke omgevingscategorie. De gemeente heeft nu de beleidsvrijheid om 'het totaal aan verande-ringen in de omgeving van het gevoelig object' bij haar oordeel te betrekken (was onder de oude richtlijn niet zo).&#13;
Schema 3. Afstandsgrafiek Veehouderij en Stankhinder&#13;
d. De gebiedsgerichte beoordeling&#13;
De omgevingsgerichte benadering houdt in dat de gemeente van te voren aangeeft welke omgevingscategorie van de afstandsgrafiek van toepassing is. Dat mag zowel een hogere categorie (impliceert een strenger stankbeleid) als een lagere categorie zijn (betekent een milder stankbeleid). Zodoende kan een verkapt planologisch beleid worden gevoerd om agrarische activiteiten te weren danwei (meer) mogelijkheden te bieden. Het is daarom nog maar de vraag of de Wet milieubeheer, op basis waarvan de vergunningen worden verleend, een grondslag biedt voor de toepassing van dit onderdeel van de richtlijn.&#13;
De gebiedsgerichte benadering wordt uitgewerkt door de gekozen categorieën van de afstandsgrafiek in te tekenen op een gebiedskaart, waarover vervolgens besluitvorming door de gemeenteraad plaatsvindt. De richtlijn zegt echter niet hoe de voorbereidings- en inspraakprocedure moeten plaatsvinden (wordt aan de gemeente overgelaten). Dat is toch wel een gemis, omdat op deze kaarten is vastgelegd hoeveel stankhinder voor de omge-ving aanvaardbaar is. Bij deze keuze kunnen de lokale conflicten behoorlijk oplopen, om-dat de verschillende belangen (milieu, planologisch, agrarisch) meestal niet parallel lopen. Daarom had de richtlijn best de aanbeveling mogen bevatten dat de lokale besluitvorming volgens de procedureregels van een milieubeleidsplan dient te geschieden (voor het enigs-zins vergelijkbare ammoniakreductieplan geldt dat ook).&#13;
De gebiedsgerichte beoordeling mag geen inbreuk maken op de omschrijving van de om-gevingscategorieën en de voorgeschreven minimumafstanden (blijven dus onverkort gel-den). Als na een eenmaal vastgestelde gebiedsbeoordeling een individuele functieveran-dering plaatsvindt (bijv. agrarisch bedrijf wordt omgezet in woonboerderij), heeft de ge-meente - zoals ook in andere gevallen - de vrijheid om vast te stellen welke omge-vingscategorie ze redelijkerwijs van toepassing acht. Daarvoor zal ze een flexibele proce-dure moeten opstellen, omdat een ad-hocwijziging van de omgevingscategorie ook een nieuwe besluitvorming door de gemeenteraad zal inhouden (tenzij dat wordt gedelegeerd aan B&amp;W).&#13;
e. Bepaling van stankhinder&#13;
Om de geuremissie te berekenen, wordt - evenals in de oude richtlijn - het aantal dierplaat-sen uit de vergunningaanvraag omgerekend naar zgn. mestvarkeneenheden (mve's; zie bijlage 1 van de richtlijn). Daarna worden de gevonden mve's volgens de werkwijze 'van buiten naar binnen' uitgezet op de toepasselijke categorie van de afstandsgrafiek (zie onder 2), waarna kan worden bepaald of aan de vereiste afstand wordt voldaan. Bij twijfel over de ge-biedsindeling kan zonodig een afstand tussen twee categorieën worden aangehouden. De lijst met omrekeningsfactoren is uitgebreid met dieren waarvoor de praktijk al werkte met emissiegetallen (geiten, kalkoenen, eenden, parelhoenders). Voorts is de lijst gewijzigd voor al eerder opgenomen dieren (o.a. schapen, meststieren, konijnen) en aangepast voor zgn. groen-labelstallen ('stankkorting' van maximaal 50% t.o.v. klassieke stallen). Als groen-la-belstallen worden gebouwd in een overbelaste situatie, waarvoor een dekkende milieuver-gunning is, kan de boer dit milieuvoordeel deels verliezen als hij zich houdt aan de aanbeveling van de richtlijn om 50% van de extra te houden dieren in te leveren.&#13;
Gezien de rechtsbescherming die bestaat voor een onherroepelijke vergunning (zie o.m. ABRS 6-4-1995, BR 1995, blz. 588; 29-6-1995 AB 1996, nr. 49, M en R 1996/3, blz. 70; 12-1-1996 Milieurechtspr.1996, nr. 5, blz. 3) en zelfs voor een onjuist verleende vergun-ning (zie ABRS 7-11-1995, AB 1996, nr. 183), lijkt het niet vanzelfsprekend dat veel boeren zomaar aan die oproep gehoor zullen geven. In verband met het zgn. ALARA-be-ginsel vindt de rechter dat bestaande rechten alleen kunnen worden beperkt als het milieu-belang dat noodzakelijk maakt en voor zover daardoor de bedrijfsvoering niet onnodig wordt beperkt; vooral aan dat laatste criterium wordt zwaar getild (vgl. ABRS 3-5-1996, nr. E03.94.1829 Arnemuiden; aanscherping geluidseisen voor een akkerbouwbedrijf). De-zelfde terughoudende opstelling kiest de bestuursrechter ook voor het intrekken van een vergunning door van het bestuur een zeer nauwgezette belangenafweging te eisen (ABRS 20-6-1996, nr. E03.95.0875 Maarheze, Vz. ABRS 20-12-1995, AB 1996, nr. 442). Dat zal anders kunnen liggen als boeren willen uitbreiden in een zwaarbelast gebied waarvoor een ammoniakreductieplan (ARP) geldt. De toepassing van de saldo-methode ('toename bij de een; gecompenseerd door een grotere daling bij de ander') is een ge-meentelijke bevoegdheid, waaraan in een ARP de eis kan zijn verbonden dat een groen-labelstal moet worden gebouwd en een deel van de ammoniakrechten moet worden ingeleverd (leidt tevens tot een reductie van stankhinder).&#13;
Bij de 'stankkorting' voor groen-labelstallen kan nog worden opgemerkt dat die alleen gerechtvaardigd is als correct volgens de constructie- en uitvoeringsvoorschriften wordt gehandeld. In de praktijk schort het daar nog wel eens aan vanwege hogere kosten, prakti-sche bezwaren bij de dagelijkse bedrijfsvoering en onvoldoende bouw- en milieutoezicht. Ten aanzien van de nieuwe omrekeningsfactor voor geiten kan nog worden geconclu-deerd dat de besluiten melkrundveehouderijen en akkerbouwbedrijven nu niet meer klop-pen, omdat er meer mve's mogen worden gehouden dan de bovengrens van de besluiten toestaat (50 mve; met de toegestane 50 geiten erbij is dat 17 x 3 = 67 mve). Deze onbe-doelde consequentie moet te zijner tijd nog 'even worden gladgestreken'.&#13;
f. Het dierplaatsencriterium&#13;
De keuze voor het aantal dierplaatsen wijkt overigens af van de oude richtlijn Veehouderij en Hinderwet (die ging uit van aanwezige dieren). In de richtlijn wordt dat onderbouwd met de stelling 'dat de emissie niet in eerste instantie wordt bepaald door het aantal aanwezige dieren, maar door de hoeveelheid stalruimte die voor de huisvesting wordt gebruikt'. Dit - overigens terechte - argument (stank- en ammoniakemissie zijn afhankelijk van het verdampend oppervlak), leidt er wel toe dat er meer dieren kunnen worden aangevraagd dan er werkelijk zullen worden gehouden. Het argument gaat echter niet meer op als het aantal werkelijk te houden dieren zodanig wordt gehuisvest dat daarmee navenant het verdampend mestopppervlak wordt beperkt. Dat zou kunnen door het buiten gebruik stellen van een deel van de mestkelder (zie bijv. AGvB 15-5-1992, nr. G05.90.0920 Vught) of het afsluiten van een deel van de stal.&#13;
Het is ook nog maar de vraag of het dierplaatsencriterium past bij het systeem van de Wet milieubeheer. Bij de vergunningverlening telt immers alleen de werkelijke situatie en worden er meer dieren gehouden, dan moet een uitbreidingsvergunning worden aange-vraagd. Worden er gedurende drie jaar minder dieren gehouden, dan kan de vergunning deels door het bevoegde gezag worden ingetrokken. De toepassing van beide instrumen-ten van de Wet milieubeheer (uitbreidingsvergunning en intrekken van de vergunning) wordt zodoende gefrustreerd, omdat de gemeente geen zicht meer heeft op het aantal aan-wezige dieren en de feitelijke milieubelasting. Bezien we trouwens de jurisprudentie over het dierplaatsencriterium van de Uitvoeringsregeling Interimwet ammoniak en veehoude-rij, waarvan de indeling van de tabel met omrekeningsfactoren voor stankhinder is afge-leid, dan is het perspectief niet hoopgevend. De Afdeling bestuursrechtspraak van de Raad van State acht namelijk de Uitvoeringsregeling op dat punt onverbindend, omdat de Interimwet geen grondslag bevat voor het dierplaatsencriterium (zie o.a. ABRS 20-6-1995, Gst. 1996, nr. 7028; 13-6-1996, nr. G05.93.0922 Boxtel). g. Minimumafstanden&#13;
Voor een aantal diersoorten kent de richtlijn geen omrekeningsfactoren, maar minimum-afstanden (rundvee, pelsdieren, konijnen). Voor rundveebedrijven betekenen de afstanden van 100 meter (bebouwde kom) en 50 meter (buitengebied) een afwijking van de beslui-ten melkrundveehouderijen en akkerbouwbedrijven. Die gaan ongeacht de aard van het gebied uit van 50 meter (nieuwe situaties en bestaande bedrijven 50 koeien) of 25 meter (bestaande bedrijven &lt; 50 koeien). Mede met het oog op de rechtspraak die voor rundvee-bedrijven 50 meter afstand genoeg vindt (zie onder 2), is het nog maar de vraag in hoeverre de afstand van 100 meter straks navolging zal vinden. Voor sommige dieren worden er geen afstandeisen vermeld (paarden, pony's, struisvogels) en andere dieren komen in de richtlijn helemaal niet voor (o.a. herten, honden in kennels, vogels in hokken en volières). Het is niet duidelijk of de huisvesting van dieren, waarvoor geen afstandseisen gelden, wel aan de algemene minima van de afstandsgrafiek moet voldoen (100 meter bebouwde kom; 50 meter buitengebied). Die twijfel zou de gemeente de vrijheid geven om in be-paalde omstandigheden eigen minima vast te stellen die lager liggen dan die van de af-standsgrafiek (o.m. van belang voor vergunningplichtige 'hobby-boeren'). Mogelijk zal de rechtspraak daar een stokje voor steken als wordt vastgehouden aan de minimumaf-stand van 50 meter (zie onder 2), waarbij wel moet worden bedacht dat sommige dieren onder de oude richtlijn geen mve-omrekeningsfactor kenden en onder de nieuwe wel (bijv. geiten). Dan ligt het voor de hand dat de oude rechtspraak om die reden niet zal worden gecontinueerd (bijv. ABRS 25-7-1995, nr. E03.94.1588 Skarsterlan; 50 meter voor geitenhouderijen was onder de oude richtlijn voldoende).&#13;
Het enige zwakke licht dat de richtlijn op deze onzekerheid werpt, is dat wanneer geen omrekeningsfactoren of afstanden zijn genoemd, de gemeente die - na advies van de in-specteur milieuhygiëne - zelf moet bepalen. Zowel het gemeentelijke standpunt als het rijksadvies dienen dan beter onderbouwd te worden dan het eerder uitgebrachte 'Voorlo-pige Inspectiestandpunt stankhinder groen-labelstallen', want dat werd door de rechter niet geaccepteerd (zie o.a. ABRS 12-1-1996, Milieurechtspr. 1996, nr. 5, AB 1996, nr. 423; Vz.ABRS 14-9-1995, M en R 1996, nr. 3, blz. 69).&#13;
h. Berekening van de afstand&#13;
De afstand wordt bepaald tussen de buitenzijde van de stal en het stankgevoelige object dat het dichtstbij ligt (dus niet het midden van de inrichting, zoals bij ammoniak). Daarbij kan het bij het object gaan om de gevel van het gebouw danwel de grens van het gebied, waar personen in de buitenlucht verblijven (bijv. tuin van een verpleeginrichting). Is de minimumafstand eenmaal bereikt, dan is geen uitbreiding meer mogelijk (tenzij het emis-siepunt wordt verlegd). Een eventuele herinrichting bij een gelijkblijvend aantal dieren kan alleen nog plaatsvinden als de stal buiten de minimumafstand wordt gerealiseerd (ABRS 18-4-1996, nr. Ë03.94.I064 Dwingeloo; 26-4-1996, nr. E03.95.0646 Duiven). Ruimten van derden, die niet feitelijk in gebruik zijn als woning (bijv. garages, schuren, tuinen) of die niet dienen als feitelijke werk- of verblijfsruimte (leegstaande scholen, ver-vallen bedrijfspanden) worden niet beschermd. Normaliter geldt voor elk agrarisch bedrijf een minimumafstand van het dichtstbijzijnd gelegen bedrijfsgebouw tot naburige stankgevoelige objecten van 50 meter (buitengebied) of 100 meter (bebouwde kom), mede in verband met andere vormen van hinder als stank (bijv. geluid). Voor geventileerde stallen mag als meetpunt de ventilator (mechanische ventilatie) of ventilatie-uitlaat (natuurlijke ventilatie) tot het dichtstbijzijnd gelegen stank-gevoelig object worden aangehouden, waarbij voor de overige bedrijfsgebouwen de mini-mumafstanden worden gehalveerd (25 resp. 50 meter). Met deze 'korting' wordt aange-sloten bij de afstandseisen van de besluiten melkrundveehouderijen en akkerbouwbedrij-ven van de Wet milieubeheer.&#13;
Ook aan groen-labelstallen in een zgn. knelpuntsituatie wordt die korting toegekend, om-dat veel saneringen anders niet mogelijk zijn. Voor naast elkaar gelegen intensieve vee-houderijen geldt nog een speciale afwijking. De adviesafstand tot eikaars woningen is 50 meter, maar het aanhouden van ten minste 25 meter is verplicht. Voor gemengde bedrij-ven geldt een gescheiden benadering voor de afstandsbepaling. De rundveestal wordt ge-toetst aan de vaste minima (50 meter buitengebied; 100 meter bebouwde kom); de intensieve veehouderijstal wordt beoordeeld op basis van de omrekeningsfactoren (dichtstbijzijnde ventilatie-uitlaat is het meetpunt tot de woonomgeving).&#13;
i. Cumulatieve hinder&#13;
Als dieren kunnen worden omgerekend in mestvarkeneenheden (mve's) moet er in begin-sel rekening worden gehouden met cumulatieve stankhinder. Dat impliceert dat dieren zonder omrekeningsfactor niet bij de cumulatie mogen worden betrokken; dat kon overi-gens bij de oude cumulatierichtlijn ook al niet (zie ABRS 26-4-1996, nr. E03.94.1877 Oostburg).&#13;
De richtlijn kent hiervoor een rekenmethode, die eenvoudiger en soepeler is dan het re-kenmodel van de - thans vervallen - cumulatierichtlijn. Van alle bedrijven die binnen een vaste straal (varieert per omgevingscategorie) een bijdrage leveren aan de geurhinder op stankgevoelige objecten, wordt de zgn. relatieve bijdrage per bedrijf opgeteld (verhouding tussen vergunde en volgens de richtlijn maximaal te houden dieren), waarbij volgens de gebruikelijke afstandsmeting een gezamenlijke bovengrens (de som 1,5) niet mag worden overschreden. Is dat wel het geval, dan kunnen er voor de laatstkomende veehouder geen of slechts minder dieren worden vergund. Buiten de vastgestelde stralen (afstand &lt; 2.500 mve) tellen alleen de grotere bedrijven mee met een kleinere relatieve bijdrage (&gt; 0,5). Voor a.m.v.b.-bedrijven kan de relatieve bijdrage al op voorhand worden vastgesteld (maximaal 1 bij benutting van alle toegestane mve's). De huidige methode is overigens soepeler dan de vroegere richtlijn, waarbij al eerder sprake kon zijn van ontoelaatbare cu-mulatieve stankhinder (bijv. ABRS 28-5-1996, nr. G05.93.2748 Barneveld; factor 1,0). Schema 4. Berekening van cumulatieve stankhinder&#13;
De richtlijn gaat in een rekenvoorbeeld uit van het aantal mestvarken-eenheden dat in een a.m.v.b.-bedrijf aanwezig is. Het is de vraag of dat juist is, omdat het benutten van de 'mve-dieren' van een a.m.v.b.-bedrijf (bijv. maximaal 150 meststieren tot 6 maanden of 150 geiten) om redenen van geurhinder altijd mag plaatsvinden en 'waar ze er nu niet zijn, kunnen ze er later zomaar komen'. Dat impliceert dat achteraf kan blijken dat de cu-mulatieve stankhinder van a.m.v.b.-bedrijven niet correct is beoordeeld. De feitelijke be-nadering uit de richtlijn spoort evenmin met de jurisprudentie, die wel rekening houdt met 'nog niet opgevulde mve-rechten' van a.m.v.b.-bedrijven (Vz. ABRS 24-5-1995, nr. F03.94.0875 Delfzijl; ABRS 15-4-1996, BR 1996, blz. 580).&#13;
j. Maatwerk voor knelpunten&#13;
Bestaande bedrijven zonder vergunning die niet kunnen voldoen aan deze richtlijn, vallen&#13;
onder een imitr'it^iimrv^i^R^/ci^üïnniiK'v^^biiii%^&gt; J)fJ&amp;hti]mj&gt;££ÜJM&amp;£2n wanneer de illegale situatie (opneming, uitoreimng; moei zijii uuisuuui, na 1976 of 1985 zonder vergunning hebben plaatsgevonden (zie onder 1) worden bevoor-recht. Alleen 'recente illegale uitbreidingen' worden onverkort aan de richtlijn getoetst. Gemeenten krijgen daardoor een behoorlijke speelruimte om te bepalen wat ze al dan niet recent vinden en dat kan weer tot behoorlijke verschillen in rechtsbedeling leiden. Daar-door kunnen ook illegale situaties worden gelegaliseerd van boeren die zich in het verle-den niets van de richtlijnen hebben aangetrokken ('de brutalen hebben dus weer de halve wereld').&#13;
Bedrijven die onder het milde regime vallen, krijgen door maatwerk een vergunning met de verplichting de stankhinder binnen vijfjaar tot het redelijkerwijs laagste niveau te-rug te brengen (ALARA-beginsel). Is dat niet mogelijk, dan dient de bedrijfsvoering bin-nen vijf jaar te worden beëindigd; gebeurt dat niet vrijwillig, dan wordt de gemeente in overweging gegeven om eventueel tot bedrijfssluiting over te gaan (bestuursdwang).&#13;
Met de tweede variant ('vijfjaar uitstel van executie') wordt een ruimhartige gedoog-situatie gecreëerd, waarvan men zich kan afvragen of die strikt genomen wel past binnen het Landelijk beleidskader gedogen van 10 oktober 1991 (TK 1991-1992, 22 343, nr. 2). Immers door toetsing aan de richtlijn zal al snel duidelijk worden dat er geen vergunning kan worden verleend en dan is er volgens het beleidskader ook geen reden om tot gedo-gen over te gaan. Het landelijk afgesproken gedoogbeleid wordt met deze richtlijn dus op-gerekt.&#13;
Desondanks valt er om sociale redenen best wat te zeggen voor deze milde aanpak, mits dan ook maar na vijf jaar alle geurknelpunten zijn opgelost. Of dat echt lukt, zal af-hangen van de gemeentelijke daadkracht die bij de handhaving van de vorige richtlijnen nog wel eens te wensen heeft overgelaten. De richtlijn geeft trouwens weinig steun aan een krachtig lokaal beleid door de zinsnede dat 'het de verantwoordelijkheid van de ge-meente is om te overwegen tot eventuele sluiting over te gaan'. Voor de agrarische ach-terban is zo'n 'wollige' uitspraak bepaald niet aan dovemansoren gezegd en, zouden er over vijfjaar gemeenten zijn die 'te hard van stapel dreigen te lopen', dan is het geen al te boude veronderstelling dat hen nog forse aanvaringen met 'het groene front' te wachten staan.&#13;
De richtlijn kent geen aanvullend financieel beleid, zodat voor de sanering moet worden&#13;
geput uit bestaande fondsen die toch al veel worden aangesproken (o.a. Ontwikkclings-&#13;
en Saneringsfonds voor de Landbouw; stadsvernieuwingsgelden). Voor milieu-investerin-gen zal meestal ook een beroep kunnen worden gedaan op de VAMIL-regeling (versnelde afschrijving ten laste van de bedrijfswinst).&#13;
k. Ontbreken van overgangsrecht&#13;
De richtlijn zegt niets over het overgangsrecht, wat toch wel van belang is voor vergun-ningen die vóór de uitvaardiging van de nieuwe richtlijn (deels) zijn geweigerd. Door ver-schuivingen in categorieën II en III, aanpassing van de omrekeningsfactoren en de mogelijkheden van de gebiedsgerichte benadering zou de beslissing op een vergunning-aanvraag er onder de nieuwe richtlijn wel eens heel anders kunnen uitzien. Op grond van de huidige jurisprudentie kan de Afdeling bestuursrechtspraak van de Raad van State (ABRS) met die veranderingen geen rekening houden, omdat moet worden geoordeeld naar de milieu-inzichten op het moment dat werd geoordeeld over de vergunningverle-ning (zie o.a. Vz. AGvB 24-5-1991, M en R 1992, blz. 541; 29-7-1993, M en R 1994, blz. 264).&#13;
Wel kan de rechter de zaak ambtshalve afdoen door in beroep een beslissing te nemen, zoals het gemeentebestuur dat zou hebben gedaan als ze rekening had kunnen houden met de nieuwe richtlijn. Dat gebeurt echter alleen als op basis van de ingediende vergunning-aanvraag alsnog het aantal dieren kan worden verleend. Zou een andere vergunningaan-vraag nodig zijn, dan is een geheel nieuwe afweging nodig en zal de gemeente zelf moeten beslissen (zie bijv. Vz. ABRS 19-6-1996, KG 1996, nr. 314).&#13;
Er was daarom best wat voor te zeggen geweest om in de richtlijn de ABRS te adviseren beroepszaken waar mogelijk zelf af te doen. Immers, wanneer het gaat om de inlevering van 'stankrechten' bij groen-labelstallen is er ook niet geschroomd om een aanbeveling te doen die wettelijk niet kan worden afgedwongen (inlevering 50% van de extra verkregen plaatsingsruimte).&#13;
De richtlijn van 30 oktober 1996 heeft een beperkte geldingsduur (vier jaar) en tijdens de looptijd zal worden bezien of er na afloop nog een specifieke agrarische geurbenade-ring nodig is. Mogelijk wordt nadien aangesloten bij het meer algemene geurkader voor de industrie op basis van de Herziene Nota Stankhinder (zie voortgangsrapportage Inte-grale notitie ammoniak en veehouderij van 27 augustus 1996).</content><legacyfootnotes/><footnotes><footnote/></footnotes><auteurs>Mr. L. Bomhof</auteurs><published>1996-01-09 00:00:00</published><modified>1996-01-09 00:00:00</modified><editiondate>1996-01-09</editiondate><htmlpath>https://denhollander.info/artikel/5933</htmlpath></article>
</articles></edition>
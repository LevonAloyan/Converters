<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1996</searchword><id>4945</id><udhid>UDH:TvAR/4945</udhid><titel>BV 'Azewijn' / Anting c.s. (TvAR 1996/4805)</titel><searchwords><searchword>TvAR 2/1996</searchword><searchword>TvAR 1996/4805</searchword><searchword>UDH:TvAR/4945</searchword></searchwords><attachments><attachment><name>1996_nr 2_Rechtspraak_4805.pdf</name><extention>pdf</extention><url>https://denhollander.info/download/4886/ci</url></attachment></attachments><inleiding>Pachtwet, art. 25 BS 1993, art. 23 BS 1984, art. 14 BW, art. 6:212&#13;
&#13;
Tussen dezelfde partijen gesloten en goedgekeurde éénjarige pachtovereenkomsten over een lange periode vanaf vóór 1983, groten-deels ten aanzien van telkens dezelfde percelen. Vraag of pachter tot schadevergoeding gehouden is wegens het vervreemden van melkquotum dat met deze grond is gaan samenhangen. De aanspraak op schadevergoeding is terug te voeren op de verplichting tot oplevering van melkquotum aan het einde van de pachtovereenkomst. Nu art. 23 BS 1993 overgang van melkquotum in een geval als het onderhavige niet toelaat, kan een daaruit af te leiden verplichting tot vergoeding van schade niet worden aangenomen. De opvolgende Beschikkingen Superheffing hebben overgang van quotum bij éénjarige pacht ook in het verleden niet toegelaten, zodat ook schade als bedoeld in art. 6:212 BW niet aanwezig is.</inleiding><content>Arrest in de zaak van:&#13;
de besloten vennootschap met beperkte aan-sprakelijkheid BV Beleggings- en Beheer-maatschappij 'Azewijn', gevestigd te Bergh, appellante, procureur: mr. I.P.A. van Heijst,&#13;
tegen&#13;
1. Theodorus Wilhelmus Amting, wonende te Azewijn, gemeente Bergh,&#13;
2. Bernardus Hendrikus Maria Amting, wonende te Marshall, Michigan (U.S.A.), geïntimeerden, procureur, mr. J.M. Bosnak.&#13;
Het geding in eerste aanleg De pachtkamer van het kantongerecht te Ter-borg heeft op 14 juni 1994 tussen partijen een vonnis gewezen, dat in fotocopie aan dit arrest wordt gehecht en naar de inhoud waarvan hier wordt verwezen.&#13;
Het geding in hoger beroep Appellant - verder ook aan te duiden als Aze-wijn - is bij exploit an 14 juli 1993 met gelijktijdige dagvaarding van geinti meerden - verder ook aan te duiden als Amting c.s. -in hoger beroep gekomen van genoemd vonnis.&#13;
Bij memorie van grieven heeft Azewijn te-gen vorenbedoeld vonnis zes grieven aange-voerd en geconcludeerd dat het hof voormeld vonnis zal vernietigen en, opnieuw rechtdoen-de, Amting c.s. voor zover mogelijk uitvoer-baar bij voorraad hoofdelijk zal veroordelen:&#13;
a. tot vergoeding aan Azewijn van de scha de die zij lijdt op de rechtsgronden als in het lichaam van de inleidende dagvaarding om schreven;&#13;
b. met bepaling dat de omvang van deze schade nader zal worden opgemaakt bij staat en zal worden vereffend overeenkomstig de wet;&#13;
c. tot vergoeding van de buitengerechtelij-ke incassokosten;&#13;
d. tot vergoeding van de wettelijke rente over de aan Azewijn verschuldigde bedragen met ingang van 4 augustus 1993 tot aan de dag der algehele voldoening;&#13;
e. tot vergoeding van de kosten van de pro cedure in beide instanties.&#13;
Amting c.s. hebben bij memorie van ant-woord onder overlegging van een produktie verweer gevoerd met conclusie dat het hof ge-noemd vonnis zal bekrachtigen met veroorde-ling van Azewijn in de kosten van de procedure in hoger beroep.&#13;
Partijen hebben hun standpunten vervol-gens door hun procureurs bij pleidooi doen toelichten, waarna zij de stukken hebben overgelegd voor het wijzen van arrest.&#13;
De grieven Deze luiden:&#13;
Grief 1&#13;
Ten onrechte heeft de pachtkamer in haar (lees:) vonnis als vaststaand feit aangenomen dat appellante (eerst) sedert 1982 het perceel kadastraal gemeente Gendringen sectie H nr. 64 aan geïntimeerde sub 1 heeft verpacht (...) en dat laatstgenoemde dit perceel derhalve in het peiljaar 1983 'pas' voor 1 jaar van appel-lante had kunnen pachten (...).&#13;
Grief2&#13;
Ten onrechte heeft de pachtkamer aangeno-men (...) dat omtrent het verloop van de&#13;
pachtverhouding tussen partijen geen duide-lijkheid bestond.&#13;
Grief 3&#13;
Ten onrechte heeft de pachtkamer overwogen dat het in strijd is met het systeem van de Wet dat een deel van het melkquotum, dat in 1984 aan geïntimeerde sub 1 is verleend op basis van zijn bedrijfsvoering in 1983, verbonden zou zijn aan de door hem van appellante ge-pachte grond.&#13;
Grief 4&#13;
Ten onrechte heeft de pachtkamer overwogen (...) dat in casu de nadelen van het feit dat een deel van het melkquotum aan de verpachte grond verbonden is geraakt onevenredig groot zijn voor gein ti meerden, althans voor geïnti-meerde sub 1.&#13;
Grief 5&#13;
Ten onrechte heeft de pachtkamer volstaan met de conclusie dat 'de vordering van eise-res' (thans appellante) moet worden verwor-pen, waarmee de pachtkamer voorbij is gegaan aan beoordeling van het door eiseres in eerste aanleg subsidiair en meer subsidiair gestelde/gevorderde.&#13;
Grief 6&#13;
Ten onrechte heeft de pachtkamer (...) de vor-deringen in eerste aanleg van appellante afge-wezen en appellante veroordeeld in de proceskosten.&#13;
De vaststaande feiten&#13;
In hoger beroep staan de volgende feiten als enerzijds gesteld en anderzijds erkend dan wel niet of onvoldoende weersproken vast:&#13;
- Azewijn verwerft gronden teneinde deze te kunnen ontgronden ten behoeve van de baksteenindustrie. Zij is eigenares van o.a. de percelen kadastraal bekend gemeente Gen- dringen, sectie H nrs. 19, 64 en 99 en ge meente Bergh, sectie A nr. 179;&#13;
- Amting sr. exploiteerde in 1984 een melkveehouderijbedrijf, welk bedrijf - naast gepachte grond van Azewijn en van anderen - 14.90.10 ha grond in eigendom omvatte en waarvoor aan Amting sr. in 1984 een heffing vrije hoeveelheid melk is toegekend. Sinds 1 januari 1989 exploiteerde Amting sr. het be drijf in maatschapsverband met zijn zoon; het melkquotum was in ieder geval in 1993 op beider naam gesteld;&#13;
- Azewijn had sedert circa 1970 tot 1992 aan Amting sr en vanaf 1 januari 1992 aan Amting c.s. land verpacht, in ieder geval van af 1 januari 1976 op basis van éénjarige pachtcontracten, waarvoor telkenmale vooraf&#13;
bij de grondkamer goedkeuring was verkre-gen;&#13;
- deze pachtcontracten hadden in ieder ge val vanaf 1980 zonder onderbreking steeds betrekking op eenzelfde gedeelte (groot 7.51.23 ha) van voormeld perceel sectie H nr. 64 (groot ca. 7,5 ha); daarnaast waren in 1989 en 1990 genoemd perceel sectie A nr. 179 en in 1991, 1992 en 1993 genoemde percelen sectie H nrs. 19 en 99 bij de pachtverhouding inbegrepen;&#13;
- Amting c.s. hebben hun gezamenlijk melkveehouderijbedrijf medio 1993 gestaakt, een gedeelte van hun grond in eigendom met een groot gedeelte van het op hun naam staan de melkquotum op 23 april 1993 vervreemd en per 1 januari 1994 geen nieuwe pachtover-eenkomst met Azewijn meer gesloten.&#13;
Beoordeling van het hoger beroep 1. Door de grieven, zoals toegelicht, wordt aan het hof in volle omvang het geschilpunt voorgelegd of Amting c.s. gehouden zijn aan Azewijn schadevergoeding te betalen in verband met een ten tijde van het einde van de pachtverhouding tussen partijen met het ge-pachte samenhangend melkquotum. Het hof vindt aanleiding dit geschilpunt zelfstandig opnieuw te onderzoeken en daarover te beslis-sen.&#13;
2. Aan de vordering van Azewijn ligt ten grondslag, dat in 1984 een evenredig gedeelte van het melkquotum verbonden is geraakt met van haar gepachte grond, zodat Amting c.s. gehouden waren ultimo 1993 de grond aan haar op te leveren met (vergoeding van de waarde van) het daarmee samenhangende melkquotum. Amting c.s. stellen hier tegen over dat zij niet gehouden waren quotum op de verpachter te doen overgaan, aangezien de Beschikking Superheffing een dergelijke overgang bij voor één jaar gepachte grond niet toelaat. Ook een verplichting tot schade vergoeding kan dan niet worden aangenomen, aldus Amting c.s.&#13;
3. Het hof overweegt hieromtrent als volgt. Uitgangspunt voor de hier relevante verplich ting van de pachter is dat het hem, gezien art. 25 van de Pachtwet, niet vrijstaat bij het einde van de pachtovereenkomst de grond aan de verpachter op te leveren zonder deze in de ge legenheid te stellen tevens het daarmee sa menhangende melkquotum te verkrijgen. Dit impliceert, dat het hem evenmin vrijstaat ge durende de looptijd van de overeenkomst deze aanspraak te doorkruisen door de met het&#13;
gepachte samenhangende heffingvrije hoe-veelheid melk eigenmachtig geheel of gedeel-telijk te vervreemden. In het onderhavige geval was het, gelet op art. 23, tweede lid, van de Beschikking Superheffing 1993, voor Am-ting c.s. niet mogelijk een met het gepachte samenhangend melkquotum aan het einde van de éénjarige pacht aan Azewijn te doen toeko-men, zodat zij geen aanspraak van Azewijn hebben doorkruist voor zover zij dit melkquo-tum aan derden hebben vervreemd. Voor ver-goeding van de uit zo'n aanspraak voor Azewijn voortvloeiende schade is dan even-min plaats.&#13;
4. Azewijn heeft in dit verband nog gewe-zen op de rechtspraak van dit hof, waaruit blijkt dat schadevergoeding ook wordt toege-wezen aan verpachters/niet-melkveehouders als gemeenten en kerkelijke instellingen, aan wie het melkquotum niet kan toekomen. Deze lichamen hebben echter - anders dan Aze-wijn - wel de mogelijkheid het voormalige verpachte met het daarmee samenhangende melkquotum te doen toekomen aan een opvol-gende gebruiker/melkveehouder en daarom een aanspraak op dat quotum jegens de pach-ter. Hetzelfde geldt voor de door Azewijn in dit verband genoemde vergoeding voor het melkquotum die aan een verpachter wordt toegekend indien zijn pachter gebruik maakt van zijn voorkeursrecht: in dit geval geeft de verpachter de mogelijkheid prijs zijn toekom stige aanspraak op het melkquotum bij het einde van de pachtverhouding tegen vergoe ding aan een derde te doen teoekomen. Ook hier is de uiteindelijke grondslag voor de ver goeding te vinden in de aanspraak van de ver pachter op het melkquotum bij het einde van de pachtverhouding. Azewijn kan zich naar het oordeel van het hof niet beroepen op een dergelijke aanspraak, ook niet ten behoeve van een opvolgende gebruiker van de grond.&#13;
5. Uit het bovenstaande vloeit voort dat de&#13;
Pachtwet geen grondslag biedt voor toewij-zing van de vordering van Azewijn op haar primaire basis. Hetzelfde geldt voor de subsi-diaire en meer subsidiaire grondslagen, aan-gezien ook deze erop zijn gebaseerd dat Azewijn een aanspraak op een gedeelte van het melkquotum kan doen gelden, hetgeen -zoals boven is overwogen - niet het geval is. Voor zover Azewijn haar vordering uit onge-rechtvaardigde verrijking doet steunen op de enkele stelling dat de van haar gepachte grond aan de toekenning van het quotum heeft bijge-dragen overweegt het hof, dat reeds aan het&#13;
einde van het pachtjaar waarin het quotum aan Amting was toegekend de overgang van quotum op de verpachter bij het einde van een pachtovereenkomst voor één jaar niet moge-lijk was (blijkens de toelichting op de wijzi-ging van de Beschikking Superheffing 1984 van 2 november 1984, Stcrt. 216 bracht het derde lid van art. 14 met zich mee, dat bij beëindiging van éénjarige pacht 'geen quotum teruggaat'). In dit uitgangspunt is sedertdien geen verandering gekomen, zodat het quotum nooit aan Azewijn heeft kunnen toekomen. De toekenning van een melkquotum aan Am-ting heeft voor Azewijn derhalve nimmer (vooruitzicht op) vermogensvoordeel met zich meegebracht, zodat ook de latere vervreem-ding van het quotum door Amting c.s. aan Azewijn geen schade als bedoeld in art. 6:212 van het Burgerlijk Wetboek berokkende. Aze-wijn heeft in dit verband nog gesteld dat Am-ting (c.s.) meer dan 20 jaar gebruik hebben gemaakt van haar grond. Deze stelling brengt geen wijziging in het bovenstaande. Het hof overweegt daarbij nog, dat voor dat gebruik een financiële vergoeding zal zijn bedongen.&#13;
Slotsom&#13;
6. Geen der grieven kan leiden tot vernieti-ging van het vonnis van beroep. Dit vonnis zal derhalve worden bekrachtigd met verbete-ring van gronden in de zin zoals boven over-wogen. Azewijn zal als de in het ongelijk gestelde partij in de kosten van het hoger be-roep worden veroordeeld.&#13;
Beslissing&#13;
Het hof, rechtdoende in hoger beroep,&#13;
bekrachtigt het vonnis waarbij beroep met verbetering van gronden als voormeld;&#13;
veroordeelt Azewijn in de kosten van het hoger beroep, aan de zijde van Amting c.s. tot op heden begroot op f 420 voor verschotten en f 4200 voor salaris van de procureur.</content><legacyfootnotes/><footnotes><footnote/></footnotes><auteurs/><published>1996-02-01 00:00:00</published><modified>1995-12-12 00:00:00</modified><editiondate>1996-02-01</editiondate><htmlpath>https://denhollander.info/artikel/4945</htmlpath></article>
</articles></edition>
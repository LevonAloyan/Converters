<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2000</searchword><id>4773</id><udhid>UDH:TvAR/4773</udhid><titel>Gordijn-Ploegmakers / Van Eerd-Zegers (TvAR 2000/5042)</titel><searchwords><searchword>TvAR 11/2000</searchword><searchword>TvAR 2000/5042</searchword><searchword>UDH:TvAR/4773</searchword></searchwords><attachments><attachment><name>2000_nr 11_Rechtspraak_5042.pdf</name><extention>pdf</extention><url>https://denhollander.info/download/4715/ci</url></attachment></attachments><inleiding>[Pachtwet art. 24; Meststoffenwet art. 14;&#13;
Rv art. 12a; Hinderwetvergunning]&#13;
&#13;
Verpachting in 1977 van mestvarkensstallen,&#13;
voordien zonder hinderwetvergunning&#13;
geëxploiteerd in gemeente Heeswijk-&#13;
Dinther, die tot 1990 terzake een ‘gedoogbeleid’&#13;
voerde. Voortzetting exploitatie door&#13;
pachtster. Verpachtster heeft pachtster niet&#13;
van afwezigheid Hinderwetvergunning op&#13;
de hoogte gesteld en pachtster heeft niet&#13;
naar vergunning gevraagd.&#13;
Gemeente heeft in 1990 een ‘legalisatieronde’&#13;
gehouden. Pachtster heeft (ook toen)&#13;
geen vergunning aangevraagd (zij stelt niet&#13;
te hebben geweten van afwezigheid&#13;
vergunning en van ‘legalisatieronde’) en&#13;
heeft in 1993 wegens afwezigheid van&#13;
vergunning het bedrijf moeten sluiten.&#13;
Tussenarrest: Bevel tot oproeping in het&#13;
geding van mede-erven als medeverpachters.&#13;
Eindarrest: Afwezigheid van een hinderwetvergunning,&#13;
dus een beperking in de&#13;
gebruiksmogelijkheden voor het verpachte&#13;
door een regeling van overheidswege&#13;
waarbij geen sprake is van een het gebruik&#13;
belemmerend gebrek aan het verpachte&#13;
object zelf, is geen ‘gebrek’ van het verpachte&#13;
in de zin van art. 24 Pachtwet.&#13;
De vorderingen van verpachtster (tot pachtbetaling,&#13;
ontbinding pachtovereenkomst,&#13;
medewerking aan overschrijving mestproductierechten&#13;
en schadevergoeding)&#13;
worden afgewezen, omdat deze vorderingen&#13;
naar redelijkheid en billijkheid onaanvaardbaar&#13;
zijn nu verpachtster – wetend dat geen&#13;
hinderwetvergunning was afgegeven –&#13;
pachtster niet heeft gewezen op de ‘legalisatieronde’&#13;
en haar verlangen dat pachtster&#13;
daarin alsnog een vergunning zou aanvragen.&#13;
De vorderingen van pachtster (tot ontbinding/&#13;
vernietiging van de pachtovereenkomst,&#13;
verklaring voor recht dat zij&#13;
gerechtigd is tot de mestproductierechten&#13;
en schadevergoeding) worden afgewezen&#13;
omdat het op pachtsters weg lag als exploitante&#13;
van het bedrijf de gemeentelijke vergunningenpolitiek&#13;
te volgen en zij verpachtster&#13;
niet kan verwijten haar niet daarvan op&#13;
de hoogte te hebben gehouden.&#13;
In dit geval geen mededelingsplicht voor&#13;
verpachtster, omdat zij zich in 1977 ten tijde&#13;
van het sluiten van de pachtovereenkomst&#13;
niet behoefde te realiseren dat een mededeling&#13;
omtrent het ontbreken van een&#13;
hinderwetvergunning voor pachtster van&#13;
wezenlijk belang zou zijn of worden.</inleiding><content>ARREST VAN 3 MAART 1998 IN DE&#13;
ZAAK VAN:&#13;
Johanna Maria Gordijn-Ploegmakers te Schijndel,&#13;
appellante,&#13;
procureur: mr. H.M.G. van Lotringen,&#13;
tegen&#13;
Maria Johanna Theresia van Eerd-Zegers te&#13;
Heeswijk-Dinther,&#13;
geïntimeerde,&#13;
procureur: mr. F.J. Boom.&#13;
1 Het geding in eerste instantie&#13;
1.1 De pachtkamer van het kantongerecht te&#13;
’s-Hertogenbosch heeft op 7 september 1995&#13;
en 5 december 1996 vonnissen gewezen tussen&#13;
appellante – verder ook te noemen Gordijn-&#13;
Ploegmakers – als gedaagde in conventie, eiseres&#13;
in reconventie en geïntimeerde – verder&#13;
ook te noemen Van Eerd-Zegers – als eiseres&#13;
in conventie, gedaagde in reconventie. Copieën&#13;
van deze vonnissen, naar de inhoud waarvan&#13;
wordt verwezen, worden aan dit arrest gehecht.&#13;
2 De procedure in hoger beroep&#13;
2.1 Gordijn-Ploegmakers heeft bij exploot&#13;
van 23 december 1996 hoger beroep ingesteld&#13;
tegen het bovengenoemde vonnis van 5 december&#13;
1996, met gelijktijdige dagvaarding&#13;
van Van Eerd-Zegers voor dit hof.&#13;
2.2 Gordijn-Ploegmakers heeft bij memorie&#13;
van grieven tegen dit vonnis twee grieven aangevoerd&#13;
en overeenkomstig de appèldagvaarding&#13;
geconcludeerd dat het hof het vonnis&#13;
waarvan beroep zal vernietigen en, opnieuw&#13;
rechtdoende, bij arrest, voorzoveel mogelijk&#13;
uitvoerbaar bij voorraad:&#13;
1. in conventie:&#13;
Van Eerd-Zegers alsnog niet-ontvankelijk zal&#13;
verklaren in haar vorderingen dan wel deze&#13;
zal ontzeggen c.q. zal afwijzen als zijnde&#13;
ongegrond en onbewezen;&#13;
2. in reconventie:&#13;
a. primair zal ontbinden de pachtovereenkomst&#13;
tussen partijen, tot stand gekomen op&#13;
of omstreeks 1 juli 1977, subsidiair vermelde&#13;
overeenkomst zal vernietigen wegens dwaling;&#13;
b. primair zal verklaren voor recht dat&#13;
Gordijn-Ploegmakers gerechtigd is tot het&#13;
verplaatsbaar deel van de mestreferentiehoeveelheid&#13;
c.q. mestproduktierechten rustend&#13;
op onderhavig bedrijf, subsidiair Van Eerd-&#13;
Zegers zal veroordelen aan Gordijn-Ploegmakers&#13;
te betalen tegen behoorlijk bewijs van&#13;
kwijting de somma van ƒ 56.542,50, te vermeerderen&#13;
met de wettelijke rente vanaf de&#13;
dag van het instellen van deze vordering tot&#13;
de dag der algehele voldoening;&#13;
3. Van Eerd-Zegers zal veroordelen in de kosten&#13;
van de procedure in beide instanties.&#13;
2.3 Van Eerd-Zegers heeft bij memorie van&#13;
antwoord daartegen verweer gevoerd, bewijs&#13;
aangeboden en geconcludeerd dat het hof&#13;
Gordijn-Ploegmakers in haar vorderingen&#13;
niet zal ontvangen, althans haar beroep ongegrond&#13;
zal verklaren met bekrachtiging van het&#13;
vonnis waarvan beroep, zonodig met aanvulling&#13;
of verbetering van gronden en met veroordeling&#13;
van Gordijn-Ploegmakers in de&#13;
kosten van het geding in beide instanties.&#13;
2.4 Ter zitting van het hof op 26 januari 1998&#13;
heeft Gordijn-Ploegmakers bij akte nog een&#13;
zestal stukken in het geding gebracht. Daarna&#13;
hebben partijen hun standpunten doen bepleiten&#13;
door hun raadslieden, Gordijn-Ploegmakers&#13;
door mr T.J.P. Jeltema, advocaat te Eindhoven&#13;
en Van Eerd-Zegers door mr A.M.&#13;
Rottier, advocaat te Veghel, en hebben partijen&#13;
het hof inlichtingen verstrekt. Beide raadslieden&#13;
hebben daarbij pleitnotities aan het hof&#13;
overgelegd.&#13;
2.5 Vervolgens hebben partijen hun processtukken&#13;
aan het hof overgelegd voor het wijzen&#13;
van arrest.&#13;
3 De grieven&#13;
Tegen het vonnis waarvan beroep heeft Gordijn-&#13;
Ploegmakers de volgende grieven aangevoerd:&#13;
Grief I&#13;
Ten onrechte heeft de pachtkamer van het&#13;
kantongerecht op pagina 2 van het vonnis als&#13;
vaststaand feit aangenomen:&#13;
“Ter kering van de toenemende verzuring van&#13;
het milieu als gevolg van ammoniak-uitstoot,&#13;
heeft de Raad van de Gemeente Heeswijk-&#13;
Dinther – na bekendmaking in media en middels&#13;
circulaires – vanaf 1989 door middel van&#13;
het zgn. “legalisatie-beleid” getracht een einde&#13;
te maken aan het bestaan van varkenshouderijen,&#13;
welke zonder (toereikende) hinderwetvergunning&#13;
werden geëxploiteerd.&#13;
Dit legalisatiebeleid bestond hierin, dat iedere&#13;
agrariër, ter legalisering van de bestaande&#13;
bedrijfssituatie, tot uiterlijk 1 juli 1990 een&#13;
hinderwetvergunning kon aanvragen”.&#13;
Grief II&#13;
Ten onrechte heeft de pachtkamer van het&#13;
kantongerecht op pagina 3 (lees: pagina’s 3 en&#13;
4) gesteld, zoals zij heeft gedaan onder “a. De&#13;
hinderwetvergunning” vanaf “art. 24 van de&#13;
Pachtwet omschrijft” tot en met “op dit&#13;
onderdeel aanhouden”.&#13;
4 De vaststaande feiten&#13;
Tegen de door de pachtkamer van het kantongerecht&#13;
in het vonnis waarvan beroep op blz 2&#13;
en 3 onder de nummers 1 t/m 4 voorshands&#13;
vastgestelde feiten zijn – behalve grief I, waarover&#13;
nader – geen grieven aangevoerd. Op&#13;
grond daarvan en van hetgeen in hoger beroep&#13;
ter zitting van het hof door partijen is gesteld&#13;
en niet door de wederpartij is weersproken,&#13;
kan in hoger beroep van de volgende feiten als&#13;
vaststaand worden uitgegaan:&#13;
4.1 Tot 1 juli 1977 heeft P.E. van Eerd (broer&#13;
van de in mei 1997 overleden echtgenoot van&#13;
Van Eerd-Zegers) als eigenaar van het te&#13;
Heeswijk-Dinther aan de Zandstraat 7 gelegen&#13;
mestvarkensbedrijf, bestaande uit twee&#13;
varkensstallen en erf, kadastraal bekend&#13;
gemeente Heeswijk-Dinther, sectie F nr 263,&#13;
groot ca 2.000 m2, aldaar een varkensmestbedrijf&#13;
geëxploiteerd.&#13;
4.2 Op of omstreeks 1 juli 1977 heeft P. van&#13;
Eerd dit bedrijf c.a. verkocht aan Van Eerd-&#13;
Zegers, en heeft laatstgenoemde dit krachtens&#13;
mondelinge pachtovereenkomst verpacht aan&#13;
P.J. Gordijn.&#13;
4.3 Bij tussenvonnis van de pachtkamer van&#13;
het kantongerecht te ’s-Hertogenbosch van&#13;
7 september 1995 in de onderhavige procedure&#13;
is deze pachtovereenkomst schriftelijk vastgelegd&#13;
als volgt:&#13;
legt schriftelijk vast een pachtovereenkomst&#13;
tussen Van Eerd-Zegers als verpachtster en&#13;
P.J. Gordijn als pachter ten aanzien van het&#13;
varkensbedrijf, bestaande uit twee varkensstallen&#13;
en erf, staande en gelegen te Heeswijk-&#13;
Dinther, Zandstraat 7, kadastraal bekend gemeente&#13;
Heeswijk-Dinther, sectie F nr 263,&#13;
groot ongeveer 2.000 m2, aangegaan met&#13;
ingang van 1 juli 1977 en tegen een pachtprijs&#13;
van ƒ 4.000,– per kwartaal.&#13;
4.4 Tegen dit vonnis is geen hoger beroep&#13;
ingesteld. Deze pachtovereenkomst is op&#13;
8 maart 1996 door de Grondkamer voor&#13;
Noord-Brabant goedgekeurd.&#13;
4.5 P.J. Gordijn is op 24 juli 1992 overleden.&#13;
4.6 P.J. Gordijn heeft tot zijn overlijden een&#13;
mestvarkensbedrijf in het gepachte geëxploiteerd,&#13;
en na diens overlijden heeft zijn weduwe,&#13;
Gordijn-Ploegmakers, dit bedrijf voortgezet.&#13;
4.7 In 1986 is op het gepachte ten name van&#13;
P.J. Gordijn een mestquotum ter grootte van&#13;
3.589 kg fosfaat varkens/kippen geregistreerd.&#13;
Van dit mestquotum is per 1 januari 1994&#13;
1.029 kg geregistreerd als niet-verplaatsbaar&#13;
en 2.560 kg als verplaatsbaar, waarbij is uitgegaan&#13;
van de produktie van 1988.&#13;
4.8 Ten tijde van het aangaan van de pachtovereenkomst,&#13;
in 1977, was het bedrijf hinderwetvergunningplichtig,&#13;
doch was voor het&#13;
bedrijf geen hinderwetvergunning afgegeven.&#13;
Van Eerd-Zegers heeft Gordijn toentertijd&#13;
niet medegedeeld dat geen hinderwetvergunning&#13;
voor het bedrijf was afgegeven.&#13;
P.J. Gordijn – en na diens overlijden Gordijn-&#13;
Ploegmakers – hebben ook nimmer aan Van&#13;
Eerd-Zegers gevraagd of een hinderwetvergunning&#13;
voor het bedrijf was afgegeven.&#13;
4.9 Voor het bedrijf is ook na 1977 door geen&#13;
van partijen een hinderwetvergunning c.q.&#13;
milieuvergunning aangevraagd, als gevolg waarvan&#13;
Gordijn-Ploegmakers na aanschrijving&#13;
door de gemeente d.d. 30 augustus 1993&#13;
genoodzaakt is geweest de bedrijfsvoering te&#13;
staken.&#13;
4.10 Sedert 1 januari 1994 heeft Gordijn-&#13;
Ploegmakers geen pachtprijs meer voldaan.&#13;
4.11 De stallen, behorende tot het gepachte,&#13;
zijn op 9 juli 1993 leeg komen te staan ingevolge&#13;
aflevering van de totdien daarin door&#13;
Gordijn-Ploegmakers gemeste varkens.&#13;
Gordijn-Ploegmakers heeft tot haar sluiting&#13;
van het bedrijf geen nieuwe ronde mestvarkens&#13;
meer opgezet wegens de bovengenoemde&#13;
aanzegging d.d. 30 augustus 1993 van de&#13;
gemeente.&#13;
4.12 Genoemde P.E. van Eerd is na het beëindigen&#13;
van zijn exploitatie van het varkensbedrijf&#13;
per 1 juli 1977, tot 1978 in deeltijd en&#13;
nadien in 1978 in volledige werktijd in dienst&#13;
getreden van de pachter van dit bedrijf, P.J.&#13;
Gordijn, als vrachtwagenchauffeur voor diens&#13;
varkenshandel. Het dienstverband heeft tot&#13;
1 januari 1993 voortgeduurd.&#13;
4.13 In 1989 zijn de stallen door P.J. Gordijn&#13;
verbouwd, waartoe daarin van 6 december&#13;
1988 tot in 1990 geen varkens zijn gehouden.&#13;
4.14 P.J. Gordijn verzorgde de inkoop en verkoop&#13;
van de in de gepachte stallen gemeste&#13;
varkens. Deze werden tot in 1988 in opdracht&#13;
van P.J. Gordijn feitelijk verzorgd door een&#13;
zekere Van Sleeuwen, die direct naast het&#13;
bedrijf een eigen varkensbedrijf exploiteerde,&#13;
en sedert 1990 door een zekere Van Esch.&#13;
4.15 P.J. Gordijn resp. Gordijn-Ploegmakers&#13;
ontvingen tijdens de loop van de pachtovereenkomst&#13;
de terzake van het gepachte opgelegde&#13;
aanslagen onroerend goedbelasting op&#13;
hun woonadres Bosweg 53 te Schijndel.&#13;
4.16 Van Eerd-Zegers heeft Gordijn-Ploegmakers&#13;
nimmer in gebreke gesteld t.z.v. het niet&#13;
aanvragen ener hinderwetvergunning voor het&#13;
bedrijf, en evenmin ter zake van niet-betaling&#13;
van pacht na 1 januari 1994.&#13;
5 Beoordeling van het geschil in&#13;
hoger beroep&#13;
De partijen in het geding&#13;
5.1 De pachtkamer van het kantongerecht&#13;
heeft in het vonnis van 7 september 1995 bij&#13;
de schriftelijke vastlegging van de pachtovereenkomst&#13;
tevens vastgelegd:&#13;
“… waarbij de rechten en plichten van de&#13;
pachter, door diens overlijden, zijn overgegaan&#13;
op Gordijn-Ploegmakers;”&#13;
en in het vonnis waarvan beroep (blz. 2 onder&#13;
nr 1) als voorshands vaststaand feit aangenomen&#13;
dat als gevolg van het overlijden van P.J.&#13;
Gordijn de rechten en plichten van hem als&#13;
pachter uit de pachtovereenkomst zijn overgegaan&#13;
op Gordijn-Ploegmakers, zijn weduwe.&#13;
5.2 Blijkens ter zitting van het hof door partijen&#13;
gegeven inlichtingen is dit niet juist.&#13;
Ter zitting is immers onweersproken door&#13;
Gordijn-Ploegmakers aan het hof medegedeeld&#13;
dat behalve zij zelf ook de twee dochters&#13;
van het echtpaar Gordijn mede-erfgenamen&#13;
zijn van wijlen P.J. Gordijn.&#13;
5.3 Aldus zijn de rechten en plichten uit de&#13;
pachtovereenkomst krachtens erfrecht niet&#13;
overgegaan op (alleen) Gordijn-Ploegmakers,&#13;
doch op haar en deze beide dochters tezamen.&#13;
Afspraken tussen de erfgenamen of testamentaire&#13;
beschikkingen krachtens welke alleen&#13;
Gordijn-Ploegmakers tot gebruik van het&#13;
gepachte gerechtigd is hebben geen werking&#13;
ten opzichte van de verpachtster.&#13;
5.4 De twee dochters van Gordijn zijn tot&#13;
heden niet als partij in het geding geroepen,&#13;
en hebben daarin dus niet van hun standpunt&#13;
kunnen doen blijken.&#13;
5.5 Het hof zal daarom Van Eerd-Zegers&#13;
opdragen de beide dochters van Gordijn-&#13;
Ploegmakers alsnog bij exploot op te roepen&#13;
om in dit geding van hun standpunt te doen&#13;
blijken, als hieronder bepaald.&#13;
6 Beoordeling van de grieven&#13;
6.1 Het hof stelt voorop dat blijkens de grieven&#13;
in de procedure in hoger beroep uitsluitend&#13;
aan de orde zijn (het verweer van Gordijn-&#13;
Ploegmakers tegen) de vorderingen van&#13;
Van Eerd-Zegers in conventie en de vorderingen&#13;
van Gordijn-Ploegmakers in reconventie,&#13;
voor zover verband houdende met de nietaanwezigheid&#13;
van een hinderwetvergunning&#13;
bij aanvang van de pachtovereenkomst in&#13;
1977 resp. het niet-aanvragen van een hinderwetvergunning&#13;
door P.J. Gordijn en Gordijn-&#13;
Ploegmakers nadien. Te dier zake heeft de&#13;
pachtkamer van het kantongerecht aan Gordijn-&#13;
Ploegmakers bewijs opgedragen.&#13;
Met name de vordering van Gordijn-Ploegmakers&#13;
zoals verwoord in de dagvaarding in&#13;
hoger beroep onder 2 b. – kort gezegd: ter&#13;
zake van de rechten van partijen op de mestquota&#13;
– staat, wat er verder zij van die vordering,&#13;
derhalve in hoger beroep niet ter beoordeling,&#13;
nu tegen het oordeel van de pachtkamer&#13;
van het kantongerecht te dier zake&#13;
geen grieven zijn gericht.&#13;
6.2 Alvorens het geschil in hoger beroep nader&#13;
te beoordelen zal het hof de dochters van&#13;
Gordijn-Ploegmakers als mede-pachters in de&#13;
gelegenheid stellen hun standpunten ter zake&#13;
van het geschil, voor zover in hoger beroep&#13;
aan het hof voorgelegd, aan het hof kenbaar te&#13;
maken.&#13;
6.3 Het hof acht het tevens juist, dat, indien&#13;
deze zaak zou worden teruggewezen, laatstgenoemden&#13;
te zijner tijd ook door de pachtkamer&#13;
van het kantongerecht alsnog in de&#13;
gelegenheid zullen worden gesteld hun standpunten&#13;
aan deze pachtkamer kenbaar te&#13;
maken met betrekking tot de geschillen, waarover&#13;
deze nog dient te beslissen.&#13;
Beslissing&#13;
Het hof, rechtdoende in hoger beroep:&#13;
Alvorens nader te beslissen:&#13;
Draagt Van Eerd-Zegers op de beide dochters&#13;
van Gordijn-Ploegmakers als mede-pachters&#13;
bij exploot in het geding te roepen teneinde&#13;
hen in de gelegenheid te stellen hun standpunten&#13;
in het geschil, voor zover aan het hof&#13;
voorgelegd, aan het hof kenbaar te maken;&#13;
verwijst de zaak daartoe naar de rolzitting van&#13;
het hof van 24 maart 1998;&#13;
Houdt iedere verdere beslissing aan.&#13;
ARREST VAN 13 APRIL 1999&#13;
1 Het verloop van het geding in&#13;
hoger beroep&#13;
1.1 Het hof verwijst naar het in deze zaak op&#13;
3 maart 1998 gewezen tussenarrest.&#13;
1.2 Ter uitvoering van het in dit arrest bepaalde&#13;
heeft Van Eerd-Zegers de beide dochters&#13;
van Gordijn-Ploegmakers G.C.A. Gordijn,&#13;
wonende te Leiden en C.J.E. Gordijn, wonende&#13;
te ’s-Gravenhage bij exploten van 3 april&#13;
1998 en 7 april 1998 in het geding geroepen.&#13;
1.3 Beide laatstgenoemden hebben procureur&#13;
gesteld (mr H.M.G. van Lotringen) en tezamen&#13;
met Gordijn-Ploegmakers een memorie&#13;
na tussenarrest genomen.&#13;
1.4 Vervolgens hebben partijen de stukken&#13;
wederom aan het hof overgelegd voor het wijzen&#13;
van arrest.&#13;
2 De verdere beoordeling van het&#13;
geschil in hoger beroep&#13;
2.1 De bovengenoemde G.C.A. Gordijn en&#13;
C.J.E. Gordijn hebben zich in hun memorie&#13;
na tussenarrest geheel aangesloten bij hetgeen&#13;
door Gordijn-Ploegmakers in eerste en tweede&#13;
instantie naar voren is gebracht, en hebben&#13;
bewijs van hun stellingen aangeboden.&#13;
2.2 De beide grieven lenen zich voor een deels&#13;
gezamenlijke beoordeling.&#13;
2.3 Uit de stellingname van Gordijn-Ploegmakers&#13;
volgt, dat haar echtgenoot er sedert 1977,&#13;
toen hij het bedrijf van Van Eerd voortzette,&#13;
(en na diens overlijden in 1992 zijzelf) van op&#13;
de hoogte is geweest dat voor de exploitatie&#13;
van het onderhavige bedrijf een Hinderwetresp.&#13;
Milieuvergunning was vereist (zie onder&#13;
meer memorie van grieven par. 7, 9, 12, 16 t/m&#13;
19, 38, 41 t/m 43).&#13;
2.4 Het staat vast dat er nimmer een Hinderwetvergunning&#13;
voor het bedrijf verleend is.&#13;
2.5 Gordijn-Ploegmakers betoogt, dat haar&#13;
echtgenoot resp. zijzelf er steeds op heeft vertrouwd&#13;
dat er voor het bedrijf wél een dergelijke&#13;
vergunning was verleend, en dat het voor&#13;
haar in 1993 als een volslagen verrassing&#13;
kwam dat dat niet het geval was.&#13;
2.6 Niet in geschil is dat door Gordijn resp.&#13;
Gordijn-Ploegmakers nimmer is nagegaan of&#13;
een Hinderwetvergunning voor het bedrijf&#13;
was verleend en dat van hun zijde noch bij de&#13;
verpachter, noch bij de gemeente, noch bij de&#13;
voorgaande exploitant (die vanaf het begin&#13;
van de exploitatie door Gordijn bij deze in&#13;
dienst is geweest!) ooit navraag terzake is&#13;
gedaan.&#13;
2.7 Anderzijds moet er van uit worden gegaan&#13;
dat door de verpachter ook niet (ongevraagd)&#13;
aan de pachter is medegedeeld of een dergelijke&#13;
vergunning al dan niet was verleend.&#13;
2.8 Blijkens grief I, zoals toegelicht, betwist&#13;
Gordijn-Ploegmakers op zichzelf niet dat&#13;
door de gemeente in 1989/1990 een “legalisatiebeleid”&#13;
is gevoerd zoals door de pachtkamer&#13;
van het kantongerecht als vaststaand is&#13;
aangenomen, doch betwist zij slechts dat&#13;
zulks als tussen partijen relevant zou mogen&#13;
worden aangemerkt, omdat haar echtgenoot,&#13;
tevens rechtsvoorganger als pachter, daarmee&#13;
niet bekend zou zijn geweest.&#13;
2.9 Wat daarvan zij, nu Gordijn-Ploegmakers&#13;
ook in hoger beroep de stellingen van Van&#13;
Eerd-Zegers ter zake van het gemeentelijk&#13;
beleid inhoudelijk niet heeft weersproken en&#13;
ook de door Van Eerd-Zegers in het geding&#13;
gebrachte documentatie daarover niet heeft&#13;
bestreden, moet worden vastgesteld dat op dit&#13;
punt in ieder geval in hoger beroep alsnog ten&#13;
processe is komen vast te staan wat de pachtkamer&#13;
van het kantongerecht daaromtrent&#13;
heeft overwogen.&#13;
Voor zover Gordijn daarvan indertijd niet op&#13;
de hoogte zou zijn geweest, kan dat daar niets&#13;
aan afdoen.&#13;
2.10 Grief I kan dus in ieder geval geen doel&#13;
treffen.&#13;
2.11 Met betrekking tot grief II overweegt het&#13;
hof het volgende.&#13;
Deze grief stelt de vraag aan de orde of de&#13;
verpachtster van een in 1977 verpacht, toen&#13;
reeds bestaand varkensbedrijf – waarvan vaststaat&#13;
dat het hinderwetvergunningplichtig was&#13;
(en ook vaststaat dat de beide betrokken partijen&#13;
dat wisten) – jegens de pachter aansprakelijk&#13;
is voor de gevolgen van het feit dat voor&#13;
dat bedrijf geen hinderwetvergunning afgegeven&#13;
was.&#13;
2.12 De pachtkamer van het kantongerecht&#13;
heeft dit verweer van Gordijn-Ploegmakers&#13;
kennelijk beschouwd als (uitsluitend) gegrond&#13;
op art. 24 van de Pachtwet, heeft deze wetsbepaling&#13;
in het onderhavige geval van toepassing&#13;
geacht en heeft aan Gordijn-Ploegmakers in&#13;
dat verband bewijs opgedragen dat – kort&#13;
gezegd – Gordijn resp. Gordijn-Ploegmakers&#13;
tussen 1977 en 1993 niet hebben kunnen&#13;
weten dat voor het bedrijf geen Hinderwetvergunning&#13;
was afgegeven.&#13;
2.13 Het hof acht de grief tegen deze bewijsopdracht&#13;
gegrond.&#13;
De onderhavige beperking van de gebruiksmogelijkheden&#13;
voor het verpachte door een&#13;
regeling van overheidswege, waarbij geen&#13;
sprake is van een gebruik belemmerend&#13;
gebrek aan het verpachte object zelf, acht het&#13;
hof geen “gebrek” van het verpachte in de zin&#13;
van deze wetsbepaling.&#13;
Art. 24 Pachtwet is daarom hier niet van toepassing.&#13;
2.14 Bovendien heeft Gordijn-Ploegmakers&#13;
niet gesteld, dat Gordijn en zij niet hebben&#13;
kunnen weten dat voor het bedrijf geen vergunning&#13;
was afgegeven, zoals de pachtkamer&#13;
van het kantongerecht haar te bewijzen heeft&#13;
opgedragen. Gordijn-Ploegmakers heeft slechts&#13;
gesteld dat Gordijn en zijzelf dat tot 1993 niet&#13;
hebben geweten.&#13;
Gordijn-Ploegmakers stelt daarentegen zelf&#13;
(onder meer in de memorie van grieven par.&#13;
49 e.v.), dat Gordijn en zijzelf wel degelijk&#13;
onderzoek naar de vraag of er een vergunning&#13;
aanwezig was hadden kúnnen doen, en in&#13;
geval van twijfel (of zelfs al in geval van&#13;
“onduidelijke of vage opmerkingen van de&#13;
verpachter”, memorie van grieven par. 51)&#13;
ook hadden moeten doen.&#13;
Gordijn-Ploegmakers heeft dus zelf niet gesteld&#13;
hetgeen de pachtkamer van het kantongerecht&#13;
haar te bewijzen heeft opgedragen.&#13;
Ook om deze reden is grief II gegrond.&#13;
2.15 Het vonnis waarvan beroep kan dus niet&#13;
in stand blijven.&#13;
2.16 Gordijn-Ploegmakers baseert haar verweer&#13;
(in ieder geval in hoger beroep) tegen de&#13;
vorderingen van Van Eerd-Zegers en haar&#13;
vordering in reconventie mede op – zakelijk&#13;
weergegeven – een tekortkoming van Van&#13;
Eerd-Zegers onder de pachtovereenkomst, die&#13;
aan deze zou moeten worden toegerekend,&#13;
omdat zij bij het sluiten van de pachtovereenkomst&#13;
over het feit dat geen Hinderwetvergunning&#13;
was verleend jegens Gordijn verwijtbaar&#13;
zou hebben gezwegen, waar spreken&#13;
plicht was.&#13;
2.17 Het hof overweegt met betrekking tot de&#13;
vordering in reconventie het volgende.&#13;
Gordijn-Ploegmakers heeft haar vordering&#13;
primair gegrond op een tekortkoming van&#13;
Van Eerd-Zegers en subsidiair op dwaling. In&#13;
beide gevallen geldt dat van Gordijn voorafgaande&#13;
aan het sluiten van de pachtovereenkomst&#13;
kon worden gevergd dat hij een onderzoek&#13;
deed naar de voor zijn bedrijfsvoering&#13;
van belang zijnde gebruiksmogelijkheden en&#13;
-beperkingen van het gepachte, zulks ter&#13;
voorkoming dat hij de overeenkomst zou&#13;
sluiten met een verkeerde voorstelling van&#13;
zaken. Bij achterwege laten van een dergelijk&#13;
onderzoek zou het naar maatstaven van redelijkheid&#13;
en billijkheid onaanvaardbaar zijn,&#13;
indien hij resp. Gordijn-Ploegmakers Van&#13;
Eerd-Zegers zou kunnen aanspreken op het&#13;
ontbreken van dergelijke gebruiksmogelijkheden&#13;
dan wel het bestaan van dergelijke&#13;
gebruiksbeperkingen.&#13;
2.18 Het bovenstaande zou alleen dan anders&#13;
zijn, indien Van Eerd-Zegers over het ontbreken&#13;
van wezenlijke gebruiksbeperkingen heeft&#13;
gezwegen, waar spreken plicht was.&#13;
Het hof is van oordeel dat in de omstandigheden&#13;
van dit geval van een spreekplicht van&#13;
Van Eerd-Zegers als bovenbedoeld geen sprake&#13;
is.&#13;
2.19 Van Eerd-Zegers heeft gesteld dat in de&#13;
gemeente Heeswijk-Dinther een “gedoogbeleid”&#13;
werd gevoerd. Dat de gemeente een&#13;
zodanig “gedoogbeleid” heeft gevoerd wordt&#13;
door Gordijn-Ploegmakers op zichzelf niet&#13;
betwist. Zij betwist in feite slechts, dat haar&#13;
echtgenoot resp. zijzelf daarvan op de hoogte&#13;
zijn geweest.&#13;
2.20 Dat de gemeente Heeswijk-Dinther&#13;
inderdaad een “gedoogbeleid” in de bovenbedoelde&#13;
zin heeft gevoerd, valt ook af te leiden&#13;
uit de door Van Eerd-Zegers overgelegde&#13;
“Nota Toepassing Ecologische Richtlijn”&#13;
(prod. 1 repliek).&#13;
Daarin wordt onder meer – door Gordijn-&#13;
Ploegmakers niet bestreden – aangegeven, dat&#13;
toentertijd 20 à 30% van de aanwezige varkensbedrijven&#13;
in de gemeente geen of geen&#13;
adequate hinderwetvergunning had, dat de&#13;
gemeente tot 1 juli 1990 een “legalisatieronde”&#13;
zou houden (“In een situatie waarin we als&#13;
gemeentelijke overheid zelf tekort zijn geschoten&#13;
is het niet redelijk de eventuele nadelige&#13;
consequenties daarvan op de burger af te&#13;
wentelen”), dat de gemeente daarom tot na&#13;
die datum niet op zou treden tegen diegenen&#13;
die geen vergunning hadden, dat de bedrijven&#13;
waarvoor geen vergunning is afgegeven&#13;
daarna “niet meer hoeven te rekenen op een&#13;
soepele beoordeling van een eventuele vergunningsaanvraag”&#13;
en dat “het dan niet uitgesloten&#13;
[is] dat er met betrekking tot die&#13;
bedrijven die nog geen of geen adequate hinderwetvergunning&#13;
hebben pijnlijke beslissingen&#13;
genomen moeten worden”.&#13;
2.21 Uit het voorgaande volgt dat Van Eerd-&#13;
Zegers zich op het moment van het sluiten&#13;
van de overeenkomst niet behoefde te realiseren&#13;
dat een mededeling omtrent het ontbreken&#13;
van een hinderwetvergunning voor Gordijn&#13;
van wezenlijk belang zou zijn of worden.&#13;
2.22 Het hof acht het overigens, ondanks de&#13;
betwisting door Gordijn-Ploegmakers, niet&#13;
geloofwaardig dat Gordijn toentertijd feitelijk&#13;
niet op de hoogte zou zijn geweest van de&#13;
gemeentelijke politiek op dit terrein.&#13;
2.23 Het ontgaat het hof bovendien waarom&#13;
Gordijn-Ploegmakers van mening is (memorie&#13;
van grieven par. 47) dat Van Eerd-Zegers&#13;
als eigenares/verpachtster wèl, doch Gordijn&#13;
resp. Gordijn-Ploegmakers als pachters/exploitanten&#13;
van het onderhavige varkensbedrijf&#13;
nièt bekend zouden moeten worden geacht&#13;
met het vergunningenbeleid van de gemeente&#13;
in die tijd.&#13;
2.24 Naar het oordeel van het hof lag het&#13;
mede op de weg van Gordijn resp. Gordijn-&#13;
Ploegmakers als exploitanten van een varkensbedrijf&#13;
in de gemeente Heeswijk-Dinther,&#13;
de gemeentelijke politiek (en eventuele wijzigingen&#13;
daarin) ten aanzien van bedrijven als&#13;
het onderhavige te volgen, althans dient het&#13;
voor hun rekening en risico te komen indien&#13;
en voor zover zij dat niet hebben gedaan. Zij&#13;
kunnen in ieder geval niet aan Van Eerd-&#13;
Zegers verwijten de ontwikkelingen in de&#13;
gemeentelijke politiek niet aan hen te hebben&#13;
doorgegeven nu Gordijn resp. Gordijn-Ploegmakers&#13;
– die in genoemde gemeente hun&#13;
bedrijf hadden – deze zelf hadden kunnen&#13;
volgen.&#13;
2.25 De reconventionele vorderingen van&#13;
Gordijn-Ploegmakers tot ontbinding van de&#13;
overeenkomst en schadevergoeding ten gevolge&#13;
van de sluiting van het bedrijf in 1993 zijn&#13;
dus niet toewijsbaar.&#13;
2.26 Met betrekking tot de vordering van Van&#13;
Eerd-Zegers in conventie overweegt het hof&#13;
nog het navolgende.&#13;
2.27 Van Eerd-Zegers heeft in conventie&#13;
onder meer ontbinding van de pachtovereenkomst&#13;
gevorderd en vergoeding van schade&#13;
ten gevolge van – kort gezegd – het feit dat&#13;
Gordijn-Ploegmakers, toen de gemeente haar&#13;
dat in het kader van haar “legalisatieronde”&#13;
mogelijk maakte, niet (alsnog) een Hinderwetvergunning&#13;
heeft aangevraagd.&#13;
2.28 De pachtkamer van het kantongerecht&#13;
heeft omtrent deze vorderingen nog geen&#13;
beslissingen genomen.&#13;
2.29 Van Eerd-Zegers heeft, zoals zij zelf aanvoert,&#13;
bij het aangaan van de pachtovereenkomst&#13;
geweten dat er voor het toen reeds&#13;
bestaande varkensbedrijf geen hinderwetvergunning,&#13;
zoals vereist, was afgegeven. Er moet&#13;
van worden uitgegaan dat zij, tevens inwoonster&#13;
van de gemeente Heeswijk-Dinther, op de&#13;
hoogte is geweest van het (in het geding door&#13;
haarzelf aangevoerde) “gedoogdbeleid” van&#13;
die gemeente.&#13;
2.30 Indien zij van Gordijn verlangde dat deze&#13;
in het kader van de genoemde “legalisatieronde”&#13;
een hinderwetvergunning zou aanvragen,&#13;
had het tenminste op haar weg gelegen Gordijn&#13;
op die mogelijkheid en dat verlangen te&#13;
wijzen.&#13;
2.31 Van Eerd-Zegers diende in ieder geval&#13;
het redelijkerwijs nodige te doen ter bewaking&#13;
van haar eigen belangen in dat verband, alvorens&#13;
Gordijn daaromtrent een verwijt te kunnen&#13;
maken.&#13;
Nu zij dat niet heeft gedaan, komt haar naar&#13;
redelijkheid en billijkheid geen vordering&#13;
jegens Gordijn-Ploegmakers tot ontbinding&#13;
van de overeenkomst en vergoeding van&#13;
schade toe.&#13;
2.32 De vordering van Van Eerd-Zegers in&#13;
conventie tot ontbinding van de pachtovereenkomst&#13;
en vergoeding van schade op grond&#13;
van aan Gordijn-Ploegmakers toe te rekenen&#13;
tekortkomingen (petita sub c onder 1 en sub&#13;
d) komen derhalve niet voor toewijzing in&#13;
aanmerking.&#13;
2.33 Met betrekking tot de vordering van Van&#13;
Eerd-Zegers in conventie sub b, betreffende&#13;
de mestproductierechten bij einde van de&#13;
pachtovereenkomst, heeft de pachtkamer van&#13;
het kantongerecht overwogen nog nadere&#13;
gegevens nodig te hebben alvorens een beslissing&#13;
te kunnen nemen.&#13;
Het hof onderschrijft dit, met dien verstande&#13;
dat, nu blijkens het boven overwogene de&#13;
vorderingen van beide partijen tot ontbinding&#13;
van de pachtovereenkomst moeten worden&#13;
afgewezen, tevens nog een beslissing zal moeten&#13;
worden genomen omtrent het eindigen&#13;
van de pachtovereenkomst.&#13;
2.34 De opdracht van de pachtkamer van&#13;
het kantongerecht aan Gordijn-Ploegmakers&#13;
(onder het vierde en vijfde gedachtenstreepje&#13;
in het dictum van het vonnis waarvan beroep)&#13;
tot het in geding brengen van de aldaar genoemde&#13;
documenten is in hoger beroep niet&#13;
aan de orde gesteld, zodat deze opdracht van&#13;
kracht blijft.&#13;
2.35 Het hof zal de zaak terugwijzen naar de&#13;
pachtkamer van het kantongerecht ter nadere&#13;
beoordeling en beslissing van de vorderingen&#13;
in conventie en reconventie, met inachtneming&#13;
van het hierboven overwogene.&#13;
3 Slotsom&#13;
3.1 Grief I is verworpen.&#13;
3.2 Grief II is gegrond bevonden, zodat het&#13;
vonnis waarvan beroep, voor zover aan hoger&#13;
beroep onderworpen, moet worden vernietigd,&#13;
en opnieuw recht zal moeten worden&#13;
gedaan als onderstaand.&#13;
3.3 De kosten van het geding in hoger beroep,&#13;
hieronder begroot, worden gereserveerd tot&#13;
definitief zal zijn beslist over de vorderingen,&#13;
met dien verstande dat de kosten voor oproeping&#13;
van G.C.A. Gordijn en C.J.E. Gordijn in&#13;
de procedure in hoger beroep in ieder geval&#13;
ten laste van Van Eerd-Zegers dienen te blijven.&#13;
4 Beslissing&#13;
Het hof, rechtdoende in hoger beroep:&#13;
vernietigt het vonnis waarvan beroep in conventie&#13;
en reconventie, voor zover aan hoger&#13;
beroep onderworpen;&#13;
wijst de zaak terug naar de pachtkamer van&#13;
het kantongerecht te ’s-Hertogenbosch ter&#13;
voortgezette behandeling en beslissing omtrent&#13;
de conventionele en reconventionele&#13;
vorderingen met inachtneming van het in dit&#13;
arrest overwogene;&#13;
reserveert de proceskosten van de procedure&#13;
in hoger beroep, welke tot heden aan de zijde&#13;
van Gordijn-Ploegmakers worden begroot op&#13;
ƒ 8.345,27 aan verschotten en ƒ 22.200,– aan&#13;
procureurssalaris, en aan de zijde van Van&#13;
Eerd-Zegers op ƒ 1.590,– aan verschotten en&#13;
op ƒ 22.200,– aan procureurssalaris, tot definitief&#13;
zal zijn beslist over de geschillen.</content><legacyfootnotes/><footnotes><footnote/></footnotes><auteurs/><published>2000-11-01 00:00:00</published><modified>1999-02-23 00:00:00</modified><editiondate>2000-11-01</editiondate><htmlpath>https://denhollander.info/artikel/4773</htmlpath></article>
</articles></edition>
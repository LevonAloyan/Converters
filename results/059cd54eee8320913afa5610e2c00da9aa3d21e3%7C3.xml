<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>8/9</uitgave><aflevering>8</aflevering><searchword>TvAR 8/9/1990</searchword><id>7191</id><udhid>UDH:TvAR/7191</udhid><titel>'F.J.G.R. / uilverkaveling 'Alblasserwaard'' (TvAR 1990/4391)</titel><searchwords><searchword>TvAR 8/9/1990</searchword><searchword>TvAR 1990/4391</searchword><searchword>UDH:TvAR/7191</searchword></searchwords><attachments><attachment><name>1990_nr 89_Rechtspraak_4391.pdf</name><extention>pdf</extention><url>https://denhollander.info/download/6785/ci</url></attachment></attachments><inleiding>Landinrichtingswet, art. 212&#13;
De aantekening in het kadaster, dat het&#13;
perceel in een ruilverkaveling valt, is een&#13;
voldoende waarschuwing voor mogelijke&#13;
toekomstige lasten. De LC heeft naast haar&#13;
algemene informatieplicht wel een individuele&#13;
informatieplicht tegenover bepaalde,&#13;
door een bijzondere maatregel getroffen&#13;
belanghebbenden, doch niet ter zake van&#13;
haar niet gemelde privétransacties tussen&#13;
belanghebbenden onderling. </inleiding><content>Rechtbank Dordrecht, 22 maart 1989.&#13;
(Mr. A.D. Mijs, mr. C. Sikkel en mr. H.H.&#13;
Nouwen-Kronenberg)&#13;
F.J.G.R., reclamant tegen de lijst der geldelijke&#13;
regelingen in de ruilverkaveling 'Alblasserwaard';&#13;
etc.&#13;
Het bezwaar&#13;
Reclamant heeft bezwaar tegen de te zijnen&#13;
laste gebrachte ontsluitingskosten van zijn&#13;
woning Donkseweg nummer 4 te Brandwijk.&#13;
Hij heeft de woning in 1977 gekocht,&#13;
toen deze reeds goed bereikbaar was over&#13;
een verharde openbare weg. Uiteraard&#13;
heeft dit een rol gespeeld bij de beslissing&#13;
tot aankoop en bij de prijsbepaling. Reclamant&#13;
besefte toen niet dat hij achteraf zou&#13;
moeten meebetalen aan de aanleg van bedoelde&#13;
weg. Hij is niet door de landinrichtingscommissie&#13;
gewaarschuwd en ook het&#13;
kadaster bevatte geen aanduiding dat in het&#13;
kader van de ruilverkaveling lasten te verwachten&#13;
waren.&#13;
Ter zitting van de rechter-commissaris&#13;
heeft reclamant nog aangevoerd, dat de&#13;
aantekening in het kadaster, dat de grond&#13;
in een ruilverkaveling gelegen was, volgens&#13;
zijn makelaar en notaris voor hem persoonlijk&#13;
geen gevolgen zou hebben. Hij&#13;
heeft de commissie op die zitting ook nog&#13;
schending van beginselen van behoorlijk&#13;
bestuur verweten.&#13;
Door en zijdens reclamant is één en ander&#13;
ter zitting van de rechtbank nog nader&#13;
toegelicht.&#13;
De landinrichtingscommissie, de centrale&#13;
commissie en de landmeter-deskundige&#13;
voeren aan, dat reclamant volgens de normale&#13;
regelen is aangeslagen voor ontsluitingskosten&#13;
en dat aan de landinrichtingscommissie niet valt te verwijten, dat reclamant&#13;
daar niet op gerekend heeft. Toen reclamant&#13;
zijn woning aan de Donkseweg&#13;
kocht, was de ontsluitingsweg op aandrang&#13;
van de buurtbewoners al aangelegd. De&#13;
lastenverrekening kon pas in het kader van&#13;
de lijst der geldelijke regelingen aan de orde&#13;
komen. In het kadaster is duidelijk aangegeven&#13;
dat het perceel in de ruilverkaveling&#13;
valt. Voor de aankoop had reclamant&#13;
kunnen informeren naar de eventuele consequenties&#13;
daarvan.&#13;
Beoordeling van het bezwaar&#13;
De rechtbank verwerpt het bezwaar. De&#13;
aantekening in het kadaster, dat het betrokken&#13;
perceel in een ruilverkaveling valt,&#13;
is een voldoende waarschuwing voor mogelijke&#13;
toekomstige lasten.&#13;
Blijkens zijn eigen verklaring is reclamant&#13;
geadviseerd door een makelaar en een&#13;
notaris, die hem zouden hebben meegedeeld&#13;
dat de ruilverkaveling voor hem persoonlijk&#13;
geen gevolgen zou hebben. Of reclamants&#13;
adviseurs hem wellicht onvoldoende&#13;
geadviseerd hebben, is in de onderhavige&#13;
procedure niet aan de orde. Uit de&#13;
mededeling van reclamant blijkt dat eventuele&#13;
consequenties van de ruilverkaveling&#13;
in ieder geval tijdig deskundige aandacht&#13;
hebben gekregen aan de zijde van reclamant&#13;
zelf.&#13;
Voorts en ten overvloede overweegt de&#13;
rechtbank nog dat de landinrichtingscommissie&#13;
naast haar algemene informatieplicht&#13;
wel een individuele informatieplicht&#13;
heeft tegenover bepaalde, door een bijzondere&#13;
maatregel getroffen belanghebbenden,&#13;
doch niet terzake van haar niet gemelde&#13;
privé-transacties tussen belanghebbenden&#13;
onderling.&#13;
etc.</content><legacyfootnotes/><footnotes><footnote/></footnotes><auteurs>Mr. A.D. Mijs, mr. C. Sikkel en mr. H.H.&#13;
Nouwen-Kronenberg</auteurs><published>1990-08-01 00:00:00</published><modified>1990-08-01 00:00:00</modified><editiondate>1990-08-01</editiondate><htmlpath>https://denhollander.info/artikel/7191</htmlpath></article>
</articles></edition>
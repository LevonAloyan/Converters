<edition><articles><article><jaar>2003</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2003</searchword><id>4607</id><udhid>UDH:TvAR/4607</udhid><titel>Van Loon / Gereformeerde Kerk (TvAR 2003/5168)</titel><searchwords><searchword>TvAR 7/8/2003</searchword><searchword>TvAR 2003/5168</searchword><searchword>UDH:TvAR/4607</searchword></searchwords><attachments><attachment><name>2003_nr 78_Rechtspraak_5168.pdf</name><extention>pdf</extention><url>https://denhollander.info/download/4552/ci</url></attachment></attachments><inleiding>[BW art. 819 (oud), 3:217; Pachtwet art. 9, 12,&#13;
34]&#13;
&#13;
Art. 819 lid 4 BW (oud) bepaalde dat de&#13;
vruchtgebruiker niet zonder toestemming&#13;
van de eigenaar bevoegd is tot verpachting&#13;
voor langere duur dan twaalf jaren voor&#13;
hoeven en zes jaren voor los land. De&#13;
onderhavige pachtovereenkomst is mondeling&#13;
aangegaan en niet binnen twee maanden&#13;
nadat zij is aangegaan aan de grondkamer&#13;
ter goedkeuring ingezonden, zodat op&#13;
grond van art. 9 lid 1 Pw de pachtovereenkomst&#13;
voor onbepaalde tijd geldt. De wettelijke&#13;
duur van art. 12 Pw gaat eerst in bij de&#13;
aanvang van het pachtjaar volgende op dat&#13;
waarin de overeenkomst is ingezonden,&#13;
zodat de onderhavige verpachting van los&#13;
land voor een langere duur dan zes jaren&#13;
heeft plaatsgevonden. Art. 819 lid 4 BW&#13;
(oud) is derhalve van toepassing.&#13;
De omstandigheid dat de eigenaar van de&#13;
pachtovereenkomst op de hoogte was, en&#13;
nimmer aan de vruchtgebruiker en/of de&#13;
pachter heeft te kennen gegeven het&#13;
gebruik van de gronden door de pachter&#13;
niet toe te staan, brengt niet mee dat zij&#13;
(stilzwijgend) aan de vruchtgebruiker toestemming&#13;
voor de verpachting heeft gegeven.&#13;
In dit verband is van belang dat een door&#13;
een vruchtgebruiker in strijd met art. 819&#13;
lid 4 BW (oud) (of art. 3:217 BW) aangegane&#13;
pachtovereenkomst, de vruchtgebruikerverpachter&#13;
en pachter gewoon bindt. Het&#13;
niet naleven van genoemde bepaling heeft&#13;
slechts tot gevolg dat de pachtovereenkomst&#13;
niet tegenover de eigenaar kan&#13;
worden ingeroepen, met als gevolg dat&#13;
indien – zoals hier – de vruchtgebruiker&#13;
overlijdt en de eigenaar de volle eigendom&#13;
verkrijgt, de pachter tegenover de eigenaar&#13;
geen aanspraak kan maken op het met de&#13;
vruchtgebruiker overeengekomen gebruik&#13;
van het gepachte.&#13;
Art. 34 Pw levert geen zelfstandige grond op&#13;
voor de overgang op de eigenaar die na de&#13;
dood van de vruchtgebruiker de volle eigendom&#13;
verkrijgt, van een door een vruchtgebruiker&#13;
aangegane pachtovereenkomst.&#13;
Een andere uitleg van genoemde bepaling&#13;
van de Pachtwet zou de in het belang van&#13;
de eigenaar gegeven beperkingen van de&#13;
bevoegdheid van de vruchtgebruiker tot&#13;
verpachting, zoals die voorheen uit art. 819&#13;
BW (oud) en thans uit art. 3:217 BW voortvloeien,&#13;
op onaanvaardbare wijze ondergraven.</inleiding><content>ARREST IN DE ZAAK VAN:&#13;
Theodorus Gerardus Maria van Loon,&#13;
wonende te Heesbeen, gemeente Heusden,&#13;
appellant,&#13;
procureur: mr. G. Janssen,&#13;
tegen&#13;
de Gereformeerde Kerk Heusden, gevestigd&#13;
te Heusden,&#13;
geïntimeerde,&#13;
procureur: mr. B.J. Schadd.&#13;
1 Het geding in eerste aanleg&#13;
Voor de procedure in eerste aanleg wordt verwezen&#13;
naar de inhoud van de vonnissen van&#13;
11 januari en 9 mei 2000, die de pachtkamer&#13;
van het kantongerecht te ’s-Hertogenbosch&#13;
tussen appellant (hierna te noemen: Van&#13;
Loon) als eiser en geïntimeerde (hierna te&#13;
noemen: de Gereformeerde Kerk) als gedaagde&#13;
heeft gewezen. Van beide vonnissen is een&#13;
fotokopie aan dit arrest gehecht.&#13;
2 Het geding in hoger beroep&#13;
2.1 Van Loon heeft bij exploot van 30 mei&#13;
2000 aangezegd van genoemde vonnissen in&#13;
hoger beroep te komen, met dagvaarding van&#13;
de Gereformeerde Kerk voor dit hof.&#13;
2.2 Bij memorie van grieven heeft Van Loon&#13;
vier grieven tegen de bestreden vonnissen aangevoerd&#13;
en toegelicht, heeft hij zijn eis gewijzigd,&#13;
heeft hij bewijs aangeboden en een aantal&#13;
nieuwe producties in het geding gebracht,&#13;
en heeft hij geconcludeerd dat het hof de&#13;
bestreden vonnissen zal vernietigen, en zoveel&#13;
mogelijk uitvoerbaar bij voorraad:&#13;
I. schriftelijk vast zal leggen de tussen Van&#13;
Loon als pachter en de Gereformeerde Kerk&#13;
als verpachter bestaande pachtovereenkomst&#13;
met betrekking tot de percelen kadastraal&#13;
bekend gemeente Heusden, sectie F, nummers&#13;
582, 583, 584 en 1059, in totaal groot 3.52.00&#13;
hectare, ingaande 1990, althans op een door&#13;
het hof in goede justitie te bepalen datum,&#13;
voor bepaalde tijd en tegen een pachtprijs van&#13;
ƒ 2.000,– per jaar;&#13;
II. de Gereformeerde Kerk zal veroordelen in&#13;
de kosten van beide instanties.&#13;
2.3 Bij memorie van antwoord heeft de Gereformeerde&#13;
Kerk de grieven bestreden en verweer&#13;
gevoerd, en heeft zij geconcludeerd dat&#13;
het hof Van Loon niet-ontvankelijk zal verklaren&#13;
in zijn vordering dan wel hem deze zal&#13;
ontzeggen, met veroordeling van hem in de&#13;
proceskosten van (bedoeld zal zijn:) het hoger&#13;
beroep.&#13;
2.4 Vervolgens is door de raadslieden van partijen&#13;
schriftelijk gepleit. Hun pleitaantekeningen&#13;
maken deel uit van de processtukken.&#13;
2.5 Vervolgens hebben partijen de stukken&#13;
voor het wijzen van arrest aan het hof overgelegd.&#13;
3 De vaststaande feiten&#13;
3.1 Op grond van de in zoverre niet bestreden&#13;
vaststelling van de pachtkamer van het kantongerecht&#13;
en op grond van hetgeen verder is&#13;
gesteld en niet of onvoldoende is weersproken&#13;
dan wel blijkt uit de onbetwiste inhoud van&#13;
de overgelegde bescheiden, staat in hoger&#13;
beroep het navolgende vast.&#13;
3.2 In 1969 heeft de Gereformeerde Kerk&#13;
krachtens legaat in met vruchtgebruik belaste&#13;
eigendom verkregen onder meer de percelen&#13;
kadastraal bekend gemeente Heusden sectie F&#13;
nummers 582, 583, 584 en 1059, groot respectievelijk&#13;
0.48.30, 0.28.00, 0.71.10 en 2.04.55 ha&#13;
(hierna aan te duiden als: de percelen). Het&#13;
vruchtgebruik was gevestigd ten behoeve van&#13;
Emert Colijn, die op 27 januari 1999 is overleden.&#13;
3.3 In ieder geval sinds 1990 heeft Van Loon&#13;
de percelen met instemming van Colijn voor&#13;
landbouwdoeleinden in gebruik gehad, waarvoor&#13;
hij Colijn aanvankelijk ƒ 2.100,– per jaar&#13;
en sinds 1992 ƒ 2.000,– per jaar betaalde.&#13;
3.4 Een schriftelijke verklaring van Van Loon&#13;
van 21 januari 1994 houdt in dat hij pachter is&#13;
van het in eigendom aan de Gereformeerde&#13;
Kerk toebehorende perceel kadastraal bekend&#13;
gemeente Heusden sectie F nummer 585,&#13;
groot 2.18.60 ha, dat de Gereformeerde Kerk&#13;
van dit perceel een deel ter grootte van 0.11.48&#13;
ha aan een derde wil verkopen en dat Van&#13;
Loon geen gebruik maakt van zijn voorkeursrecht&#13;
en afstand doet van zijn pachtrechten&#13;
met betrekking tot het over te dragen gedeelte.&#13;
4 Beoordeling van het geschil in&#13;
hoger beroep&#13;
4.1 Het gaat in deze zaak om het volgende.&#13;
Van Loon vordert schriftelijke vastlegging van&#13;
de pachtovereenkomst met betrekking tot de&#13;
percelen. Daartegenover beroept de Gereformeerde&#13;
Kerk zich erop dat zij Colijn nimmer&#13;
toestemming voor de verpachting heeft gegeven.&#13;
De pachtkamer van het kantongerecht&#13;
heeft de vordering van Van Loon afgewezen.&#13;
4.2 Grief 1 richt zich tegen hetgeen de pachtkamer&#13;
van het kantongerecht heeft overwogen&#13;
en beslist omtrent het bepaalde in artikelen&#13;
819 en 864 Burgerlijk Wetboek (oud). In de&#13;
toelichting op de grief en in de pleitnotitie&#13;
betoogt Van Loon dat de pachtovereenkomst&#13;
voor de wettelijke duur en – nu het hier los&#13;
land betreft – derhalve voor zes jaar is aangegaan,&#13;
zodat het vierde lid van artikel 819&#13;
hier geen toepassing vindt.&#13;
4.3 Het vierde lid van artikel 819 Burgerlijk&#13;
Wetboek (oud) bepaalde dat de vruchtgebruiker&#13;
niet zonder toestemming van de eigenaar&#13;
bevoegd is tot verpachting voor langere duur&#13;
dan twaalf jaren voor hoeven en zes jaren&#13;
voor los land. De onderhavige pachtovereenkomst&#13;
is mondeling aangegaan en niet binnen&#13;
twee maanden nadat zij is aangegaan aan de&#13;
grondkamer ter goedkeuring ingezonden,&#13;
zodat op grond van artikel 9 lid 1 Pachtwet de&#13;
pachtovereenkomst voor onbepaalde tijd&#13;
geldt. De wettelijke duur van artikel 12 Pachtwet&#13;
gaat eerst in bij de aanvang van het pachtjaar&#13;
volgende op dat waarin de overeenkomst&#13;
is ingezonden, zodat de onderhavige verpachting&#13;
van los land voor een langere duur dan&#13;
zes jaren heeft plaatsgevonden. Dit brengt&#13;
mee dat de pachtkamer van het kantongerecht&#13;
terecht het vierde lid van genoemd artikel 819&#13;
toepasselijk heeft geacht.&#13;
4.4 Van Loon heeft bewijs aangeboden van&#13;
het feit dat de Gereformeerde Kerk in elk&#13;
geval vanaf januari 1994 van de pachtovereenkomst&#13;
op de hoogte was. Het hof passeert dit&#13;
bewijsaanbod omdat het geen ter zake doende&#13;
feiten betreft. De omstandigheid dat de Gereformeerde&#13;
Kerk van de pachtovereenkomst&#13;
op de hoogte was, en nimmer aan Colijn&#13;
en/of Van Loon heeft te kennen gegeven het&#13;
gebruik van de gronden door Van Loon niet&#13;
toe te staan, brengt niet mee dat zij (stilzwijgend)&#13;
aan Colijn als vruchtgebruiker toestemming&#13;
voor de verpachting heeft gegeven. In&#13;
dit verband is van belang dat een door een&#13;
vruchtgebruiker in strijd met artikel 819 lid 4&#13;
Burgerlijk Wetboek (oud) aangegane pachtovereenkomst,&#13;
de vruchtgebruiker-verpachter&#13;
en pachter gewoon bindt. Het niet naleven&#13;
van genoemde bepaling heeft slechts tot&#13;
gevolg dat de pachtovereenkomst niet tegenover&#13;
de eigenaar kan worden ingeroepen, met&#13;
als gevolg dat indien – zoals hier – de vruchtgebruiker&#13;
overlijdt en de eigenaar de volle&#13;
eigendom verkrijgt, de pachter tegenover de&#13;
eigenaar geen aanspraak kan maken op het&#13;
met de vruchtgebruiker overeengekomen&#13;
gebruik van het gepachte. Tegen dezelfde achtergrond&#13;
is ook van geen belang de onder 3.4&#13;
bedoelde verklaring van Van Loon en de in&#13;
verband daarmee bij de Gereformeerde Kerk&#13;
bestaande wetenschap omtrent het bestaan&#13;
van de pachtovereenkomst.&#13;
4.5 Uit hetgeen hiervoor is overwogen, volgt&#13;
dat grief 1 faalt.&#13;
4.6 Grief 2 richt zich tegen het oordeel van de&#13;
pachtkamer van het kantongerecht dat Van&#13;
Loon ook aan artikel 3:217 van het huidige&#13;
Burgerlijk Wetboek geen bescherming kan&#13;
ontlenen. Blijkens de toelichting berust ook&#13;
deze grief op de veronderstelling dat uit de&#13;
omstandigheid dat de Gereformeerde Kerk&#13;
van de pachtovereenkomst op de hoogte was&#13;
en nimmer aan Colijn en/of Van Loon heeft te&#13;
kennen gegeven het gebruik van de gronden&#13;
door Van Loon niet toe te staan, de toestemming&#13;
van de de Gereformeerde Kerk voor de&#13;
verpachting kan worden afgeleid. De grief&#13;
deelt dan ook in het lot van grief 1.&#13;
4.7 Ook de grieven 3 en 4, die op de grieven 1&#13;
en 2 voortbouwen, falen. Anders dan Van&#13;
Loon in de toelichting op grief 3 betoogt,&#13;
leidt artikel 34 Pachtwet er niet toe dat de&#13;
pachtverhouding op de Gereformeerde Kerk&#13;
als verpachtster is overgegaan. Die bepaling&#13;
levert geen zelfstandige grond op voor de&#13;
overgang op de eigenaar die na de dood van&#13;
de vruchtgebruiker de volle eigendom verkrijgt,&#13;
van een door een vruchtgebruiker aangegane&#13;
pachtovereenkomst. Een andere uitleg&#13;
van genoemde bepaling van de Pachtwet zou&#13;
de in het belang van de eigenaar gegeven&#13;
beperkingen van de bevoegdheid van de&#13;
vruchtgebruiker tot verpachting, zoals die&#13;
voorheen uit artikel 819 Burgerlijk Wetboek&#13;
(oud) en thans uit artikel 3:217 Burgerlijk&#13;
Wetboek voortvloeien, op onaanvaardbare&#13;
wijze ondergraven.&#13;
4.8 Uit hetgeen hiervoor is overwogen, volgt&#13;
tevens dat ook de gewijzigde eis niet toewijsagrarisch&#13;
baar is.&#13;
4.9 De slotsom is dat de grieven falen, dat de&#13;
gewijzigde eis dient te worden afgewezen en&#13;
dat de bestreden vonnissen dienen te worden&#13;
bekrachtigd. Het hof zal Van Loon, als de in&#13;
het ongelijk gestelde partij, veroordelen in de&#13;
kosten van dit hoger beroep.&#13;
5 Beslissing&#13;
Het hof, rechtdoende in hoger beroep:&#13;
bekrachtigt de vonnissen van de pachtkamer&#13;
van het kantongerecht te ’s-Hertogenbosch&#13;
van 1 1 januari en 9 mei 2000;&#13;
wijst de gewijzigde eis af;&#13;
veroordeelt Van Loon in de kosten van het&#13;
hoger beroep, tot aan deze uitspraak aan de&#13;
zijde van Gereformeerde Kerk begroot op&#13;
ƒ 3.400,– voor salaris procureur en op ƒ 475,–&#13;
voor griffierecht.</content><legacyfootnotes/><footnotes><footnote/></footnotes><auteurs/><published>2003-07-01 00:00:00</published><modified>2003-07-01 00:00:00</modified><editiondate>2003-07-01</editiondate><htmlpath>https://denhollander.info/artikel/4607</htmlpath></article>
</articles></edition>
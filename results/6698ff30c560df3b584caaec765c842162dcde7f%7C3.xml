<edition><articles><article><jaar>2013</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2013</searchword><id>10887</id><udhid>UDH:TvAR/10887</udhid><titel>De wet plattelandswoning: in strijd met de Europese richtlijn betreffende de luchtkwaliteit?</titel><searchwords><searchword>TvAR 12/2013</searchword><searchword>UDH:TvAR/10887</searchword></searchwords><attachments><attachment><name>TvAR2013_12_04_De_wet.pdf</name><extention>pdf</extention><url>https://denhollander.info/download/9313/ci</url></attachment></attachments><inleiding>1. Inleiding&#13;
Op 1 januari 2013 is de wet tot wijziging van Wet algemene bepalingen omgevingsrecht (hierna: Wabo) en enkele andere wetten om de planologische status van gronden en opstallen bepalend te laten zijn voor de mate van milieubescherming, alsmede om de positie van agrarische bedrijfswoningen aan te passen (kort gezegd de Wet plattelandswoning), in werking getreden.1&#13;
De Wet plattelandswoning bestaat uit twee onderdelen. Ten eerste wordt geregeld dat bij verschillende wetten, zoals bij de Wabo, het planologisch regime, en niet langer het feitelijk gebruik, bepalend is voor de bescherming die een gebouw of functie geniet tegen negatieve milieueffecten. Het tweede onderdeel van de wet heeft specifiek betrekking op plattelandswoningen. Een plattelandswoning is een (voormalige) agrarische bedrijfswoning die door natuurlijke personen die geen werkrelatie hebben met het desbetreffende agrarisch bedrijf mag worden bewoond. De nieuwe wet bepaalt dat deze woning niet wordt beschermd tegen milieugevolgen van het bijbehorende bedrijf.2&#13;
In dit artikel zal ik nader ingaan op het tweede onderdeel van de wet, de plattelandswoning, en de vraag aan de orde stellen of deze wet strijdig is met de bepalingen in de Europese richtlijn betreffende de luchtkwaliteit en schonere lucht voor Europa.3</inleiding><content>2. De Wet plattelandswoning&#13;
In de memorie van toelichting van de Wet plattelandswoning wordt beschreven dat de aanleiding voor de wet ligt in de ontwikkeling van het gebruik van het platteland. ‘Als gevolg van onder meer schaalvergroting in de agrarische bedrijfsvoering, treedt functiewijziging en ook functiemenging op in die zin dat agrarische en niet-agrarische functies steeds meer in één gebied met elkaar vermengd raken’. Gevolgen van deze ontwikkeling kunnen onder andere zijn leegstand en verpaupering van cultuurhistorisch waardevol agrarisch onroerend goed. Een ander gevolg van met name de functiemenging kan zijn dat agrariërs en burgers ‘last’ van elkaar hebben door de toepassing van milieuwet- en regelgeving.4 Burgerbewoning van (voormalige) bedrijfswoningen bij agrarische bedrijven was voor invoering van de Wet plattelandswoning alleen mogelijk als werd voldaan aan de milieueisen die voor alle woningen geldt. Echter, omdat deze woningen zo dicht bij het bedrijf staan, kon aan deze eisen vaak niet voldaan worden. Om toch burgerbewoning van een (voormalige) bedrijfswoning mogelijk te maken zonder dat het bijbehorende agrarische bedrijf hier negatieve gevolgen van ondervindt, in die zin dat de agrariër zich door de burgerbewoning van het huis gehouden ziet aan strengere milieueisen te voldoen waardoor de bedrijfsvoering moet worden aangepast, is de Wet plattelandswoning opgesteld.&#13;
De wet bepaalt dat onder meer de Wabo op een aantal punten wordt gewijzigd. Zo wordt na art. 1.1 een artikel ingevoegd luidende:&#13;
Artikel 1.1 a&#13;
1. Een bedrijfswoning, behorend tot of voorheen behorend tot een landbouwinrichting, die op grond van het bestemmingsplan, de beheersverordening of, indien met toepassing van artikel 2.12, eerste lid, van het bestemmingsplan of de beheersverordening is afgeweken, de omgevingsvergunning door een derde bewoond mag worden, wordt met betrekking tot die inrichting voor de toepassing van deze wet en de daarop berustende bepalingen beschouwd als onderdeel van die inrichting, tenzij bij of krachtens deze wet anders is bepaald.&#13;
2. Voor de toepassing van het eerste lid wordt onder landbouwinrichting verstaan: Inrichting waar uitsluitend of in hoofdzaak agrarische activiteiten, zijnde het telen of kweken van landbouwgewassen of het fokken, mesten, houden of verhandelen van landbouwhuisdieren, dan wel activiteiten die daarmee verband houden worden verricht.&#13;
Ingevolge dit nieuwe art. 1.1a Wabo kan de gemeente bepalen dat een (voormalig) agrarische woning door een niet-agrariër (burger) mag worden bewoond. Dat dit is toegestaan moet duidelijk blijken uit de bestemmingsregels (opgenomen in het bestemmingsplan) of de omgevingsvergunning waarmee van het bestemmingsplan wordt afgeweken.&#13;
Het is dus aan de gemeente om regels hierover in het&#13;
bestemmingsplan op te nemen.5 Wanneer de gemeente hiertoe&#13;
besluit, worden deze plattelandswoningen op grond van&#13;
art. 1.1a Wabo van rechtswege voor de milieuregelgeving&#13;
beschouwd als een onderdeel van het nabijgelegen agrarische&#13;
bedrijf, met als gevolg dat de bewoner niet wordt beschermd&#13;
tegen de milieugevolgen van dit agrarisch bedrijf.&#13;
De gemeente zal bij de besluitvorming alle relevante aspecten&#13;
in de ruimtelijke afweging moeten betrekken. De kwaliteit&#13;
van de lucht is één van die factoren.6&#13;
3. Regelgeving omtrent luchtkwaliteit&#13;
Het is hier niet de plaats om de ingewikkelde regelgeving&#13;
inzake de luchtkwaliteit uitvoerig te beschrijven. Het systeem,&#13;
voor zover van belang, is in hoofdlijnen als volgt. De&#13;
Europese Richtlijn luchtkwaliteit bepaalt dat bij de uitvoering&#13;
van plannen en projecten getoetst moet worden aan&#13;
grenswaarden voor luchtkwaliteit. In de definitie van ‘lucht’&#13;
(art. 2 Richtlijn) is als een uitzondering opgenomen: ‘plaatsen&#13;
als gedefinieerd in Richtlijn 89/654/EEG ( 1 ) waarop&#13;
bepalingen betreffende gezondheid en veiligheid op de arbeidsplaats&#13;
van toepassing zijn en waartoe leden van het publiek&#13;
gewoonlijk geen toegang hebben’. In de zin van deze&#13;
laatste richtlijn wordt verstaan onder arbeidsplaats, elke&#13;
plaats die bestemd is als locatie voor werkplekken in gebouwen&#13;
van de onderneming en/of inrichting, met inbegrip van&#13;
elke andere plaats op het terrein van de onderneming en/of&#13;
inrichting waartoe de werknemer in het kader van zijn werk&#13;
toegang heeft (art. 1). De Richtlijn luchtkwaliteit bevat verder&#13;
uitzonderingen op de verplichting tot een beoordeling&#13;
van de luchtkwaliteit.7 Deze uitzonderingen zijn overgenomen&#13;
in art. 5.19 lid 2 Wm. Dit artikel bepaalt dat geen beoordeling&#13;
van de luchtkwaliteit plaats hoeft te vinden op:&#13;
–– locaties die zich bevinden in gebieden waartoe leden&#13;
van het publiek geen toegang hebben en waar geen&#13;
vaste bewoning is;&#13;
–– terreinen waarop een of meer inrichtingen zijn&#13;
gelegen, waar bepalingen betreffende gezondheid en&#13;
veiligheid op arbeidsplaatsen als bedoeld in art. 5.6,&#13;
tweede lid Wm, van toepassing zijn;&#13;
–– de rijbaan van wegen en de middenberm van wegen,&#13;
tenzij voetgangers normaliter toegang tot de middenberm&#13;
hebben.&#13;
Over bedrijfswoningen wordt in de beide Europese richtlijnen&#13;
noch in de Wet milieubeheer gesproken. De vraag is dus&#13;
of bedrijfswoningen vallen onder een van de hiervoor genoemde&#13;
uitzonderingen. De enige uitzondering die in aanmerking&#13;
komt is de uitzondering voor arbeidsplaatsen (art.&#13;
1 Richtlijn luchtkwaliteit jo. Bijlage III; art. 5.19, eerste lid,&#13;
onder b, Wm). Dat lijkt niet erg logisch. De richtlijnen voor&#13;
arbeidsplaatsen dienen vooral ter bescherming van werknemers&#13;
en die hebben meestal geen toegang tot de bedrijfswoning.&#13;
Dat geldt uiteraard des te meer voor de plattelandswoning,&#13;
die immers feitelijk niet meer bij de inrichting hoort.&#13;
Nederland volgt daarom nog een andere redenering: nu de&#13;
bedrijfswoning in de Europese richtlijnen niet wordt genoemd,&#13;
hanteert men een van de uitgangspunten van de Wet&#13;
milieubeheer: een woning wordt niet beschermd tegen de&#13;
‘eigen’ inrichting. In het geurhinderrecht is dit beginsel algemeen&#13;
aanvaard, ook door de rechter. In de Handreiking&#13;
fijn stof en veehouderijen wordt de redenering doorgetrokken&#13;
naar fijnstof. In deze handreiking wordt aangegeven dat&#13;
alleen bedrijfswoningen van naastgelegen agrarische bedrijven&#13;
moeten worden meegenomen bij de toetsing van de&#13;
luchtkwaliteit. Deze stelling sluit volgens de handreiking&#13;
aan bij de doelstelling van de Europese richtlijn betreffende&#13;
de luchtkwaliteit en schonere lucht voor Europa, namelijk&#13;
de bescherming van de volksgezondheid tegen de nadelige&#13;
effecten van luchtverontreiniging. Een bedrijfswoning&#13;
die onderdeel uitmaakt van de eigen inrichting hoeft niet getoetst&#13;
te worden. Alleen als een voormalige bedrijfswoning&#13;
door de gemeente is bestemd tot burgerwoning wordt getoetst&#13;
aan de regels inzake luchtkwaliteit. Een voormalige&#13;
agrarische bedrijfswoning die planologisch gezien nog onderdeel&#13;
van de veehouderij uitmaakt, wordt niet beschermd&#13;
tegen de nadelige milieugevolgen van de ‘eigen’ veehouderij.&#13;
In de memorie van toelichting bij het wetsvoorstel plattelandswoning&#13;
wordt vervolgens ook de plattelandswoning&#13;
onder deze redenering gebracht. Daarom is ook, volgens de&#13;
regering geen aparte wettelijke regeling nodig om fijn stof&#13;
uit te zonderen.8 Voor geurhinder was dat wel nodig, omdat&#13;
daarvoor reeds een wet is vastgesteld: de Wet geurhinder en&#13;
veehouderijen.9&#13;
4. Slotsom&#13;
De wet plattelandswoning maakt mogelijk dat een voormalige&#13;
agrarische bedrijfswoning wordt bewoond door derden,&#13;
mensen die geen relatie hebben tot het ‘bijbehorende’ agrarische&#13;
bedrijf. Om een beoordeling op het punt van luchtkwaliteit&#13;
te ontlopen zal de uitzondering die in de toelichting&#13;
wordt genoemd (en die trouwens voor de gewone bedrijfswoning&#13;
ook al in de oudere Handreiking werd genoemd) gebaseerd&#13;
moeten worden op een uitzonderingsmogelijkheid&#13;
van de Richtlijn luchtkwaliteit, ofwel art. 5.19 Wet milieubeheer.&#13;
De enige uitzondering die in aanmerking komt is die&#13;
van art. 5.19, tweede lid, onder b (arbeidsplaatsen). Dat ligt&#13;
niet erg voor de hand. De redenering dat de bedachte uitzondering&#13;
past in de doelstelling van de richtlijn en een van de&#13;
uitgangspunten van de Wet milieubeheer (geen bescherming&#13;
tegen de eigen inrichting) vormt een tamelijk zwakke juridische&#13;
basis voor de gedachte dat de plattelandswoning geen&#13;
bescherming tegen fijn stof behoeft. De Wet plattelandswoning&#13;
zou daarom heel goed in strijd kunnen zijn met de Europese&#13;
verordening betreffende de luchtkwaliteit. Dit alles&#13;
nog los van de vraag of het wel gewenst is dat er woningen&#13;
zijn of gecreëerd worden waar de kwaliteit ernstig te wensen&#13;
overlaat.10</content><legacyfootnotes>*&#13;
Annelies van den Brink is zelfstandig jurist.&#13;
1. Stb. 2012, 493.&#13;
2. Memorie van toelichting op de Wet plattelandswoning, Kamerstukken II 2011/12, 33 078.&#13;
3. Richtlijn 2008/50/EG.&#13;
4. Memorie van toelichting op de Wet plattelandswoning, Kamerstukken II 2011/12, 33 5. Zie voor een voorbeeld hiervan de uitspraak van de&#13;
Rechtbank ‘s Hertogenbosch van 19 december 2012, LJN&#13;
BY7529.&#13;
6. Kamerstukken II 2011/12, 33 078, nr.3.&#13;
7. Bijlage III, onder A, punt 2, Richtlijn.&#13;
8. Zie met name ook Kamerstukken II 2011/12, 33 978, nr. 6,&#13;
p. 7.&#13;
9. Zie art. IV van de Wet plattelandswoning.&#13;
10. Zie: P.P.A. Bodden, ‘Het wetsvoorstel voor de plattelandswoning.&#13;
Een goede ruimtelijke ordening?’, Agr.r. 2012, nr.&#13;
1, p. 4 e.v.078, p. 1.</legacyfootnotes><footnotes><footnote/></footnotes><auteurs>mr. A. van den Brink</auteurs><published>2013-12-01 00:00:00</published><modified>2013-12-01 00:00:00</modified><editiondate>2013-12-01</editiondate><htmlpath>https://denhollander.info/artikel/10887</htmlpath></article>
</articles></edition>
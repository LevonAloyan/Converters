<edition><articles><article><jaar>2001</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2001</searchword><id>4684</id><udhid>UDH:TvAR/4684</udhid><titel>Arts c.s. / Arts (TvAR 2001/5046)</titel><searchwords><searchword>TvAR 1/2001</searchword><searchword>TvAR 2001/5046</searchword><searchword>UDH:TvAR/4684</searchword></searchwords><attachments><attachment><name>2001_nr 1_Rechtspraak_5046.pdf</name><extention>pdf</extention><url>https://denhollander.info/download/4629/ci</url></attachment></attachments><inleiding>[Pachtwet art. 38, 41, 141]&#13;
&#13;
Hoger beroep is tijdig ingesteld. Wraking&#13;
van een der leden van de pachtkamer van&#13;
het kantongerecht had in die instantie&#13;
moeten geschieden, en daarover kan niet&#13;
eerst in hoger beroep worden geklaagd.&#13;
De klacht over het door pachter tekortschieten&#13;
in de nakoming van zijn onderhoudsverplichting&#13;
is onvoldoende onderbouwd.&#13;
De gestelde bedreigingen en intimidatie van&#13;
de zijde van pachter hebben – de juistheid&#13;
ervan in het midden gelaten – niet te maken&#13;
met de handelwijze van pachter als&#13;
gebruiker van de grond in geschil.&#13;
Verlies van het gepachte zou de grondslag&#13;
van het maatschappelijk bestaan van&#13;
pachter ernstig aantasten.&#13;
Aan het gestelde voorgenomen eigen&#13;
gebruik van het verpachte van de zijde van&#13;
verpachters wil de pachter, die tevens deelgenoot&#13;
is in de onverdeelde gemeenschap&#13;
waarvan het verpachte deel uitmaakt, niet&#13;
meewerken. Bovendien is dat eigen gebruik&#13;
voor betrokkenen niet van overwegende&#13;
betekenis.&#13;
Naar billijkheid de belangen van partijen&#13;
afwegend komt het hof tot de conclusie dat&#13;
het belang van pachter de doorslag geeft.&#13;
Volgt verlenging van de pachtovereenkomst&#13;
met zes jaar.</inleiding><content>BESCHIKKING IN DE ZAAK VAN:&#13;
1 Paulus Henricus Maria Arts te Sambeek,&#13;
gemeente Boxmeer,&#13;
2 Arnoldus Johannes Josephus Arts te Manilla&#13;
(Filipijnen),&#13;
3 Theodorus Christianus Maria Arts te Schijndel,&#13;
4 Christianus Petrus Maria Arts te Wanroij,&#13;
gemeente Sint Anthonis,&#13;
5 Maria Elisabeth Theodora Gerardina Lucassen-&#13;
Arts te Schalkhaar, gemeente Deventer,&#13;
6 Johannes Paulinus Maria Arts te Sambeek,&#13;
gemeente Boxmeer,&#13;
appellanten,&#13;
procureur: eerst mr. A.W.J.Th. Marres, thans&#13;
mr. F.J. Perquin,&#13;
tegen&#13;
Mathias Arnoldus Willibrordus Arts te Sambeek,&#13;
gemeente Boxmeer,&#13;
geïntimeerde,&#13;
procureur: mr. J.A.M.P. Keijser.&#13;
1 Het geding in eerste aanleg&#13;
De pachtkamer van het kantongerecht te Boxmeer&#13;
heeft op 6 oktober 1998 tussen partijen&#13;
een beschikking gegeven, waarbij de tussen&#13;
appellanten en geïntimeerde samen als verpachters&#13;
enerzijds en geïntimeerde als pachter&#13;
anderzijds bestaande en behoudens verlenging&#13;
op 31 maart 1999 eindigende pachtovereenkomst&#13;
met betrekking tot de percelen land&#13;
kadastraal bekend gemeente Vierlingsbeek,&#13;
sectie M, nr. 322, alsmede gemeente Boxmeer,&#13;
sectie M, nrs. 277, 281, 282 en 324, alsmede&#13;
sectie N, nrs. 65 en 66, tezamen groot&#13;
12.29.49 ha, is verlengd met een termijn van&#13;
zes jaren, eindigend op 31 maart 2005.&#13;
2. Het geding in hoger beroep&#13;
2.1 Appellanten zijn bij op 5 november 1998&#13;
ter griffie van het hof ingekomen beroepschrift&#13;
in hoger beroep gekomen van voormelde&#13;
beschikking, met verzoek om die beschikking&#13;
te vernietigen en, opnieuw beschikkende,&#13;
pachter alsnog niet-ontvankelijk te verklaren&#13;
in zijn pachtverlengingsverzoek, althans dat&#13;
verzoek alsnog af te wijzen, met veroordeling&#13;
van pachter in de proceskosten van beide&#13;
instanties.&#13;
2.2 Pachter heeft bij op 15 december 1998 ter&#13;
griffie van het hof ingekomen verweerschrift&#13;
verweer gevoerd met conclusie dat het hof de&#13;
beschikking, waarvan beroep, zal bevestigen,&#13;
met veroordeling van appellanten in de proceskosten.&#13;
2.3 Op 1 februari 1999 heeft in raadkamer van&#13;
het hof een mondelinge behandeling van het&#13;
hoger beroep plaats gehad, waarbij aanwezig&#13;
waren de appellanten sub 1 en 6 in persoon,&#13;
bijgestaan door mr drs P.A. de Hoog, advocaat&#13;
te Amsterdam, alsmede pachter in persoon,&#13;
bijgestaan door mr P.A.W. Eskens,&#13;
advocaat te Nijmegen.&#13;
2.4 Van de zijde van partijen zijn ter zitting&#13;
van het hof inlichtingen verstrekt, waarna de&#13;
raadslieden de wederzijdse standpunten nader&#13;
hebben toegelicht, wat de raadsman van&#13;
appellanten betreft mede aan de hand van&#13;
pleitnotities.&#13;
3 De grieven&#13;
De grieven luiden:&#13;
I. Ten onrechte is de litigieuze beschikking&#13;
mede gewezen door het eerste lid van de&#13;
pachtkamer van het kantongerecht, A.W.Th.&#13;
Stevens.&#13;
II. Ten onrechte overweegt de pachtkamer&#13;
van het kantongerecht dat geïntimeerde als&#13;
gevolg van het verlies van het gepachte ernstig&#13;
in de grondslag van zijn maatschappelijk&#13;
bestaan zal worden aangetast.&#13;
III. Ten onrechte overweegt de pachtkamer&#13;
van het kantongerecht dat de voorgenomen&#13;
exploitatie door appellanten niet mogelijk is,&#13;
nu geïntimeerde als deelgenoot in de niet verdeelde&#13;
gemeenschap daaraan niet wil meewerken.&#13;
IV. Ten onrechte overweegt de pachtkamer&#13;
van het kantongerecht dat niet gebleken is van&#13;
gegronde klachten jegens geïntimeerde die&#13;
ertoe zouden moeten leiden dat geen verlenging&#13;
van de pachtovereenkomst zou dienen&#13;
plaats te vinden.&#13;
V. Ten onrechte heeft de pachtkamer van het&#13;
kantongerecht het verzoek tot verlenging van&#13;
de pachtovereenkomst toegewezen en appellanten&#13;
in de kosten van de procedure veroordeeld.&#13;
4 De mondelinge behandeling&#13;
Ter zitting van het hof is – niet of onvoldoende&#13;
weersproken – verklaard (zakelijk weergegeven):&#13;
door de pachter:&#13;
dat hij 55 jaar is, gehuwd is en drie kinderen&#13;
heeft, te weten twee zoons van respectievelijk&#13;
20 en 18 jaar, alsmede een dochter van 16 jaar;&#13;
dat hij zelf de Mulo heeft gevolgd alsmede de&#13;
Middelbare Landbouwschool en voorts meerdere&#13;
cursussen heeft gevolgd, waaronder een&#13;
EVTO-cursus en een cursus boekhouding,&#13;
terwijl hij tevens heeft deelgenomen aan studieclubs;&#13;
dat zijn oudste zoon de Agrarische&#13;
Hogeschool volgt en de studie daar in 2001&#13;
hoopt af te ronden, terwijl zijn andere zoon de&#13;
Middelbare Land- en Tuinbouwschool volgt&#13;
en daar in 2000 zijn diploma hoopt te behalen;&#13;
dat hij een bedrijf exploiteert van 14.50 ha,&#13;
waarvan ongeveer 1.50 ha met de daarop&#13;
staande gebouwen zijn eigendom is en de rest&#13;
wordt gepacht, te weten de grond in geschil&#13;
alsmede nog 0.70 ha van de gemeente; dat&#13;
ongeveer 4.40 ha op een afstand van ongeveer&#13;
2 kilometer van de gebouwen ligt en de rest&#13;
van de bij hem in gebruik zijnde grond nabij&#13;
de gebouwen is gelegen; dat alle cultuurgrond&#13;
als bouwland wordt gebruikt, zulks voor de&#13;
teelt van suikerbieten, maïs en granen; dat hij&#13;
beschikt over 4 zeugenstallen met in totaal&#13;
plaats voor 150 à 160 dieren, alsmede over&#13;
2 vleesvarkensstallen met plaats voor totaal&#13;
ongeveer 500 dieren; dat hij thans 145 fokzeugen&#13;
heeft en 500 vleesvarkens; dat ongeveer&#13;
250 vleesvarkens elders zijn gehuisvest, te&#13;
weten in Groesbeek op een afstand van ongeveer&#13;
25 kilometer, welke dieren worden verzorgd&#13;
door degene die daar zijn bedrijf exploiteert;&#13;
dat zijn mestquotum bestaat uit 339 nietgrondgebonden&#13;
varkensrechten en 303 grondgebonden&#13;
varkensrechten; dat het op zijn&#13;
bedrijf betrekking hebbende boekhoudover-&#13;
zicht over 1998 nog niet gereed is maar al wel&#13;
bekend is dat het bedrijfsresultaat in dat jaar&#13;
zeer slecht is geweest; dat hij de grond in&#13;
geschil steeds goed heeft onderhouden; dat hij&#13;
ontkent zich schuldig te hebben gemaakt aan&#13;
bedreiging van een loonwerker;&#13;
van de zijde van appellanten:&#13;
dat zij respectievelijk 53, 52, 50, 48, 47 en&#13;
45 jaar zijn en allen een beroep buiten de&#13;
landbouw hebben; dat de litigieuze grond&#13;
behoort tot de nog onverdeelde nalatenschap&#13;
van de vader van partijen en die nalatenschap&#13;
tevens nog enkele andere percelen omvat,&#13;
tezamen groot ongeveer 4.80 ha; dat hiervan&#13;
ongeveer 1.70 ha op een afstand van 250 meter&#13;
van het ouderlijk bedrijf ligt en de rest op een&#13;
afstand van ongeveer 1,5 kilometer; dat appellanten&#13;
deze 4.80 ha zelf exploiteren (maïsteelt),&#13;
zulks met de hulp van een loonwerker;&#13;
dat zij zelf zorgen voor het maaien van de&#13;
slootkanten, de bestrijding van het onkruid en&#13;
het in het voorjaar bewerken van het land met&#13;
de cultivator; dat de loonwerker zorg draagt&#13;
voor het zaaien van de maïs en voor de oogst&#13;
van het gewas; dat zij nog beschikken over de&#13;
bedrijfsinventaris van hun vader en deze&#13;
onder meer bestaat uit een tractor, twee ploegen,&#13;
een cultivator, een mestverpreider, een&#13;
landbouwwagen, een beregeningshaspel en&#13;
een waterpomp; dat ook de exploitatie van&#13;
gemelde 4.80 ha aanleiding geeft tot wrijvingen&#13;
tussen partijen en pachter zich daarbij&#13;
schuldig heeft gemaakt aan bedreiging van de&#13;
loonwerker; dat de pachtprijs van de grond in&#13;
geschil thans ƒ 485,– per ha bedraagt; dat&#13;
pachter in gebreke blijft wat betreft een goede&#13;
onkruidbestrijding op de grond in geschil.&#13;
5. Beoordeling van het geschil in&#13;
hoger beroep&#13;
5.1 De beschikking, waarvan beroep, is blijkens&#13;
het daaronder geplaatste stempel op&#13;
8 oktober 1998 in afschrift aan de gemachtigde&#13;
van appellanten verzonden. Gelet op het&#13;
bepaalde in artikel 151, lid 1, van de Pachtwet,&#13;
volgt hieruit dat het op 5 november 1998 door&#13;
appellanten bij dit hof ingestelde hoger&#13;
beroep van bedoelde beschikking tijdig is&#13;
geschied, weshalve zij daarin kunnen worden&#13;
ontvangen.&#13;
5.2 Ingevolge artikel 141 van de Pachtwet&#13;
kunnen de leden van de pachtkamer van het&#13;
kantongerecht worden gewraakt op de wijze&#13;
en in de gevallen als omschreven in de derde&#13;
afdeling van de eerste titel van het eerste boek&#13;
van het Wetboek van Burgerlijke Rechtsvordering.&#13;
Dit brengt mee dat appellanten, die&#13;
aanvoeren dat één van de leden van de pachtkamer&#13;
van het kantongerecht te Boxmeer niet&#13;
als onpartijdig kan worden aangemerkt, een&#13;
eventueel verzoek tot diens wraking bij genoemde&#13;
pachtkamer hadden moeten indienen.&#13;
In vorenbedoeld wettelijk systeem past niet&#13;
dat daarover eerst in hoger beroep wordt&#13;
geklaagd, nog daargelaten dat appellanten niet&#13;
hebben verzocht om met vernietiging deswege&#13;
van de beschikking, waarvan beroep, de&#13;
zaak naar de pachtkamer van het kantongerecht&#13;
terug te wijzen.&#13;
Grief I faalt derhalve.&#13;
5.3 Appellanten hebben aangevoerd dat ten&#13;
aanzien van pachter sprake is van gegronde&#13;
klachten, omdat hij zich schuldig zou hebben&#13;
gemaakt aan bedreigingen en intimidatie van&#13;
derden zoals een loonwerker. Daarnaast, aldus&#13;
appellanten, voldoet pachter in onvoldoende&#13;
mate aan zijn verplichtingen tot het verrichten&#13;
van genoegzaam onderhoud aan het gepachte.&#13;
Pachter heeft zowel het een als het ander&#13;
gemotiveerd ontkend.&#13;
5.4 Het pretense onvoldoende onderhoud, dat&#13;
zou bestaan uit een niet voldoende bestrijden&#13;
van het op het gepachte voorkomend onkruid,&#13;
is tegen de achtergrond van de gemotiveerde&#13;
ontkenning zijdens pachter door appellanten&#13;
onvoldoende onderbouwd, weshalve het hof&#13;
reeds hierom aan dit verwijt voorbijgaat.&#13;
5.5 Uit de stukken en het ter zitting van het&#13;
hof verhandelde is gebleken dat de verstandhouding&#13;
tussen partijen slecht is, maar niet&#13;
gebleken of aannemelijk geworden is dat zulks&#13;
in overwegende mate aan pachter is te wijten.&#13;
5.6 Ter zitting van het hof daarnaar gevraagd,&#13;
is van de zijde van appellanten verklaard dat&#13;
de gestelde bedreigingen en intimidatie betrekking&#13;
hadden op de loonwerker die in hun&#13;
opdracht werkzaamheden verrichtte op de&#13;
hierboven reeds vermelde 4.80 ha; daarbij ging&#13;
het, naar ter zitting eveneens bleek, om onenigheid&#13;
ten aanzien van de exploitatie van die&#13;
grond.&#13;
Uit een en ander volgt dus dat het hier – de&#13;
juistheid van het gemaakte verwijt als zodanig&#13;
geheel in het midden gelaten – gaat om een&#13;
aangelegenheid die te maken heeft met verschil&#13;
van inzicht inzake het beheer en/of&#13;
gebruik van andere grond dan het litigieuze&#13;
pachtobject. Dit heeft evenwel niet, althans&#13;
onvoldoende te maken met de handelwijze&#13;
van pachter als gebruiker van de grond in&#13;
geschil en is te dezen dan ook niet relevant.&#13;
5.7 Grief IV kan op grond van een en ander&#13;
dan ook geen doel treffen.&#13;
5.8 Verlies van het gepachte zou voor pachter&#13;
meebrengen het verlies van het overgrote gedeelte&#13;
(85 à 90%) van de bij hem in gebruik&#13;
zijnde cultuurgrond. Ook als in aanmerking&#13;
wordt genomen dat de varkenshouderij het&#13;
zwaartepunt van het bedrijf van betrokkene&#13;
uitmaakt, dan neemt dat naar het oordeel van&#13;
het hof niet weg dat een zo aanmerkelijke verkleining&#13;
van het beschikbare grondareaal&#13;
moet worden beschouwd als een ernstige aantasting&#13;
van het maatschappelijk bestaan van&#13;
pachter. Immers, het akkerbouwgedeelte van&#13;
zijn bedrijf zou daardoor vrijwel geliquideerd&#13;
worden. Dit weegt te zwaarder nu de gang&#13;
van zaken in de varkenshouderij in Nederland&#13;
de laatste tijd zonder meer ongunstig genoemd&#13;
moet worden en geen, althans onvoldoende&#13;
uitzicht bestaat op een substantiële&#13;
verbetering daarin.&#13;
5.9 Bovendien zou pachter een niet onbelangrijk&#13;
deel van zijn mestquotum verliezen en&#13;
tevens geconfronteerd worden met hogere&#13;
kosten voor de afzet van zijn mest. Ook als&#13;
dit laatste effect zou worden weggenomen&#13;
door een tussen pachter en appellanten te sluiten&#13;
mestafzetcontract, dan nog brengt verlies&#13;
van het gepachte een zo aanmerkelijk nadeel&#13;
voor pachter mede dat dit als een ernstige aantasting&#13;
als bovenbedoeld moet worden beschouwd,&#13;
dit nog afgezien van de vraag of,&#13;
gezien de gespannen verhouding tussen partijen,&#13;
de kansen op een contract tussen partijen&#13;
als hier bedoeld en een probleemloze uitvoering&#13;
daarvan hoog mogen worden aangeslagen.&#13;
5.10 Aan het vorenstaande doet onvoldoende&#13;
af dat de door pachter in het geding gebrachte&#13;
verlies- en winstrekeningen over de jaren 1995&#13;
en 1996 wat betreft het eerste van deze beide&#13;
jaren niet met elkaar overeenstemmen. Het&#13;
hof acht aannemelijk dat hier sprake is van&#13;
een – zij het nogal slordige – vergissing en ziet&#13;
geen aanleiding om op grond daarvan aan te&#13;
nemen dat het bedrijfsresultaat van pachter&#13;
(wezenlijk) anders is dan uit de overgelegde&#13;
gegevens blijkt, nog in het midden gelaten of&#13;
dit dan met betrekking tot de gevolgen, die&#13;
een pachtbeëindiging voor het bedrijf van&#13;
pachter zou hebben, tot een andere gevolgtrekking&#13;
zou leiden dan hiervoor overwogen.&#13;
5.11 Ook grief II faalt mitsdien.&#13;
5.12 Ten aanzien van het door appellanten&#13;
voorgenomen persoonlijk gebruik van de grond&#13;
in geschil overweegt het hof allereerst dat&#13;
appellanten, gelet op de door hen op grief III&#13;
gegeven toelichting, het oordeel van de pachtkamer&#13;
van het kantongerecht dat pachter als&#13;
deelgenoot in de niet verdeelde gemeenschap&#13;
niet zal willen meewerken aan een gezamenlijke&#13;
exploitatie van de grond in geschil, niet&#13;
bestrijden. Reeds hierom kan deze grief niet&#13;
slagen.&#13;
5.13 Zou met voorbijgaan aan het sub 5.12&#13;
overwogene ervan worden uitgegaan dat een&#13;
persoonlijk gebruik als door appellanten&#13;
voorgestaan mogelijk en uitvoerbaar is, dan is&#13;
dit gebruik – naar ook zij zelf aangeven –&#13;
voor hen in elk geval niet van overwegende&#13;
betekenis.&#13;
5.14 Gezien het hierboven overwogene, moet&#13;
op het onderhavige verlengingsverzoek naar&#13;
billijkheid worden beslist.&#13;
Naar die maatstaf de belangen van partijen&#13;
tegen elkaar afwegend, komt het hof tot de&#13;
conclusie dat de belangen van pachter bij het&#13;
kunnen blijven gebruiken van de litigieuze&#13;
grond zwaarder wegen dan die van appellanten&#13;
bij beëindiging van de pachtovereenkomst.&#13;
Zoals reeds overwogen, zal verlies van&#13;
het gepachte voor pachter een substantieel&#13;
nadeel meebrengen dat de grondslag van zijn&#13;
maatschappelijk bestaan ernstig aantast. Het&#13;
enige te dezen in aanmerking te nemen voordeel&#13;
dat appellanten bij niet-verlenging van de&#13;
pachtovereenkomst hebben, is het zelf voor&#13;
landbouwkundige doeleinden kunnen gebruiken&#13;
daarvan. Zo dit persoonlijk gebruik, gelet&#13;
op hetgeen hiervoor met betrekking tot grief&#13;
III reeds is overwogen, al uitvoerbaar kan&#13;
worden geacht, zullen de financiële baten&#13;
daarvan, gezien enerzijds de ter zake te maken&#13;
kosten voor de door een loonwerker te verrichten&#13;
werkzaamheden en anderzijds het verlies&#13;
van de pachtopbrengst, beperkt zijn en in&#13;
elk geval veel lager uitvallen dan het nadeel&#13;
dat pachter zou ondervinden bij verlies van de&#13;
grond in geschil.&#13;
5.15 Uit het bovenoverwogene volgt dat de&#13;
pachtovereenkomst in geschil moet worden&#13;
verlengd, zulks met een termijn van zes jaren&#13;
nu niet gebleken is van bijzondere omstandigheden&#13;
die tot verlenging met een kortere&#13;
periode aanleiding zouden moeten zijn.&#13;
6 Slotsom&#13;
De beschikking, waarvan beroep, moet worden&#13;
bevestigd en appellanten moeten als de&#13;
ook in hoger beroep in het ongelijk gestelde&#13;
partij worden veroordeeld in de kosten van&#13;
dat beroep. Grief V, waarmee appellanten&#13;
beogen het geschil in zijn volle omvang aan&#13;
het hof voor te leggen, is evenals de overige&#13;
grieven ongegrond.&#13;
Beslissing&#13;
Het hof, beschikkende in hoger beroep:&#13;
bevestigt de door de pachtkamer van het kantongerecht&#13;
te Boxmeer tussen partijen gegeven&#13;
beschikking van 6 oktober 1998, waarvan&#13;
beroep;&#13;
veroordeelt appellanten in de in hoger beroep&#13;
tussen partijen gevallen proceskosten, aan de&#13;
zijde van pachter tot heden begroot op&#13;
ƒ 440,– voor verschotten en ƒ 3.400,– voor&#13;
salaris van de procureur.</content><legacyfootnotes/><footnotes><footnote/></footnotes><auteurs/><published>2001-01-01 00:00:00</published><modified>1998-12-01 00:00:00</modified><editiondate>2001-01-01</editiondate><htmlpath>https://denhollander.info/artikel/4684</htmlpath></article>
</articles></edition>
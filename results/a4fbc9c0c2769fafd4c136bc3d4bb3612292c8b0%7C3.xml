<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2000</searchword><id>4735</id><udhid>UDH:TvAR/4735</udhid><titel>Beulink / Staat (TvAR 2000/4993)</titel><searchwords><searchword>TvAR 1/2000</searchword><searchword>TvAR 2000/4993</searchword><searchword>UDH:TvAR/4735</searchword></searchwords><attachments><attachment><name>2000_nr 1_Rechtspraak_4993.pdf</name><extention>pdf</extention><url>https://denhollander.info/download/4677/ci</url></attachment></attachments><inleiding>[Wet herstructurering varkenshouderij art. 1]&#13;
&#13;
Hoger beroep inzake Pres. Rb. Den Haag&#13;
6 november 1998 (Agr.r. 1999/4948). Geen&#13;
sprake van strijd met gemeenschapsrecht&#13;
nu de Whv een ander doel heeft dan marktordening&#13;
(milieu). Aangezien het in casu&#13;
gaat om frustratie van uitbreidingsmogelijkheden&#13;
en niet om ontneming van mestproductierechten,&#13;
is er geen strijd met art. 1&#13;
EVRM. Geen strijd met vertrouwensbeginsel&#13;
en het verbod van willekeur. Bekrachtigt&#13;
vonnis.</inleiding><content>ARREST IN DE ZAAK VAN:&#13;
Johannes Wilhelmus Hermanus Beulink,&#13;
wonende te Nieuw-Weerdinge,&#13;
appellant,&#13;
procureur: mr. W. Taekema,&#13;
tegen&#13;
de Staat der Nederlanden (Ministerie van&#13;
Landbouw, Natuurbeheer en Visserij),&#13;
zetelende te ’s-Gravenhage,&#13;
geïntimeerde,&#13;
procureur: mr. R.J.M. van den Tweel.&#13;
Het geding&#13;
Bij exploit van 18 november 1998 is appellant&#13;
(“Beulink”) in hoger beroep gekomen van het&#13;
vonnis d.d. 6 november 1998, dat de president&#13;
van de rechtbank te ’s-Gravenhage in kort&#13;
geding tussen partijen heeft gewezen. Bij&#13;
memorie van grieven heeft Beulink tien grieven&#13;
tegen dat vonnis aangevoerd, welke door&#13;
geïntimeerde (“de Staat”) bij memorie van&#13;
antwoord met producties zijn bestreden. Ter&#13;
terechtzitting van 31 mei 1999 hebben partijen&#13;
hun zaak doen bepleiten, beide aan de hand&#13;
van pleitnotities, Beulink door mr. A.M. Rottier,&#13;
advocaat te ’s-Hertogenbosch, en de Staat&#13;
door zijn procureur. Mr. Rottier heeft het in&#13;
zijn pleitnotities als punt IIIA aangeduide&#13;
gedeelte (betreffende het gemeenschapsrecht)&#13;
niet gepleit. De Staat heeft nog een akte houdende&#13;
producties genomen. Partijen hebben&#13;
de procesdossiers overgelegd voor arrest.&#13;
De beoordeling van het hoger&#13;
beroep&#13;
1. Tegen de feiten zoals vastgesteld door de&#13;
president onder 1 van het bestreden vonnis is&#13;
ook in hoger beroep niet opgekomen, zodat&#13;
het hof die feiten als uitgangspunt neemt.&#13;
2. Het gaat in deze zaak om het volgende.&#13;
Beulink heeft in 1996 een bedrijf (varkenshouderij)&#13;
gekocht in Nieuw-Weerdinge. Dat&#13;
bedrijf bezat een (gering) aantal mestproduc-&#13;
tierechten. Hij wilde dat bedrijf (na de bouw&#13;
van nieuwe stallen met plaats voor 7100 varkens)&#13;
uitbreiden. Van de in verband hiermee&#13;
benodigde en bij de bank verkregen financiering&#13;
van ƒ 7.9 miljoen was ƒ 1 à ƒ 1,5 miljoen&#13;
bestemd en gereserveerd voor de aankoop van&#13;
(varkens)mestproductierechten.&#13;
Met de inwerkingtreding van de Wet herstructurering&#13;
varkenshouderij (“Whv”) op&#13;
1 september 1998 vervielen mestproductierechten;&#13;
zij werden vervangen door varkensrechten.&#13;
Het aantal varkensrechten is gelijk&#13;
aan het in 1996 (of naar keuze 1995) gemiddeld&#13;
op het bedrijf gehouden aantal varkens,&#13;
verminderd met 10 % per 1 september 1998.&#13;
Bij verhandeling worden de varkensrechten&#13;
afgeroomd, bij overdracht in 1998 met 40%,&#13;
in 1999 met 60 % en daarna met 25 %.&#13;
Bij brief van 10 juli 1997 aan de Tweede Kamer&#13;
had de Minister van Landbouw, Natuurbeheer&#13;
en Visserij (“de Minister”) de Whv aangekondigd&#13;
en daarbij vermeld, dat verhandelingen&#13;
van mestproductierechten, die ná&#13;
10 juli 1997 zijn aangemeld bij het Bureau&#13;
Heffingen, voor de bepaling van de omvang&#13;
van de aan een bedrijf toekomende hoeveelheid&#13;
varkensrechten geen effect zouden sorteren.&#13;
Beulink heeft vóór 10 juli 1997 geen mestproductierechten&#13;
aangekocht ten behoeve van de&#13;
uitbreiding in Nieuw-Weerdinge – de stallen&#13;
daar zijn in februari 1998 gereedgekomen – en&#13;
is thans niet meer in staat varkensrechten&#13;
door aankoop te verwerven; zij zijn slechts in&#13;
kleine pakketten te koop en (ten opzichte van&#13;
de mestproductierechten) driemaal zo duur&#13;
geworden, zodat hij ze niet meer gefinancierd&#13;
kan krijgen.&#13;
3. Beulink vorderde in eerste aanleg&#13;
– primair de Staat te bevelen de Whv – in&#13;
het bijzonder de regels ter zake van de handhaving&#13;
en vervolging ter zake van overtreding&#13;
ervan – jegens hem buiten toepassing te laten,&#13;
althans te schorsen en/of niet uit te (doen)&#13;
voeren, totdat door de Staat ten behoeve van&#13;
hem een adequate schaderegeling is getroffen,&#13;
althans een zodanige regeling dat hij in staat is&#13;
legaal in zijn bedrijf te Nieuw-Weerdinge&#13;
6.800 varkens te houden, althans hem volledig&#13;
schadeloos te stellen (conform de bij onteigening&#13;
geldende regels) op verbeurte van een&#13;
dwangsom en&#13;
– subsidiair de Staat te veroordelen tot betaling&#13;
van een ƒ 3 miljoen groot voorschot op&#13;
voornoemde schadeloosstelling.&#13;
3.1. De vorderingen zijn ook in hoger beroep&#13;
op de volgende stellingen gebaseerd:&#13;
3.1.1. De Whv is in strijd met het EG-recht, in&#13;
het bijzonder met&#13;
a. de gemeenschappelijke marktordening in de&#13;
sector varkensvlees, omdat de EG-Verordening&#13;
2759/75 (“de Verordening”) waarin de&#13;
marktordening is neergelegd niet voorziet in&#13;
een quoteringsmaatregel als de onderhavige&#13;
(grief I) en met&#13;
b. het in art. 52 (oud) van het EG-verdrag&#13;
neergelegde recht van vrije vestiging, omdat&#13;
het systeem van de varkensrechten de vrije&#13;
vestiging van varkenshouders (afkomstig uit&#13;
andere lidstaten) in Nederland beperkt (grief&#13;
II).&#13;
3.1.2. Daarnaast is de Whv in strijd met art. 1&#13;
van het Eerste Protocol van het EVRM,&#13;
omdat de varkenshouders vermogensrechten&#13;
– derhalve eigendomsrechten – worden ontnomen&#13;
zonder dat daar een schadevergoeding&#13;
tegenover staat (grief III).&#13;
3.1.3. Verder handelt de Staat in strijd met&#13;
– enderhalve onrechtmatig – (grieven IVt/m X):&#13;
a. het vertrouwensbeginsel door onverhoeds&#13;
de bestaande regelgeving voor de varkenssector,&#13;
in vertrouwen waarop Beulink grote&#13;
investeringen heeft gedaan, (materieel) buiten&#13;
werking te stellen en&#13;
b. het verbod op willekeur,&#13;
omdat het bij de Whv behorende Besluit hardheidsgevallen&#13;
herstructurering varkenshouderij&#13;
(“het Besluit”) geen behoorlijke overgangsof&#13;
schadevergoedingsregeling kent ten behoeve&#13;
van een geval als het zijne en hem door de&#13;
handhaving van de Whv en de brief van de&#13;
minister van 10 juli 1997 schade wordt toegebracht&#13;
die niet proportioneel is ten opzichte&#13;
van het daarmee beoogde doel.&#13;
Ten gevolge van dit onrechtmatig handelen&#13;
lijdt Beulink schade. In dit kort geding dient&#13;
hem een (voorschot op die) schadevergoeding&#13;
te worden toegekend; zolang hij die (dat) niet&#13;
heeft gekregen, behoort de wet niet op hem te&#13;
worden toegepast.&#13;
4. Na verweer van de Staat heeft de president&#13;
de vorderingen afgewezen en daartegen richt&#13;
zich het hoger beroep.&#13;
5. Nadat het bestreden vonnis is gewezen,&#13;
heeft zich – mede blijkens de stukken en het&#13;
verhandelde ter terechtzitting, het volgende&#13;
voorgedaan:&#13;
5.1. De Nederlandse Vakbond Varkenshouders&#13;
(een belangenorganisatie van varkenshouders)&#13;
heeft ten behoeve van haar leden een&#13;
procedure aangespannen tegen de Staat, waarin&#13;
zij o.m. op grond van strijd met het&#13;
gemeenschapsrecht (de gemeenschappelijke&#13;
marktordening en art. 52 (oud, van het EGverdrag)&#13;
en strijd met art. 1 van het eerste&#13;
Protocol van het EVRM o.m. heeft gevorderd,&#13;
primair de Whv onverbindend te verklaren&#13;
althans buiten werking te stellen, subsidiair&#13;
bepaalde hoofdstukken (waaronder die&#13;
betreffende de handhaving en vervolging ter&#13;
zake van overtreding der wet) buiten toepassing&#13;
te verklaren.&#13;
5.2. Bij vonnis van 23 december 1998 heeft de&#13;
rechtbank in verband met de vraag of de Whv&#13;
in strijd is met de Europese marktordening&#13;
aan de Staat nadere gegevens gevraagd, teneinde&#13;
te kunnen beoordelen of de wet een proportionele&#13;
maatregel is ter bereiking van het&#13;
(milieu)doel ervan en de zaak daartoe aangehouden.&#13;
Om proces-economische redenen&#13;
heeft de rechtbank tevens overwogen, dat,&#13;
voor het geval blijkt dat de fundamentele&#13;
rechten van het eerste Protocol niet door de&#13;
wettelijke maatregelen zelf worden geschonden&#13;
maar door het feit dat tegenover die maatregelen&#13;
geen schadevergoeding staat, toetsing&#13;
aan het Protocol met zich brengt dat de&#13;
hoofdstukken II t/m IV van de Whv buiten&#13;
toepassing dienen te blijven totdat in een&#13;
schadevergoedingsregeling zal zijn voorzien.&#13;
De rechtbank heeft daartoe – kort gezegd –&#13;
overwogen, dat mestproductierechten als eigendom&#13;
van de varkenshouders moeten worden&#13;
beschouwd welke alleen in het algemeen&#13;
belang mogen worden ontnomen, indien daar&#13;
een schadevergoeding tegenover staat.&#13;
De Staat is van het vonnis in hoger beroep&#13;
gegaan.&#13;
5.3. De NVV heeft vervolgens (in afwachting&#13;
van de behandeling in appel) in kort geding&#13;
gevorderd, dat de genoemde hoofdstukken&#13;
van de Whv buiten toepassing zullen worden&#13;
verklaard. De president heeft die vordering bij&#13;
vonnis van 25 februari 1999 toegewezen en de&#13;
hoofdstukken buiten toepassing verklaard&#13;
totdat, hetzij in de bodemprocedure is beslist&#13;
dat de Whv niet in strijd is met art. 1 van het&#13;
Eerste Protocol van het EVRM, hetzij is&#13;
voorzien in een adequate schadevergoedingsregeling.&#13;
5.4. Na appel van de Staat is dit kort gedingvonnis,&#13;
naar het hof ambtshalve bekend is, bij&#13;
arrest van dit hof van 10 juni 1999 bekrachtigd.&#13;
5.5. De (nieuwe) stallen van Beulink zijn gevuld&#13;
met 6.800 – aan een derde toebehorende&#13;
of door een derde gefinancierde – varkens,&#13;
waarmee Beulink de varkenshouderij uitoefent.&#13;
6. Beulink heeft bij gelegenheid van het pleidooi&#13;
naar voren gebracht, dat hij lid is van&#13;
voormelde NVV, dat de ten tijde van de aankoop&#13;
van het bedrijf te Nieuw-Weerdinge&#13;
daarop rustende mestproductierechten zijn&#13;
omgezet in varkensrechten en dat dus op hem&#13;
de maatregelen van toepassing zijn die in&#13;
voormelde kort geding-procedure van de&#13;
NVV zijn getroffen.&#13;
Voorts heeft hij zijn vorderingen aangevuld&#13;
met een “meer subsidiaire”, inhoudende het&#13;
bevel dat de Staat de Whv jegens hem óók in&#13;
het geval met de NVV een schadevergoedingsregeling&#13;
tot stand komt buiten toepassing&#13;
laat. Tevens heeft hij naar voren gebracht,&#13;
dat zelfs indien het hof bij zijn arrest van&#13;
10 juni 1999 (het appel zou honoreren en) de&#13;
vordering tot buitentoepassingverklaring zou&#13;
afwijzen, hij belang houdt bij zijn hoger&#13;
beroep, omdat hij zijn specifieke geval als&#13;
knelgeval erkend wil zien.&#13;
De Staat heeft zich (desgevraagd) niet tegen&#13;
de eiswijziging verzet, zodat daarop recht zal&#13;
worden gedaan.&#13;
Het hof overweegt als volgt.&#13;
7. Uit de onder 6 weergegeven stellingname&#13;
van Beulink leidt het hof af, dat Beulink inziet&#13;
dat hij als lid van de NVV geen spoedeisend&#13;
belang meer heeft bij de door hem gevraagde&#13;
maatregelen voorzover die zijn positie betreffen&#13;
als eigenaar van de door hem in 1996 verworven&#13;
en thans in varkensrechten omgezette&#13;
mestproductierechten, maar dat hij de voorzieningen&#13;
verlangt in verband met de – niet in&#13;
voormelde rechterlijke beslissingen betrokken&#13;
– frustratie van zijn uitbreidingsmogelijkheden.&#13;
8. Nu Beulink buiten toepassingverklaring van&#13;
een wet in formele zin vraagt, stelt het hof&#13;
voorop, dat daarvan slechts sprake kan zijn&#13;
indien de Whv onmiskenbaar onverbindend is&#13;
wegens strijd met hogere rechtsregels, zoals&#13;
het gemeenschapsrecht en het EVRM.&#13;
Ad 3.1.1. het gemeenschapsrecht&#13;
9. Ad 3.1.1.a.&#13;
9.1. In de toelichting op grief I stelt Beulink,&#13;
dat de Verordening niet voorziet in productiebeperkende&#13;
maatregelen als waarvan in de&#13;
Whv sprake is, terwijl de Whv, althans de&#13;
hierbedoelde bepalingen daarvan, maatregelen&#13;
inhoud(t)(en) die op hetzelfde terrein als de&#13;
Verordening betrekking hebben en ook hetzelfde&#13;
doel, marktordening van de betrokken&#13;
sector, nastreven.&#13;
Volgens Beulink is daarom de Whv in strijd&#13;
met de gemeenschappelijke marktordening.&#13;
9.2. Volgens (hoofdstuk 1, § 3 en § 4 van) de&#13;
Memorie van Toelichting op de Whv dient de&#13;
maximering van het aantal varkens door&#13;
invoering van een systeem van varkensrechten&#13;
ter verwezenlijking van de doelstellingen op het&#13;
vlak van milieu (en staan bij de door de Whv&#13;
voorgestane aanpak de gevolgen van de varkenshouderij&#13;
voor milieu, ruimtelijke kwaliteit,&#13;
dierenwelzijn en dierengezondheid centraal).&#13;
Anders dan Beulink gaat het hof ervan uit, dat&#13;
de Memorie van Toelichting de werkelijke&#13;
beweegredenen van de wetgever verwoordt en&#13;
het hof richt zich bij de oordeelsvorming over&#13;
het doel van de Whv dan ook met name op de&#13;
Memorie van Toelichting en niet op de brief&#13;
van de Minister, waarin overigens de aspecten&#13;
van milieu (ruimtelijke kwaliteit, dierenwelzijn&#13;
en -gezondheid) bepaald worden benadrukt.&#13;
Het hof is daarom van oordeel, dat de&#13;
Whv een ander doel beoogt dan de Verordening&#13;
en dat de omstandigheid, dat de Whv&#13;
daartoe in maatregelen voorziet waarin de&#13;
Verordening niet voorziet, geen strijd met het&#13;
EG-recht oplevert.&#13;
10. Ad 3.1.1.b&#13;
De president verwierp deze stelling van Beulink,&#13;
omdat hij deze te weinig onderbouwd&#13;
achtte. Thans in hoger beroep verduidelijkt&#13;
Beulink die stelling niet. Hij wijst er slechts op,&#13;
dat de vestigingsvrijheid kan worden ingeperkt&#13;
wegens dwingende redenen van algemeen&#13;
belang, zoals een milieudoel, en wijst ook in dit&#13;
verband op de brief van de Minister, waaruit&#13;
volgens hem blijkt, dat de Whv geen milieudoel&#13;
dient. Dit betoog stuit af op de onder 9.2.&#13;
genoemde redenen. Ook deze klacht faalt.&#13;
Ad 3.1.2. het EVRM&#13;
11. Beulink geeft zelf toe, naar het hof meent,&#13;
terecht, dat hem (door de frustratie van zijn&#13;
uitbreiding) geen mestproductierechten – en&#13;
derhalve geen eigendomsrechten – worden&#13;
ontnomen (zie toelichting op grief III, pg 6&#13;
derde alinea). Van strijd met art. 1 van het eerste&#13;
Protocol van het EVRM is dan ook geen&#13;
sprake.&#13;
12. Het hiervoor onder 9 t/m 11 overwogene&#13;
betekent, dat van onmiskenbare onverbindendheid&#13;
van de Whv wegens strijd met hogere&#13;
regelgeving geen sprake is, zodat de primaire&#13;
vordering voorzover betrekking hebbend&#13;
op de enkele buitentoepassingverklaring van&#13;
de Whv strandt.&#13;
Ad 3.1.3. strijd met het vertrouwensbeginsel&#13;
en het verbod van willekeur&#13;
13.1. De door Beulink opgeworpen vraag of&#13;
het vertrouwensbeginsel en het verbod van&#13;
willekeur de Staat nopen de Whv en het&#13;
Besluit buiten toepassing te laten, althans ten&#13;
opzichte van Beulink niet uit te voeren totdat&#13;
een schaderegeling is getroffen en dus om&#13;
Beulink toe te staan varkens te (gaan) houden&#13;
zonder varkensrechten, moet in dit kort&#13;
geding ontkennend worden beantwoord.&#13;
13.2. De Whv biedt in artikel 25 de mogelijkheid&#13;
om bij AMvB voor bepaalde groepen van&#13;
gevallen waarbij de hoogte van de varkensrechten&#13;
(of fokzeugenrechten) overeenkomstig&#13;
de wet tot onbillijkheden van overwegende&#13;
aard leidt, regels te stellen omtrent een&#13;
afwijkende bepaling van de hoogte van die&#13;
rechten. Uit de parlementaire behandeling&#13;
blijkt dat dit artikel beoogt aan “knelgevallen”&#13;
of “hardheidsgevallen”, (volgens de toelichting&#13;
bij het Besluit: categorieën van bedrijven&#13;
die door de enkele toepassing van de wet onevenredig&#13;
zouden worden benadeeld) tegemoet&#13;
te komen. Het Besluit beperkt de hardheidsregeling&#13;
tot de gevallen waarin een bedrijf&#13;
door bijzondere omstandigheden minder&#13;
(dan normaal) gebruik kon maken van de productieruimte,&#13;
waarover het op grond van de&#13;
toenmalige mestwetgeving kon beschikken&#13;
(“de latente ruimte”).&#13;
Het gaat dus om de vraag of het Besluit, dat&#13;
strekt tot voorkoming van willekeur in verband&#13;
met de invoering van de wet (gedeeltelijk&#13;
met terugwerkende kracht), voldoende in&#13;
die opzet is geslaagd dan wel, met schending&#13;
van het vertrouwensbeginsel en het verbod&#13;
van willekeur, ten onrechte niet ook voorzien&#13;
heeft in tegemoetkoming in het nadeel, zoals&#13;
door Beulink geleden, te weten dat hij zijn&#13;
voorgenomen uitbreiding van productierechten&#13;
na 10 juli 1997 (buiten de latente ruimte)&#13;
niet kan omzetten in varkensrechten en dat&#13;
hij, vertrouwend op de mogelijkheden van de&#13;
toenmalige regeling, investeringen met dat&#13;
doel vergeefs heeft gedaan.&#13;
13.3. Het hof stelt voorop dat de rechter algemeen-&#13;
verbindende voorschriften (in ieder&#13;
geval welke niet door de wetgever in formele&#13;
zin zijn gegeven) dient te toetsen aan algemene&#13;
rechtsbeginselen, maar dat hij daarbij niet&#13;
naar eigen inzicht de waarde of het maatschappelijk&#13;
gewicht kan vaststellen van de&#13;
door de materiële wetgever bij het tot stand&#13;
brengen van de regeling af te wegen belangen&#13;
en dat de aard van de wetgevende functie en&#13;
de positie van de rechter meebrengen dat bij&#13;
die rechterlijke toetsing terughoudendheid&#13;
wordt betracht.&#13;
13.4. Uit de parlementaire geschiedenis (bijvoorbeeld&#13;
nadere memorie van antwoord eerste&#13;
kamer, Eerste Kamer 1997-1998, 25 746,&#13;
nr. 192f, pagina 9) en de toelichting bij het&#13;
Besluit blijkt dat de door het Besluit gedekte&#13;
groepen hardheidsgevallen zijn vastgesteld na&#13;
consultatie van het landbouwbedrijfsleven, de&#13;
betrokken maatschappelijke organisaties en&#13;
beide Kamers van de Staten Generaal.&#13;
Gezien het doel van de Whv, de beperking&#13;
van de belasting van het milieu door (varkens)&#13;
mest, is het hof van oordeel dat niet&#13;
gezegd kan worden dat de Staat (de Kroon)&#13;
bij afweging van alle betrokken belangen in&#13;
redelijkheid niet kan besluiten om de categorieën&#13;
bedrijven, waaraan tegemoet wordt gekomen&#13;
beperkt te houden en nadelen, zoals&#13;
door Beulink ondervonden, buiten de regeling&#13;
te laten.&#13;
13.5. Het hof acht die regeling daarom niet&#13;
wegens strijd met het vertrouwensbeginsel en&#13;
het verbod van willekeur onmiskenbaar onverbindend.&#13;
14. Voor de vraag of de Whv en het Besluit&#13;
weliswaar verbindend zijn, maar de invoering&#13;
ervan toch onrechtmatig is jegens Beulink,&#13;
omdat hij in zijn bijzondere omstandigheden&#13;
daarvan zonder schaderegeling onevenredig&#13;
nadeel ondervindt en of hij op grond daarvan&#13;
op schadevergoeding aanspraak kan maken,&#13;
overweegt het hof in de eerste plaats, dat het,&#13;
gezien het voorafgaande, de door de Kroon&#13;
gemaakte belangenafweging bij de totstandkoming&#13;
van het Besluit, waarbij schade als&#13;
door Beulink gesteld buiten de categorie is&#13;
gebleven die als onevenredig wordt aangemerkt,&#13;
niet onrechtmatig acht.&#13;
15. Daar komt bij dat het hier gaat om schade&#13;
die Beulink stelt te lijden, omdat hij zijn stallen&#13;
(en dus zijn nieuwe investeringen) niet&#13;
kan benutten, nu hij geen varkensrechten kan&#13;
aankopen. Ter terechtzitting is (opnieuw) naar&#13;
voren gekomen, dat Beulink op dit moment&#13;
wèl de varkenshouderij uitoefent en aldus zijn&#13;
stallen (en investeringen) benut, te weten met&#13;
(6.800) varkens die aan een derde toebehoren&#13;
althans door een derde zijn gefinancierd, (zie&#13;
r.o. 5.5). Zonder verdere gegevens, die Beulink&#13;
niet heeft verstrekt, is daardoor de gestelde&#13;
onevenredige schade, gelegen in het niet kunnen&#13;
gebruiken van de investeringen, komen te&#13;
vervallen.&#13;
16. Tenslotte is daardoor ook de (hoogte van&#13;
de) schade, waarvoor Beulink in dit kort&#13;
geding een voorschot vordert, onvoldoende&#13;
aannemelijk geworden.&#13;
De grieven IV t/m X stuiten op het voorgaande&#13;
af.&#13;
17. De slotsom is, dat – zonder dat de grieven&#13;
afzonderlijke behandeling behoeven – de vorderingen&#13;
van Beulink moeten worden afgewezen.&#13;
Het bestreden vonnis zal worden&#13;
bekrachtigd en Beulink zal worden veroordeeld&#13;
in de kosten van de procedure in hoger&#13;
beroep.&#13;
Beslissing&#13;
Het gerechtshof&#13;
– bekrachtigt het bestreden vonnis;&#13;
– veroordeelt Beulink in de kosten van de&#13;
procedure in hoger beroep, tot op heden aan&#13;
de zijde van de Staat bepaald op ƒ 440,– aan&#13;
griffierecht en op ƒ 5.100,– aan salaris voor de&#13;
procureur.</content><legacyfootnotes/><footnotes><footnote/></footnotes><auteurs/><published>2000-01-01 00:00:00</published><modified>1998-01-20 00:00:00</modified><editiondate>2000-01-01</editiondate><htmlpath>https://denhollander.info/artikel/4735</htmlpath></article>
</articles></edition>
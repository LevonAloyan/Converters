<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2005</searchword><id>4346</id><udhid>UDH:TvAR/4346</udhid><titel>Van de Mortel / Van der Heijden (TvAR 2005/5311)</titel><searchwords><searchword>TvAR 11/2005</searchword><searchword>TvAR 2005/5311</searchword><searchword>UDH:TvAR/4346</searchword></searchwords><attachments><attachment><name>2005_nr 11_Rechtspraak_5311.pdf</name><extention>pdf</extention><url>https://denhollander.info/download/4304/ci</url></attachment></attachments><inleiding>[BW art. 3:35; Rv art. 150]&#13;
&#13;
Pachtwijzigingsovereenkomst inhoudende&#13;
dat het gebruik door pachter zal worden&#13;
beëindigd. Vraag of beding dat grond&#13;
“schoon en zonder puin c.q. andere verontreinigingen”&#13;
zal worden opgeleverd, enkel&#13;
zag op de ondergrond van door de pachter&#13;
of zijn rechtsvoorganger gestichte opstallen&#13;
– die de pachter volgens de overeenkomst&#13;
diende te verwijderen – of mede op de rest&#13;
van het gepachte. Beslissend is wat partijen&#13;
in de gegeven omstandigheden over en&#13;
weer redelijkerwijs uit elkaars verklaringen&#13;
en gedragingen hebben mogen begrijpen.&#13;
Verpachter draagt de bewijslast ten aanzien&#13;
van de door hem verdedigde uitleg, nu hij&#13;
zich beroept op de rechtsgevolgen van de&#13;
door hem gestelde (inhoud van de) overeenkomst.&#13;
Verpachter is in het hem&#13;
opgedragen bewijs niet geslaagd.</inleiding><content>ARREST IN DE ZAAK VAN:&#13;
Jan Hein Lodewijk van de Mortel, wonende&#13;
te Oostelbeers, gemeente Oirschot,&#13;
appellant in het principaal beroep,&#13;
geïntimeerde in het incidenteel beroep,&#13;
procureur: mr. D.A.J.M. Melchers,&#13;
tegen&#13;
Henricus Johannes Josephus van der Heijden,&#13;
(volgens diverse processtukken: H.H.J. van&#13;
der Heijden), wonende te Vessem, gemeente&#13;
Eersel,&#13;
geïntimeerde in het principaal beroep,&#13;
appellant in het incidenteel beroep,&#13;
procureur: mr. F.J. Boom.&#13;
1 Het geding in eerste aanleg&#13;
Voor de procedure in eerste aanleg wordt verwezen&#13;
naar de inhoud van de vonnissen van&#13;
11 januari 2000, 8 augustus 2000, 10 mei 2001&#13;
(opgenomen in het proces-verbaal van getuigenverhoor&#13;
van die datum) en 10 september&#13;
2002, die de pachtkamer te Eindhoven tussen&#13;
principaal appellant (hierna te noemen: Van de&#13;
Mortel) als eiser en principaal geïntimeerde&#13;
(hierna te noemen: Van der Heijden) als&#13;
gedaagde heeft gewezen. Van de vonnissen van&#13;
8 augustus 2000 en 10 september 2002 is een&#13;
fotokopie aan dit arrest gehecht.&#13;
2 Het geding in hoger beroep&#13;
2.1 Van de Mortel heeft bij exploot van&#13;
10 oktober 2002 aangezegd van het vonnis&#13;
van 10 september 2002, alsmede voor zoveel&#13;
nodig van de daaraan voorafgegane tussenvonnissen,&#13;
zulks alleen voorzover Van de&#13;
Mortel daarbij in het ongelijk is gesteld, in&#13;
hoger beroep te komen, met dagvaarding van&#13;
Van der Heijden voor dit hof.&#13;
2.2 Bij memorie van grieven heeft Van de Mortel&#13;
twee grieven tegen het vonnis van 8 augustus&#13;
2000 en vier grieven tegen het vonnis van&#13;
10 september 2002 aangevoerd en toegelicht,&#13;
heeft hij een aantal nieuwe producties in het&#13;
geding gebracht, en heeft hij geconcludeerd&#13;
dat het hof het vonnis van 10 september 2002&#13;
en de daaraan voorafgaande tussenvonnissen&#13;
zal vernietigen, en opnieuw rechtdoende de&#13;
vordering van Van de Mortel tot veroordeling&#13;
van Van der Heijden tot betaling van de som&#13;
van € 12.013,05 (€ 26.428,70) – onder vermindering&#13;
van de € 1.500,– die in het bestreden&#13;
vonnis reeds is toegewezen – vermeerderd&#13;
met 17,5% BTW en vermeerderd met de wettelijke&#13;
rente over het gehele bedrag vanaf de&#13;
dag van dagvaarding in eerste aanleg, toe zal&#13;
wijzen, met veroordeling van Van der Heijden&#13;
in de kosten van beide instanties.&#13;
2.3 Bij memorie van antwoord heeft Van der&#13;
Heijden, onder overlegging van een aantal&#13;
nieuwe producties, de grieven bestreden en&#13;
verweer gevoerd. Bij dezelfde memorie heeft&#13;
hij zijnerzijds twee grieven tegen het vonnis&#13;
van 10 september 2002 aangevoerd en toegelicht.&#13;
In zowel het principaal als het incidenteel&#13;
beroep heeft Van der Heijden bewijs aangeboden,&#13;
en hij heeft geconcludeerd:&#13;
in het principaal beroep:&#13;
dat het hof, bij arrest voorzover de wet zulks&#13;
toelaat uitvoerbaar bij voorraad, zonodig&#13;
onder verbetering van de gronden, de vonnissen&#13;
van 11 januari 2000, 8 augustus 2000 en&#13;
10 september 2002 zal bevestigen, en Van de&#13;
Mortel in diens vorderingen niet-ontvankelijk&#13;
zal verklaren, althans diens vorderingen af zal&#13;
wijzen, een en ander met veroordeling van&#13;
Van de Mortel in de kosten van de procedure&#13;
in eerste aanleg en in hoger beroep gevallen;&#13;
in het incidenteel beroep:&#13;
dat het hof, bij arrest voorzover de wet zulks&#13;
toelaat uitvoerbaar bij voorraad, het vonnis&#13;
van 10 september 2002 zal vernietigen, te weten&#13;
voorzover Van der Heijden hierin wordt veroordeeld&#13;
tot betaling van een bedrag aan Van&#13;
de Mortel van € 1.500,– en voorzover Van der&#13;
Heijden veroordeeld wordt tot betaling van&#13;
een bijdrage van € 300,– in de door Van der&#13;
Heijden gemaakte proceskosten, de vorderingen&#13;
van Van de Mortel op Van der Heijden&#13;
alsnog niet-ontvankelijk zal verklaren, althans&#13;
integraal af zal wijzen, een en ander met veroordeling&#13;
van Van de Mortel in de kosten van&#13;
het incidenteel beroep.&#13;
2.4 Bij memorie van antwoord in incidenteel&#13;
appèl heeft Van de Mortel de grieven in het&#13;
incidenteel beroep bestreden, bewijs aangeboden&#13;
en heeft hij geconcludeerd dat het hof&#13;
Van der Heijden in zijn incidenteel beroep&#13;
niet-ontvankelijk zal verklaren, althans zijn&#13;
vordering af zal wijzen, met veroordeling van&#13;
Van der Heijden in de kosten van het incidenteel&#13;
hoger beroep, zulks voorzover mogelijk&#13;
uitvoerbaar bij voorraad.&#13;
2.5 Vervolgens hebben partijen de stukken&#13;
voor het wijzen van arrest aan het hof overgelegd.&#13;
3 De vaststaande feiten&#13;
3.1 Op grond van de in hoger beroep niet bestreden&#13;
vaststelling van de pachtkamer in eerste&#13;
aanleg staat het navolgende vast.&#13;
3.2 Van der Heijden heeft van Van de Mortel&#13;
bij pachtovereenkomst van 1 november 1964&#13;
gepacht een boerderij bestaande uit woning,&#13;
gebouwen en erf met bijbehorend bouw- en&#13;
grasland gelegen in de gemeente Oostelbeers.&#13;
De overeenkomst is goedgekeurd door de&#13;
Grondkamer en is steeds van rechtswege verlengd.&#13;
3.3 In 1996 hebben partijen een pachtwijzigingsovereenkomst&#13;
gesloten, waarbij werd&#13;
overeengekomen dat de pachtovereenkomst&#13;
per 31 mei 1996 zou eindigen voor wat betreft&#13;
de oorspronkelijke hoeve bestaande uit woning&#13;
en stalgedeelte; per 30 september 1996 zou de&#13;
overeenkomst eindigen voor zover het betreft&#13;
de overige gebouwen en bijbehorend erf en&#13;
voor de huispercelen zou de overeenkomst&#13;
eindigen per 1 november 1996. Deze pachtwijzigingsovereenkomst&#13;
is op 28 april 1997&#13;
goedgekeurd door de Grondkamer.&#13;
3.4 In de pachtwijzigingsovereenkomst zijn&#13;
partijen verder in artikel 8 overeengekomen:&#13;
“Pachter (Van der Heijden) zal uiterlijk 1 oktober&#13;
1996 alle door hem of zijn rechtsvoorganger&#13;
gestichte opstallen – inclusief funderingen&#13;
en mestputten – (doen) afbreken en verwijderen&#13;
waartoe verpachter (Van de Mortel) aan&#13;
pachter een bijdrage in de aan de sloop verbonden&#13;
kosten voldoet van ƒ 22.000,– te vermeerderen&#13;
met BTW.&#13;
De grond dient schoon en zonder puin c.q.&#13;
andere verontreinigingen te worden opgeleverd.&#13;
Pachter mag, desgewenst, de erfverharding,&#13;
bestaande uit betonklinkers meenemen.”&#13;
3.5 De overeengekomen sloopvergoeding is&#13;
na oplevering van de boerderij door Van de&#13;
Mortel aan Van der Heijden voldaan.&#13;
4 Beoordeling van het geschil in&#13;
hoger beroep&#13;
4.1 Van de Mortel heeft bij memorie van grieven&#13;
zijn hoger beroep zonder voorbehoud&#13;
mede betrokken op de aan het vonnis van&#13;
10 september 2002 voorafgaande tussenvonnissen.&#13;
Tegen de vonnissen van 11 januari&#13;
2000 en 10 mei 2001 heeft hij echter geen grieven&#13;
geformuleerd. Daaruit volgt dat hij in zijn&#13;
hoger beroep tegen die vonnissen niet-ontvankelijk&#13;
moet worden verklaard.&#13;
4.2 Grief I in het principaal beroep richt zich&#13;
tegen de overweging van de pachtkamer in&#13;
eerste aanleg in het vonnis van 8 augustus&#13;
2000, volgens welke uit artikel 8 van de pachtwijzigingsovereenkomst&#13;
niet valt te lezen dat&#13;
de verplichting van Van der Heijden om de&#13;
grond schoon en zonder puin of andere verontreinigingen&#13;
op te leveren, betrekking heeft&#13;
op het gehele gepachte en dus niet slechts op&#13;
de ondergrond van de in de alinea ervoor&#13;
bedoelde, door Van der Heijden te slopen,&#13;
opstallen.&#13;
4.3 De grief faalt. De lezing van Van der&#13;
Heijden van artikel 8 van de pachtwijzigingsovereenkomst,&#13;
volgens welke hij slechts gehouden&#13;
was tot het afvoeren van het puin van de&#13;
door hem te slopen gebouwen, is niet onverenigbaar&#13;
met de tekst van de bepaling. Het&#13;
beroep dat Van de Mortel in de toelichting&#13;
doet op de omstandigheid dat sprake zou zijn&#13;
van zelfstandig te lezen alinea’s in de bepaling&#13;
van artikel 8 – zodat geen direct verband&#13;
bestaat tussen de eerste en de tweede alinea –&#13;
is reeds daarom niet overtuigend, omdat de&#13;
bepaling in de pachtwijzigingsovereenkomst&#13;
gelijkluidend is aan het voorstel van de toen-&#13;
malige gemachtigde van Van de Mortel in&#13;
diens brief van 1 april 1996 (productie II bij&#13;
conclusie van repliek), in welk voorstel de&#13;
onder 3.4 geciteerde bepaling juist in één alinea&#13;
is neergelegd. Evenmin overtuigend is het&#13;
beroep van Van de Mortel op een bij de verkoop&#13;
van (bouw)grond bestaand gebruik, nu&#13;
van een zodanige verkoop immers geen sprake&#13;
is. Het hof verwerpt ten slotte het standpunt&#13;
van Van de Mortel dat hij ervan uit&#13;
mocht gaan dat de afspraken in de pachtwijzigingsovereenkomst&#13;
op alle gronden en objecten&#13;
van toepassing zouden zijn, tenzij uit die&#13;
overeenkomst het tegendeel blijkt. Beslissend&#13;
is immers wat partijen in de gegeven omstandigheden&#13;
over en weer redelijkerwijs uit elkaars&#13;
verklaringen en gedragingen hebben mogen&#13;
begrijpen en met dat criteruim verdraagt zich&#13;
niet een uitlegregel zoals door Van de Mortel&#13;
bepleit.&#13;
4.4 Grief II in het principaal beroep richt zich&#13;
tegen de bewijsopdracht zoals opgenomen in&#13;
het vonnis van 8 augustus 2000. Van de Mortel&#13;
betoogt dat de pachtkamer in eerste aanleg&#13;
aan Van der Heijden bewijs had moeten&#13;
opdragen.&#13;
4.5 De grief faalt omdat volgens de hoofdregel&#13;
van artikel 150 Wetboek van Burgerlijke&#13;
Rechtsvordering Van de Mortel, die zich&#13;
beroept op de rechtsgevolgen van de door hem&#13;
gestelde (inhoud van de) overeenkomst, de&#13;
bewijslast draagt, terwijl niet blijkt van feiten&#13;
of omstandigheden die hetzij in verband met&#13;
de eisen van redelijkheid en billijkheid een&#13;
andere verdeling van de bewijslast meebrengen,&#13;
hetzij een feitelijk vermoeden ten gunste&#13;
van Van de Mortel rechtvaardigen. De pachtkamer&#13;
in eerste aanleg heeft derhalve terecht&#13;
aan Van de Mortel bewijs opgedragen.&#13;
4.6 Grief III in het principaal beroep heeft&#13;
betrekking op de waardering van het bewijs in&#13;
het vonnis van 10 september 2002. Dienaangaande&#13;
overweegt het hof als volgt.&#13;
4.7 Uit de verklaring van de getuige E.IJ. le&#13;
Blanc, de voormalige gemachtigde van Van de&#13;
Mortel, volgt dat over de bepaling in de pachtwijzigingsovereenkomst&#13;
zoals onder 3.4 aangehaald,&#13;
niet tussen partijen is gesproken. Uit&#13;
de verklaringen van Le Blanc en Van de Mortel&#13;
zelf volgt wel dat het de bedoeling van Van&#13;
de Mortel is geweest dat Van der Heijden het&#13;
gehele erf vrij van puin diende op te leveren.&#13;
Die bedoeling is echter onvoldoende duidelijk&#13;
in de tekst van de pachtwijzigingsovereenkomst&#13;
uitgedrukt en is volgens de getuigenverklaringen&#13;
van Van der Heijden en zijn&#13;
voormalige gemachtigde Vugts ook niet door&#13;
hen begrepen. In dit verband is mede van&#13;
belang dat bedoelde tekst van de gemachtigde&#13;
van Van de Mortel afkomstig was, zodat Van&#13;
de Mortel en zijn gemachtigde het zelf in de&#13;
hand hadden om met een ondubbelzinnige&#13;
formulering van artikel 8 een misverstand te&#13;
vermijden. De pachtkamer in eerste aanleg&#13;
heeft dan ook terecht geoordeeld dat Van de&#13;
Mortel niet in het aan hem opgedragen bewijs&#13;
was geslaagd. De grief faalt derhalve.&#13;
4.8 Grief IV in het principaal beroep en grief I&#13;
in het incidenteel beroep hebben beide betrekking&#13;
op de veroordeling van Van der Heijden&#13;
tot betaling van een bedrag van € 1.500,–. Van&#13;
de Mortel betoogt dat genoemd bedrag te laag&#13;
is en volgens Van der Heijden had de pachtkamer&#13;
in eerste aanleg de vordering van Van&#13;
de Mortel geheel moeten afwijzen. Het hof&#13;
zal deze grieven gezamenlijk bespreken.&#13;
4.9 Uit de verklaring van J. Koopmans, werknemer&#13;
van Van de Mortel, heeft de pachtkamer&#13;
in eerste aanleg terecht afgeleid dat zich&#13;
in de ondergrond van de door Van der Heijden&#13;
gesloopte opstallen nog enig puin heeft bevonden,&#13;
dat – nadat de grond was gezeefd – in&#13;
opdracht en voor rekening van Van de Mortel&#13;
is afgevoerd. Van der Heijden suggereert in de&#13;
toelichting op zijn grief dat sprake is geweest&#13;
van na het vertrek van Van der Heijden bij de&#13;
restauratie van de boerderij vrijgekomen puin,&#13;
maar gelet op de verklaring van Koopmans&#13;
– die heeft verklaard dat de grond voorafgaand&#13;
aan de restauratie werd gezeefd, waarbij&#13;
puin tevoorschijn kwam – is dat niet aannemelijk.&#13;
In dit verband is niet zonder belang&#13;
dat volgens de verklaring van zowel Van der&#13;
Heijden zelf als de door hem ingeschakelde&#13;
aannemer, F.J.G. Liebregts, het mogelijk is dat&#13;
er in de grond “een steentje is achtergebleven”,&#13;
waaruit lijkt te volgen dat Liebregts de grond&#13;
niet heeft gezeefd en/of mogelijk is dat enig bij&#13;
de in opdracht van Van der Heijden uitgevoerde&#13;
werkzaamheden vrijgekomen puin, niet is&#13;
afgevoerd, maar is achtergebleven.&#13;
4.10 Uit de omschrijvingen op de door Van de&#13;
Mortel overgelegde nota’s kan niet met enige&#13;
zekerheid worden afgeleid in welke mate de&#13;
daarin gefactureerde werkzaamheden betrekking&#13;
hebben op in de ondergrond van de door&#13;
Van der Heijden gesloopte opstallen achtergebleven&#13;
puin. Gelet daarop heeft de pachtkamer&#13;
in eerste aanleg de door Van de Mortel&#13;
geleden schade terecht door middel van schatting&#13;
bepaald. Het hof verenigt zich met die&#13;
schatting en maakt haar tot de zijne. In dit&#13;
verband merkt het hof nog op dat Van de&#13;
Mortel in de memorie van grieven, onder 20,&#13;
ook de kosten van het slopen en afvoeren van&#13;
een mestsilo vermeldt, terwijl eerder in de&#13;
procedure slechts sprake was van door Van&#13;
der Heijden in de grond achtergelaten puin.&#13;
In zoverre is het (nadere) standpunt van Van&#13;
de Mortel niet begrijpelijk toegelicht.&#13;
4.11 Uit hetgeen is overwogen, volgt dat beide&#13;
grieven falen.&#13;
4.12 De grieven V en VI in het principaal&#13;
beroep bouwen op de overige grieven in dat&#13;
beroep voort en moeten in het lot van die&#13;
grieven delen.&#13;
4.13 Grief II in het incidenteel beroep bouwt&#13;
voort op grief I in dat beroep en deelt in het&#13;
lot van die grief.&#13;
4.14 De slotsom is dat Van de Mortel nietontvankelijk&#13;
is in zijn beroep tegen de vonnissen&#13;
van 11 januari 2000 en 10 mei 2001. De in&#13;
het principaal beroep opgeworpen grieven&#13;
tegen de vonnissen van 8 augustus 2000 en&#13;
10 september 2002 en de in het incidenteel&#13;
beroep opgeworpen grieven tegen het vonnis&#13;
van 10 september 2002 falen, zodat die vonnissen&#13;
dienen te worden bekrachtigd, voorzover&#13;
in het principaal of het incidenteel beroep&#13;
betrokken. Het hof zal Van de Mortel veroordelen&#13;
in de kosten van het principaal beroep&#13;
en Van der Heijden in de kosten van het incidenteel&#13;
beroep. In verband met de omstandigheid&#13;
dat in pachtzaken geen cassatieberoep&#13;
mogelijk is, zodat dit arrest kracht van gewijsde&#13;
heeft vanaf de uitspraak ervan, hebben&#13;
partijen geen belang bij de door hen over en&#13;
weer gevraagde uitvoerbaarbijvoorraadverklaring.&#13;
5 Beslissing&#13;
Het hof, rechtdoende in het principaal en het&#13;
incidenteel beroep:&#13;
verklaart Van de Mortel niet-ontvankelijk in&#13;
zijn beroep tegen de vonnissen van de pachtkamer&#13;
van het kantongerecht te Eindhoven&#13;
van 11 januari 2000 en 10 mei 2001;&#13;
bekrachtigt het vonnis van de pachtkamer van&#13;
het kantongerecht te Eindhoven van 8 augustus&#13;
2000 en het vonnis van de pachtkamer van&#13;
de rechtbank te ’s-Hertogenbosch, sector kanton,&#13;
locatie Eindhoven, van 10 september&#13;
2002, voorzover die vonnissen in het principaal&#13;
of het incidenteel beroep zijn betrokken;&#13;
veroordeelt Van de Mortel in de kosten van&#13;
het principaal beroep, tot aan deze uitspraak&#13;
aan de zijde van Van der Heijden begroot op&#13;
€ 771,– voor salaris procureur en op € 193,–&#13;
voor griffierecht;&#13;
veroordeelt Van der Heijden in de kosten van&#13;
het incidenteel beroep, tot aan deze uitspraak&#13;
aan de zijde van Van de Mortel begroot op&#13;
€ 385,50 voor salaris procureur.&#13;
</content><legacyfootnotes/><footnotes><footnote/></footnotes><auteurs/><published>2005-11-01 00:00:00</published><modified>2005-11-01 00:00:00</modified><editiondate>2005-11-01</editiondate><htmlpath>https://denhollander.info/artikel/4346</htmlpath></article>
</articles></edition>
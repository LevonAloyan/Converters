<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2009</searchword><id>8120</id><udhid>UDH:TvAR/8120</udhid><titel>Wetgeving en literatuur</titel><searchwords><searchword>TvAR 3/2009</searchword><searchword>UDH:TvAR/8120</searchword></searchwords><attachments><attachment><name>20983.pdf</name><extention>pdf</extention><url>https://denhollander.info/download/20983/ci</url></attachment></attachments><inleiding>Ruimtelijke Ordening</inleiding><content>Wet algemene bepalingen&#13;
omgevingsrecht (Wabo)&#13;
A.G.A. Nijmeijer geeft een analyse van&#13;
het voorontwerp van de Invoeringswet&#13;
Wabo in het tijdschrift Milieu &amp;&#13;
Recht (M en R 2009/2, p. 76). De auteur&#13;
beoogt geen allesomvattende bespreking.&#13;
Hij beperkt zich tot drie wetten&#13;
die met de invoering van de Wabo&#13;
inhoudelijke wijzigingen ondergaan:&#13;
de Wet milieubeheer, de Wet ruimtelijke&#13;
ordening en de Woningwet. Ook&#13;
staat de auteur stil bij de regeling voor&#13;
‘aanhakende toestemmingen’. De auteur&#13;
concludeert dat het voorontwerp&#13;
op sommige onderdelen nog verdere&#13;
uitwerking, aanpassing of toelichting&#13;
behoeft. Daarvoor bestaat nog voldoende&#13;
gelegenheid, nu het voorstel&#13;
van wet nog voor advies naar de Raad&#13;
van State moet worden gezonden,&#13;
aldus de auteur.&#13;
Waterschappen&#13;
Herman Havekes is op 28 januari&#13;
2009 te Utrecht gepromoveerd met het&#13;
proefschrift: Functioneel decentraal&#13;
waterbestuur: borging, bescherming en&#13;
beweging. De institutionele omwenteling&#13;
van het watershap in de afgelopen&#13;
vijftig jaar. Het boek (480 p.) beschrijft&#13;
de waterschapswetgeving en de&#13;
ontwikkelingen daarin, gaat in op de&#13;
taken van het waterschap, de financiering,&#13;
de samenstelling en verkiezing&#13;
van het bestuur en - in een afzonderlijk&#13;
hoofdstuk - op de gevolgen van de Kaderrichtlijn&#13;
Water voor het waterschapsbestuur.&#13;
Havekes formuleert een&#13;
toetsingskader voor een goede waterstaatszorg,&#13;
met daarin termen als continuïteit,&#13;
doelmatigheid, draagvlak, en&#13;
past dat toe op verschillende overheidsorganisaties.&#13;
Daarbij scoren de waterschappen&#13;
veel plussen (‘zeer positief ’),&#13;
in elk geval meer dan de provincies.&#13;
Havekes is werkzaam bij de Unie van&#13;
Waterschappen.&#13;
Landinrichting&#13;
Ruilverkaveling&#13;
Een voorbeeld van een zaak waarin een&#13;
landbouwer met succes cassatie instelt&#13;
tegen het oordeel van de rechtbank dat&#13;
geen sprake is van een ‘door de ruilverkaveling&#13;
veroorzaakte waardevermindering’,&#13;
is een arrest van de Hoge Raad&#13;
van 9 januari 2009, Agr.r. 2009/5499.&#13;
Structuurbeleid&#13;
LNV-subsidies&#13;
De minister is niet van plan de per 25&#13;
november 2008 vastgestelde Tegemoetkomingsregeling&#13;
sneeuwdrukschade in&#13;
de boomkwekerijsector 2005 (zie:&#13;
Stcrt. 2008, 231) aan te passen. Dat&#13;
schrijft de minister in een brief van 16&#13;
januari 2009 aan de Tweede Kamer&#13;
(Kamerstukken II 2008/09, 31 700&#13;
XIV, nr. 121). De minister reageert&#13;
daarmee op het betoog van Kamerlid&#13;
Mastwijk dat de regeling onvoldoende&#13;
recht doet aan het meerjarig karakter&#13;
van de boomkwekerij.&#13;
Het Openstellingsbesluit LNV-subsidies&#13;
2009 is gewijzigd: Stcrt. 2009, 26&#13;
(besluit van de Minister van LNV van&#13;
5 februari 2009, nr. TRCJZ/2009/&#13;
284). Het gaat om een verhoging van&#13;
het subsidieplafond voor investeringen&#13;
in energiesystemen (ook wel MEIenergiesystemen&#13;
genoemd) ten aanzien&#13;
van de aanvraagperiode 1 september&#13;
tot en met 15 oktober 2008. Deze&#13;
MEI-energiesystemen leiden tot reductie&#13;
van CO2-emissie. De ophoging van&#13;
het subsidieplafond is nodig, omdat&#13;
het oorspronkelijk vastgestelde subsidieplafond&#13;
voor deze periode is overschreden.&#13;
Toekomst intensieve veehouderij&#13;
De huidige stand van zaken rondom&#13;
de megastallen geeft de minister weer&#13;
in een brief van 21 januari 2009 aan&#13;
de Tweede Kamer (Kamerstukken II&#13;
2008/09, 28 973, nr. 33 herdruk). Aan&#13;
bod komen onder andere: (a) de lopende&#13;
onderzoeksprojecten met betrekking&#13;
tot de gezondheidsrisico´s van&#13;
intensieve veehouderijsystemen; (b) de&#13;
gemaakte afspraken tussen vertegenwoordigers&#13;
van de ministeries van&#13;
LNV en VWS en de provincies over de&#13;
taken en verantwoordelijkheden; (c) de&#13;
te treffen en reeds getroffen vervolgmaatregelen.&#13;
Marktordening&#13;
Health Check&#13;
Tijdens de vergadering van de Landbouw-&#13;
en Visserijraad van 19 januari&#13;
2009 is het politiek akkoord over de&#13;
Health Check van het Gemeenschappelijke&#13;
Landbouwbeleid definitief vastgesteld.&#13;
Dat blijkt uit een brief van 3&#13;
februari 2009 van de minister aan de&#13;
Tweede Kamer (Kamerstukken II&#13;
2008/09, 21 501-32, nr. 321). De lidstaten&#13;
kunnen nu gaan werken aan de&#13;
implementatie van het akkoord (zie&#13;
ook hierna onder ‘Europees agrarisch&#13;
recht’).&#13;
Dieren&#13;
Transport&#13;
De minister heeft op 22 december&#13;
2008 beleidsregels vastgesteld (nr.&#13;
TRCJZ/2008/3638) ten behoeve van&#13;
het dierenwelzijn bij het transport van&#13;
dieren: Stcrt. 2008, nr. 252. De beleidsregels&#13;
geven onder meer aan hoe&#13;
de minister bestuurlijk optreedt tegen&#13;
overtredingen van de regelgeving op&#13;
het gebied van diertransporten. De minister 2008 verschenen rapporten van&#13;
Hoekstra en Vanthemsche;&#13;
– proportionaliteit in het bestaande&#13;
handhavingsbeleid.&#13;
Dierziekten&#13;
Vanwege het besmettingsgevaar van&#13;
Q-koorts is de (op de Gezondheids- en&#13;
welzijnswet gebaseerde) Regeling tijdelijke&#13;
maatregelen dierziekten gewijzigd:&#13;
Stcrt. 2009, 23 (regeling van de Minister&#13;
van LNV van 30 januari 2009, nr.&#13;
TRCJZ/2009/244). Ingangsdatum:&#13;
2 februari 2009. Met deze wijziging&#13;
wordt aan de sector een aantal hygiënevoorschriften&#13;
opgelegd ter voorkoming&#13;
van verspreiding van Q-koorts.&#13;
Deze hygiënevoorschriften richten zich&#13;
tot (a) veehouders die meer dan vijftig&#13;
schapen of geiten houden voor de bedrijfsmatige&#13;
melkproductie en (b) bedrijven&#13;
die op hun beurt schapen- en&#13;
geitenmest van deze veehouders ontvangen.&#13;
In een brief van 4 februari&#13;
2009 informeert de minister de&#13;
Tweede Kamer over het nut en de&#13;
noodzaak van de voorschriften (Kamerstukken&#13;
II 2008/09, 28 286, brief&#13;
4 februari 2009).&#13;
Dierenwelzijn&#13;
De minister heeft de eerste voortgangsrapportage&#13;
over de Nota Dierenwelzijn&#13;
(NDW) en de Nationale Agenda Diergezondheid&#13;
(NAD) aan de Tweede&#13;
Kamer gestuurd, vergezeld van een&#13;
brief met toelichting (Kamerstukken II&#13;
2008/09, 28 286, nr. 259, brief 4 februari&#13;
2009). De NDW en de NAD&#13;
vormen tezamen met het wetsvoorstel&#13;
Wet dieren het drieluik voor dieren.&#13;
Het overleg met de Tweede Kamer&#13;
over het wetsvoorstel dieren volgt een&#13;
separaat spoor, omdat het wetgeving&#13;
betreft. De nota naar aanleiding van&#13;
het verslag van de Tweede Kamer (Kamerstukken&#13;
II 2007/08, 31 389, nr. 7,&#13;
verslag 26 juni 2008) is nog in voorbereiding.&#13;
Producten&#13;
Diervoeders&#13;
Op 10 februari 2009 heeft de vaste&#13;
commissie voor LNV verslag uitgebracht&#13;
van het schriftelijk overleg met&#13;
de minister over het voorstel van het&#13;
Europees Parlement en de Raad voor&#13;
een verordening met betrekking tot het&#13;
in de handel brengen en het gebruik&#13;
van diervoerders. De verordening bevat&#13;
voorschriften ten aanzien van etikettering,&#13;
verpakking en andere aanbiedingsvormen&#13;
(Kamerstukken I 2008/&#13;
09, 22 112, nr. CB). Kernpunten van&#13;
het schriftelijk overleg waren de dagelijkse&#13;
praktijk ten aanzien van diervoeders&#13;
(de keten van invoer van diervoeders&#13;
tot aflevering bij de klant) en de&#13;
verantwoordelijkheidsverdeling van de&#13;
Ministeries van LNV en VWS.&#13;
Milieurecht&#13;
Luchtkwaliteit&#13;
De effecten van groen op fijn stof in en&#13;
om een stad zijn - op basis van de&#13;
thans beschikbare informatie - beperkt.&#13;
Dat concludeert het RIVM in het rapport&#13;
‘Effecten van groen op de luchtkwaliteit&#13;
´ dat de Minister van VROM&#13;
aan de Tweede Kamer heeft gestuurd&#13;
(Kamerstukken II 2008/09, 28 385,&#13;
nr. 125, brief 9 december 2008).&#13;
De totstandkoming van het Nationaal&#13;
Samenwerkingsprogramma Luchtkwaliteit,&#13;
de rol van de overheid daarbij, en&#13;
de doelen ervan worden uitvoerig omschreven&#13;
in een brief van de Minister&#13;
van VROM aan de Tweede Kamer van&#13;
22 januari 2009 (Kamerstukken II&#13;
2008/09, 30 175, nr. 66).&#13;
Programma Luchtwassers&#13;
Over de voortgang van het Programma&#13;
Luchtwassers zijn vragen gesteld door&#13;
de commissie voor LNV aan de minister.&#13;
De lijst met vragen (60) en antwoorden&#13;
is op 20 januari 2009 aan de&#13;
Tweede Kamer aangeboden (Kamerstukken&#13;
II 2008/09, 28 385, nr. 127).&#13;
Mest&#13;
Anders dan verschillende media doen&#13;
voorkomen, is er volgens de minister&#13;
geen sprake van een geheim mestakkoord&#13;
tussen LTO-bestuurders en het&#13;
ministerie van LNV over (de invulling&#13;
van) het vierde actieprogramma in het&#13;
kader van de Nitraatrichtlijn. Dit volgt&#13;
uit een brief die de minister op 22 januari&#13;
2009 aan de Tweede Kamer heeft&#13;
gestuurd (Kamerstukken II 2008/09,&#13;
28 385, nr. 128). Dat kan ook niet,&#13;
want een akkoord over het vierde actieprogramma&#13;
wordt gesloten tussen Nederland&#13;
en de Europese Commissie,&#13;
aldus de minister.&#13;
De Uitvoeringsregeling Meststoffenwet&#13;
is (met terugwerkende kracht) per 1 januari&#13;
2009 gewijzigd: zie de regeling&#13;
van de Minister van LNV van 22 januari&#13;
2009 (TRCJZ/2009/60), Stcrt.&#13;
2009, 17. Het gaat om wijziging van&#13;
de regels met betrekking tot: (a) het&#13;
gebruik van het mineralenconcentraat&#13;
boven de gebruiksnormen voor dierlijke&#13;
meststoffen; (b) de wijze waarop&#13;
de daartoe voorgeschreven elektronische&#13;
aanmelding van het landbouwbedrijf&#13;
geschiedt; (c) de werkingscoëfficiënt&#13;
van mineralenconcentraat.&#13;
De Europese Commissie heeft Nederland&#13;
bij beschikking van 8 december&#13;
2005 derogatie verleend van de in bijlage&#13;
III, punt 2, van de Nitraatrichtlijn&#13;
neergelegde gebruiksnorm voor dierlijke&#13;
meststoffen. Het gaat om een -&#13;
aan voorwaarden verbonden - verhoging&#13;
van de gebruiksnorm tot 250 kilogram&#13;
stikstof per hectare voor dierlijke&#13;
meststoffen voor bedrijven met&#13;
een areaal dat voor ten minste 70% uit&#13;
grasland bestaat. In de Uitvoeringsregeling&#13;
Meststoffenwet (art. 25 t/m 27)&#13;
is aan deze beschikking uitvoering gegeven.&#13;
Om gebruik te kunnen maken&#13;
van de derogatie moet de landbouwer&#13;
(onder andere) eens in de vier jaar vóór&#13;
1 februari de fosfaattoestand en het&#13;
stikstofleverend vermogen van de landbouwgrond&#13;
laten vaststellen door een&#13;
geaccrediteerd laboratorium (art. 27&#13;
lid 1 Uitvoeringsregeling Meststoffenwet).&#13;
Als gevolg van de vorstperiode&#13;
was dat dit jaar vóór 1 februari 2009&#13;
niet mogelijk. Om te voorkomen dat&#13;
landbouwers hierdoor geen gebruik&#13;
kunnen maken van de derogatie is&#13;
voor deze vaststelling uitstel verleend&#13;
tot 1 maart 2009. Voorwaarde is dan&#13;
wel dat de landbouwer de opdracht&#13;
aan het laboratorium heeft verstrekt&#13;
vóór 1 februari 2009: zie de regeling&#13;
van de Minister van LNV van 28 januari&#13;
2009 (nr. TRCJZ/2009/198)&#13;
houdende tijdelijke vrijstelling van de&#13;
artikelen 26 lid 1 en 27 lid 1van de&#13;
Uitvoeringsregeling Meststoffenwet.&#13;
Ammoniak&#13;
Installaties die vallen onder de IPPCrichtlijn&#13;
(Richtlijn 96/61/EG, PbEG&#13;
1996, L 257/26) moeten worden geëxploiteerd&#13;
met toepassing van de best&#13;
beschikbare technieken (BBT). Voor&#13;
veehouderijen betekent dit meestal dat&#13;
dieren op een groenlabel huisvestingssysteem&#13;
moeten worden gehouden.&#13;
Voor bestaande stallen die niet worden&#13;
geëxploiteerd volgens de BBT zijn mogelijkheden&#13;
gecreëerd om deze te behouden,&#13;
waaronder (a) interne saldering&#13;
op grond van de Wet ammoniak&#13;
en veehouderij en (b) de opneming&#13;
van overgangstermijnen in het Besluit&#13;
ammoniakemissie huisvesting veehouderij&#13;
en de circulaire wijziging ammoniakwetgeving&#13;
en uitvoering IPPCrichtlijn.&#13;
In een bijdrage van S.H.E.&#13;
Bastiaans in het tijdschrift Milieu en&#13;
Recht staat de vraag centraal of deze&#13;
interne saldering en overgangstermijnen&#13;
in overeenstemming zijn met de&#13;
IPPC- richtlijn. De auteur betwijfelt&#13;
dat en komt met een alternatieve oplossing&#13;
(M en R 2009/2, p. 70).&#13;
Europees agrarisch recht&#13;
Landbouw- en Visserijraad&#13;
De minister heeft aan de Tweede&#13;
Kamer verslag gedaan van de uitkomsten&#13;
van de Landbouw- en Visserijraad&#13;
van 18 en 19 december 2008 en 19 januari&#13;
2009 (Kamerstukken II 2008/&#13;
09, 21 501-32, nr. 316, 32, brieven 24&#13;
december 2008 en 3 februari 2009).&#13;
De eerstgenoemde vergadering brengt&#13;
weinig nieuws, zij het dat het voorstel&#13;
om vier antimicrobiële stoffen toe te&#13;
staan om pluimveekarkassen te ontsmetten&#13;
unaniem is verworpen. Tijdens&#13;
de vergadering van 19 januari&#13;
2009 is het politiek akkoord over de&#13;
Health Check van het Gemeenschappelijke&#13;
Landbouwbeleid definitief vastgesteld&#13;
(zie hiervoor, onder ‘Marktordening’).&#13;
Verder kwamen onder andere&#13;
aan bod de fluctuatie in de landbouwgrondstoffen-&#13;
en voedselprijzen in Europa&#13;
en de markttoelating van genetisch&#13;
gemodificeerd raapzaad voor&#13;
voedsel en diervoeder. Ten slotte werden&#13;
verzoeken van verschillende landen&#13;
besproken met betrekking tot: (a)&#13;
de situatie op de zuivelmarkt en herintroductie&#13;
van exportrestituties; (b) de&#13;
tijdelijke verruiming van voorwaarden&#13;
voor het plattelandsontwikkelingsprogramma&#13;
en het visserijfonds; (c) de instelling&#13;
van exportrestituties voor varkensvlees.&#13;
Diversen&#13;
Wet op de bedrijfsorganisatie&#13;
Het wetsvoorstel tot wijziging van de&#13;
Wet op de bedrijfsorganisatie in verband&#13;
met verdere modernisering van&#13;
het stelsel van de publiekrechtelijke bedrijfsorganisatie&#13;
(nr. 31 419) is op 23&#13;
december 2008 door de Eerste Kamer&#13;
aangenomen (Handelingen I 2008/ 09,&#13;
31 419, nr. 17, p. 908-909). Op 29&#13;
december 2009 is de wetswijziging gepubliceerd&#13;
in het Staatsblad: Stb.&#13;
2009, 26. Zie voor een korte weergave&#13;
van doelstelling en inhoud: Agr.r. 2008,&#13;
p. 210 (rubriek Wetgeving en literatuur,&#13;
onder ‘diversen’).&#13;
Tuchtrecht&#13;
Over het bereik van het tuchtrecht op&#13;
grond van art. 104 van de Wet op de&#13;
bedrijfsorganisatie gaat een uitspraak&#13;
van het College van Beroep voor het&#13;
bedrijfsleven van 30 december 2008,&#13;
LJN BH0863. Aan betrokkene was&#13;
door het Tuchtgerecht Akkerbouwproductschappen&#13;
een boete opgelegd in&#13;
verband overtreding van art. 4 Verordening&#13;
HPA bestrijding knolcyperus&#13;
2004 (aanwezigheid van een meer dan&#13;
lichte hoeveelheid knolcyperus op een&#13;
aan hem in eigendom toebehorend&#13;
perceel). Het CBB oordeelt dat het&#13;
tuchtrecht niet van toepassing is op betrokkene.&#13;
Betrokkene is geen ondernemer&#13;
in de zin van de Verordening, en&#13;
kan ook niet via de mogelijkheid van&#13;
derdenbinding, zoals voorzien in art. 8&#13;
van de Verordening, onder het tuchtrecht&#13;
vallen. Met de invoering van art.&#13;
104 van de Wet op de bedrijfsorganisatie&#13;
is een beperkte verruiming tot het&#13;
opleggen van tuchtrechtelijke maatregelen&#13;
mogelijke geworden. Deze verruiming&#13;
is echter naar de kennelijke&#13;
bedoeling van de wetgever beperkt gebleven&#13;
tot de groep van ondernemingen&#13;
waarvoor het productschap is ingesteld.&#13;
De wetgever heeft stellig niet de&#13;
opvatting willen verlaten dat het tuchtrecht&#13;
zich naar zijn aard richt tot de&#13;
(min of meer uitgebreide) kring der&#13;
beroepsgenoten, aldus het CBB.&#13;
beoogt hiermee te voorzien in:&#13;
– een toereikend handhavingsinstrumentarium&#13;
voor de naleving van&#13;
de regels ten aanzien van (het dierenwelzijn&#13;
bij) diertransporten, nu&#13;
het daaraan ontbrak volgens de in</content><legacyfootnotes/><footnotes><footnote/></footnotes><auteurs>mr. C.S.C. Monsma</auteurs><published>2009-03-01 00:00:00</published><modified>2020-05-20 08:56:03</modified><editiondate>2009-03-01</editiondate><htmlpath>https://denhollander.info/artikel/8120</htmlpath></article>
</articles></edition>
<edition><articles><article><jaar>2018</jaar><naam>Tijdschrift voor Agrarisch Recht</naam><uitgave>11</uitgave><aflevering>10</aflevering><searchword>TvAR 11/2018</searchword><id>15225</id><udhid>UDH:TvAR/15225</udhid><titel>Pacht - Hof Arnhem-Leeuwarden, 24 oktober 2017,  ECLI:NL:GHARL:2017:11224  (Meppelink – Erven Klinkhamer) (mrs. Th.C.M. Willemse, J.H. Lieber, B.J.H. Hofstee en de deskundige leden ir. W.G. Nijlant en J.H. Jurrius) (TvAR 2018/5951)</titel><searchwords><searchword>TvAR 11/2018</searchword><searchword>TvAR 2018/5951</searchword><searchword>UDH:TvAR/15225</searchword></searchwords><attachments><attachment><name>20064.pdf</name><extention>pdf</extention><url>https://denhollander.info/download/20064/ci</url></attachment></attachments><inleiding/><content>&lt;p class="annotator"&gt;Met noot B. Nijman&lt;/p&gt;&lt;h3&gt;Ontbinding pachtovereenkomst. Indeplaatsstelling.&lt;/h3&gt;&lt;p&gt;[Burgerlijk Wetboek, 7:376 en 7:363]&lt;/p&gt;&lt;p&gt;Vader exploiteert al lange tijd het agrarische bedrijf niet meer. Zijn zoon heeft het overgenomen. Verpachter vordert ontbinding, de vader indeplaatsstelling van de zoon. Naar het oordeel van de pachtkamer brengt de enkele wetenschap bij verpachtster dat het agrarisch bedrijf is ingebracht in Meppelink Agro BV en/of dat de zoon het bedrijf (mede) uitoefent, niet mee dat zij (stilzwijgend) heeft ingestemd met pachtopvolging door de zoon. Bekrachtiging van de ontbinding en afwijzing indeplaatsstelling.&lt;/p&gt;&lt;p&gt;arrest van de pachtkamer &lt;/p&gt;&lt;p&gt;inzake &lt;/p&gt;&lt;p&gt;Hendrikus Meppelink, &lt;/p&gt;&lt;p&gt;wonende te Dalerveen, &lt;/p&gt;&lt;p&gt;appellant, &lt;/p&gt;&lt;p&gt;in eerste aanleg: gedaagde in conventie, eiser in reconventie, &lt;/p&gt;&lt;p&gt;hierna: Meppelink senior, &lt;/p&gt;&lt;p&gt;advocaat: mr. M.J.G. Peters, &lt;/p&gt;&lt;p&gt;tegen &lt;/p&gt;&lt;p&gt;1. Egbertien Geziena Jantje Kamping, &lt;/p&gt;&lt;p&gt;wonende te Emmen; &lt;/p&gt;&lt;p&gt;2. Jan Kamping, &lt;/p&gt;&lt;p&gt;wonende te Noord-Sleen; &lt;/p&gt;&lt;p&gt;3. Geziena Hendrika Wilms, &lt;/p&gt;&lt;p&gt;wonende te Klazienaveen; &lt;/p&gt;&lt;p&gt;4. Jantien Lamberta Wilms, &lt;/p&gt;&lt;p&gt;wonende te Bovensmilde; &lt;/p&gt;&lt;p&gt;5. Egbertdiena Klinkhamer, &lt;/p&gt;&lt;p&gt;wonende te Sleen; &lt;/p&gt;&lt;p&gt;6. Egbert Klinkhamer, &lt;/p&gt;&lt;p&gt;wonende te Sleen; &lt;/p&gt;&lt;p&gt;7. Berend Hegen, &lt;/p&gt;&lt;p&gt;wonende te Aalden; &lt;/p&gt;&lt;p&gt;8. Derk Egbert Martens, &lt;/p&gt;&lt;p&gt;wonende te Bennekom; &lt;/p&gt;&lt;p&gt;9. Wilte Martens, &lt;/p&gt;&lt;p&gt;wonende te Westervelde; &lt;/p&gt;&lt;p&gt;10. Roelof Hinderikus Barels, &lt;/p&gt;&lt;p&gt;wonende te Groningen; &lt;/p&gt;&lt;p&gt;11. Hinderikus Roelof Barels, &lt;/p&gt;&lt;p&gt;wonende te Westerbroek; &lt;/p&gt;&lt;p&gt;geïntimeerden, &lt;/p&gt;&lt;p&gt;in eerste aanleg: eisers in conventie, verweerders in reconventie, &lt;/p&gt;&lt;p&gt;hierna: de erven Klinkhamer, &lt;/p&gt;&lt;p&gt;advocaat: mr. R. Klarus&lt;/p&gt;&lt;h3&gt;1 Het verdere verloop van het geding in hoger beroep &lt;/h3&gt;&lt;p&gt;1.1 Het hof neemt de inhoud van het tussenarrest van 30 mei 2017 hier over. Bij dat arrest is een comparitie van partijen bepaald, die heeft plaatsgevonden op 24 oktober 2017. Aan het slot van de comparitie heeft het hof arrest bepaald. &lt;/p&gt;&lt;p&gt;1.2 Meppelink senior vordert in het hoger beroep - kort samengevat - de vonnissen van 9 juni 2015, 13 oktober 2015 en 12 juli 2016 te vernietigen voor zover daarbij de vorderingen van de erven Klinkhamer zijn toegewezen en bij arrest Erik Meppelink in de plaats te stellen van Meppelink senior als pachter met veroordeling van de erven Klinkhamer in de kosten van beide instanties. &lt;/p&gt;&lt;h3&gt;2 De vaststaande feiten &lt;/h3&gt;&lt;p&gt;Het hof gaat in hoger beroep uit van de volgende feiten: &lt;/p&gt;&lt;p&gt;2.1 Meppelink senior pacht vanaf 1 november 1983 van de rechtsvoorganger van Lutgerdina Klinkhamer (hierna: Klinkhamer) een perceel bouwland, thans kadastraal bekend als gemeente Dalen, sectie L, nummer 963, groot 15.24.14 ha. De pachtovereenkomst is door de Grondkamer voor Drenthe goedgekeurd op 28 mei 1984. &lt;/p&gt;&lt;p&gt;2.2 Meppelink senior heeft twee zonen, Erik Meppelink en Henk Meppelink. In 1999 heeft Meppelink met zijn zonen Meppelink Agro BV opgericht. In 1999 of 2000 heeft Meppelink senior zijn agrarische onderneming in Meppelink Agro BV ingebracht. Meppelink Agro B.V. heeft twee takken, een landbouwbedrijf en een loonwerkbedrijf. Erik Meppelink is voornamelijk werkzaam in het landbouwbedrijf. Meppelink Agro BV beteelt ongeveer 100 ha, inclusief de onderhavige pachtpercelen. Meppelink Agro BV betaalt vanaf 1999 de pacht aan Klinkhamer, met uitzondering van het jaar 2008 waarin Meppelink senior de pacht heeft betaald.. &lt;/p&gt;&lt;p&gt;2.3 Meppelink senior is in 2006 op 65-jarige leeftijd uit het bedrijf getreden. &lt;/p&gt;&lt;p&gt;2.4 Klinkhamer heeft op enig moment rentmeester ing. M. Meulenberg RT ingeschakeld. Op de door hem opgestelde pachtfacturen van 2008 en 2009, geadresseerd aan Meppelink senior, is vermeld “Voor de goede orde wordt u nog medegedeeld dat verpachtster alleen u als pachter ziet.” &lt;/p&gt;&lt;p&gt;2.5 In 2013 is Klinkhamer overleden. Geïntimeerden zijn haar nichten en neven en tevens erfgenamen in de nalatenschap. Haar buurman, Jan van der Velde, heeft op basis van een verklaring van erfrecht een (beperkte) volmacht met betrekking tot de zaken die behoren tot de nalatenschap. &lt;/p&gt;&lt;h3&gt;3 Het geschil en de beslissing in eerste aanleg &lt;/h3&gt;&lt;p&gt;3.1 Jan van der Velde heeft in eerste aanleg in conventie namens de erven Klinkhamer gevorderd de pachtovereenkomst per 1 november 2014 te ontbinden en Meppelink senior te veroordelen om het perceel in goede staat op te leveren, te ontruimen en ontruimd te houden een en ander op straffe van verbeurte van een dwangsom.&lt;/p&gt;&lt;p&gt;3.2 Meppelink senior heeft in reconventie de indeplaatsstelling gevorderd van Erik Meppelink. &lt;/p&gt;&lt;p&gt;3.3 De pachtkamer heeft bij vonnis van 7 november 2014 Meppelink senior bevolen Erik Meppelink op de voet van 118 Rv in het geding op te roepen, waarna Erik Meppelink is verschenen. Bij vonnis van 9 juni 2015 heeft de pachtkamer de zaak gevoegd met een procedure tussen Erik Meppelink en (Meppelink) Agro BV tegen de erven Klinkhamer tot vastlegging van een pachtovereenkomst. Bij vonnis van 13 oktober 2015 heeft de pachtkamer, voor zover van belang, overwogen dat Meppelink senior met ingang van 2006 niet langer bedrijfsmatige landbouw bedrijft en niet aan zijn verplichting tot persoonlijk gebruik van het verpachte voldoet. Meppelink senior is vervolgens toegelaten tot het bewijs dat Klinkhamer mondeling heeft ingestemd met de indeplaatsstelling van Erik Meppelink vanaf 2006, dan wel instemde met of berustte in het terugtreden van Meppelink senior uit het bedrijf en de bedrijfsovername door Erik Meppelink en/of Agro BV zonder dat dat gevolgen zou hebben voor de pachtovereenkomst. Na getuigenverhoren heeft de pachtkamer bij eindvonnis van 12 juli 2016 geoordeeld dat Meppelink senior niet in de bewijslevering is geslaagd. De vordering in conventie is toegewezen en die in reconventie afgewezen. Meppelink senior is in conventie en in reconventie veroordeeld in de proceskosten. &lt;/p&gt;&lt;h3&gt;4 De beoordeling van het hoger beroep &lt;/h3&gt;&lt;p&gt;4.1 Meppelink senior heeft hoger beroep ingesteld, Erik Meppelink daarentegen niet. Dit verzuim kan in dit geval zonder gevolgen blijven. Aangezien Erik Meppelink in eerste aanleg in de procedure in reconventie is betrokken, ter comparitie in eerste aanleg en ter comparitie in hoger beroep is verschenen, acht het hof een nieuwe oproeping van Erik Meppelink op de voet van 118 Rv in reconventie niet opportuun, ook gelet op de uitkomst van deze procedure in conventie. &lt;/p&gt;&lt;p&gt;4.2 In de kern gaat het hoger beroep om de stelling van Meppelink senior dat Klinkhamer heeft geweten en gedoogd, althans goedgevonden dat het agrarisch bedrijf niet meer door Meppelink senior maar door Erik Meppelink, althans Meppelink Agro BV werd gedreven, waardoor de ontbinding niet gerechtvaardigd is en Erik Meppelink in de plaats gesteld moet worden. &lt;/p&gt;&lt;p&gt;4.3 Het hof oordeelt als volgt. In dit geding staat vast dat Meppelink senior vanaf ten minste 2006 tekortschiet als pachter doordat hij de zeggenschap over het gepachte heeft afgestaan aan Meppelink Agro BV, althans Erik Meppelink, en hij het gepachte niet meer persoonlijk gebruikt. De omstandigheid dat een vordering tot indeplaatsstelling voorligt, kan meewegen bij de vraag of de tekortkoming van Meppelink senior wegens zijn bijzondere aard of geringe betekenis de ontbinding met haar gevolgen rechtvaardigt. &lt;/p&gt;&lt;p&gt;4.4 Voor zover moet worden aangenomen dat Klinkhamer op de hoogte is geweest van de oprichting van Meppelink Agro BV, de uittreding van Meppelink senior en de voortzetting door Erik Meppelink, althans Meppelink Agro BV geldt het volgende. De enkele wetenschap bij Klinkhamer dat het agrarisch bedrijf is ingebracht in Meppelink Agro BV en/of dat Erik Meppelink het bedrijf (mede) uitoefent, brengt niet mee dat Klinkhamer (stilzwijgend) heeft ingestemd met pachtopvolging door Erik Meppelink. Door de wetenschap van en de mogelijke instemming met het gebruik van grond door een vennootschap waarvan de pachter vennoot is, bestaat of ontstaat niet een contractuele pachtverhouding met de vennootschap of, &lt;/p&gt;&lt;p&gt;na beëindiging van de hoedanigheid van vennoot als pachter, met de andere vennoten of één van hen. Betaling van de pacht door de vennootschap brengt evenmin een dergelijke contractuele band met zich. In hoger beroep zijn geen (andere) voldoende redengevende feiten en omstandigheden naar voren gekomen of gebracht die kunnen meebrengen dat Klinkhamer met Erik Meppelink als opvolgend pachter heeft ingestemd of dat Meppelink senior dat zo had mogen begrijpen. Daarbij wijst het hof, net als de pachtkamer, op de pachtnota’s uit 2008 en 2009, die niet alleen aan (uitsluitend) Meppelink senior zijn gericht, maar waarop ook staat dat Klinkhamer alleen Meppelink senior als pachter ziet en wenst te accepteren. Uit de getuigenverklaringen van Meppelink senior en Erik Meppelink en hetgeen Erik Meppelink heeft verklaard ter zitting in hoger beroep concludeert het hof voorts dat Meppelink senior en Erik Meppelink niet met Klinkhamer hebben gesproken over de (gewenste) pachtverhouding als zodanig, maar uitsluitend incidenteel over de hoogte van waterschapslasten en onderhoud aan sloten. &lt;/p&gt;&lt;p&gt;4.5 Nu in eerste aanleg reeds getuigen zijn gehoord en Meppelink senior onder randnummers 31 en 46 van de memorie van grieven geen (voldoende) gespecificeerd aanvullend bewijsaanbod heeft gedaan, wordt niet aan bewijslevering toegekomen. De conclusie is dan ook dat niet kan worden aangenomen dat Klinkhamer Erik Meppelink als pachter heeft aanvaard of dat Meppelink senior dat heeft mogen begrijpen. Er zijn daarom geen gronden voor het oordeel dat de erven Klinkhamer hun rechten hebben verwerkt, de ontbinding niet gerechtvaardigd is of dat deze naar maatstaven van redelijkheid en billijkheid onaanvaardbaar is. &lt;/p&gt;&lt;p&gt;4.6 De overige grieven, stellingen en verweren behoeven geen bespreking meer omdat deze, indien besproken, niet tot een ander oordeel zullen leiden. &lt;/p&gt;&lt;h3&gt;Slotsom &lt;/h3&gt;&lt;p&gt;4.7 Het hoger beroep faalt, zodat de bestreden vonnissen zullen worden bekrachtigd. Als de in het ongelijk te stellen partij zal het hof Meppelink senior in de kosten van het hoger beroep veroordelen. Deze kosten aan de zijde van de erven Klinkhamer zullen worden vastgesteld op € 314 voor griffierecht en op € 1.788 aan salaris advocaat (2 punten x tarief II). &lt;/p&gt;&lt;p&gt;4.8 Als niet weersproken zal het hof ook de gevorderde wettelijke rente over de proceskosten en de nakosten toewijzen zoals hierna vermeld. &lt;/p&gt;&lt;h3&gt;5 De beslissing &lt;/h3&gt;&lt;p&gt;Het hof, recht doende in hoger beroep: &lt;/p&gt;&lt;p&gt;bekrachtigt de vonnissen van de pachtkamer te Assen (rechtbank Noord Nederland) van 9 juni 2015, 13 oktober 2015 en 12 juli 2016; &lt;/p&gt;&lt;p&gt;veroordeelt Meppelink senior in de kosten van het hoger beroep, tot aan deze uitspraak aan de zijde van de erven Klinkhamer vastgesteld op € 314 voor verschotten en op € 1.788 voor salaris overeenkomstig het liquidatietarief en te voldoen binnen veertien dagen na dagtekening van dit arrest, en -voor het geval voldoening binnen bedoelde termijn niet plaatsvindt- te vermeerderen met de wettelijke rente te rekenen vanaf bedoelde termijn voor voldoening; &lt;/p&gt;&lt;p&gt;veroordeelt Meppelink senior in de nakosten, begroot op € 131, met bepaling dat dit bedrag zal worden verhoogd met € 68 in geval Meppelink senior niet binnen veertien dagen na aanschrijving aan deze uitspraak heeft voldaan én betekening heeft plaatsgevonden een en ander vermeerderd met de wettelijke rente te rekenen vanaf veertien dagen na aanschrijving én betekening; &lt;/p&gt;&lt;p&gt;verklaart dit arrest voor zover het de hierin vermelde proceskostenveroordeling betreft uitvoerbaar bij voorraad. &lt;/p&gt;&lt;h3&gt;Noot&lt;/h3&gt;&lt;p&gt;Uit onderdeel 2.4 van het arrest blijkt dat de rentmeester van wijlen mevrouw Klinkhamer al bij het verzenden van de pachtfacturen aan vader Meppelink voor de jaren 2008 en 2009 een geschilpunt signaleerde. Voor zover Meppelink op dat moment besefte wat er dreigde, was het voor een wending ten goede te laat. Meppelink was immers al eerder, in 2006 uit het bedrijf getreden. Hij exploiteerde daardoor niet langer op bedrijfsmatige wijze een landbouwbedrijf. Op grond van de pachtregelgeving zoals die geldt vanaf 2007, kon de pachtovereenkomst tussen hem en wijlen mevrouw Klinkhamer worden ontbonden. De situatie in deze zaak lijkt op die in het arrest van het pachthof van 4 april 2017 inzake Schouten/Herwijnen (&lt;span class="italic"&gt;TvAR&lt;/span&gt; 2018/5917).&lt;/p&gt;&lt;p&gt;Met de vordering tot ontbinding werd gewacht tot 2014, na het overlijden van mevrouw Klinkhamer. Waarom daarmee zolang is gewacht vermeldt het arrest niet. Meppelink verweert zich en stelt een tegenvordering in. Hij vordert dat zijn zoon Erik, de zoon die het landbouwbedrijf binnen Meppelink Agro B.V. voortzet, als pachter in zijn plaats wordt gesteld. Die vordering zou alleen kans van slagen hebben, indien Meppelink de vordering tot ontbinding zou kunnen afweren. Hij zou dan moeten aantonen dat zijn verpachtster er -ondanks de ondubbelzinnige mededeling van de rentmeester- mee instemde dat hij de pachtovereenkomst door zijn zoon liet voortzetten. Dat zou (ook) neerkomen op het aangaan van een pachtverhouding met die zoon, met Erik Meppelink. Uit onderdeel 3.3 van het arrest blijkt dat Erik Meppelink in eerste aanleg zelf een vordering tot schriftelijke vastlegging van een pachtovereenkomst met hem of met Meppelink Agro B.V. heeft ingesteld tegen de erven Klinkhamer. Kennelijk zagen vader en zoon wel dat alleen de stelling dat met de zoon een afspraak werd gemaakt hun zaak zou kunnen redden. De beide procedures werden in eerste aanleg gevoegd. Het bewijs dat er met wijlen mevrouw Klinkhamer een nieuwe pachtafspraak is gemaakt wordt niet geleverd, zodat de vorderingen van vader en zoon Meppelink worden afgewezen. De pachtovereenkomst met vader Meppelink wordt ontbonden.&lt;/p&gt;&lt;p&gt;Alleen vader Meppelink heeft hoger beroep ingesteld. Zijn zoon Erik niet. Welke overwegingen daarbij een rol speelden weten wij uiteraard niet. Die beslissing leverde wel een complicatie op.Bij een vordering tot indeplaatsstelling dient de voorgestelde pachter als partij te worden betrokken. Wordt de vordering niet door de pachter en de voorgestelde pachter gezamenlijk ingesteld, dan dient de voorgestelde pachter op basis van artikel 118 Rv te worden opgeroepen, zodat hij zich kan voegen aan de zijde van de pachter (Hof Arnhem 9 november 2010 inzake Munneke/Feenstra-Horring I, &lt;span class="italic"&gt;TvAR&lt;/span&gt; 2010/5612). De voorgestelde pachter wordt daarmee procespartij. &lt;/p&gt;&lt;p&gt;Het vonnis waarbij is beslist over de indeplaatsstelling werd in eerste aanleg ook tegen Erik Meppelink gewezen. Hij heeft geen hoger beroep ingesteld, maar hij is wel, samen met zijn vader, verschenen bij de comparitie die het pachthof heeft gehouden. Erik Meppelink is dus in de procedure in hoger beroep gehoord. Nu dat het geval is vindt het hof het niet nodig hem ook formeel nog te laten deelnemen op grond van artikel 118 Rv, waarbij wordt verwezen naar de procedure in conventie (onderdeel 4.1). Hij is daadwerkelijk in het geding bij het hof verschenen, zodat hij zijn standpunt duidelijk kon maken. Een voegingsincident is dan niet noodzakelijk (Hof Arnhem 22 november 2011 inzake Munneke/Feenstra-Horring II, &lt;span class="italic"&gt;TvAR&lt;/span&gt; 2010/5684). &lt;/p&gt;&lt;p&gt;In onderdeel 4.3 stelt het pachthof vast dat vader Meppelink als pachter al vanaf 2006 tekortschiet. Voor de vraag of de pachtovereenkomst op grond van dat tekortschieten moet worden ontbonden, is van belang dat er een vordering tot indeplaatsstelling voorligt. Dat kan meewegen bij de vraag of de tekortkoming van Meppelink senior wegens zijn bijzondere aard of geringe betekenis de ontbinding met haar gevolgen rechtvaardigt (het criterium van artikel 6:265 BW). Op dat punt houdt het hof rekening met de belangen van de voorgestelde pachter, hoewel deze in dit geval strikt genomen geen partij was in het hoger beroep. Eenzelfde overweging van het hof komt voor in het arrest De With/Anthonygasthuis van 20 september 2016 (&lt;span class="italic"&gt;TvAR&lt;/span&gt; 2017/5869). Ik verwijs naar de noot bij dat arrest.&lt;/p&gt;&lt;p&gt;Volgens het arrest (onderdeel 4.2) is de kern van de zaak de vraag of mevrouw Klinkhamer heeft geweten en goedgevonden dat Erik Meppelink het bedrijf van zijn vader had voortgezet. Het bewijs daarvoor wordt ook in hoger beroep niet geleverd. Indien mevrouw Klinkhamer al wist dat de grond in de BV was ingebracht of dat Erik de grond medegebruikte, dan betekent dit nog niet dat er een pachtovereenkomst tot stand gekomen is (onderdeel 4.4). Daarbij benadrukt het hof dat een pachtovereenkomst alleen door wilsovereenstemming tot stand kan komen. Instemming met het gebruik van het gepachte door een vennootschap leidt niet tot het ontstaan van een pachtovereenkomst. Datzelfde geldt wanneer de verpachter het goed vindt dat de pacht van een vennootschappelijke rekening wordt betaald. Zie ook artikel 6:30 BW.&lt;/p&gt;&lt;p&gt;Een aanvullend bewijsaanbod van Meppelink in de memorie van grieven wordt niet gehonoreerd. In eerste aanleg werden al getuigen gehoord en het bewijsaanbod in hoger beroep is onvoldoende specifiek. Een bewijsaanbod in hoger beroep dient specifiek en terzake dienend te zijn. Zijn er in eerste aanleg al getuigen gehoord dan zouden deze eisen kunnen inhouden dat bij het bewijsaanbod wordt aangegeven wat deze getuigen in afwijking van of in aanvulling op hun eerdere verklaring nog te berde kunnen brengen (Hoge Raad 9 oktober 2015, ECLI:NL:HR:2015:3009). Dat gebeurde hier niet, terwijl dat bewijs toch de kern van de zaak zou moeten vormen.&lt;/p&gt;&lt;p&gt;Een wending ten goede voor Meppelink was eigenlijk vanaf het begin al uitgesloten. Het hoger beroep strandt dan ook, maar niet zonder dat in onderdeel 4.4 van het arrest de pachtnota's met de opmerking van de rentmeester nog eens worden genoemd. &lt;/p&gt;&lt;p&gt;B. Nijman&lt;/p&gt;</content><legacyfootnotes/><footnotes><footnote/></footnotes><auteurs>B. Nijman</auteurs><published>2018-11-09 14:40:59</published><modified>2019-01-07 10:37:12</modified><editiondate>2018-11-09</editiondate><htmlpath>https://denhollander.info/artikel/15225</htmlpath></article>
</articles></edition>
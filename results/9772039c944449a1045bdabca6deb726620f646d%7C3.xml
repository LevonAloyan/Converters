<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1989</searchword><id>6252</id><udhid>UDH:TvAR/6252</udhid><titel>Over coöperatieve samenwerkingsverbanden en de positie van derzelver leden</titel><searchwords><searchword>TvAR 5/1989</searchword><searchword>UDH:TvAR/6252</searchword></searchwords><attachments><attachment><name>1989_nr 5_Artikel_Raaijmakers.pdf</name><extention>pdf</extention><url>https://denhollander.info/download/6046/ci</url></attachment></attachments><inleiding>1. INLEIDING&#13;
1.1. Meer dan vroeger wordt de coöperatie heden ten dage beschouwd vanuit een&#13;
economisch-analytisch gezichtspunt. Dat lijkt mij, juist voor een gecompliceerde&#13;
rechtsvorm als de coöperatie, een juist vertrekpunt.1 Het komt mij echter voor dat&#13;
voor een juist begrip van deze rechtsfiguur de historisch-beschrijvende benadering&#13;
van groot belang blijft. Zonder deze laatste zal het moeilijk zijn de ontwikkelingsgang&#13;
te verklaren, ook om na te gaan of uit de geschiedenis oplossingen zijn af te&#13;
leiden voor hedendaagse vraagstukken. De oudere literatuur en jurisprudentie zijn,&#13;
meen ik, moeilijk te begrijpen zonder enige kennis van de sociaal-economische ach&#13;
tergronden en denkbeelden waaruit de coöperatiebeweging is ontstaan. Slechts aldus&#13;
is men immers in staat coöperaties in hun onderscheiden vormen te analyseren in&#13;
hun (bedrijfs-)economische structuur. Juist door de economisch-analytische beschouwingswijze&#13;
in historisch perspectief te plaatsen valt bijvoorbeeld op dat de af&#13;
nemende rol van de verbruikerscoöperatie mede kan worden verklaard uit de ingrijpende&#13;
veranderingen die zich hebben voltrokken in de positie van de consument en&#13;
de detailhandel.2 Maar op dezelfde wijze dienen wij ook de grote moderne coöperatie&#13;
tegemoet te treden om de specifieke problemen daarvan te kunnen onderkennen.&#13;
3 De beide beschouwingen zijn niet tegengesteld aan elkaar, doch juist elkaars&#13;
complement.&#13;
Dit preadvies heeft een bescheiden opzet. Ik zal slechts enkele kanttekeningen maken&#13;
omtrent de betekenis die deze beschouwingswijzen hebben voor de positie van&#13;
de leden in enkelvoudige en samengestelde coöperatieve samenwerkingsverbanden.&#13;
De positie van bestuur/directie resp. die van commissarissen zullen worden behandeld&#13;
door mijn mede-preadviseurs mr. J.N. Kras en mr. R.C.J. Galle.&#13;
1.2. Naar hedendaagse inzichten wordt de coöperatie beschouwd als gezamenlijke&#13;
bedrijfshuishouding waarin een deel van de economische functies van de aangesloten&#13;
huishoudingen van de leden wordt vervuld; de samenwerking van de aangesloten&#13;
(gezins- of bedrijfs-) huishoudingen is er daarbij op gericht de voordelen, die uit het proces dat volgt na de primaire produktie, zelf te behouden c.q. om via de coöperatie&#13;
zelf invloed te kunnen uitoefenen op de inkoopmarkt.4 Het is - laat ik die tot&#13;
nadenken prikkelende vergelijking maar aanstonds maken - een soort 'joint venture'&#13;
van die huishoudingen. De motieven voor het tot stand brengen van een onderlinge&#13;
regeling tot samenwerking in de vorm van een gezamenlijke onderneming, gehouden&#13;
door een (gezamenlijke) BV, VOF of CV, zijn niet zelden vergelijkbaar met&#13;
die voor een coöperatie. Dat spreekt wel het meest bij de opzet van een joint venture&#13;
die tot doel heeft deelfuncties te vervullen ter beperking van de kosten die verbonden&#13;
zouden zijn aan afzonderlijke vervulling daarvan: de partners verrichten gezamenlijk&#13;
onderzoek en ontwikkeling, zetten een gezamenlijk verkoopapparaat op of produceren&#13;
halffabrikaten. De resultaten worden vervolgens in het eigen bedrijf van de&#13;
partners gecommercialiseerd. Deze vorm van samenwerking vertoont sterke verwantschap&#13;
met die welke in coöperatief verband wordt nagestreefd. Er zijn echter&#13;
ook enkele belangrijke verschillen. De coöperatie is, net als het EESV, waarover verder&#13;
hieronder, 'ancillair' van karakter, zij vervult deelfuncties ten behoeve van de&#13;
aangesloten huishoudingen. Joint ventures zijn er ook in de vorm van een volledig&#13;
geïntegreerde onderneming, d.w.z. ondernemingen waarin alle ondernemersfuncties&#13;
in het bedrijf van de joint venture worden uitgeoefend; een vorm derhalve waarbij&#13;
men kan spreken van een volledige deelfusie.5 De zelfstandigheid van een dergelijke&#13;
gezamenlijke dochteronderneming ten opzichte van de partners wordt sterker&#13;
naarmate doel en werkzaamheden minder het karakter van het vervullen van hulpfuncties&#13;
en meer dat van een volledig geïntegreerde onderneming verkrijgen. De afhankelijkheid&#13;
van de partners blijft echter bestaan zolang deze krachtens hun onderlinge&#13;
regeling tot samenwerking de joint venture in stand houden. Een dergelijke&#13;
volledig geïntegreerde onderneming is m.i. niet typisch voor de coöperatie. Kapitaal-,&#13;
verenigingsstructuur en de wettelijke doelbeperkingen, maken de coöperatie - hier&#13;
bedoeld als de rechtsvorm daarvan - daarvoor, naar het lijkt, ook minder geschikt.&#13;
En dat geldt wanneer men de historisch gekleurde coöperatie-idee als vertrekpunt&#13;
neemt.&#13;
1.3. Waarom deze vergelijking? Omdat deze duidelijk maakt dat het in de economisch-&#13;
analytische benadering van de coöperatie gevonden element van de 'verlengstuk'-&#13;
gedachte op zich genomen overeenkomt met die welke wij in een joint venture&#13;
(hierna 'jv') aantreffen. Ook in juridisch opzicht is de vergelijking van belang. Bij&#13;
de coöperatie is, als ik het goed zie, een van de meest klemmende problemen gelegen&#13;
in de spanning tussen de positie van de leden (de samenwerking die zij gestalte hebben&#13;
gegeven in hun vereniging) en die van (de leiding van) het door die vereniging&#13;
in stand gehouden bedrijf. Anders gezegd: tussen het belang van de (gezamenlijke)&#13;
leden en dat van de vereniging/coöperatie. Dat probleem manifesteert zich anders&#13;
dan in het NV/BV-recht, omdat het samenwerkingskarakter van die rechtsvormen&#13;
is verbleekt6 en het 'eigen, vennootschappelijke belang' daar een min of meer zelfstandige grootheid is geworden; de 'zelfstandigheid' van het bestuur der vennootschap&#13;
houdt met die ontwikkeling - uiteraard - gelijke tred. Dat is - tot dusver -&#13;
niet of althans veel minder het geval bij de coöperatie. De rechtsvorm zelf onderstreept&#13;
hier het samenwerkingskarakter.&#13;
1.4. Nu valt het op dat de enorme groei van het coöperatieve bedrijfsleven mede&#13;
heeft geleid tot het ontstaan van soms zeer grote, ook internationaal werkzame coöperatieve&#13;
ondernemingen met vele duizenden leden en evenzo vele werknemers. De&#13;
interne organisatie vertoont daarbij een complexe structuur. Lokale coöperaties zijn&#13;
aangesloten bij een regionale coöperatie. Deze zijn op hun beurt weer lid van een&#13;
overkoepelende coöperatie. De economische en organisatorische functies worden op&#13;
verschillende niveaus in de rechtspersonen die tot deze 'groep' behoren vervuld. De&#13;
centrale groepsfuncties, noodzakelijk voor de instandhouding van het aldus gevormde&#13;
bedrijfseconomische en organisatorische geheel worden vervuld door - om&#13;
in hetzelfde beeld te blijven - een 'joint venture' van vele partners. Juridisch wordt&#13;
die verbondenheid niet gestoeld - als bij concerns van vennootschappen - op het&#13;
bezit van aandelen en daarmede verbonden stemrechten, doch op elkaar afgestemde&#13;
voorzieningen in de verenigingsstatuten.7 De afstand tussen lid en de totale coöperatieve&#13;
organisatie wordt aldus groter. Het 'eigen belang' daarvan wordt sterker geprofileerd;&#13;
de bereidheid van het lid persoonlijke aansprakelijkheid te blijven draen&#13;
neemt af. Er ontstaat een spanningsveld tussen het belang van de rechtspersoon&#13;
en dat van haar leden dat zich laat vergelijken met dat in een grote beurs-NV, maar&#13;
daarvan toch door de aard van de coöperatie ook blijft verschillen.&#13;
1.5. Die vergelijking, waartoe bedoelde economisch-analytische beschouwing aan&#13;
leiding geeft, heeft intussen ook zijn gevaren. Men zal niet voorbij kunnen gaan aan&#13;
de eigen karaktertrekken van de coöperatie en zonder meer noties van het vennootschapsrecht&#13;
kunnen overplanten in het coöperatierecht. De waarschuwing dat men&#13;
daarmede voorzichtig moet zijn is terecht en dient ernstig te worden genomen.8&#13;
Men kan bezwaarlijk de normatieve aspecten die nu eenmaal verbonden zijn aan de&#13;
keuze voor een bepaalde rechtsvorm ter zijde stellen. Maar de vraag naar de keuze&#13;
van die rechtsvorm kan klemmender worden naarmate men, economisch analyse&#13;
rend, moet vaststellen dat de beoogde samenwerking op verschillende manieren&#13;
vorm kan worden gegeven.&#13;
Het belangrijkste is wel dat er tussen de coöperatie en haar leden een wederzijdse&#13;
afhankelijkheid blijft bestaan, die de coöperatie van de kapitaalvennootschap doet&#13;
verschillen. Het lid zal voor een efficiënte bedrijfsvoering aangewezen zijn op aansluiting&#13;
bij een coöperatie. Men denke slechts aan de boer die zijn melk wil doen&#13;
zuivelen: hij is aangewezen op toetreding tot een coöperatief verband, tenzij hij - onder lid te worden - een overeenkomst met een zuivelcoöperatie sluit ter bewerking&#13;
van zijn produkten (in welk geval de coöperatie niet gehouden is hem de voordelen&#13;
van de coöperatieve samenwerking door te berekenen). (Zie ook mijn opmerkingen&#13;
over 'deelneming' hieronder.) Omgekeerd is en blijft de coöperatie afhankelijk van&#13;
de (blijvende) betrokkenheid van haar leden; daalt het aantal leden (en daarmede de&#13;
'load' van de coöperatie) dan dreigen onderbezettingsverliezen en in het slechtste&#13;
geval het faillissement van de coöperatie. Bij de coöperatie zijn verzwaarde&#13;
uittredingsvoorwaarden daarom regel9, bij de joint venture zal de onderlinge regeling&#13;
tot samenwerking de partners binden tot (voortgezette) samenwerking. Dit alles&#13;
leidt tot de conclusie dat de coöperatie haar eigen plaats behoudt tussen de overige&#13;
rechtspersonen en vennootschappen. Reden waarom inderdaad voorzichtigheid geboden&#13;
blijft met het 'overplanten' van NV/BV-recht in het coöperatierecht. Ook al&#13;
kan de coöperatie in sommige opzichten met de NV/BV worden vergeleken, zij blijft&#13;
vragen om op haar karakter toegesneden normen. Daarbij zal meer aandacht nodig&#13;
zijn voor het onderscheid tussen 'open' en 'besloten' verhoudingen.10 Laten wij&#13;
thans nader stilstaan bij het rechtskarakter van de coöperatie.</inleiding><content>2. HET KARAKTER VAN DE COÖPERATIE&#13;
2.1. De visie van de wetgever wat betreft het karakter van de coöperatie is betrekkelijk&#13;
duidelijk. Reeds de wettelijke omschrijving duidt aan dat het gaat om een samenwerkingsverband&#13;
dat - ook na de wetswijziging van 198811 - nog steeds species&#13;
is van het genus 'vereniging'; zie art. 2:53 lid 1 BW. Voor Meijers waren reeds&#13;
alle rechtspersonen van Boek 2 BW - zulks met uitzondering van de stichting -&#13;
wezenlijk 'verenigingen'.12 Deze werden - in zijn visie - daardoor gekenmerkt&#13;
dat na de oprichting de betrekkingen tussen de leden onderling niet langer als een&#13;
betrekking van contractuele aard konden worden aangeduid. Wat dit betreft is de&#13;
coöperatie in dat systeem altijd al een wat bijzondere eend in de bijt geweest. Immers&#13;
reeds in de wettelijke omschrijving wordt het 'ancillaire' en daarmede ook het&#13;
samenwerkingskarakter - zie hierboven - tot uitdrukking gebracht.&#13;
Gebruik ik het woord 'samenwerkingskarakter' dan duid ik daarmede niet slechts&#13;
op de wijze waarop de leden en de coöperatie over en weer met elkaar zijn verbonden,&#13;
maar juist ook op het aspect dat de leden door 'inbreng' van de deelactiviteiten&#13;
vanuit hun eigen bedrijf daardoor ook een evenredig deel van de 'autonomie' in hun&#13;
eigen bedrijfsbeheer opgeven. Aldus ontstaat een patroon dat ik in mijn dissertatie&#13;
voor de joint venture heb aangeduid als een 'partiële nevenschikking' (leden/partners onderling) en 'meervoudige onderschikking' (de coöperatie ten opzichte van de&#13;
leden).13&#13;
Thans is - althans in de technische opbouw van Boek 2 BW - de coöperatie een&#13;
eigen rechtsvorm geworden, zo ook de onderlinge waarborgmaatschappij (hierna:&#13;
'owm'). Daardoor is het vroegere probleem van de informele coöperatie verdwenen.&#13;
14 Voor vele regelingen wordt echter terug verwezen naar de vereniging.&#13;
2.2. Een van de kernproblemen van het hedendaagse vennootschapsrecht wordt ge&#13;
vormd door de vraag naar de juridische implicaties van wat daar wordt aangeduid&#13;
als 'institutionalisering'. Gedoeld wordt op de ontwikkeling dat de vennootschap&#13;
niet langer wordt gezien als een instrument van aandeelhouders ter bereiking van&#13;
winst of economische voordelen, doch dat deze is uitgegroeid tot een 'instituut'&#13;
waarbij meerdere belangen zijn betrokken, welke om erkenning vragen. Aandeel&#13;
houders worden in die beschouwingswijze tot 'derden', de leiding, het bestuur van&#13;
de vennootschap is niet langer 'ondergeschikt' aan de (algemene vergadering van)&#13;
aandeelhouders, doch trustee voor meerdere belanghebbenden. Genoemd worden&#13;
de crediteuren, werknemers, en soms ook wel verder verwijderde belanghebbenden&#13;
als consumenten, toeleveranciers, milieu, etc. Verschillende ontwikkelingen hebben&#13;
daartoe bijgedragen: de trend naar meer 'openheid' (uitbreiding informatieplichten&#13;
jegens aandeelhouders, crediteuren, werknemers, etc.) die naar meer 'medezeggen&#13;
schap' (zowel op het niveau van de 'onderneming', als in de organen van de rechts&#13;
personen) en de invloed van de Europese richtlijnen.&#13;
2.3. Opvallend is nu dat de wetgever thans wat betreft de coöperatie met zoveel&#13;
woorden het beginsel van de 'leden-dominantie' heeft aanvaard. Dit hangt als ik het&#13;
goed zie, onmiddellijk samen met de aanvaarding van de opvatting dat de coöperatie&#13;
dient te worden gezien als het verlengstuk van de (gezins- of bedrijfs)huishouding&#13;
van haar leden. Het is een principiële erkenning van, wat in het vennootschapsrecht&#13;
wel wordt genoemd de 'instrumentele aard' van, hier, de coöperatie.&#13;
Dat heeft, toen het ging om de vraag of ook de coöperatie en de owm dienden&#13;
te worden onderworpen aan het structuurregime, niet tot gevolg gehad dat deze&#13;
rechtsvormen daarvan geheel en al werden vrijgesteld. Maar in drie - belangrijke&#13;
- opzichten werd afgeweken van het voor de grote NV/BV geldende model:&#13;
a. de statuten mogen bepalen dat 2/3 van het aantal RvC-leden uit leden van de coöperatie&#13;
worden benoemd (art. 63h lid 2);&#13;
b. de bevoegdheid tot benoeming en ontslag van het bestuur blijft berusten bij de&#13;
ava (vgl. MvT Wv 19 775, p. 7) en;&#13;
c. anders dan in het NV/BV-model worden de commissarissen hier niet door de RvC&#13;
zelf doch door de av benoemd.&#13;
De regels sub a en c kennen wij niet voor de structuur-NV/BV, die sub b geldt&#13;
ook voor de structuurplichtige NV/BV die een afhankelijke maatschappij is van een buitenlandse/internationale moeder of een joint venture van zodanige partners; vgl.&#13;
art. 2: 155/265 BW.&#13;
2.4. Conclusie mag zijn dat de coöperatie en owm naar Nederlands recht wezenlijk&#13;
worden beschouwd als rechtspersonen met een besloten/instrumenteel karakter,&#13;
zulks op een wijze die overeenkomt met de regelingen geldend voor 'besloten/instrumentele'&#13;
verhoudingen binnen het NV/BV-recht. Betekenis heeft die constatering&#13;
vooral voor de verhouding tussen de av en het bestuur. Weliswaar zullen de aan de&#13;
RvC verleende goedkeuringsrechten, zie art. 63j lid 1 en vooral lid 3, een versterking&#13;
van de rol van het bestuur bewerkstelligen, maar de structuurregeling voor coöperaties&#13;
in haar totaal overziende kan toch gesteld worden dat de av de 'hoogste macht'&#13;
in de coöperatie is gebleven.15&#13;
De leden zijn niet geworden tot 'derden', zoals gesteld kan worden dat met de&#13;
aandeelhouders in een structuur-NV/BV is geschied (althans wanneer deze volledig&#13;
aan de structuurregeling is onderworpen). Zo blijft in deze rechtsfiguur het belang&#13;
van de leden duidelijk bepalend voor de inrichting van de rechtspersoon, niet minder&#13;
ook voor het handelen van zijn organen. Dit heeft bepaald belang voor de vraag hoe&#13;
van tijd tot tijd dient te worden geoordeeld over 'het belang van de coöperatie'.&#13;
2.5. Opnieuw is de Nederlandse wetgever er in geslaagd een verfijnd stelsel te ontwerpen&#13;
dat recht doet aan de eigen aard van de rechtspersoon in diens betrekkingen&#13;
tot - in dit geval - de leden ten opzichte waarvan de coöperatie een ancillaire functie&#13;
vervult. Men vergelijke op dit punt de Duitse regeling: krachtens Par. 1 van het&#13;
Mitbestimmungsgesetz 1976 is ook de grote Genossenschaft aan deze regeling onder&#13;
worpen en wel zonder aanpassingen (vgl. Par. 36 Genossenschaftsgesetz (hierna:&#13;
'GenG')).16 De recente literatuur over de coöperatie in Nederland maakt duidelijk&#13;
dat er wel degelijk een spanningsveld blijft bestaan tussen de vereniging ( = de sa&#13;
menwerking van de leden) en de onderneming (= de door de coöperatie als rechts&#13;
persoon in stand gehouden onderneming). Het belang der leden is gediend met optimalisering&#13;
van het bedrijfsresultaat; hier te verstaan in ruime zin als het bereiken&#13;
tegen zo gunstig mogelijke economische condities van het beoogde samen werkingsresultaat&#13;
(bijv. produktie of inkoop tegen de best verkrijgbare voorwaarden). De lei&#13;
ding van de onderneming (bestuur en directie) heeft die doelstelling als richtsnoer&#13;
voor haar handelen te hanteren, maar zal regelmatig - en zulks naar het mij voor&#13;
komt te meer naarmate de coöperatie en het aantal leden groter wordt - worden&#13;
geconfronteerd met moeilijke keuzevraagstukken. Moet het positieve bedrijfsresultaat&#13;
aan het eind van het boekjaar worden uitgekeerd aan de leden? Of moeten daar&#13;
uit noodzakelijke of wenselijke vervangings- en/of uitbreidingsinvesteringen wordend&#13;
gefinancierd? Niet zelden gaat het bij dit soort vraagstukken wezenlijk om de tijdsfactor. Wordt gestreefd naar een voordeel op korte termijn of moet het beleid&#13;
juist worden afgestemd op langere termijn?&#13;
2.6. Ook voor de RvC van een structuurcoöperatie is de instructienorm gaan gelden&#13;
dat deze zich 'bij de vervulling van zijn taak (dient te) richt(en) naar het belang van&#13;
de rechtspersoon en de daarmee verbonden onderneming'. Deze bepaling kan niet&#13;
los worden gezien van de hierboven aangeduide wijze waarop de structuurregeling&#13;
voor de coöperatie is ingericht. Voor de RvC geldt derhalve dat hij zijn taak dient&#13;
te vervullen in de 'instrumentele' context waarin de coöperatie werkt, d.w.z. een die&#13;
(mede) wordt bepaald door de ledendominantie en de 'verlengstuk-idee'. Dat geldt&#13;
m.m. uiteraard ook voor het bestuur (en de directie). Ook voor de coöperatie kan&#13;
worden gesteld dat de instructienorm van art. 57 lid 2 evenzeer geldt voor het bestuur&#13;
(en de directie), maar zulks zeggende houde men de strekking daarvan - als&#13;
even voor de RvC aangeduid - steeds voor ogen. Feitelijk zal daarbij de omvang&#13;
van de coöperatie en het aantal leden van belang zijn. De verlengstuk-idee en bijgevolg&#13;
de leden-dominantie zullen daardoor worden beïnvloed. Het 'eigen' belang van&#13;
de coöperatie wordt in diezelfde mate sterker.17&#13;
3. DE RECHTSPOSITIE VAN DE LEDEN VAN EEN COÖPERATIE&#13;
3.1. Met de oprichting van of toetreding tot een coöperatie/owm zal de oprichter&#13;
resp. het toetredende lid vooral nastreven aldus de schaalvoordelen te bewerkstelligen&#13;
voor zijn eigen bedrijfs- of gezinshuishouding die voortvloeien uit de omstandigheid&#13;
dat de te vervullen functies niet slechts voor hemzelf doch voor alle aangesloten&#13;
huishoudingen gezamenlijk kunnen worden verricht. De agrarische ondernemer&#13;
zal aldus niet zelf melk gaan zuivelen, doch zijn melk aanbieden aan een gezamenlijk&#13;
zuivelbedrijf; mest, zaden, landbouwmaterialen, veevoeder zal hij niet als&#13;
individuele marktpartij willen inkopen, doch de prijsvoordelen willen genieten die&#13;
bereikbaar zijn bij gezamenlijke inkoop door een inkoopcoöperatie; voor de financiering&#13;
van zijn bedrijf zal hij zich niet als zelfstandige marktpartij op de kapitaalmarkt&#13;
begeven doch deze in coöperatief verband willen betrekken van een coöperatieve&#13;
kredietinstelling; de risico's van gewas- of oogstschade, maar ook die van&#13;
brand of ziekten onder zijn vee zal hij willen dekken door middel van een onderlinge&#13;
verzekering. De agrarische ondernemer is aldus veelal lid van meerdere coöperaties.&#13;
De verbruiks- en inkoopcoöperatie voor particuliere gezinshuishoudingen heeft&#13;
door de gewijzigde sociaal-economische verhoudingen naar het lijkt aan betekenis&#13;
ingeboet; ook hier gaat/ging het om het verkrijgen van de schaalvoordelen verbonden&#13;
aan gezamenlijke inkoop en het doorgeven van het aldus verkregen prijsvoordeel&#13;
aan het lid.18 Niet wezenlijk anders wordt dit alles indien coöperaties als zodanig een nieuwe&#13;
coöperatie vormen (topcoöperatie) teneinde aldus verdere schaalvoordelen te bewerkstelligen,&#13;
bijv. door concentratie van produktiefaciliteiten. De vereiste investeringen&#13;
en financieringskosten daarvan worden aldus over een groter aantal leden gespreid.&#13;
3.2. Men kan de vraag stellen waarom niet wordt gekozen voor een NV, of liever&#13;
een BV. Ook deze rechtsvorm is immers geschikt om vorm te geven aan een (partiële)&#13;
samenwerking tussen ondernemingen. Een bezwaar is dat beide rechtsvormen een&#13;
vast kapitaal kennen en dit door de deelnemers in de vennootschap bijeengebracht&#13;
en -gehouden dient te worden. Een deelnemer die wel solvabel, doch niet liquide is&#13;
zou aldus worden gedwongen een deel van zijn werkbare vermogen af te zonderen&#13;
en afgezonderd te houden. Dit bezwaar zou kunnen worden ondervangen door te&#13;
werken met een klein kapitaal zodat een flexibel uitkeringsbeleid kan worden ge&#13;
volgd (zie art. 2:216 BW). Voordeel is ook dat het belang in de vennootschap reeds&#13;
krachtens de wet overdraagbaar is. Het beginsel van vrije toe- en uittreding is wat&#13;
moeilijker vorm te geven in een kapitaalvennootschap, omdat deze in beginsel wordt&#13;
gekenmerkt door een vast, in aandelen verdeeld kapitaal. Toetreding zou derhalve&#13;
gepaard moeten gaan met uitbreiding van het geplaatste kapitaal: aan het toetredende&#13;
lid worden aandelen uitgegeven tegen ontvangst van de daarop verplicht te storten&#13;
bedragen. Uittreding zou gepaard dienen te gaan met inkoop en/of intrekking&#13;
van de aan het lid toebehorende aandelen (vgl. art. 2:207 en 2:98 BW en de daar&#13;
bij gestelde grenzen). Een belangrijk bezwaar lijkt voorts ook gelegen in de ontwik&#13;
kelingen die het NV/B V-recht sinds het begin van deze eeuw heeft doorgemaakt,&#13;
waarbij de 'verzelfstandiging' wel het belangrijkste element vormt. Haar in oor&#13;
sprong zo duidelijke associatieve karakter is daarbij allengs meer en meer verloren&#13;
gegaan, en dat associatieve karakter is nu juist bij de coöperatie van zo primordiaal&#13;
belang.&#13;
3.3. De coöperatie heeft haar geheel eigen plaats in ons vennootschaps- en rechtspersonenrecht.&#13;
Niet handelsvennootschap is zij; de wettelijke hoofdelijke aansprakelijkheid&#13;
der vennoten tijdens het bestaan van de VOF maakt deze ook minder ge&#13;
schikt. Niet maatschap ook is zij, al heeft zij daarvan duidelijk de wezenstrekken.&#13;
Zij is - kan men zeggen - gekwalificeerde maatschap. Men moet dan willen zien&#13;
dat de maatschap in feite ook de grondfiguur is voor de vereniging. Zo is dan de&#13;
coöperatie tegelijk gekwalificeerde maatschap èn vereniging. Want zij geeft vorm&#13;
aan een bedrijfsmatige samenwerking (vgl. art. 1655 e.v.) en door haar regelen inzake&#13;
toe- en uittreding is zij vereniging (vgl. art. 1684 met de art. 2:35 e.v.). Er bestaat,&#13;
als boven uiteengezet, een duurzame verbondenheid in wederzijdse afhankelijkheid&#13;
tussen leden en de coöperatie. Het partiële nevenschikkingseffect dat optreedt als&#13;
gevolg van toetreding wijst eveneens in de richting van een 'gekwalificeerde maat&#13;
schap'.19 Zij is bovendien rechtspersoon. 3.4. Het bijzondere karakter van de coöperatie blijkt juist ook uit de aard en de gevolgen&#13;
van het lidmaatschap. Het aandeel in NV/BV belichaamt de rechtspositie&#13;
van de aandeelhouder; het verschaft hem vergader- en stemrechten, het belichaamt&#13;
zijn bevoegdheden die hij tezamen met andere aandeelhouders in ava uit kan oefenen&#13;
(kernbevoegdheden ava), voorts zijn recht op dividend, zijn recht op de liquidatiewaarde;&#13;
maar ook zijn verplichting tot 'samenwerking', zoals voortvloeiend uit&#13;
art. 2:7 jo. 2:335 e.v. BW. Tot slot geeft het hem ook de mogelijkheid te ageren (enquêterecht,&#13;
jaarrekening, 2:11-13 BW). Het aandeel is in beginsel overdraagbaar.&#13;
Art. 2:53 lid (nieuw) omschrijft de coöperatie als een bij notariële akte als coöperatie&#13;
opgerichte vereniging. Vereniging blijft zij derhalve. Een in aandelen verdeeld&#13;
kapitaal kent zij niet. Wèl echter kan worden bepaald dat de leden bijdragen aan&#13;
het 'stam-kapitaal' van de coöperatie. Aldus ontstaat een deelnemingsrelatie. De&#13;
waarde wordt bepaald door de aanspraken die het lid aan wet en statuten ontleent.&#13;
Deze kunnen behalve op het'stam-kapitaal' ook betrekking hebben op (een deel van&#13;
de) gevormde reserves. Zie daarover hieronder. Hij zal - in beginsel - de in zijn&#13;
lidmaatschap belichaamde vermogenswaarde(n) niet, althans niet zonder meer, kunnen&#13;
overdragen. Anders dan een aandeelhouder is hij - afhankelijk van het gekozen&#13;
model - aansprakelijk bij liquidatie (art. 2:55 BW). Hier onderscheidt de coöperatie&#13;
zich duidelijk van de kapitaalvennootschap.20&#13;
3.5. Sterker dan bij de kapitaalvennootschap komt het recht van het lid op, maar&#13;
ook zijn plicht tot - vgl. de gebruikelijke uittreedregelingen - 'samenwerking' tot&#13;
uitdrukking. Het bedrijf van de coöperatie wordt uitgeoefend ten behoeve van de&#13;
leden (art. 2:53 lid 1 BW).21&#13;
Kenmerkend voor de coöperatie is ook dat zij niet een vast ledenaantal kent. Hij&#13;
die lid wil worden heeft weliswaar niet een absoluut recht op toetreding, maar bij&#13;
weigering wel recht van beroep op de av (zie thans art. 2:36 BW). Gehouden tot&#13;
voortgezette samenwerking is hij evenmin; het beginsel van vrijheid van uittreding&#13;
blijft voorop staan. Art. 2:60 BW laat echter toe dat aan uittreding voorwaarden&#13;
worden verbonden. Het meest karakteristiek zijn wel de overeenkomsten die leden&#13;
met de coöperatie sluiten, waardoor zij - zoals de wet dat uitdrukt - voorzien in&#13;
hun 'bepaalde stoffelijke behoeften'. Meijers zag deze duidelijk onderscheiden van&#13;
het lidmaatschap. In de toelichting op art. 2.2.2.7 (= thans 2:59 BW) lijkt het hem&#13;
er echter vooral om te doen te verhinderen dat in concrete overeenkomsten niet door&#13;
een coöperatief besluit wijziging kan worden aangebracht. Hierdoor lijkt echter het&#13;
samenwerkings- (of zo men wil: 'maatschaps-')karakter uit het oog te worden verloren.&#13;
Vloeit niet uit de aard van de coöperatie voort dat de 'gezamenlijkheid' recht heeft op de medewerking van het lid om het gestelde doel te bereiken? Is er niet,&#13;
anders gezegd, een in het lidmaatschap besloten pactum de contrahendo? Sterker&#13;
nog: een verplichting tot - in beginsel - exclusiviteit (van levering of afname)? Het&#13;
begrip 'overeenkomst' in art. 2:59 BW dient m.i. dan ook beperkt te worden opgevat&#13;
en moet niet worden verward met verplichtingen die naar hun aard uit het lidmaatschap&#13;
als zodanig voortvloeien.22&#13;
3.6. Vloeit de verplichting tot leverantie of afname nu voort uit het lidmaatschap&#13;
als zodanig of uit de met het lid gesloten overeenkomst? Schendt het lid een lidmaat&#13;
schapsverplichting (vgl. art. 2:7 jo. 35/36 BW) indien hij anders dan 'overeengekomen'&#13;
alle of een deel van zijn melk aan een andere coöperatie (of afnemer) levert&#13;
dan zijn eigen coöperatie? Ligt de sanctie mogelijk in ontzetting uit het lidmaat&#13;
schap of slechts in een vordering wegens wanprestatie? De gestelde vraag is intussen&#13;
ook van belang in het geval van een juridische fusie: door de fusie wordt het lid van&#13;
de verdwijnende coöperatie lid van de verkrijgende coöperatie; een met de voorgeschreven&#13;
meerderheid genomen besluit en de fusieakte bewerkstelligende overgang.&#13;
Ook voor het lid dat tegen stemde. Kan dit 'bezwaarde' lid dan vervolgens op grond&#13;
van de door hem met de coöperatie gesloten overeenkomst nog ageren op grond van&#13;
art. 2:322 BW, stellende dat die overeenkomst naar maatstaven van redelijkheid en&#13;
billijkheid niet in stand behoort te blijven?&#13;
Beide aspecten zijn m.i. zozeer met elkaar verknocht dat zij nauwelijks los van&#13;
elkaar kunnen worden gezien. Dit sluit aan bij de uit de economisch-analytische benadering&#13;
voortvloeiende 'verlengstuk-idee'. Men kan dan stellen dat de leden in zoverre&#13;
- uiteraard afhankelijk van de wijze waarop dit in de statuten is verwoord&#13;
- tot samenwerking verplicht zijn, niet geheel ongelijk aan de wijze waarop dit voor&#13;
de maatschap wordt bepaald in art. 1655, 1656 lid 2, 1662 BW. Het lid is gehouden&#13;
tot 'inbreng' van hetgeen hij 'beloofde'.&#13;
3.7. Voor de overige aspecten van het lidmaatschap moge ik verwijzen naar het hel&#13;
dere overzicht van Becking en De Voogd, alsmede naar mijn bijdrage aan de Maeijerbundel.&#13;
23&#13;
4. DE VERMOGENSRECHTELIJKE ASPECTEN VAN HET LIDMAATSCHAP&#13;
4.1. Het bedrijf dat door de coöperatie ten behoeve van haar leden wordt uitgeoefend&#13;
is voor zijn financiering in hoge mate, zo niet geheel, afhankelijk van de leden&#13;
van die coöperatie. Zelffinanciering is regel.24 Coöperaties werken met een&#13;
klein eigen vermogen; hun leencapaciteit wordt vooral bepaald door de ledenaansprakelijkheid. Deze kan immers worden gezien als een uitgestelde verplichting tot&#13;
het storten van gelden. De aansprakelijkheid geldt echter slechts jegens de vereffenaars&#13;
bij ontbinding van de coöperatie (art. 2:55 BW).&#13;
4.2. De coöperatie is geen kapitaalassociatie, noch ook een personenassociatie, doch&#13;
- aldus Lunshof25 - een 'economische activiteiten-associatie'. Zoals hierboven&#13;
uiteengezet heeft de coöperatie zowel trekken van de kapitaals- als van de personenassociatie.&#13;
Het is niet ongebruikelijk dat de oprichters, maar ook later toetredende&#13;
leden een inleggeld betalen aan de coöperatie en haar aldus een 'startkapitaal' verschaffen&#13;
resp. de middelen tot het verrichten van uitbreidingsinvesteringen. Het&#13;
komt kennelijk weinig voor dat 'aandelen' worden uitgegeven door de coöperatie26;&#13;
deze geven niet een evenredig recht op het vermogen (Hquidatiewaarde) van&#13;
de coöperatie, doch slechts op terugbetaling van het gestorte bedrag; de waardever&#13;
meerdering blijft binnen de coöperatie; het voordeel wordt het lid geacht reeds tijdens&#13;
zijn lidmaatschap te zijn toegevallen in de vorm van de door de coöperatie ten&#13;
behoeve van het lid bereikte voordelen. Zulk een 'aandeel' is dan ook veeleer te beschouwen&#13;
als een belichaming van het aan het lid toekomende recht op levering van&#13;
bepaalde goederen of diensten, aldus Ten Velthuis. Dit laatste zal slechts waarde&#13;
hebben bij vervreemding in zoverre daarvoor belangstelling bestaat; als financieringsinstrument&#13;
is het daarom minder geschikt.&#13;
4.3. Vanuit het lid bezien kan voorts worden gewezen op de ledenrekening. Jaarlijks&#13;
wordt het lid tegoed geschreven hetzij door inhouding op diens recht op zijn deel&#13;
van het exploitatie-overschot, dan wel door periodieke inhouding van het aan het&#13;
lid verschuldigde bedrag uit hoofde van leveringen aan de coöperatie. Het gaat hier&#13;
om een echte schuld van de coöperatie; doorgaans wordt rente vergoed (door bijschrijving&#13;
of uitbetaling). Veelal wordt statutair bepaald dat zodanige tegoeden&#13;
slechts uitkeerbaar zijn bij uittreding, bedrijfsbeëindiging of het bereiken van een&#13;
bepaalde leeftijd. Vrij algemeen - aldus Ten Velthuis t.a.p. - wordt thans de om&#13;
lopende ledenschuldrekening toegepast: na een statutair bepaalde periode van vijf&#13;
a vijftien jaar wordt het saldo uitkeerbaar; de coöperatie beschikt aldus over middel&#13;
lang krediet (Ten Velthuis vermeldt dat eind 1986 8% van het balanstotaal van coöperaties&#13;
uit deze rekeningen bestond tegen 21% bankleningen en -krediet).&#13;
Daarnaast komt de ledenreserverekening voor die afwijkt doordat de middelen&#13;
voor langere tijd zijn geblokkeerd, geen rente wordt vergoed en de lening een achtergesteld&#13;
karakter heeft. Bij dit laatste zij aangetekend dat het SOL-Cebeco-arrest&#13;
m.i. met zich brengt dat tegoeden van de leden in meer gevallen een 'achtergesteld'&#13;
karakter hebben in zoverre zij niet met de ledenaansprakelijkheid kunnen worden&#13;
gecompenseerd in geval van ontbinding en vereffening van de coöperatie.27 4.5. Het financiële belang verbonden aan het lidmaatschap wordt verder bepaald&#13;
door de voor de coöperatie geldende aansprakelijkheidsregeling. Hoofdregel is de&#13;
wettelijke aansprakelijkheid van art. 2:55 BW: in geval van ontbinding is het lid&#13;
(waarmede hier gelijk gesteld wordt het lid dat minder dan een jaar tevoren is uitgetreden)&#13;
jegens de vereffenaars pro rata parte (of een andere in de statuten bepaalde&#13;
maatstaf) aansprakelijk voor het tekort. De statuten kunnen voorzien in een beperkte&#13;
aansprakelijkheid voor de leden (BA) of die uitsluiten (UA). Over de financieringsfunctie&#13;
voor de coöperatie sprak ik reeds.&#13;
4.6. Geconcludeerd moet worden dat de financiële implicaties van het lidmaatschap&#13;
in hoge mate, zo niet geheel afhangen van de inhoud der statuten. Dat geldt voor&#13;
de vraag of en zo ja in welke mate een 'Nachschusspflicht im Konkurs' bestaat, het&#13;
geldt evenzeer wat betreft de vraag of het lid gerechtigd is tot 'zijn' deel van de ingehouden&#13;
winst (exploitatie overschotten), en/of tot het liquidatiesaldo.&#13;
Neemt men aan dat het lid zijn 'belang' in de coöperatie kan aanmerken als een&#13;
'deelneming' (art. 2:24 b BW), omdat en in zoverre hij aan de coöperatie 'kapitaal&#13;
verschaft' dan wordt de waardering (omvang) van die 'deelneming' door al zodanige&#13;
statutaire regelingen bepaald. Of, en zo ja in welke mate zodanige 'deelneming' liquide&#13;
kan worden gemaakt hangt mede af van de vraag onder welke voorwaarden&#13;
het lid kan uittreden, ook daarvan of het lid (een deel van) zijn (financiële) belang&#13;
- los van zijn lidmaatschap in enge zin - kan overdragen. In dit verband valt nog&#13;
te wijzen op de uittreedregelingen.&#13;
Men kan zich intussen afvragen of wat betreft de financiering van de coöperatie&#13;
niet meer flexibiliteit zou kunnen worden bereikt door (beter) verhandelbare 'effecten'&#13;
te creëren. Indien tegoeden op ledenrekeningen los worden gemaakt van het lidmaatschap,&#13;
zodanig dat deze aan derden kunnen worden overgedragen los van het&#13;
lidmaatschap, dan kan dit wellicht leiden tot verruiming van de financieringsmogelijkheden.&#13;
Hoewel ik daarvoor geen aanwijzingen heb aangetroffen neem ik aan dat dit in&#13;
de praktijk ook al wel zal zijn beproefd. Een stap verder zou het zijn indien de coöperatie&#13;
verhandelbare schuldbrieven (obligaties) zou uitgeven. Ik vermag niet in te&#13;
zien dat het 'ancillaire karakter' van de coöperatie haar zou verhinderen om op deze&#13;
wijze een beroep te doen op de openbare kapitaalmarkt. Indien de continuïteit van&#13;
de coöperatie voldoende is verzekerd en aan haar vermogen tot periodieke rentebetaling&#13;
niet geredelijk behoeft te worden getwijfeld valt moeilijk in te zien waarom&#13;
zij geen kapitaalmarkttransacties van deze aard zou kunnen verrichten.28 Ook de&#13;
Staat geeft obligaties uit. Zou de wet zich ertegen verzetten 'commanditaire leden'&#13;
toe te laten tot een coöperatie? D.w.z. leden die participeren in het gezamenlijke ondernemersrisico&#13;
van de coöperatie door aan haar gelden ter beschikking te stellen&#13;
in dier voege dat aan dezen een te bepalen deel van het exploitatieoverschot ten goede&#13;
zal komen, doch dat zij in een tekort niet meer zullen behoeven bij te dragen dan&#13;
het reeds gestorte bedrag (of nog te storten bedrag). 4.7. De vraag naar dergelijke bijzondere instrumenten wordt, als ik het goed zie,&#13;
door verschillende ontwikkelingen van belang. Vanuit het oogpunt van de coöperatie&#13;
is er het belang van een gezonde financiering op langere termijn, die haar in staat&#13;
stelt belangrijke vervangings- en uitbreidingsinvesteringen te doen en aldus het bedrijf&#13;
en de bedrijfsmiddelen gelijke tred te doen houden met ontwikkelingen in de&#13;
markt en de toe te passen technologie. Eigen vermogen opbouwen door inhouding&#13;
op het in beginsel uit te keren exploitatietekort kan uiteraard een belangrijke financieringsbron&#13;
opleveren; een al te sterke winstinhouding brengt de coöperatie echter&#13;
mogelijk in conflict met haar leden, die er de voorkeur aan zouden kunnen geven&#13;
maximaal uit te keren. Naarmate de coöperatie ook meer een gericht inhoudingsbeleid&#13;
zou (kunnen) gaan voeren, ligt voor de hand dat de leden aanspraak zullen gaan&#13;
maken op 'hun deel' van de aldus ingehouden middelen; alsdan immers kan niet langer&#13;
worden gesteld dat de leden het economische voordeel van de samenwerking&#13;
reeds hebben genoten (in de vorm van betaling van een evenredig deel van het exploitatie-&#13;
overschot). (Gememoreerd zij de grote nadruk die door Goldschmidt in zijn&#13;
dissertatie29 wordt gelegd op het 'principe distributif': het exploitatiesaldo komt de&#13;
leden toe; anders hebben ze te veel betaald of te weinig terug ontvangen.) De continuïteit&#13;
van de coöperatie kan aldus op gespannen voet komen te staan met het financiële&#13;
belang van de leden.&#13;
De onderscheiden soorten ledenrekeningen dragen positief bij tot de financiering&#13;
van de coöperatie, doch hebben voor het lid het nadeel dat aldus een deel van 'zijn'&#13;
middelen illiquide wordt (en voor langere tijd blijft).&#13;
Dit alles klemt - zo komt mij voor - te meer naarmate de coöperatie groter,&#13;
haar leden talrijker, de afstand tussen lid en de coöperatie groter, de leiding 'professioneler'&#13;
en de coöperatie - bij gevolg - 'anoniemer' wordt.&#13;
4.8. De vraag komt dan op of niet nauwkeuriger zou dienen te worden onderschei&#13;
den tussen de verschillende aspecten die thans (naar mijn indruk soms wat verwarringwekkend)&#13;
worden of zijn verbonden met 'het lidmaatschap'. Zulk een onder&#13;
scheid zou kunnen worden gemaakt aan de hand van de volgende elementen:&#13;
(i) de verplichting van oprichters/later toetredende leden een bepaald bedrag in te&#13;
leggen als bijdrage aan het 'stam-kapitaal' van de coöperatie;&#13;
(ii) de (omvang en bepalingswijze) van de aanspraak der leden op een evenredig deel&#13;
van het netto-exploitatiesaldo (netto: d.w.z. na aftrek van alle kosten, daaronder begrepen&#13;
de afschrijvingen);&#13;
(iii) de verplichting van leden om een deel van het hun toekomende gedeelte van het&#13;
netto-exploitatieoverschot aan te houden in de vorm van een ledenrekening (waarop&#13;
rente wordt bijgeboekt of periodiek contant voldaan); voor de coöperatie ontstaat&#13;
te dezer zake een schuld (de aanspraak van het lid op terugbetaling hangt af van de&#13;
statuten; een vordering van het lid kan niet in compensatie worden gebracht met&#13;
diens aansprakelijkheid bij liquidatie; zie het SOL/Cebeco-arrest);&#13;
(iv) de ledenaansprakelijkheid; deze richt zich naar de statuten (W A/B A/U A); naarmate de coöperatie groter en anoniemer en tegenover de leden 'zelfstandiger'&#13;
wordt zal de bereidheid van de leden liquidatie-aansprakelijkheid te dragen afnemen;&#13;
(v) de 'overeenkomsten' die het lid afsluit met de coöperatie; als bovengesteld zullen&#13;
bijv. leverings- en afnameverplichtingen bij land- en tuinbouwcoöperaties nauw verbonden&#13;
zijn met het lidmaatschap;&#13;
(vi) de aan het lidmaatschap verbonden stem- en vergaderrechten; hierbij dient in&#13;
het oog te worden gehouden de mogelijkheid dat het stemrecht kan worden gekoppeld&#13;
aan de omvang van de door het lid te realiseren leverings- of afnamehoeveelheid;&#13;
het stemrecht wordt uitgeoefend in de ledenvergadering.30&#13;
4.9. Aan de hand van deze elementen kan worden nagegaan of de financieringsfunctie&#13;
die thans op de verschillende genoemde wijzen is verbonden met het lidmaatschap&#13;
daarvan niet geheel of gedeeltelijk los kan worden gemaakt. Denkbaar zou&#13;
zijn dat de coöperatie verhandelbare effecten uitgeeft, die slechts aanspraak geven&#13;
op een vaste vergoeding en op een deel van het daarmede bijeengebrachte vermogen.&#13;
Voor zover aanspraken voor het lid zijn ontstaan uit opgebouwde tegoeden is denkbaar&#13;
dat deze los van het lidmaatschap overdraagbaar worden gemaakt, hetzij uitsluitend&#13;
aan andere leden, dan wel aan derden. Of dit invloed kan hebben op de omvang&#13;
van het stemrecht van de verkrijger dient nader te worden bezien. Het lijkt ook&#13;
van belang in verband met vraagstukken van bedrijfsopvolging en/of overdracht.&#13;
Het lijkt niet in tegenspraak met de basisidee van coöperatieve samenwerking.&#13;
Van groot belang lijkt mij dat deze vraagstukken in rechtsvergelijkend perspectief&#13;
worden geplaatst.31 Een dergelijke beschouwingswijze lijkt mij juist ook gewenst&#13;
met het oog op de te verwachten intensivering van de binnen-Europese samenwerking&#13;
tussen coöperaties in verschillende Lid-Staten (Zie daarover verder hieronder.)&#13;
5. GROEPSVERHOUDINGEN&#13;
5.1. Ook in het coöperatieve bedrijfsleven is sprake van een sterke concentratie. De&#13;
grote zuivel- en kredietcoöperaties vormen sprekende voorbeelden. Tot dusver werd&#13;
veelal gebruik gemaakt van het model van de topcoöperatie, soms zelfs gelaagd: topcoöperaties&#13;
richtten opnieuw een verder overkoepelende topcoöperatie op. Een en&#13;
ander gaat gepaard met concentratie van de door de ledencoöperatie in stand gehouden&#13;
bedrijven en bedrijfsactiviteiten. Kleinere, plaatselijke zuivelfabriekjes verdwenen,&#13;
de daardoor ontstane logistieke problemen met aan- en afvoer van melk en verwerkte&#13;
produkten werden opgelost door de opzet van adequate transport- en opslagfaciliteiten.&#13;
In juridisch opzicht valt op dat de eigendom van zodanige produktiemiddelen&#13;
vaak gaat berusten bij de 'centrale' topcoöperatie. De tussencoöperatie&#13;
krijgt aldus meer het karakter van een regionale of sectorale 'tussencoöperatie', een&#13;
afdeling zo men wil. Voor de coöperatie is en blijft van belang dat zij zoveel als mogelijk kan blijven&#13;
beschikken over het 'potentieel' van de leden. Het vormt immers - uiteindelijk -&#13;
de basis waarop zij 'economies of scale' kan realiseren ten behoeve van de bij haar&#13;
aangesloten (bedrijfs)huishoudingen. Het beginsel van vrijheid van uittreding blijft&#13;
gewaarborgd; erkend is de mogelijkheid dat aan uittreding voorwaarden worden&#13;
verbonden, zoals beperking van het aantal leden dat binnen een bepaald tijdsbestek&#13;
kan opzeggen en de heffing van uittreedgeld.32&#13;
5.2. Duidelijk is dat een aantal problemen die zich nog konden voordoen bij de&#13;
'klassieke' concentratiemethoden eenvoudig(er) kunnen worden opgelost bij hante&#13;
ring van de juridische fusie. Het maakt op relatief eenvoudige wijze mogelijk ook&#13;
complexe, gelaagde structuren samen te smelten tot één coöperatie. De tussen- en&#13;
ledencoöperaties kunnen verdwijnen en de leden-bedrijven kunnen rechtstreeks lid&#13;
worden van de verkrijgende coöperatie. Zelfs een wijziging van aansprakelijkheidsregime&#13;
(bijv. van BA naar UA) is aldus eenvoudig te realiseren; de positie van crediteuren&#13;
is gewaarborgd door hun verzetrecht ingevolge art. 2:316 BW.33 De voor het&#13;
fusiebesluit van alle betrokken coöperaties vereiste meerderheden waarborgen dat&#13;
de voorgenomen fusie voldoende steun ondervindt en dat - aldus - voldoende leden&#13;
'mee overgaan'. De gronden waarop het fusiebesluit kan worden aangevochten&#13;
zijn - bewust - beperkt.&#13;
5.3. Met de besproken juridische fusie wordt een ander probleem (deels) opgelost.&#13;
De verenigingsstructuur heeft, vergeleken met NV/BV, het nadeel dat er een 'omgekeerde&#13;
afhankelijkheid' ontstaat binnen een gelaagde 'groepsstructuur'. Dit wordt&#13;
wel opgevangen door in de statuten van de ledencoöperaties aan de topcoöperatie&#13;
bijzondere bevoegdheden toe te kennen (bestuursbenoemingen, goedkeuringrechten&#13;
ten aanzien van belangrijke besluiten, voordrachts- en voorstelrechten.34 Bij het&#13;
thans zo duidelijk aanvaarde beginsel van de 'leden-dominantie' blijft de ledenver&#13;
gadering echter de 'hoogste macht'; deze blijft bevoegd tot benoeming/ontslag vari&#13;
het bestuur tot vaststelling van de jaarrekening tot alle overige 'kernbevoegdheden'&#13;
(statutenwijziging, ontbinding, overige wezenlijke structuurvraagstukken) en tot benoeming&#13;
van commissarissen (zelfs in de structuurcoöperatie).&#13;
Wordt niet gekozen voor een enkelvoudige coöperatiestructuur dan is van belang&#13;
dat in de ledenvergadering de ledencoöperaties hun rechten kunnen uitoefenen met&#13;
erkenning van het gewicht van hun organisatie. Dit geschiedt door toekenning van&#13;
verzwaarde stemrechten. Het Nederlandse recht laat dit toe.35 Het is een element&#13;
dat, meen ik, van bijzonder belang wordt bij de vormgeving aan internationale samenwerking. 6. INTERNATIONALE SAMENWERKING TUSSEN COÖPERATIES&#13;
6.1. Met de voortschrijdende Europese integratie in het verschiet zal ook het coöperatieve&#13;
bedrijfsleven niet achter kunnen, noch willen blijven. Pooling van researchen&#13;
ontwikkelingskosten, produktieallocatie voor hoogwaardige en kostbare proces&#13;
sen, in-, verkoop- en veilingfuncties zijn zaken die waarschijnlijk in toenemende mate&#13;
om een Europese aanpak vragen.&#13;
6.2. De opzet van een internationale groepsstructuur van kapitaalvennootschappen&#13;
is betrekkelijk eenvoudig. Door verwerving van alle of de meerderheid van de aan&#13;
delen in een buitenlandse vennootschap, dan wel door oprichting daarvan kan een&#13;
moedermaatschappij 'control' verwerven over deze, alsdan dochter-maatschappij.&#13;
Bij (coöperatieve) verenigingen is dat niet op die wijze mogelijk. Zie hierboven. Zo&#13;
lang derhalve de mogelijkheid ontbreekt om coöperaties in verschillende Europese&#13;
Lid-Staten met elkaar juridisch te doen fuseren, zullen de klassieke concentratiemethoden&#13;
dienen te worden toegepast teneinde een internationale groepsverbinding tot&#13;
stand te brengen. Verschillende methoden zijn daarbij - als in ons Nederlandse&#13;
recht - denkbaar.&#13;
De beoogde groepssamenwerking kan gestalte krijgen doordat tussen coöperaties&#13;
in verschillende Lid-Staten een overeenkomst tot vergaande samenwerking in&#13;
groepsverband wordt gesloten. Deze zal door de ledenvergadering van de zich aaneensluitende&#13;
coöperaties dienen te worden goedgekeurd; de betrokken coöperaties&#13;
geven immers een stukje zelfstandigheid op. Met zoveel woorden kan in de statutaire&#13;
doelomschrijving van de betrokken coöperaties worden opgenomen dat het doel tevens&#13;
is gericht op nakoming van de aldus gesloten samenwerkingsovereenkomst.&#13;
Men verkrijgt aldus een nevengeschikt groepsverband. De leden-verenigingen blijven&#13;
afzonderlijk voortbestaan, haar bedrijven gaan samenwerken als één geheel. Dit&#13;
brengt hier de noodzaak met zich mee dat de leden-bedrijven van de aldus in groepsverband&#13;
samenwerkende coöperaties hetzelfde aansprakelijkheidsregime voor de leden&#13;
kennen. Het gaat immers niet aan dat voor tekorten ingeval van liquidatie, ontstaan&#13;
in het als een economisch en organisatorisch geheel werkende gezamenlijke bedrijf,&#13;
door de leden van de betrokken coöperaties een verschillend aansprakelijkheidsregime&#13;
zou gelden. Noodzakelijk lijkt ook dat de besturen van de betrokken&#13;
coöperaties in beginsel identiek zullen zijn samengesteld; door middel van daartoe&#13;
strekkende bepalingen dient die identiteit verzekerd te worden.36 Toe- en uittredingsbepalingen&#13;
zullen - naar het mij voorkomt - het nationale recht kunnen blijven&#13;
volgen; financiële verplichtingen en aanspraken zullen echter op elkaar dienen&#13;
aan te sluiten; juist te dezer zake is grondige rechtsvergelijking noodzakelijk teneinde&#13;
tot aanvaardbare oplossingen te kunnen geraken.&#13;
6.3. Mogelijk is natuurlijk ook dat de samenwerkende verenigingen besluiten hun&#13;
bedrijven te concentreren in één door de betrokken coöperaties gezamenlijk gehouden&#13;
kapitaalvennootschap (opgericht volgens het recht van een van de Lid-Staten). De joint-venture-idee krijgt dan op deze wijze gestalte. Voordeel is dat een herkenbare&#13;
en verzelfstandigde organisatie ontstaat die zich meer lijkt te lenen voor het&#13;
aantrekken van professionele managers aan wie min of meer duidelijk omschreven&#13;
eigen taken en verantwoordelijkheden kunnen worden toebedeeld; niet dat dat niet&#13;
ook mogelijk is binnen een coöperatie, maar daar geeft dat het door Kras gesignaleerde&#13;
spanningsveld tussen verenigings- en bedrijfsbelangen en -aspecten.37 Zeker&#13;
in een internationale samenwerking lijken die zoveel mogelijk te moeten worden gescheiden.&#13;
Als bij de gewone joint venture zou aan te bevelen zijn een 'joint policy&#13;
committee' te vormen waarin het door de aangesloten coöperaties te voeren beleid&#13;
in de samenwerking kan worden voorbereid en afgestemd en dat tevens als 'shareholders&#13;
committee' met de directie van de joint venture overleg pleegt en op het door&#13;
deze gevoerde beleid toezicht uitoefent. Betreft het een Nederlandse NV/BV dan zal&#13;
deze vrijgesteld zijn van de structuurregeling indien zij voor de helft of meer wordt&#13;
gehouden door een structuurcoöperatie. Omdat de joint venture in deze opzet een&#13;
internationale (niet uitsluitend Nederlandse) taak krijgt moet een moeilijke afweging&#13;
worden gemaakt. Het accepteren van de regeling op coöperatieniveau heeft het nadeel&#13;
dat deze een rol gaat spelen op het verenigingsniveau, terwijl het werknemersbelang&#13;
gestalte krijgt op het niveau van de joint venture. Kiest men voor toepassing&#13;
op joint venture niveau dan heeft dit het nadeel dat een met internationale beleidsverantwoordelijkheid&#13;
toegeruste directie 'eenzijdig' door Nederlandse medezeggenschap&#13;
wordt beïnvloed. Dit lijkt - in een internationale groep - te kunnen worden&#13;
voorkomen door in dit geval de joint venture op te zetten als een internationale holding&#13;
(die vrijgesteld is ingevolge art. 2:153/263 BW) en het Nederlandse deel van&#13;
het bedrijf onder te brengen in een Nederlandse werkmaatschappij met gemitigeerde&#13;
toepassing (art. 2:155/265 BW). Er ontstaat aldus een internationale groep waarvan&#13;
de holding krachtens een onderlinge regeling tot samenwerking wordt gehouden&#13;
door meerdere coöperaties in verschillende Lid-Staten. Hierbij ontstaat tevens een&#13;
scherpe caesuur tussen 'verenigings'- en bedrijfsorganisatie.&#13;
Ook kan men uiteraard een nieuwe top-coöperatie oprichten volgens het model&#13;
dat tot dusver ook in Nederland is toegepast en deze alle aandelen doen houden in&#13;
de bedoelde internationale holding.&#13;
6.4. Een nieuwe mogelijkheid dient zich thans aan: het Europees Economisch Samenwerkingsverband&#13;
(EESV). Het statuut daarvan is vastgelegd in de Verordening&#13;
nr. 2137/85 van de Raad van de Europese Gemeenschappen; de noodzakelijke aanpassingen&#13;
in de Nederlandse wetgeving worden voorbereid met Wetsvoorstel 20 651.&#13;
Het rechtskarakter van het EESV heeft trekken zowel van de VOF als van de coöperatie.&#13;
Met de eerste heeft het gemeen dat het wordt opgericht bij overeenkomst en&#13;
dat de leden hoofdelijk aansprakelijk blijven voor de schulden van het EESV (art.&#13;
24 Vo). Met de coöperatie heeft het gemeen dat het rechtspersoon is, een ancillair&#13;
karakter heeft en twee organen heeft met minimum-bevoegdheden voor de vergadering&#13;
van leden (zie art. 1-3, 3, 16 en 17 Vo). Het EESV wordt aangegaan door leden&#13;
gevestigd in verschillende Lid-Staten (art. 4 Vo). Coöperaties opgericht in onderscheiden Lid-Staten kunnen derhalve samenwerken&#13;
door oprichting van een gezamenlijke EESV. Doel moet zijn de 'economische&#13;
werkzaamheid van zijn leden te vergemakkelijken of te ontwikkelen dan wel te verbeteren&#13;
of te vergroten, doch niet het behalen van winst voor zichzelf'. De verlengstukgedachte&#13;
komt ook hier tot uitdrukking: 'Zijn werkzaamheid dient samen te&#13;
hangen met de economische werkzaamheid van zijn leden en kan ten opzichte daarvan&#13;
slechts een ondersteunend karakter hebben'. Waar brengt ons dit wat betreft&#13;
de vraag of het EESV geschikt is voor internationale samenwerking tussen coöperaties?&#13;
6.5. Een enkele opmerking wil ik allereerst maken met betrekking tot de beperkingen&#13;
die de Verordering aanlegt wat betreft doel en activiteiten. Vanuit de zo-even geciteerde&#13;
algemene bepaling verbiedt de verordening (art. 4,2) het uitoefenen van bestuursmacht&#13;
of zeggenschap over de eigen werkzaamheden van zijn leden. De verlengstukgedachte&#13;
leidt - als bij de joint venture - tot de constatering dat in de coöperatie&#13;
voor het terrein waarop de samenwerking betrekking heeft door het lid een&#13;
stukje autonomie wordt opgegeven; hij accepteert dat de ingebrachte bedrijfsfunctie&#13;
in verenigingsverband wordt uitgeoefend. Kan men nu zeggen dat - in de zin van&#13;
art. 3(2) Vo - bestuursmacht of zeggenschap wordt uitgeoefend over de eigen werkzaamheden&#13;
van de leden?&#13;
Dat kan niet de bedoeling zijn, het is immers eigen aan het door het EESV beoogde&#13;
ancillaire samenwerkingskarakter zelve! Wordt dit anders indien het een samenwerking&#13;
betreft niet tussen leden-bedrijven doch tussen leden-coöperaties? Neen,&#13;
voorzover de samenwerking een partieel en ancillair karakter heeft; maar twijfel kan&#13;
men hebben indien de bedoeling is te komen tot een algehele samenwerking. Met&#13;
andere woorden, kan men een 'Europese' top-coöperatie gestalte geven in de rechtsvorm&#13;
van een EESV? Ik meen dat het antwoord bevestigend kan luiden, althans&#13;
vanuit Nederlands gezichtspunt: art. 2:53 lid 1 BW kijkt immers als het ware door&#13;
de coöperatie-rechtspersoon heen door te zeggen 'het bedrijf dat zij te dien einde&#13;
te hunnen behoeve uitoefent of doet uitoefenen'. De verlengstuk-idee kan derhalve&#13;
ook middellijk tot uitdrukking komen door te doen uitoefenen. Vanuit het EESV&#13;
mag men derhalve door de coöperatie heenkijken naar de leden-bedrijven en kan&#13;
derhalve niet gezegd worden dat - in de zin van art. 3 lid 2 Vo - bestuursmacht&#13;
wordt uitgeoefend. Kennelijk beoogt de Vo oneigenlijk gebruik te voorkomen door te&#13;
verbieden dat het EESV als quasi-holding dienst gaat doen om aldus de toepasselijkheid&#13;
van bijzondere wettelijke regels (verslaggeving, medezeggenschap) te omzeilen.&#13;
Het EESV zal op grond van dezelfde redenering - zie art. 3 lid 2 onder b. Vo&#13;
- ook aandelen kunnen houden in een kapitaalvennootschap die is opgericht of in&#13;
stand wordt gehouden ter verwezenlijking van het doel van het samenwerkingsverband.&#13;
Een belangrijke beperking als men denkt aan produktiebedrijven is de beperking&#13;
dat het EESV niet meer dan 500 werknemers in dienst mag hebben (art. 3 lid 2 onder&#13;
c. Vo).&#13;
6.6. Met betrekking tot het EESV merk ik kortheidshalve nog het volgende op. Als gezegd voorziet het in een vergadering van leden waaraan uitdrukkelijk in de Vo zelf&#13;
een aantal minimumbevoegdheden zijn toegekend die betrekking hebben op de&#13;
structuur van het EESV (art. 16/17 Vo). Bestuurders worden benoemd door de ledenvergadering;&#13;
zij zijn vertegenwoordigingsbevoegd; meerhandtekeningenclausule&#13;
wordt toegestaan; ook een rechtspersoon kan bestuurder zijn (art. 19 Vo jo. art. 4&#13;
Wv 20 651; art. 2:4a BW is alsdan van toepassing). Winst en verlies van het EESV&#13;
worden toegerekend aan de leden. Financiering door een beroep op de open kapitaalmarkt&#13;
is uitgesloten (art. 23). De leden zijn hoofdelijk voor het geheel aansprakelijk;&#13;
kent een aangesloten coöperatie een BA- of UA-regime dan wordt dat daardoor&#13;
niet aangetast; slechts het vermogen van de coöperatie-rechtspersoon is dan&#13;
voor de EESV-verplichtingen aansprakelijk.&#13;
Interessant is voorts dat art. 8 Wv 20 651 voorziet in de mogelijkheid dat een&#13;
EESV wordt omgezet in een coöperatie, terwijl ook het omgekeerde wordt toegelaten.&#13;
Omzetting geschiedt met behoud van identiteit en zonder dat een vereffening&#13;
plaatsvindt. Deze bepalingen verruimen de mogelijkheden om tot internationalisering&#13;
van een coöperatieve samenwerking te geraken. Omgekeerd kan de omzet -&#13;
tingsmogelijkheid van EESV naar coöperatie van belang zijn indien nadien een juridische&#13;
fusie wordt overwogen. Vgl. art. 2:310 lid 4 jo. 2:20a BW.&#13;
6.7. Belangrijk lijkt mij tot slot dat een EESV-structuur de interne en uitwendige&#13;
orde van de leden-coöperaties onaangetast kan laten. Structuur en identiteit daarvan&#13;
kunnen in stand blijven. Van belang lijkt mij dat vooral met het oog op de toch niet&#13;
onaanzienlijke verschillen die er bestaan tussen de wetgevingen in de Lid-Staten betrekkelijk&#13;
de 'coöperatie'.&#13;
7. OPMERKINGEN TOT SLOT&#13;
7.1. Dit preadvies moest kort zijn. De beschikbare tijd voor het schrijven was erg&#13;
kort. Ik heb mij daarom beperkt tot het plaatsen van slechts enkele kanttekeningen&#13;
bij verschillende actuele problemen. Aan vergelijking met buitenlandse rechtsstelsels&#13;
en ontwikkelingen ben ik, helaas, nauwelijks toegekomen.&#13;
7.2. Het belang van een dergelijke rechtsvergelijkende benadering lijkt intussen evident.&#13;
In de eerste plaats is er de ontwikkeling in de richting van een verdere Europese&#13;
integratie die naar alle waarschijnlijkheid ook voor het coöperatieve bedrijfsleven&#13;
(ook de onderlinge verzekeringsmaatschappijen) van groot belang wordt. Wegen en&#13;
middelen zullen gevonden moeten worden om internationale samenwerking binnen&#13;
Europa verder tot ontwikkeling te brengen. Kennis van andere rechtsstelsels wordt&#13;
daarbij onontbeerlijk. Niet minder geldt dat voor de achterliggende ideeënwereld,&#13;
reden waarom - ook vanuit dit gezichtspunt - bestudering van de historie van belang&#13;
blijft.&#13;
7.3. Intensivering van rechtsvergelijkend onderzoek is tot slot nog om een andere&#13;
reden belangrijk. Geleidelijk aan zijn hele brokken NV/BV-recht binnen geloodsd in het coöperatie-recht (jaarverslaggeving, enquête-recht, misbruik wetgeving, structuurregeling).&#13;
De eigen plaats die de coöperatie in ons rechtspersonenrecht inneemt&#13;
is daarbij bepaald niet steeds grondig geanalyseerd; de structuurregeling vormt een&#13;
gunstige uitzondering.&#13;
Bij dit alles dient te worden bedacht dat veel nieuw NV/BV-recht in de laatste tijd&#13;
direct is ontsproten aan Brusselse harmonisatierichtlijnen. De tijd lijkt mij gekomen&#13;
dat reeds aan de bron naar rekening wordt gehouden met (mogelijke latere) overeenkomstige&#13;
toepasselijkheid van vennootschapswetgeving op andere rechtspersonen.&#13;
Verruiming van de juridische mogelijkheden tot transnationale samenwerking voor&#13;
coöperaties zou afzonderlijke aandacht behoeven.</content><legacyfootnotes>1. G.J. ter Woorst, De coöperatieve onderneming, SMO-boek 23, p. 17-28; idem, De grondslagen van&#13;
de coöperatieve onderneming (een economische analyse), TVVS 1988, p. 62-66; J.H. Lunshof, Ter inleiding,&#13;
TVVS 1988, p. 61-62; idem, De juridische vormgeving van de coöperatie, p. 67-71; idem, Nieuw&#13;
perspectief voor consumentencoöperaties, S&amp;V 1989, p. 13-19.&#13;
2. Lunshof, t.a.p., S&amp;V 1989, p. 14 e.v.&#13;
3. Tot stand gekomen in 'de coöperatieve beweging' zijn veel grote coöperaties thans uitgegroeid tot moderne&#13;
ondernemingen soms met wijdvertakte internationale activiteiten; vgl. G.J. Ter Woorst, De coöperatieve&#13;
onderneming, p. 11-16.&#13;
4. Zie Ter Woorst, a.w., p. 29-60; Lunshof, TVVS 1988, p. 70.&#13;
5. Vgl. Ter Woorst, a.w. p. 52/53 en M.J.G.C. Raaijmakers, Joint ventures, p. 96 e.v.&#13;
6. Vgl. M.J.G.C. Raaijmakers, Rechtspersonen tussen contract en instituut, oratie KUB 1986.&#13;
7. Vgl. M.J.G.C. Raaijmakers, Over familierechtelijke betrekkingen in het rechtspersonen- en vennootschapsrecht,&#13;
in: Handelsrecht tussen 'Koophandel' en 'Nieuw BW', p. 173 e.v.; idem, Juridische fusie&#13;
en omzetting van verenigingen en stichtingen, TVVS 1986, p. 181 e.v.; idem, Over toe- en uittreding van&#13;
leden ingeval van fusie en omzetting van (coöperatieve) verenigingen; in: 'Van vennootschappelijk belang'&#13;
(Maeijer-bundel, p. 205-216.&#13;
8. Vgl. H.E. Gewin, Organen van de coöperatieve onderneming, TVVS 1988, p. 77-81.&#13;
9. Zie daarover mijn bijdrage in de Maeijer-bundel, genoemd in noot 7; de bij coöperaties gebruikelijke&#13;
uittreedvoorwaarden kunnen worden beschouwd als een afgezwakte 'maatschaps'-regel (vgl. art. 1684&#13;
BW).&#13;
10. Vgl. in dit verband M.J. van Vliet, Naar een enquêterecht bij verenigingen en stichtingen? S&amp;V 1989&#13;
p. 1-8, waarin tevens de verschillende rechtsgangen bij conflicten in vennootschappelijk en coöperatief&#13;
verband worden geanalyseerd.&#13;
11. Zie art. 2:53 lid 1 (nieuw) BW als gewijzigd bij de Wet van 16 juni 1988 (structuurregeling grote&#13;
coöperaties en owm), blijkens Besluit van 1.12.1988 (Stb. 1988, 542) in werking getreden per 1 januari&#13;
1989.&#13;
12. Zie 'Groene Boeken', MvT bij ontwerp-Boek 2, p. 17 en 131/2.&#13;
13. Joint Ventures, p. 96 e.v.&#13;
14. Zie daaromtrent Asser-Van der Grinten, 6e druk, p. 286 e.v.&#13;
15. Vgl. SER-advies (85/07); MvT bij Wv 19 775, p. 5-7 en H.E. Gewin, t.a.p., p. 79 vgl. de Wetsgeschiedenis&#13;
op de Wet op de Coöperatieve Vereniging 1876.&#13;
16. Het Duitse recht kent - evenmin als voor de kapitaalvennootschappen - aanpassingen voor toepassing&#13;
in moeder-dochterverhoudingen; vgl. mijn 'Europese harmonisatie: Quo vadis?' in: Harmonisatie&#13;
van vennootschaps- en effectenrecht, p. 110 e.v.&#13;
17. Vgl. M.M. Mendel, Het vennootschappelijk belang, oratie RUL 1989 en J.M.M. Maeijer, (25 Jaren&#13;
belangenconflict in de Naamloze Vennootschap) NV 198 1989, p. 1-13 en M.J.G.C. Raaijmakers, Joint&#13;
Ventures, p. 85 e.v.&#13;
18. J.H. Lunshof, t.a.p., S&amp;V 1989; vgl. daarmee bijv. Goldschmidt, De verbruikerscoöperatie in de crisis,&#13;
diss. 1934.&#13;
19. Dit heeft betekenis voor de bepaling van de inhoud in concreto voor de algemene norm van art. 2:7&#13;
BW.&#13;
20. Vgl. Asser-Van der Grinten, a.w., p. 284, W.J. Slagter, Compendium voor het ondernemingsrecht,&#13;
p. 313.&#13;
21. Het Duitse Genossenschaftsgesetz spreekt in Par. 1 over 'Förderung des Erwerbes oder der Wirtschaft&#13;
ihrer Mitglieder mittels gemeinschaftlichen Geschaftsbetriebes'. Het Zwitserse Obligationenrecht&#13;
drukt het iets anders uit:'(...) die in der Hauptsache die Förderung oder Sicherung bestimmte wirtschaftlichen&#13;
Interessen ihrer Mitglieder in gemeinsamer Selbsthilfe bezweckt'. Vgl. Karsten Schmidt, Gesellschaftsrecht,&#13;
p. 938 e.v. en Theo Guhl, Das Sweizerische Obligationenrecht, 7e druk, p. 736 e.v. Vgl.&#13;
voor Frankrijk art. 1 Loi 7.5.1917, art. 1 Loi 83-657 d.d. 20.7.1983; voor Italië: Titel 6 Codice Civile&#13;
('Delle emprese cooperative e delle mutue assicuratrici'). De Italiaanse regeling leunt zeer dicht aan tegen&#13;
die van de kapitaalvennootschap (in vele bepalingen wordt daarnaar rechtstreeks verwezen).&#13;
22. Vgl. Asser-Van der Grinten, a.w. p. 261 e.v.; P.A.L.M, van der Velden, Rechtspersonen ad art. 59;&#13;
oW.J. Slagter, a.w. p. 306; P.L. Dijk/T.J. van der Ploeg, Van de Vereniging en de Stichting, p. 130 e.v.;&#13;
opvallend is dat de problematiek niet wordt behandeld in het TVVS-artikel van R.H.M. Becking en W.A.&#13;
de Voogd, Het lidmaatschap van de coöperatieve vereniging en de inhoud daarvan, TVVS 1988, p. 71-77;&#13;
vgl. ook J.W. Dijkman, Juridische fusie en de coöperatie: overgang van lidmaatschap en ledencontract&#13;
(nog ongepubliceerd).&#13;
23. Zie noot 22 resp. noot 7.&#13;
24. Zie A.Ch.H. ten Velthuis, De betrokkenheid van de leden bij de financiering van de Nederlandse&#13;
land- en tuinbouwcoöperaties, TVVS 1988, p. 86-89; Ter Woorst. a.w., p. 79-85.&#13;
25. TVVS 1988, p. 70.&#13;
26. Ten Velthuis, t.a.p., p. 89.&#13;
27. HR 26 maart 1976, NJ 1977, 612.&#13;
28. Anders Ter Woorst, TVVS 1988, p. 66 en - doch genuanceerder - Ten Velthuis, TVVS 1988,&#13;
p. 87&#13;
29. P. 34; vgl. Guhl, a.w., p. 737/738.&#13;
30. Zie art. 2:38 lid 1 BW; vgl. Dijk/Van der Ploeg, a.w., p. 199/200.&#13;
31. Stammanteile in een Duitse, Zwitserse en Italiaanse coöperatie zijn overdraagbaar; zie Par. 76 GenG;&#13;
art. 849-851 Zwitserse Obligationenrecht en art. 2523 Italiaanse Codice Civile.&#13;
32. Kortheidshalve verwijs ik naar mijn commentaar bij het Vecolac-arrest, TVVS 1987, p. 181-183 en&#13;
mijn bijdrage aan de Maeijer-bundel (zie noot 7); vgl. voorts Par. 65 jo. 93k en 95 GenG.&#13;
33. Vgl. de specifieke crediteurenbescherming in Par. 93/GenG.&#13;
34. Vgl. Dijk/Van der Ploeg, a.w., p. 230 e.v.&#13;
35. Zie noot 30; vgl. art. 921-925 Zwitserse Obligationenrecht over 'Genossenschaftsverbande'.&#13;
36. Te denken valt aan bindende voordrachtsrechten en kwaliteitseisen.&#13;
37. Kras, t.a.p.&#13;
</legacyfootnotes><footnotes><footnote/></footnotes><auteurs>Prof. mr. M.J.G.C. Raaijmakers</auteurs><published>1989-05-01 00:00:00</published><modified>1989-05-01 00:00:00</modified><editiondate>1989-05-01</editiondate><htmlpath>https://denhollander.info/artikel/6252</htmlpath></article>
</articles></edition>
<edition><articles><article><jaar>2016</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2016</searchword><id>13215</id><udhid>UDH:TvAR/13215</udhid><titel>Pachtkamer Hof Arnhem-Leeuwarden, 10 november 2015,  ECLI:NL:GHARN:2015:8441  (TvAR 2016/5844)</titel><searchwords><searchword>TvAR 6/2016</searchword><searchword>TvAR 2016/5844</searchword><searchword>UDH:TvAR/13215</searchword></searchwords><attachments><attachment><name>18215.pdf</name><extention>pdf</extention><url>https://denhollander.info/download/18215/ci</url></attachment></attachments><inleiding/><content>&lt;p&gt;(Kuiper/Kuiper)&lt;/p&gt;&#13;
&lt;p&gt;(mrs. W.L. Valk, J.H. Lieber en Th.C.M. Willemse en de deskundige leden ing. L.L.M. de Lorijn en ir. J.H. Jurrius)&lt;/p&gt;&#13;
&lt;h2&gt;Pachtovereenkomst. Indeplaatsstelling. Billijkheidstoets.&lt;/h2&gt;&#13;
&lt;p&gt;[Burgerlijk Wetboek Art. 6:248, 7:363 en 7:364]&lt;/p&gt;&#13;
&lt;p&gt;Voor de criteria met betrekking tot een vordering strekkende tot het aanstellen van een medepachter verwijst het tweede lid van artikel 7:364 Burgerlijk Wetboek (BW) naar de regeling van de indeplaatsstelling van artikel 7:363 BW. Daaruit volgt dat de pachtrechter op de bedoelde vordering naar billijkheid beslist, dus met inachtneming van alle omstandigheden van het geval en rekening houdend met de belangen van partijen, zij het ook dat de rechter de vordering dient af te wijzen indien de voorgestelde medepachter niet voldoende waarborgen voor een behoorlijke bedrijfsvoering biedt. Achtergrond van deze verplichte afwijzingsgrond is dat van een verpachter niet kan worden gevergd dat hij zich een medepachter laat opdringen wiens kwaliteiten redelijkerwijs aan twijfel onderhevig zijn. In dat verband dienen met name eisen te worden gesteld aan de opleiding en ervaring van een voorgestelde medepachter. Hoe hoog de maatlat in concreto behoort te worden gelegd, is intussen mede afhankelijk van de omstandigheden van het geval. Zo is vaste rechtspraak dat bij het oordeel over de geschiktheid van een voorgestelde medepachter mee mag wegen dat de zittende pachter naar verwachting nog enige tijd bij het bedrijf betrokken zal blijven, zodat de bedrijfsopvolging geleidelijk zal kunnen verlopen. Maar ook andere omstandigheden zullen een rol kunnen spelen.&lt;/p&gt;&#13;
&lt;p&gt;Wanneer het hof buiten beschouwing zou laten de bijzondere omstandigheden die het hierna zal benoemen, zou het oordeel over de kwaliteiten van de voorgestelde medepachter niet positief kunnen luiden. Zijn aanzienlijk tekort aan scholing wordt onvoldoende gecompenseerd door relevante werkervaring.&lt;/p&gt;&#13;
&lt;p&gt;In verband met bijzondere omstandigheden (zie het arrest) kunnen ge&amp;iuml;ntimeerden in redelijkheid geen hogere eisen stellen aan de kwaliteiten van de voorgestelde medepachter, dan waaraan hij thans voldoet, dat wil zeggen die van een matig opgeleide en beperkt ervaren, maar betrokken en ook voldoende getalenteerde melkveehouder. Voor zover daarover anders zou behoren te worden geoordeeld, is in verband met dezelfde omstandigheden afwijzing van de vordering tot zijn aanstelling als medepachter naar maatstaven van redelijkheid en billijkheid onaanvaardbaar.&lt;/p&gt;&#13;
&lt;p&gt;Met noot B. Nijman&lt;/p&gt;&#13;
&lt;p&gt;&amp;nbsp;&lt;/p&gt;&#13;
&lt;p&gt;&lt;span class="bold"&gt;a&lt;/span&gt;rrest van de pachtkamer van 10 november 2015&lt;/p&gt;&#13;
&lt;p&gt;inzake&lt;/p&gt;&#13;
&lt;p&gt;1. Geert Kuiper,&lt;/p&gt;&#13;
&lt;p&gt;wonende te Wapserveen,&lt;/p&gt;&#13;
&lt;p&gt;2&lt;span class="bold"&gt;. &lt;/span&gt;Anne Doekele Geert Kuiper,&lt;/p&gt;&#13;
&lt;p&gt;wonende te Wapserveen,&lt;/p&gt;&#13;
&lt;p&gt;appellanten,&lt;/p&gt;&#13;
&lt;p&gt;hierna: Geert en Anne Kuiper,&lt;/p&gt;&#13;
&lt;p&gt;advocaat: mr. J.G. Besling,&lt;/p&gt;&#13;
&lt;p&gt;tegen:&lt;/p&gt;&#13;
&lt;p&gt;1. Lammigje Kuiper,&lt;/p&gt;&#13;
&lt;p&gt;wonende te Nijerberkoop,&lt;/p&gt;&#13;
&lt;p&gt;zonder bekende woon- en verblijfplaats,&lt;/p&gt;&#13;
&lt;p&gt;2. Annigje Jantina Kuiper,&lt;/p&gt;&#13;
&lt;p&gt;wonende te Havelte,&lt;/p&gt;&#13;
&lt;p&gt;advocaat mr. J.T.A.M. van Mierlo,&lt;/p&gt;&#13;
&lt;p&gt;3. Marlies Jantje Harri&amp;euml;t Damming en Jacob Harjan Damming,&lt;/p&gt;&#13;
&lt;p&gt;beiden wonende te Groningen en beiden erfgenamen van wijlen Jantje Kuiper,&lt;/p&gt;&#13;
&lt;p&gt;advocaat mr. J.T.A.M. van Mierlo,&lt;/p&gt;&#13;
&lt;p&gt;4. Pietje Femmigje Veld-Kuiper,&lt;/p&gt;&#13;
&lt;p&gt;wonende te Meppel,&lt;/p&gt;&#13;
&lt;p&gt;advocaat mr. E.H.M. Harbers,&lt;/p&gt;&#13;
&lt;p&gt;ge&amp;iuml;ntimeerden,&lt;/p&gt;&#13;
&lt;p&gt;hierna gezamenlijk: Lammigje Kuiper c.s., en de ge&amp;iuml;ntimeerden 2 en 3 tezamen: Annigje Kuiper c.s.&lt;/p&gt;&#13;
&lt;h2&gt;1 Het verloop van het geding&lt;/h2&gt;&#13;
&lt;p&gt;1.1 Voor het verloop van het geding tot aan het arrest van 9 december 2014 verwijst het hof naar dat arrest.&lt;/p&gt;&#13;
&lt;p&gt;1.2 Het vervolg van de procedure blijkt uit:&lt;/p&gt;&#13;
&lt;ul&gt;&#13;
&lt;li class="streepjes"&gt;het proces-verbaal van comparitie van partijen d.d. 2 maart 2015;&lt;/li&gt;&#13;
&lt;li class="streepjes"&gt;de akte van ge&amp;iuml;ntimeerden sub 2 en 3;&lt;/li&gt;&#13;
&lt;li class="streepjes"&gt;de antwoordakte van Geert en Anne Kuiper;&lt;/li&gt;&#13;
&lt;li class="streepjes"&gt;de akte van ge&amp;iuml;ntimeerden sub 2 en 3 tot herstel van een verschrijving in hun eerdere akte.&lt;/li&gt;&#13;
&lt;/ul&gt;&#13;
&lt;p&gt;1.3 Vervolgens heeft het hof arrest bepaald.&lt;/p&gt;&#13;
&lt;h2&gt;2 De vaststaande feiten&lt;/h2&gt;&#13;
&lt;p&gt;2.1 Geert Kuiper voert samen met zijn echtgenote en sinds 2011 ook met zijn zoon Anne Kuiper (geboren op 13 april 1984) een melkveebedrijf.&lt;/p&gt;&#13;
&lt;p&gt;2.2 Tussen partijen bestaat een pachtovereenkomst met Geert Kuiper als pachter met betrekking tot de volgende percelen met een totale grootte van 41.85.15 ha (hierna aan te duiden als: het verpachte):&lt;/p&gt;&#13;
&lt;ul&gt;&#13;
&lt;li class="streepjes"&gt;de percelen kadastraal bekend gemeente Havelte, sectie N, nummer 169, groot 3.54.80 ha, nummer 183, groot 1.62.20 ha, nummer 202, groot 13.12.90 ha en nummer 345, groot 13.02.55 ha, totaal in de kadastrale gemeente Havelte 31.32.45 ha;&lt;/li&gt;&#13;
&lt;li class="streepjes"&gt;de percelen kadastraal bekend gemeente Nijeveen, sectie H, nummer 91, groot 7.56.00 ha en nummer 803, groot 2.96.70 ha, totaal in de kadastrale gemeente Nijeveen 10.52.70 ha.&lt;/li&gt;&#13;
&lt;/ul&gt;&#13;
&lt;p&gt;2.3 De pachtovereenkomst dateert uit 1982 toen Anne Kuiper sr. en Jantje Zantinge (de ouders respectievelijk grootouders van partijen) het verpachte aan Geert Kuiper in gebruik hebben gegeven.&lt;/p&gt;&#13;
&lt;p&gt;2.4 Anne Kuiper sr. is overleden in 1982 en Jantje Zantinge in 1986. Partijen zijn hun erfgenamen. Over de verdeling van de tussen partijen bestaande onverdeeldheid waartoe het verpachte behoort, bestaan tussen de verschillende deelgenoten sinds zeer geruime tijd diverse geschillen.&lt;/p&gt;&#13;
&lt;h2&gt;3 De motivering van de beslissing in hoger beroep&lt;/h2&gt;&#13;
&lt;p&gt;3.1 In dit geding heeft Geert Kuiper onder meer gevorderd dat Anne Kuiper zal worden aangemerkt als medepachter. De pachtkamer in eerste aanleg heeft die vordering afgewezen op de grond dat, kort gezegd, Anne Kuiper volgens de maatstaven die dit hof pleegt te stellen, niet de juiste opleiding heeft gevolgd, terwijl zijn gebrek aan opleiding niet wordt gecompenseerd door voldoende relevante werkervaring. Tegen dit oordeel richten zich de grieven. Het hof zal die grieven gezamenlijk bespreken. Niet in het hoger beroep betrokken is de beslissing van de pachtkamer in eerste aanleg op een andere vordering van Geert Kuiper, namelijk de vaststelling van het object van de pachtovereenkomst.&lt;/p&gt;&#13;
&lt;p&gt;3.2 Het hof stelt het volgende voorop. Voor de criteria met betrekking tot een vordering strekkende tot het aanstellen van een medepachter verwijst het tweede lid van artikel 7:364 Burgerlijk Wetboek (BW) naar de regeling van de indeplaatsstelling van artikel 7:363 BW. Daaruit volgt dat de pachtrechter op de bedoelde vordering naar billijkheid beslist, dus met inachtneming van alle omstandigheden van het geval en rekening houdend met de belangen van partijen, zij het ook dat de rechter de vordering dient af te wijzen indien de voorgestelde medepachter niet voldoende waarborgen voor een behoorlijke bedrijfsvoering biedt. Achtergrond van deze verplichte afwijzingsgrond is dat van een verpachter niet kan worden gevergd dat hij zich een medepachter laat opdringen wiens kwaliteiten redelijkerwijs aan twijfel onderhevig zijn. In dat verband dienen met name eisen te worden gesteld aan de opleiding en ervaring van een voorgestelde medepachter. Hoe hoog de maatlat in concreto behoort te worden gelegd, is intussen mede afhankelijk van de omstandigheden van het geval. Zo is vaste rechtspraak dat bij het oordeel over de geschiktheid van een voorgestelde medepachter mee mag wegen dat de zittende pachter naar verwachting nog enige tijd bij het bedrijf betrokken zal blijven, zodat de bedrijfsopvolging geleidelijk zal kunnen verlopen. Maar ook andere omstandigheden zullen een rol kunnen spelen.&lt;/p&gt;&#13;
&lt;p&gt;3.3 Met betrekking tot de opleiding van Anne Kuiper stelt het hof het volgende vast. Hij heeft na de havo een opleiding Handel/Groothandel op MBO niveau 4 gevolgd (afgerond in 2004). Afgezien van weekend/vakantiehulp op een agrarisch bedrijf, heeft hij tot 2011 steeds buiten de landbouw gewerkt. In 2011 heeft hij alsnog de koers verlegd en is volledig gaan werken in het melkveebedrijf van zijn ouders. In dat jaar heeft hij deelgenomen aan een Sprintopleiding Melkveehouderij aan de Landbouwpraktijk School te Oenkerk. Verder heeft hij onder meer een spuitlicentie behaald en een inseminatiecursus gevolgd.&lt;/p&gt;&#13;
&lt;p&gt;3.4 Aldus is het opleidingsniveau van Anne Kuiper onder de maat zoals die in het algemeen behoort te worden aangelegd, zeker ook als wordt gelet op de aard van het bedrijf dat Geert Kuiper voert, namelijk een melkveehouderijbedrijf.&lt;/p&gt;&#13;
&lt;p&gt;3.5 Uit zijn uitvoerige beantwoording van de vragen die hem door het hof bij gelegenheid van de comparitie van partijen zijn gesteld, blijkt dat Anne Kuiper thans in het melkveehouderijbedrijf een centrale positie inneemt. Hij neemt alle dagelijkse werkzaamheden voor zijn rekening: hij voert de dieren, doet rondes in de stal, controleert de koeien op uierontsteking en tochtigheid, belt eventueel de inseminator, controleert de melkrobot, voert maandelijks gesprekken met de voeradviseur (al dan niet samen met zijn vader) en is onder meer ook betrokken bij gesprekken met de bank in verband met de financiering van nieuwe investeringen. Hij is actief in het vergaren van informatie die relevant is voor de bedrijfsvoering en is onder meer ook lid van een veefokstudieclub. Op vragen van het hof heeft hij adequate antwoorden gegeven; zijn kennis van en inzicht in het bedrijf zijn op niveau. Niettemin is de ervaring van Anne Kuiper in de melkveehouderij nog beperkt van duur; ook heeft hij geen relevante ervaring buiten de deur van het ouderlijk bedrijf.&lt;/p&gt;&#13;
&lt;p&gt;3.6 Wanneer het hof buiten beschouwing zou laten de bijzondere omstandigheden die het hierna zal benoemen, zou het oordeel over de kwaliteiten van Anne Kuiper niet positief kunnen luiden. Zijn aanzienlijk tekort aan scholing wordt onvoldoende gecompenseerd door relevante werkervaring. Weliswaar neemt die werkervaring in de loop der tijd vanzelf toe en is gelet op de beantwoording van de vragen van het hof de verwachting gewettigd dat Anne Kuiper een betrekkelijk snel lerende agrarische ondernemer zal blijken te zijn, maar dat kan niet wegnemen dat het voor zijn aanstelling als medepachter in feite nu nog te vroeg is (nog steeds de hierna te noemen bijzondere omstandigheden weggedacht). In zoverre deelt het hof dus het oordeel van de pachtkamer in eerste aanleg en de bezwaren van ge&amp;iuml;ntimeerden.&lt;/p&gt;&#13;
&lt;p&gt;3.7 In enkele bijzondere omstandigheden van het geval ziet het hof echter grond om de maatlat in de onderhavige zaak lager te leggen. Die bijzondere omstandigheden zijn de volgende:&lt;/p&gt;&#13;
&lt;p&gt;a. Bijna dertig jaar na het overlijden van de langstlevende (groot)ouder van partijen heeft de verdeling van de tussen partijen bestaande gemeenschap nog steeds niet plaatsgevonden. Dat dit uitsluitend of vooral aan Geert Kuiper valt te verwijten, voeren ge&amp;iuml;ntimeerden niet aan en is gelet op de stukken ook niet aannemelijk.&lt;/p&gt;&#13;
&lt;p&gt;b. Gelet op het tussenarrest van het Gerechtshof Leeuwarden van 29 oktober 2003 onder 10 zal het verpachte aan Geert Kuiper worden toegescheiden. Gelet op de in hetzelfde arrest benoemde peildatum (12 april 1994, rechtsoverweging 12) is de verwachting gewettigd dat hij de vergoeding die hij in verband met overbedeling verschuldigd zal zijn, zal kunnen financieren. Weliswaar is van de zijde van ge&amp;iuml;ntimeerden sub 2 en 3 in twijfel getrokken of de bedoelde peildatum in een eventuele cassatieprocedure stand zal kunnen houden, maar het hof ziet geen reden om daarop vooruit te lopen.&lt;/p&gt;&#13;
&lt;p&gt;c. Geert en Anne Kuiper hebben aangevoerd dat de aanvankelijke keuze van Anne Kuiper voor een niet-agrarische opleiding en een niet-agrarische werkkring werd ingegeven door de spanningen die er in de familie bestonden en de diverse procedures zoals die met betrekking tot onder meer het verpachte tussen partijen zijn gevoerd. Dat is invoelbaar.&lt;/p&gt;&#13;
&lt;p&gt;d. Geert Kuiper is thans ruim zeventig jaar oud en is vanwege jicht in de wintermaanden aan huis gebonden. Zijn bijdrage aan de (fysieke) arbeid in het melkveebedrijf is daardoor noodgedwongen beperkt en zal in de komende jaren noodzakelijk afnemen. Blijft hij als enige pachter, dan kan hem mogelijk het verwijt worden gemaakt dat hij bij de exploitatie van het verpachte niet langer voldoende persoonlijk is betrokken.&lt;/p&gt;&#13;
&lt;p&gt;e. Geert Kuiper blijft pachter zodat Anne Kuiper van diens ervaring zal kunnen profiteren. Zou Geert Kuiper onverhoopt spoedig wegvallen, dan zal Anne Kuiper een harde dobber krijgen om zelfstandig het bedrijf voort te zetten, maar een goede afloop acht het hof ook in dat geval zeer wel mogelijk.&lt;/p&gt;&#13;
&lt;p&gt;3.8 In verband met deze bijzondere omstandigheden kunnen ge&amp;iuml;ntimeerden in redelijkheid geen hogere eisen stellen aan de kwaliteiten van Anne Kuiper als voorgestelde medepachter, dan waaraan hij thans voldoet, dat wil zeggen die van een matig opgeleide en beperkt ervaren, maar betrokken en ook voldoende getalenteerde melkveehouder. Voor zover daarover anders zou behoren te worden geoordeeld, is in verband met dezelfde omstandigheden afwijzing van de vordering tot aanstelling van Anne Kuiper als medepachter naar maatstaven van redelijkheid en billijkheid onaanvaardbaar.&lt;/p&gt;&#13;
&lt;p&gt;3.9 Bij voorgaande oordelen heeft het hof mede betrokken dat &amp;oacute;&amp;oacute;k ge&amp;iuml;ntimeerden tegen hun zin deel uitmaken van een onverdeeldheid en dat het voor hen hoogst ongelukkig is dat zij thans te maken krijgen met een volgende generatie van de kant van de pachter (zoals er aan de zijde van de verpachters thans deels ook reeds een volgende generatie partij bij de pachtverhouding is geworden). Een spoedige verdeling van de tussen partijen bestaande gemeenschap is daarvoor echter de juiste oplossing. Bij hun akte na comparitie hebben ge&amp;iuml;ntimeerden sub 3 nog aangevoerd dat zij in ernstige financi&amp;euml;le problemen dreigen te geraken omdat de fiscus uitgaat van de huidige waarde van de cultuurgrond in &lt;span class="italic"&gt;onverpachte &lt;/span&gt;staat. Hoe dit laatste mogelijk is (ten tijde van het overlijden van hun moeder waren de percelen verpacht), is door hen echter niet begrijpelijk toegelicht. Verder is het hof er in het voordeel van ge&amp;iuml;ntimeerden van uitgegaan dat niet vaststaat dat een aanstelling van Anne Kuiper als medepachter noodzakelijk is met het oog op het verkrijgen van financiering bij de bank.&lt;/p&gt;&#13;
&lt;p&gt;3.10 Ge&amp;iuml;ntimeerden sub 2 en 3 hebben verder nog diverse vraagtekens geplaatst bij de uitvoerbaarheid en financierbaarheid van het door Geert en Anne Kuiper overgelegde bedrijfsplan. Veel van die vraagtekens zijn op zichzelf op zichzelf begrijpelijk, maar zij kunnen niet afdoen aan het gerechtvaardigde belang van Geert Kuiper om thans zonder uitstel Anne Kuiper te doen aanstellen als medepachter. Daarbij komt dat ook een deel van die vraagtekens verband houdt met het &amp;ndash; ongelukkige en niet eenzijdig aan Geert Kuiper te verwijten &amp;ndash; uitblijven van een verdeling van de nalatenschap van de (groot)ouders van partijen. Zo hebben ge&amp;iuml;ntimeerden sub 2 en 3 aangevoerd dat zij de stellige indruk hebben dat &amp;ldquo;het verdelingsgeschil en de financi&amp;euml;le claims die zulks met zich meebrengt voor Geert Kuiper al reden vormt voor de bank om zeer terughoudend, zo niet weigerachtig, te zijn bij verzoeken om bedrijfsplannen te financieren&amp;rdquo; (akte van 9 juni 2015, tweede blad onderaan).&lt;/p&gt;&#13;
&lt;p&gt;3.11 Hetgeen overigens nog van de zijde van ge&amp;iuml;ntimeerden is aangevoerd, kan evenmin tot een andere beoordeling van de zaak leiden.&lt;/p&gt;&#13;
&lt;p&gt;3.12 Bij grief 1, hoewel op zichzelf juist, hebben Geert en Anne Kuiper geen belang.&lt;/p&gt;&#13;
&lt;p&gt;3.13 De slotsom is dat de grieven slagen. Het bestreden vonnis, voor zover in dit hoger beroep betrokken, kan niet in stand blijven. Het hof zal de vordering van Geert Kuiper alsnog toewijzen. In verband met de tussen partijen bestaande familieverhouding zal het hof de proceskosten in beide instanties compenseren.&lt;/p&gt;&#13;
&lt;h2&gt;4 De beslissing&lt;/h2&gt;&#13;
&lt;p&gt;Het hof, recht doende in hoger beroep:&lt;/p&gt;&#13;
&lt;p&gt;vernietigt het vonnis van de pachtkamer van de rechtbank Noord-Nederland van 7 januari 2014, met uitzondering van de niet in dit hoger beroep betrokken eerste alinea van het dictum van dat vonnis, en doet in zoverre opnieuw recht;&lt;/p&gt;&#13;
&lt;p&gt;merkt Anne Kuiper aan als medepachter in de tussen partijen bestaande pachtovereenkomst, zoals hiervoor bedoeld onder 2.2 en verklaart dit arrest in zoverre uitvoerbaar bij voorraads;&lt;/p&gt;&#13;
&lt;p&gt;compenseert de kosten van de eerste aanleg en het hoger beroep, aldus dat ieder van partijen de eigen kosten draagt.&lt;/p&gt;&#13;
&lt;h2&gt;Noot&lt;/h2&gt;&#13;
&lt;p&gt;Een late roeping. De voorgestelde medepachter in deze zaak heeft geen agrarische opleiding gevolgd en zich niet met het bedrijf van zijn ouders bemoeid. Op zijn zevenentwintigste, in 2011, kiest hij alsnog voor een bestaan als melkveehouder. Een overtuigde keuze, gezien het tempo waarin hij cursussen en opleidingen heeft gevolgd. Op het moment dat het eindarrest in deze zaak werd gewezen had hij ruim vier jaar ervaring. Het pachthof schat weliswaar in dat hij zich ook in het voeren van een eigen bedrijf een snelle leerling zal tonen, maar die inschatting doet niet af aan de constatering dat de voorgestelde medepachter niet over de vereiste opleiding en ervaring beschikt.&lt;/p&gt;&#13;
&lt;p&gt;De voorgestelde (mede-) pachter dient voldoende waarborgen voor een behoorlijke bedrijfsvoering te bieden. Daarvoor dient in ieder geval voldoende theoretische en praktische scholing te zijn genoten. In de praktijk komt dat neer op een voltooide middelbare of hogere landbouwopleiding (Valk in T &amp;amp; C Pachtrecht, art. 7:363 BW, aant. 6). Een gebrek aan scholing kan eventueel worden gecompenseerd door een zeer ruime ervaring op het eigen of een vergelijkbaar bedrijf. De zwaarte van de te stellen eisen hangt af van de aard en de omvang van het bedrijf. Zie ter illustratie het arrest van het Pachthof in de zaak De Jong/De Ruiter (&lt;span class="italic"&gt;Agr.r&lt;/span&gt;. 2004/5193). In dit geval gaat het om een melkveehouderijbedrijf. De lat ligt daarom hoog. De conclusie is dat de voorgestelde medepachter niet voldoende waarborgen voor een behoorlijke bedrijfsvoering biedt. In dat geval verplicht artikel 7:363, lid 5, BW de rechter de gevorderde indeplaatsstelling of medepacht af te wijzen.&lt;/p&gt;&#13;
&lt;p&gt;Toch ziet het pachthof ruimte om de vordering toe te wijzen. Daarbij wordt verwezen naar de bijzondere omstandigheden die in rechtsoverweging 3.7 van het arrest worden genoemd. Het pachthof trekt op grond van die omstandigheden twee conclusies. De eerste is dat de verpachters in redelijkheid genoegen dienen te nemen met een medepachter die niet aan de eisen met betrekking tot opleiding en ervaring voldoet. De tweede conclusie is dat de afwijzing van de vordering om de voorgestelde medepachter als zodanig aan te stellen, naar maatstaven van redelijkheid en billijkheid, onaanvaardbaar zou zijn, ook indien de eerste conclusie onjuist zou zijn. Daarmee gaat het pachthof uitdrukkelijk voorbij aan de bepaling van artikel 7:363, lid 5, BW, in dit geval van overeenkomstige toepassing, waaruit voortvloeit dat de vordering door de rechter moet worden afgewezen. Het pachthof gebruikt daarbij, in de laatste zin van rechtsoverweging 3.8, de formulering van artikel 6:248, lid 2, BW. Zonder die bepaling uitdrukkelijk te noemen, wordt de beperkende werking van de redelijkheid en billijkheid in stelling gebracht. De wettelijke bepaling die voorschrijft dat de rechter de vordering moet afwijzen, is onderdeel van de rechtsverhouding die partijen als gevolg van hun pachtovereenkomst tussen hen in leven hebben geroepen. Binnen die rechtsverhouding is artikel 6:248 BW van toepassing. Op basis daarvan kan onder omstandigheden aan een contractspartij een beroep op een dwingende wetsbepaling worden ontzegd. De rechter moet daarmee terughoudend omgaan. De aard van de regel waarvan wordt afgeweken en het belang dat door deze regel wordt beschermd moeten afgewogen worden (zie Asser/Hartkamp &amp;amp; Sieburgh 6-III 2014/417). Artikel 7:363, lid 5, BW beschermt het belang van de verpachter, die in dit geval ondervindt dat die wettelijke bescherming op grond van de omstandigheden kan worden beperkt. Diezelfde beperkende werking van de redelijkheid en billijkheid, maar dan ten nadele van de pachter, komt bij de toepassing van artikel 7:317 BW aan de orde, zoals in het arrest van het pachthof van 10 maart 2009, inzake Gerrits/Robben (&lt;span class="italic"&gt;Agr.r.&lt;/span&gt; 2009/5531). Zie ook Valk in T &amp;amp; C Pachtrecht, aant. 5 bij artikel 7:317 BW. Daarbij werd vooral de verpachter beschermd, in situaties die ontstaan omdat een &amp;lsquo;veiligheidsventiel&amp;rsquo;, voor gebruiksverhoudingen die naar hun aard van korte duur zijn, ontbreekt.&lt;/p&gt;&#13;
&lt;p&gt;Bij lezing van dit arrest zou de vraag kunnen rijzen waarom het pachthof geen gebruik maakt van de mogelijkheid om naar billijkheid te beslissen. Het derde lid van artikel 7:363 BW biedt immers die mogelijkheid. Het billijkheidscriterium biedt de rechter echter niet de mogelijkheid de verplichte afwijzingsgrond van het vijfde lid van artikel 7:363 BW te omgaan. De billijkheidstoets kan daarom alleen gehanteerd worden om een vordering tot indeplaatsstelling of aanstelling als medepachter af te wijzen op gronden die geen verband houden met de kwaliteiten van de voorgestelde (mede-) pachter en het realiteitsgehalte van de voorgenomen bedrijfsopvolging. Zie Valk in T &amp;amp; C Pachtrecht, art. 7:363 BW, aant. 4, en de daar aangehaalde jurisprudentie.&lt;/p&gt;&#13;
&lt;p&gt;De argumenten om in dit geval de vordering toe te wijzen worden geput uit de omstandigheden die in deze zaak aan de orde waren en die niet, althans niet alleen, aan de pachter te wijten waren. Pachter en verpachters waren al jarenlang verwikkeld in een verdelingsdiscussie. In het arrest wordt gesproken over een eventuele cassatieprocedure over de peildatum voor de verdeling. Het verpachte maakt deel uit van de onverdeeldheid. De onzekerheid die deze situatie meebracht, had de voorgestelde (mede-) pachter aanvankelijk tot een andere keuze dan die voor het ouderlijk bedrijf gebracht. Nu hij deze keuze alsnog maakt, zouden hij en zijn vader, de pachter, de dupe van die vertraging worden, terwijl de verpachters door diezelfde vertraging voordeel zouden ondervinden. Het pachthof ziet reden om de aldus ervaren onbillijkheid te corrigeren. Daarbij speelt uitdrukkelijk een rol dat de voorgestelde medepachter, naar de inschatting van het pachthof, dat hem bij de comparitie ongetwijfeld uitvoerig heeft bevraagd, het wel gaat redden. Daarbij zal de inbreng van de deskundige leden een rol gespeeld hebben. Juist met het oog op een dergelijke inschatting kent de pachtkamer immers die inbreng (Valk in T &amp;amp; C Pachtrecht, Inleidende opmerking bij Titel 16 van Boek 3 van het Wetboek van burgerlijke rechtsvordering, aant. 3). Kennelijk wist de voorgestelde medepachter die deskundige leden te overtuigen van zijn kwaliteiten.&lt;/p&gt;&#13;
&lt;p&gt;B. Nijman&lt;/p&gt;</content><legacyfootnotes/><footnotes><footnote/></footnotes><auteurs>B. Nijman</auteurs><published>2016-06-27 09:02:42</published><modified>2016-06-27 09:02:42</modified><editiondate>2016-06-27</editiondate><htmlpath>https://denhollander.info/artikel/13215</htmlpath></article>
</articles></edition>
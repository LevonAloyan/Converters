<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2004</searchword><id>3612</id><udhid>UDH:TvAR/3612</udhid><titel>De Jong / De Ruiter (TvAR 2004/5193)</titel><searchwords><searchword>TvAR 2/2004</searchword><searchword>TvAR 2004/5193</searchword><searchword>UDH:TvAR/3612</searchword></searchwords><attachments><attachment><name>2004_nr 2_Rechtspraak_5193.pdf</name><extention>pdf</extention><url>https://denhollander.info/download/3609/ci</url></attachment></attachments><inleiding>[Pachtwet art. 5, 49]&#13;
&#13;
Tussenarrest: stelling dat door indeplaatsstelling&#13;
algemene belangen van de landbouw&#13;
worden geschaad verworpen. Art. 5 biedt&#13;
geen ruimte voor afwijzing vordering indien&#13;
deze zou leiden tot zo geringe bedrijfsgrootte&#13;
dat ondernemer zijn volledige arbeidskracht&#13;
op het bedrijf niet productief kan maken of&#13;
het land zal gebruiken ter verkrijging van&#13;
neveninkomsten (art. 5, eerste lid onder e Pw).&#13;
Vraag of sprake zal zijn van reëel agrarisch&#13;
bedrijf reeds hierom niet relevant, nu niet is&#13;
gesteld of gebleken dat voorgestelde pachter&#13;
het bedrijf anders zal exploiteren dan pachter.&#13;
Comparitie gelast.&#13;
Eindarrest: voorgestelde pachter heeft geen&#13;
agrarische opleiding gevolgd of agrarische&#13;
cursussen doorlopen. Hier staat echter tegenover&#13;
dat hij samen met zijn vader gedurende&#13;
acht à negen jaren het bedrijf heeft gevoerd,&#13;
dat hij de bedrijfsvoering enige tijd geheel&#13;
zelfstandig heeft verzorgd ten tijde van ziekte&#13;
van zijn vader en dat hij inmiddels zelf de&#13;
administratie doet. Uitgaande van de kleinschalige&#13;
opzet en de aard van het gevoerde&#13;
bedrijf dienen aan waarborgen voor behoorlijke&#13;
bedrijfsvoering in dit geval geen al te&#13;
hoge eisen te worden gesteld. Gebrek aan&#13;
scholing gecompenseerd door praktijkervaring.&#13;
Verklaring van voorgestelde pachter ter&#13;
comparitie geeft geen aanleiding te twijfelen&#13;
aan de juistheid van stellingen omtrent&#13;
ervaring, evenmin als daaruit anderszins&#13;
enig vermoeden kan worden geput dat&#13;
voorgestelde pachter feitelijke onvoldoende&#13;
waarborgen voor een behoorlijke bedrijfsvoering&#13;
op dit bedrijf zou bieden. Procesverbaal&#13;
bezichtiging van gepachte door&#13;
pachtkamer in eerste aanleg geeft geen&#13;
aanleiding te veronderstellen dat sprake is&#13;
van verwaarlozing van gepachte. Ook overige&#13;
aangevoerde omstandigheden zijn geen&#13;
beletsel voor indeplaatsstelling. Vordering&#13;
tot indeplaatsstelling terecht toegewezen.</inleiding><content>ARREST VAN 7 AUGUSTUS 2001 IN DE&#13;
ZAAK VAN:&#13;
Aart de Jong, wonende te Benschop, gemeente&#13;
Lopik,&#13;
appellant,&#13;
procureur: mr. J.M. Bosnak,&#13;
tegen&#13;
Teunis de Ruiter, wonende te Benschop,&#13;
gemeente Lopik,&#13;
geïntimeerde,&#13;
procureur: mr. F.P. Lomans.&#13;
1 De procedure in eerste aanleg&#13;
De pachtkamer van het kantongerecht te&#13;
Utrecht heeft op 7 april 2000, 30 juni 2000 en&#13;
1 september 2000 tussen geïntimeerde (De&#13;
Ruiter) als eiser en appellant (De Jong) als&#13;
gedaagde vonnissen gewezen. Van die vonnissen&#13;
is afschrift aan dit arrest gehecht. Daarnaar&#13;
wordt verwezen voor de procesgang in&#13;
eerste aanleg alsmede de in die instantie genomen&#13;
beslissingen en de aan die beslissingen&#13;
ten grondslag gelegde motivering.&#13;
2 De procedure in hoger beroep&#13;
2.1 Bij exploot van 27 september 2000 is De&#13;
Jong in hoger beroep gekomen van genoemde&#13;
drie vonnissen met dagvaarding van De Ruiter&#13;
voor dit hof.&#13;
2.2 Bij memorie van grieven heeft De Jong&#13;
tegen de vonnissen drie grieven aangevoerd en&#13;
toegelicht, enige producties in het geding&#13;
gebracht, bewijs aangeboden en geconcludeerd&#13;
dat het hof de bestreden vonnissen zal&#13;
vernietigen en, opnieuw rechtdoende de door&#13;
De Ruiter ingestelde vorderingen alsnog in&#13;
hun geheel zal afwijzen, met alle gevolgen van&#13;
dien, en in voege als door De Jong in prima&#13;
gevorderd, alles met veroordeling van De&#13;
Ruiter in de kosten van beide instanties.&#13;
2.3 De Ruiter heeft bij memorie van antwoord&#13;
verweer gevoerd, bewijs aangeboden en geconcludeerd&#13;
dat het hof bij arrest de vonnissen&#13;
zal bekrachtigen en Teunis de Ruiter,&#13;
geboren 28 april 1972, als pachter in de plaats&#13;
zal stellen in de lopende pachtovereenkomst&#13;
tussen De Ruiter en De Jong, met veroordeling&#13;
van De Jong in de kosten van (het hof&#13;
leest:) het hoger beroep.&#13;
2.4 De Jong heeft nog een akte genomen,&#13;
waarna partijen de stukken aan het hof hebben&#13;
overgelegd voor het wijzen van arrest.&#13;
3 De grieven&#13;
In de memorie van grieven leest het hof de&#13;
volgende grieven:&#13;
I Ten onrechte heeft de pachtkamer van het&#13;
kantongerecht in het vonnis van 7 april 2000&#13;
overwogen dat niet is gesteld, noch is gebleken,&#13;
dat zich voordoen de in artikel 5 lid 1,&#13;
onder d en e, eerste zinsnede en artikel 5 lid 2&#13;
en lid 5 van de Pachtwet genoemde omstandigheden&#13;
en met name niet is gesteld of gebleken&#13;
dat de algemene belangen van de landbouw&#13;
zouden worden geschaad.&#13;
II Ten onrechte heeft de pachtkamer van het&#13;
kantongerecht overwogen zoals zij heeft&#13;
overwogen in haar vonnis van 7 april 2000,&#13;
blz. 4, laatste alinea, laatste zin en blz. 5, eerste&#13;
en tweede zin.&#13;
III Ten onrechte heeft de pachtkamer van het&#13;
kantongerecht geen rekening gehouden met&#13;
het feit dat de grond helemaal geen agrarische&#13;
bestemming heeft.&#13;
4 De vaststaande feiten&#13;
4.1 Tussen partijen staat als enerzijds gesteld&#13;
en anderzijds erkend dan wel niet of niet voldoende&#13;
betwist en mede op grond van de in&#13;
zoverre niet betwiste inhoud van overgelegde&#13;
producties het navolgende vast.&#13;
4.2 Bij schriftelijke overeenkomst heeft A.&#13;
Lekkerkerker voor een duur van zes jaren,&#13;
ingaande 1 mei 1958, aan De Ruiter verpacht&#13;
ongeveer 4.43.84 ha wei- en hooiland te&#13;
Benschop. Deze pachtovereenkomst is op&#13;
4 september 1959 door de grondkamer voor&#13;
Utrecht goedgekeurd.&#13;
4.3 Lekkerkerker heeft in 1982 de grond verkocht&#13;
en geleverd aan De Jong. In november&#13;
1987 zijn De Jong en De Ruiter overeengekomen,&#13;
dat de pachtovereenkomst voor de toekomst&#13;
betrekking zou hebben op het perceel&#13;
gelegen aan het Dorp 75A te Benschop, kadastraal&#13;
bekend gemeente Benschop, sectie B,&#13;
nummer 264, ter grootte van 41 are. Deze&#13;
wijzigingsovereenkomst is gewijzigd goedgekeurd&#13;
door de grondkamer voor Utrecht op&#13;
20 april 1988.&#13;
4.4 Op het gepachte zijn in de loop der jaren&#13;
diverse opstallen gesticht. Er worden thans&#13;
legkippen gehouden.&#13;
4.5 De Ruiter is inmiddels 72 jaar oud. Teunis&#13;
de Ruiter, een zoon van De Ruiter, is geboren&#13;
op 28 april 1972. Hij heeft een MAVO-opleiding&#13;
gevolgd en werkt voltijds in de bouw.&#13;
5 De beoordeling van het geschil in&#13;
hoger beroep&#13;
5.1 De vordering van De Ruiter strekt tot het&#13;
stellen van Teunis de Ruiter in de plaats van&#13;
De Ruiter als pachter. De pachtkamer van het&#13;
kantongerecht heeft, na onder meer de situatie&#13;
ter plekke te hebben bezichtigd, die vordering&#13;
toegewezen.&#13;
5.2 De eerste grief van De Jong strekt ten&#13;
betoge dat door de indeplaatsstelling algemene&#13;
belangen van de landbouw worden geschaad,&#13;
nu geen sprake zou zijn van een reëel agrarisch&#13;
bedrijf en de in de plaats te stellen pachter&#13;
geen agrariër is. Voorts wijst hij op dreigende&#13;
achteruitgang van het bedrijf en op zijn&#13;
eigen belang bij het verkrijgen daarvan. Het&#13;
hof overweegt hieromtrent in de eerste plaats&#13;
dat het vierde lid van art. 49 Pw slechts verwijst&#13;
naar art. 5, lid 1 onder ‘e’ eerste zinsnede&#13;
van die wet en het derhalve niet mogelijk&#13;
maakt de vordering tot indeplaatsstelling af te&#13;
wijzen indien deze zou leiden tot een zo&#13;
geringe bedrijfsgrootte dat de ondernemer&#13;
zijn volledige arbeidskracht op het bedrijf niet&#13;
produktief kan maken of tot gebruik van het&#13;
land ter verkrijging van neveninkomsten&#13;
(art. 5, lid 1 onder ‘e’, tweede zinsnede e.v.).&#13;
De vraag of de voorgestelde pachter ‘agrariër’&#13;
is speelt een rol bij de vraag of hij voldoende&#13;
waarborgen voor een behoorlijke bedrijfsvoering&#13;
biedt en kan bij de beslissing naar billijkheid&#13;
meewegen, maar is niet aan de orde bij de&#13;
toetsing van art. 49 lid 4 Pw. In de tweede&#13;
plaats dient bij de toetsingsgrond van art. 49&#13;
lid 4 de situatie na indeplaatsstelling te worden&#13;
vergeleken met die vóór indeplaatsstelling, nu&#13;
het erom gaat of door de indeplaatsstelling&#13;
algemene landbouwbelangen worden geschaad.&#13;
Niet is gesteld of gebleken dat het bedrijf&#13;
door de voorgestelde pachter in een andere&#13;
vorm zal worden geëxploiteerd dan door De&#13;
Ruiter. Dat geen sprake zal zijn van een “reëel&#13;
agrarisch bedrijf” is reeds om deze reden in&#13;
dit verband niet van betekenis. In de derde&#13;
plaats laat, anders dan De Jong voorstaat, art.&#13;
49 lid 4 Pw in samenhang met art. 5 lid 2 van&#13;
die wet het niet toe dat de vordering tot indeplaatsstelling&#13;
wordt afgewezen op grond van&#13;
bijzondere omstandigheden, doch brengt toepassing&#13;
van deze artikelen mee dat deze vordering&#13;
wordt toegewezen in verband met dergelijke&#13;
omstandigheden ondanks het feit dat&#13;
toepassing van art. 49 lid 4 Pw tot afwijzing&#13;
van de vordering zou moeten leiden. Dit betekent&#13;
dat de door De Jong aangevoerde &#13;
bijzondere&#13;
omstandigheden in dit verband geen rol&#13;
kunnen spelen. Zij zullen nader aan de orde&#13;
komen bij de beslissing naar billijkheid (art.&#13;
49 lid 3 Pw).&#13;
Gelet op een en ander faalt grief I.&#13;
5.3 Grief III bevat de klacht dat de pachtkamer&#13;
van het kantongerecht geen rekening heeft&#13;
gehouden met het feit dat de grond geen agrarische&#13;
bestemming heeft, doch een woonbestemming.&#13;
Het (mogelijke) feit dat aan het object –&#13;
dan wel, zoals De Ruiter aanvoert, aan slechts&#13;
een gedeelte daarvan – in het bestemmingsplan&#13;
een niet-landbouwkundige bestemming is gegeven&#13;
staat als zodanig niet aan indeplaatsstelling&#13;
in de weg. In zoverre faalt de grief.&#13;
5.4 Grief II is gericht tegen het oordeel van de&#13;
pachtkamer van het kantongerecht, dat niet is&#13;
gebleken dat de voorgestelde pachter onvoldoende&#13;
waarborgen voor een behoorlijke&#13;
bedrijfsvoering biedt. Het hof ziet in verband&#13;
met deze grief aanleiding tot het gelasten van&#13;
een comparitie van partijen, waarbij ook de&#13;
voorgestelde pachter aanwezig dient te zijn.&#13;
5.5 Aan de pachter wordt verzocht om ten&#13;
minste veertien dagen voor de datum van de&#13;
comparitie aan het hof en aan de wederpartij&#13;
de jaarstukken van het bedrijf over de afgelopen&#13;
drie jaren te doen toekomen.&#13;
5.6 In afwachting van de comparitie wordt&#13;
iedere verdere beslising aangehouden.&#13;
6 De beslissing&#13;
Het hof, rechtdoende in hoger beroep,&#13;
bepaalt dat partijen in persoon, vergezeld&#13;
door hun advocaten, alsmede de voorgestelde&#13;
pachter op maandag 10 september 2001 te&#13;
11. 30 uur zullen verschijnen voor de pachtkamer&#13;
van dit hof in een der vertrekken van&#13;
het Paleis van Justitie aan de Walburgstraat&#13;
2-4 te Arnhem;&#13;
houdt iedere verdere beslissing aan.&#13;
ARREST VAN 26 MAART 2002:&#13;
1 Voortzetting van de procedure in&#13;
hoger beroep&#13;
1.1 Ter uitvoering van het tussenarrest van dit&#13;
hof van 7 augustus 2001 heeft op 5 november&#13;
2001 een comparitie van partijen plaatsgevonden.&#13;
Daarbij zijn inlichtingen ingewonnen en&#13;
hebben partijen bij monde van hun advocaten&#13;
mr. J.A.F. Boor te Utrecht (voor De Jong) en&#13;
mr. R.H.H. Schepers te Deventer (voor De&#13;
Ruiter) de wederzijdse standpunten nader&#13;
toegelicht. Het van de comparitie opgemaakte&#13;
proces-verbaal bevindt zich bij de stukken.&#13;
1.2 Voorafgaande aan de comparitie heeft mr.&#13;
Van Schaik namens De Ruiter aan het hof en&#13;
de wederpartij jaarcijfers van De Ruiter doen&#13;
toekomen met de mededeling, dat De Ruiter&#13;
de laatste jaren geen boekhouding heeft gevoerd&#13;
omdat daartoe geen aanleiding bestond.&#13;
1.3 Mr. Schepers heeft bij brief van 14 november&#13;
2001 aan het hof in aanvulling op het proces-&#13;
verbaal medegedeeld dat zij ter comparitie&#13;
nog, als verweer op de stelling van mr. Boor&#13;
dat er geen boekhouding wordt gevoerd en&#13;
dat derhalve sprake is van hobbymatige activiteiten,&#13;
naar voren heeft gebracht dat van een&#13;
hobby pertinent geen sprake is en dat de&#13;
reden voor het niet voeren van boekhouding&#13;
er in was gelegen dat De Ruiter sr. gezien zijn&#13;
leeftijd zich langzamerhand aan het terugtrekken&#13;
was en dat alles er op gericht was om de&#13;
zaak aan De Ruiter jr. over te dragen.&#13;
1.4 De Ruiter heeft ter rolle van 20 november&#13;
2001 bij akte een productie in het geding&#13;
gebracht.&#13;
1.5 De Jong heeft ter rolle van 18 december&#13;
2001 bij akte gereageerd.&#13;
1.6 Hierna hebben partijen wederom de stukken&#13;
aan het hof overgelegd voor het wijzen&#13;
van arrest.&#13;
2 Voortzetting van de beoordeling&#13;
van het geschil in hoger beroep&#13;
2.1 Het hof verwijst naar zijn tussenarrest van&#13;
7 augustus 2001. Bij hetgeen in dat arrest is&#13;
overwogen en beslist wordt volhard. In dat&#13;
arrest is reeds overwogen dat grief I geheel en&#13;
grief III ten dele faalt; ter beoordeling resten&#13;
nog de grieven II en III voor het overige.&#13;
2.2 Het voornaamste resterende geschilpunt&#13;
betreft de vraag, of de voorgestelde pachter al&#13;
dan niet voldoende waarborgen voor een&#13;
behoorlijke bedrijfsvoering biedt. Het hof&#13;
overweegt dienaangaande het volgende. De&#13;
voorgestelde pachter heeft geen agrarische&#13;
opleiding gevolgd of agrarische cursussen&#13;
doorlopen. Hier staat echter tegenover dat hij&#13;
– naar hij heeft verklaard – samen met zijn&#13;
vader gedurende acht à negen jaren het bedrijf&#13;
(in het midden gelaten of van een ‘reëel’&#13;
bedrijf moet worden gesproken) heeft&#13;
gevoerd, dat hij de bedrijfsvoering enige tijd&#13;
geheel zelfstandig heeft verzorgd toen zijn&#13;
vader door een herseninfarct was getroffen en&#13;
dat hij inmiddels zelf de administratie doet.&#13;
Uitgaande van de kleinschalige opzet en de&#13;
aard van het gevoerde bedrijf – de kippenhouderij&#13;
–, zoals dat bedrijf geruime tijd zonder&#13;
bezwaar van verpachterszijde door De Ruiter&#13;
naast een werkkring buiten de landbouw is&#13;
gevoerd en door de voorgestelde pachter zal&#13;
worden voortgezet, is het hof van oordeel dat&#13;
aan genoemde waarborgen geen al te hoge&#13;
eisen dienen te worden gesteld. Met inachtneming&#13;
hiervan is het hof van oordeel dat het&#13;
gemis aan relevante theoretische scholing van&#13;
de voorgestelde pachter afdoende wordt gecompenseerd&#13;
door diens praktijkervaring op&#13;
het gepachte. De persoonlijke verschijning&#13;
van de voorgestelde pachter ter comparitie en&#13;
de verklaring die hij bij die gelegenheid heeft&#13;
afgelegd geven het hof geen aanleiding te twijfelen&#13;
aan de juistheid van datgene wat De&#13;
Ruiter omtrent diens ervaring heeft gesteld,&#13;
evenmin als daaruit anderszins enig vermoeden&#13;
kan worden geput dat de voorgestelde&#13;
pachter feitelijke onvoldoende waarborgen&#13;
voor een behoorlijke bedrijfsvoering op dit&#13;
bedrijf zou bieden.&#13;
2.3 De Jong heeft nog geklaagd over de wijze&#13;
waarop De Ruiter zijn bedrijf heeft gevoerd.&#13;
Er zou sprake zijn van verwaarlozing van&#13;
gebouwen en van achterlating van asbestplaten&#13;
op het gepachte. Ervan uitgaande dat de&#13;
voorgestelde pachter reeds geruime tijd op het&#13;
bedrijf meewerkt gaan deze klachten ook hem&#13;
aan. De pachtkamer van het kantongerecht&#13;
heeft in de klachten van De Jong aanleiding&#13;
gezien de situatie ter plaatse in ogenschouw te&#13;
nemen. De bevindingen van de pachtkamer&#13;
van het kantongerecht, zoals vastgelegd in het&#13;
proces-verbaal van descente van 20 juli 2000,&#13;
geven geen aanleiding tot het oordeel dat de&#13;
bedrijfsvoering en/of de staat van het gepachte&#13;
van dien aard is (geweest), dat hieruit zou volgen&#13;
dat de voorgestelde pachter onvoldoende&#13;
waarborgen voor een behoorlijke bedrijfsvoering&#13;
biedt. De stellingen van De Jong in hoger&#13;
beroep bieden onvoldoende aanknopingspunt&#13;
voor de aanname dat de bevindingen van de&#13;
pachtkamer van het kantongerecht onjuist&#13;
zouden zijn, evenmin als daaruit kan worden&#13;
afgeleid dat nadien gronden voor nieuwe&#13;
klachten zijn opgekomen.&#13;
2.4 Uit een en ander volgt dat grief II faalt.&#13;
2.5 De Jong heeft nog gewezen op een aantal&#13;
nadere omstandigheden, waarop het hof thans&#13;
zal ingaan.&#13;
– Op het gepachte zouden illegale bouwwerken&#13;
zijn geplaatst. De Ruiter heeft gesteld&#13;
dat de bouwwerken door diens pleegvader en&#13;
door hem zelf in het (deels verre) verleden,&#13;
onder eerdere verpachters dan De Jong, zijn&#13;
geplaatst. Niet is gebleken dat ooit door een&#13;
vorige verpachter bezwaren zijn geuit tegen&#13;
deze bouwwerken. Zelfs is niet gebleken dat&#13;
De Jong, die sedert 1982 verpachter is, zich&#13;
eerder dan in 1999 erop heeft beroepen dat&#13;
deze bouwwerken zonder toestemming geplaatst&#13;
zouden zijn. Gelet hierop ziet het hof&#13;
geen aanleiding voor deze procedure aan deze&#13;
stelling – die overigens niet zozeer de voorgestelde&#13;
pachter aangaat, maar eerder De Ruiter&#13;
en diens voorgangers – enige gevolgtrekking&#13;
te verbinden. Voor zover de bouwwerken&#13;
aanleiding geven tot publiekrechtelijke aanzeggingen&#13;
omdat zij in strijd met overheidsvoorschriften&#13;
zijn gebouwd, is dat niet iets&#13;
waarop De Jong zich met vrucht in deze procedure&#13;
kan beroepen ter onderbouwing van&#13;
zijn standpunt aangaande de indeplaatsstelling.&#13;
– Voor de door de voorgestelde pachter voorgenomen&#13;
bouw van een nieuwe schuur zou&#13;
geen bouwvergunning kunnen worden verkregen;&#13;
bovendien zou de bouw ook overigens&#13;
niet realiseerbaar zijn. Dit enkele punt&#13;
staat niet aan indeplaatsstelling in de weg.&#13;
Voor zover De Jong zich als verpachter tegen&#13;
de bouw verzet, wijst het hof erop dat art. 30&#13;
Pw ervoor waakt dat bij een dergelijke bouw&#13;
diens redelijke belangen niet worden getroffen.&#13;
– De Ruiter zou een schuurtje aan derden te&#13;
huur en ter bewoning hebben aangeboden.&#13;
Voor zover dit juist zou zijn en dit ook de&#13;
voorgestelde pachter aangaat, is niet gesteld of&#13;
gebleken dat dit heeft geleid tot een daadwerkelijke&#13;
ingebruikgeving van een gedeelte van&#13;
het gepachte aan een ander. Een enkel aanbod&#13;
daartoe kan niet als een tekortkoming van de&#13;
pachter gelden.&#13;
– De pachter zou niet over de benodigde&#13;
milieuvergunning beschikken en het bedrijf&#13;
zou op te korte afstand van burgerwoningen&#13;
worden gevoerd. Tegen de achtergrond van&#13;
het feit dat de situatie reeds geruime tijd&#13;
bestaat is niet aanstonds aannemelijk dat De&#13;
Ruiter en/of de voorgestelde pachter in strijd&#13;
met milieuvoorschriften handelt. Voor zover&#13;
dit wel het geval zou zijn kan een en ander&#13;
aanleiding geven tot overheidsingrijpen met&#13;
daaruit voortvloeiende gevolgen voor de bedrijfsvoering,&#13;
maar niet is gesteld of gebleken&#13;
dat De Jong als verpachter hinder ondervindt&#13;
van het (mogelijke) handelen in strijd met&#13;
milieuvoorschriften. Hiervan uitgaande staat&#13;
het ontbreken van een benodigde milieuvergunning&#13;
evenmin aan indeplaatsstelling in&#13;
de weg.&#13;
2.6 Het hof ziet in de onder 2.5 weergegeven&#13;
omstandigheden in het kader van de beoordeling&#13;
naar billijkheid geen beletsel voor indeplaatsstelling.&#13;
Dat geldt ook voor de omstandigheden&#13;
die reeds in ander verband zijn&#13;
beoordeeld in het tussenarrest van 7 augustus&#13;
2001 onder rechtsoverweging 5.2. Dat De&#13;
Jong beëindiging van de pachtovereenkomst&#13;
wenst – hetgeen hij overigens nauwelijks heeft&#13;
toegelicht – is voorts een omstandigheid die&#13;
vooral in een geschil in dat kader (verlenging&#13;
of ontbinding) aan de orde dient te komen en&#13;
niet zozeer in het kader van de vraag of het&#13;
billijk is dat De Ruiter jr. in de plaats wordt&#13;
gesteld van De Ruiter sr. als pachter. Voorts is&#13;
voldoende aannemelijk geworden dat De Ruiter&#13;
jr. de wil heeft om in de pachtovereenkomst&#13;
in de plaats van zijn vader gesteld te worden,&#13;
dat hij ook daadwerkelijk voornemens is de&#13;
bedrijfsvoering van zijn vader over te nemen&#13;
en dat hij uit het kippenbedrijf enige (neven)-&#13;
inkomsten kan trekken en dus bij toewijzing&#13;
van de vordering belang heeft. Al met al is het&#13;
hof van oordeel dat de vordering op grond&#13;
van de billijkheid dient te worden toegewezen.&#13;
2.7 Hetgeen zojuist is overwogen brengt mee&#13;
dat grief III ook voor het overige faalt. De&#13;
vonnissen waarvan beroep zullen dan ook&#13;
worden bekrachtigd.&#13;
2.8 De Jong zal als de in hoger beroep in het&#13;
ongelijk gestelde partij worden veroordeeld in&#13;
de kosten van deze instantie.&#13;
3 De beslissing&#13;
Het hof, rechtdoende in hoger beroep,&#13;
bekrachtigt de tussen partijen gewezen vonnissen&#13;
van de pachtkamer van het kantongerecht&#13;
te Utrecht van 7 april 2000, 30 juni 2000 en&#13;
1 september 2000, waarvan beroep;&#13;
veroordeelt De Jong in de kosten van het&#13;
hoger beroep, aan de zijde van De Ruiter tot&#13;
op heden begroot op € 215,55 wegens griffierecht&#13;
en € 771,43 wegens salaris.</content><legacyfootnotes/><footnotes><footnote/></footnotes><auteurs/><published>2004-02-01 00:00:00</published><modified>2004-02-01 00:00:00</modified><editiondate>2004-02-01</editiondate><htmlpath>https://denhollander.info/artikel/3612</htmlpath></article>
</articles></edition>
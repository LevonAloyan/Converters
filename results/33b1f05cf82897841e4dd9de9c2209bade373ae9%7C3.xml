<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1997</searchword><id>5803</id><udhid>UDH:TvAR/5803</udhid><titel>Pacht en ammoniakrechten</titel><searchwords><searchword>TvAR 6/1997</searchword><searchword>UDH:TvAR/5803</searchword></searchwords><attachments><attachment><name>1997_nr 6_Artikel_Stappen.pdf</name><extention>pdf</extention><url>https://denhollander.info/download/5734/ci</url></attachment></attachments><inleiding>1. Inleiding&#13;
Na de invoering van de superheffing en de meststoffenwetgeving zijn er vele uitspraken gedaan over de verplichtingen en rechten van pachter en verpachter ten aanzien van het melkquotum en het mestquotum. Achtergrond van deze jurisprudentie is dat deze quota overdraagbaar zijn, en ook waarde vertegenwoordigen. Het zijn, met andere woorden, vermogensrechten. De vraag was vervolgens of dit vermogensrecht aan de pachter of aan de verpachter toekwam. Deze kwestie speelde in de eerste plaats bij de beantwoording van de vraag of de pachter verplicht is om bij het eind van de pachto-vereenkomst het quotum weer volledig ter beschikking te stellen van de verpachter. In de tweede plaats rees de vraag of de pachter recht had op een vergoeding van de ver-pachter bij het afstaan van het quotum.&#13;
Sinds de invoering van de Interimwet Ammoniak en Veehouderij (Iav) en de daarop gebaseerde Ammoniakreductieplannen zijn ook de rechten van een milieuvergunning, de ammoniakrechten, overdraagbaar,1 en hebben deze rechten eveneens een - aanzien-lijke - waarde. Ook deze ammoniakrechten kunnen gezien worden als vermogensrech-ten.&#13;
Ten aanzien van de ammoniakrechten kunnen daarom dezelfde vragen gesteld wor-den als eerder zijn gesteld ten aanzien van het mestquotum en het melkquotum. In dit artikel willen wij twee kernvragen aan de orde stellen en een aanzet geven tot de beant-woording daarvan. Het gaat om de volgende twee vragen:&#13;
a. Is de pachter gehouden om aan het eind van de pachtovereenkomst de ammoniak rechten integraal en intact aan de verpachter ter beschikking te stellen (zie par. 2)?&#13;
b. Indien de pachter aan het eind van de pachtovereenkomst de ammoniakrechten aan de verpachter ter beschikking moet stellen, heeft hij hiervoor dan recht op een ver goeding (zie par. 3)?&#13;
Bij het bespreken van deze vragen wordt uitgegaan van de situatie dat het gepachte ob-ject een afzonderlijke inrichting vormt in de zin van de Wet milieubeheer (Wm), en dat voor het gepachte object tevens een milieuvergunning van kracht is die overeenstemt met de aard, de bestemming en het gebruik van het gepachte object bij aanvang van de pachtovereenkomst. In par. 4 zal nog kort een aantal hiervan afwijkende situaties aan de orde komen. </inleiding><content>2.&#13;
De verplichting om de ammoniakrechten ter beschikking te stellen&#13;
De eerste vraag, of de pachter gehouden is aan het eind van de pachtovereenkomst de ammoniakrechten aan de verpachter ter beschikking te stellen, valt uiteen in twee deel-vragen: wie rechthebbende is van de ammoniakrechten en wat de invloed is van de am-moniakrechten en het mogelijk verval daarvan op de bedrijfsvoering van de pachter.&#13;
2.1. De rechthebbende van de milieuvergunning&#13;
De ammoniakrechten liggen besloten in de milieuvergunning. Het antwoord op de vraag wie rechthebbende is, ligt daarom in (het systeem van) de Wet milieubeheer.&#13;
Op grond van het systeem van de wet behoort de milieuvergunning bij de inrichting waarvoor zij verleend is. Bij een agrarisch bedrijf gaat het dan om de stallen waarin de dieren gehouden worden. Het is niet zo dat de milieuvergunning verbonden is aan de dieren die gehouden worden. Dit blijkt het duidelijkst uit de uitspraken van de Afde-ling Bestuursrechtspraak over die situaties waarin dieren niet werden gehouden in de stallen waarvoor de milieuvergunning is verleend. Zie bijvoorbeeld de uitspraak van de Afdeling Bestuursrechtspraak van 13 februari 1995,2 waar de Afdeling overweegt:&#13;
Zoals de Afdeling bestuursrechtspraak in de uitspraak van 10 augustus 1994, no G05.93.1237, reeds heeft overwogen, overweegt de Afdeling dat een vergunning gedeeltelijk vervalt wanneer een stal waarvoor vergunning is verleend niet wordt opgericht.&#13;
De omstandigheid dat de mestvarkens wel in de inrichting zijn gehouden, maar in een andere stal dan waarvoor vergunning was verleend, kan de Afdeling niet tot een ander oordeel leiden.&#13;
Dat een milieuvergunning bij het gepachte object behoort blijkt ook hieruit dat, wan-neer een inrichting wordt verkocht, de rechten van de milieuvergunning in beginsel overgaan op de koper.3 Nu kan men zich afvragen in hoeverre de Interimwet Ammo-niak en Veehouderij een wijziging brengt in dit systeem van de Wet milieubeheer, die de milieuvergunning volledig koppelt aan de inrichting.&#13;
De mogelijkheid om ammoniakrechten over te kunnen dragen zou op het eerste ge-zicht gezien kunnen worden als een afwijking van het systeem dat een milieuvergun-ning strikt aan de inrichting gebonden is. De ammoniakrechten kunnen immers ver-plaatst worden. Ons inziens brengt de Interimwet Ammoniak en Veehouderij echter geen wijziging in het stelsel dat een milieuvergunning gebonden is aan de inrichting, het gepachte object. Wij wijzen hier op de achtergronden van de totstandkoming van de Interimwet Ammoniak en Veehouderij, en op het systeem van deze wet.&#13;
Aanleiding voor de totstandkoming van de Interimwet Ammoniak en Veehouderij was de jurisprudentie van de Afdeling Geschillen van Bestuur inzake de geldigheid van de tweede richtlijn Ammoniak en Veehouderij. De Afdeling Geschillen oordeelde dat deze richtlijn in strijd was met de regels van - toen nog - de Hinderwet. Het systeem van de Hinderwet en de Wet milieubeheer is dat een vergunning enkel kan worden ver-leend aan de hand van de beoordeling van de hinder die de specifieke inrichting waar-voor een vergunning wordt gevraagd zal veroorzaken voor haar specifieke omgeving. Aangezien de tweede richtlijn Ammoniak en Veehouderij in strijd was met dit uit-gangspunt, was zij naar mening van de Afdeling onverbindend c.q. kon zij in geval van een reeds hoog achtergronddepositieniveau niet worden toegepast. Ook de mogelijk-heid om ammoniakrechten over te dragen was naar mening van de Afdeling in strijd met het systeem van de Hinderwet/Wet milieubeheer, omdat ook dan niet wordt geke-ken naar de specifieke situatie van de inrichting waarvoor een vergunning wordt aan-gevraagd, maar naar de algemene milieusituatie.4 En deze algemene milieusituatie is niet een beoordelingscriterium dat de Hinderwet of de Wet milieubeheer kent.&#13;
Het was in verband met deze jurisprudentie van de Raad van State dat de Interimwet Ammoniak en Veehouderij ingevoerd is.5 De kern van dit systeem wordt, ten aanzien van de mogelijkheid om ammoniakrechten over te dragen, weergegeven in art. 8 Iav dat, voor zover het gaat om het verplaatsen van ammoniakrechten, luidt:&#13;
In het plan kan worden bepaald dat voor veehouderijen een daarbij aangegeven hogere waarde geldt dan ingevolge de artikelen 4 tot en met 7 is toegestaan, indien in onmiddellijke samenhang daarmee de ammoniakdepositie die wordt veroorzaakt door een andere veehouderij, door in-trekking of wijziging van de vergunning voor die veehouderij met het oog op het geheel of ge-deeltelijk buiten werking stellen daarvan op verzoek van degene die die veehouderij drijft, zo-danig vermindert dat de totale ammoniakdepositie op de in de betrokken gemeenten gelegen voor verzuring gevoelige gebieden afneemt en de totale ammoniakemissie van de veehoude-rijen in de betrokken gemeenten daalt.&#13;
Het systeem van de Interimwet Ammoniak en Veehouderij is dat de ammoniakrechten enkel verplaatst kunnen worden indien de oude inrichting opgeheven wordt - hetgeen er feitelijk op neerkomt dat de oude inrichting verplaatst wordt naar de nieuwe locatie. Consequentie is dat het systeem van de Interimwet Ammoniak en Veehouderij niet de milieuvergunning en ammoniakrechten van de inrichting losmaakt.&#13;
Wat de Interimwet Ammoniak en Veehouderij wel doet, is het wijzigen van de cri-teria voor de beoordeling van de vergunning die wordt aangevraagd voor de locatie waarnaar de ammoniakrechten verplaatst worden. De Interimwet Ammoniak en Vee-houderij maakt daarom geen inbreuk op het beginsel van de Wet milieubeheer dat een milieuvergunning verbonden is aan de inrichting, maar wijzigt art. 8.8 Wm.&#13;
Ook onder de Interimwet Ammoniak en Veehouderij moet men daarom oordelen dat de milieuvergunning en de ammoniakrechten volstrekt gebonden zijn aan het ge-pachte object. De pachter is daarom gehouden de ammoniakrechten weer ter beschik-king te stellen van de verpachter. Wij merken hierbij op dat niet relevant is of de ver-gunning formeel is verleend aan de pachter of aan de verpachter (zie ook par. 4).&#13;
2.2. De invloed van de ammoniakrechten en het mogelijk verval daarvan op de be-drijfsvoering van de pachter&#13;
Brengt de verplichting van de pachter om de ammoniakrechten weer ter beschikking te stellen van de verpachter met zich dat de pachter zijn bedrijfsvoering hieraan moet aan-passen, in die zin dat hij moet voorkomen dat door een wijziging van de inrichting de milieuvergunning (in de praktijk meestal:) deels kan worden ingetrokken?&#13;
Alvorens hierop in te gaan willen wij eerst aangeven wanneer een milieuvergunning ingetrokken kan worden. Wij gaan hier enkel in op de hoofdlijnen. Voor een meer ge-detailleerde weergave verwijzen wij naar de literatuur.6&#13;
2.2.1 De regels omtrent het intrekken van een milieuvergunning&#13;
Onder de voormalige Hinderwet verviel een hinderwetvergunning van rechtswege wanneer deze gedurende drie jaar niet in werking was. Met de komst van de Wet mi-lieubeheer is dit veranderd. Nu heeft het College van B &amp; W7 op grond van art. 8.25 Wm de bevoegdheid om, onder meer wanneer van een milieuvergunning gedurende drie jaar geen gebruik wordt gemaakt, deze in te trekken. De twee belangrijkste conse-quenties van de nieuwe regeling zijn de volgende.&#13;
Ten eerste heeft het College van B &amp; W de bevoegdheid om een milieuvergunning in te trekken, niet de plicht. Dit betekent dat het College bij het beslissen over het intrek-ken van een vergunning een belangenafweging moet maken. Daarbij speelt het milieu-belang enerzijds en het belang van de vergunninghouder en de exploitant van de inrich-ting anderzijds.&#13;
Ten tweede verliest een milieuvergunning nu niet meer haar kracht zodra deze gedu-rende drie jaar niet gebruikt is, maar pas nadat er een besluit is van het College van B &amp; W waarbij de vergunning wordt ingetrokken, en dit besluit van kracht geworden is. Dit betekent dat een inrichting een geldige milieuvergunning kan hebben, ook al is zij lan-ger dan drie jaar buiten werking.&#13;
Dit brengt overigens niet met zich dat het gedurende drie jaar niet in werking hebben van de inrichting geen consequenties heeft voor de ammoniakrechten, en dan met name voor de mogelijkheid om deze te verplaatsen. Wanneer de ammoniakrechten verkocht worden, moet de verkoper zijn milieuvergunning laten intrekken voor het aantal die-ren waarvoor hij de ammoniakrechten verkocht heeft. Hiertoe moet de verkoper een verzoek doen aan het College van B &amp; W. Dit College neemt dan een intrekkingsbe-schikking, en pas met deze intrekkingsbeschikking kan de koper van de ammoniak-rechten zijn vergunning aanvragen.8 Van belang is nu dat het College van B &amp; W niet verplicht is de vergunning op verzoek van de vergunninghouder in te trekken. Op grond van art. 8.26 Wm onderzoekt het College van B &amp; W of het intrekken van de mi-lieuvergunning het milieubelang niet schaadt. Daarbij kan het College onderzoeken of de ammoniakrechten die overgedragen zouden moeten worden bij de verkoper nog wel in gebruik waren. In de praktijk vindt dit onderzoek, zeker in de zwaarder belaste regio's, ook altijd plaats - juist omdat men wil voorkomen dat latente ammoniakrech-ten wederom in gebruik genomen worden.&#13;
Verder is van belang dat er niet alleen sprake is van het niet in werking hebben van een inrichting wanneer er geen of minder dieren worden gehouden dan de milieuver-gunning mogelijk maakt, maar ook indien andere dieren gehouden worden dan waar-voor vergunning is verleend, of wanneer de dieren anders worden gehouden dan in de vergunning is opgenomen. Dit laatste is het geval wanneer de dieren bijvoorbeeld in andere stallen worden gehouden dan waarvoor vergunning verleend is.&#13;
Het bovenstaande brengt met zich dat het voor het in stand houden van de milieu-vergunning van belang is dat de pachter de rechten van de milieuvergunning volledig benut en alle dieren houdt waarvoor vergunning is verleend. Het moet hierbij gaan om dezelfde dieren waarvoor vergunning is verleend. Ook moeten deze dieren conform de milieuvergunning worden gehouden.&#13;
2.2.2. De verplichting van de pachter om de ammoniakrechten in stand te houden&#13;
De vraag is nu welke consequenties deze regels van het milieurecht hebben voor de ver-plichtingen van de pachter jegens de verpachter. Ons inziens moet het antwoord op deze vraag gevonden worden in art. 25, lid 1 en art. 30, lid 1 Pw. Art. 25 Pw luidt: "De pachter is gehouden het gepachte als een goed pachter te gebruiken en al datgene te doen en na te laten, wat een goed pachter in gelijke omstandigheden zou doen en nala-ten."&#13;
Art. 30, lid 1 Pw luidt: "De pachter is niet bevoegd de bestemming, inrichting of ge-daante van het gepachte geheel of gedeeltelijk te veranderen dan na schriftelijke toe-stemming van de verpachter."&#13;
De basisgedachte van deze artikelen wordt ons inziens gevormd door het beginsel dat aan het einde van de pachtovereenkomst de verpachter de gepachte locatie weer ter beschikking moet krijgen zonder dat de gebruiksmogelijkheden daarvan zijn aangetast.&#13;
Voor de jurisprudentie van art. 25 Pw verwijzen wij naar de uitspraken van de Pacht-kamer van het Hof d.d. 10 februari 1969,9 van 10 maart 196910 en van 23 maart 197911.&#13;
Ook bij de jurisprudentie inzake art. 30 Pw is deze basisgedachte terug te vinden: enerzijds bij de beantwoording van de vraag of er sprake is van een wijziging van enige betekenis van het gepachte object,12 anderzijds bij de vraag of de verpachter hierdoor in zijn belang is geschaad13. Wanneer een wijziging in het gebruik de gebruiksmogelijkhe-den niet aantast, dan wordt in de regel geoordeeld dat er geen sprake is van een wijzi-ging van de bestemming als bedoeld in art. 30 Pw. En indien de gebruiksmogelijkheden niet worden aangetast, dan heeft de verpachter in de regel ook niet een belang dat ont-binding van de pachtovereenkomst rechtvaardigt.&#13;
Leggen wij deze verplichting van de pachter om het gepachte object weer aan de ver-pachter ter beschikking te stellen met dezelfde gebruiksmogelijkheden als daarvoor naast de regels inzake intrekking van de milieuvergunning, dan trekken wij de volgende conclusies.&#13;
Wanneer gedurende een kortere tijd - minder dan drie jaar - minder dieren of andere dieren worden gehouden dan waarvoor een milieuvergunning is verleend, ontstaat niet de mogelijkheid om de milieuvergunning in te trekken. Vanuit het oogpunt van het mogelijk verlies van vergunningsrechten bestaan er daarom geen bezwaren tegen een dergelijke wijziging in het gebruik van het gepachte object.&#13;
Anders kan dit liggen wanneer deze wijziging van het gebruik gedurende drie jaar of langer voortduurt. In dat geval ontstaat er voor het College van B &amp; W de bevoegdheid om de milieuvergunning in te trekken voor dat deel waarvoor de vergunning niet ge-bruikt wordt. Wij memoreren hier dat een milieuvergunning volgens de jurisprudentie van de Afdeling Bestuursrechtspraak ook niet gebruikt wordt indien er andere dieren worden gehouden dan waarvoor een vergunning is verleend, of wanneer deze anders worden gehuisvest dan is opgenomen in de milieuvergunning.&#13;
Nu kan men hier aanvoeren dat, ook indien het gepachte object gedurende drie jaar of meer niet of niet overeenkomstig de milieuvergunning in gebruik is geweest, de ge-bruikswaarde van het gepachte object niet is aangetast. Zoals boven is aangegeven ver-valt de milieuvergunning niet meer van rechtswege wanneer de stal gedurende drie jaar niet (overeenkomstig de vergunning) in gebruik is geweest. Thans ontstaat slechts de bevoegdheid voor het College van B &amp; W om de vergunning in te trekken. Zolang het College dit niet heeft gedaan, kan van de milieuvergunning nog gewoon gebruik ge-maakt worden. En in veel gevallen zal de vergunning niet worden ingetrokken, al was het maar omdat het College van B &amp; W er niet van op de hoogte is dat het gepachte ob-ject niet (overeenkomstig de vergunning) in gebruik is. Bovendien dient er een belan-genafweging plaats te vinden voordat de milieuvergunning wordt ingetrokken.&#13;
Daarom kan men stellen dat door het niet (overeenkomstig de vergunning) gebrui-ken van het gepachte object niet zeker is dat de gebruikswaarde wordt aangetast, maar dat er enkel een risico is dat dat zal gebeuren.&#13;
Daar staat ons inziens echter tegenover dat door het niet gebruiken van het gepachte object overeenkomstig de vergunning de verhandelbaarheid van de ammoniakrechten direct wordt aangetast. Zoals boven is aangegeven moet, wanneer ammoniakrechten worden verkocht, de milieuvergunning waarin zij opgenomen zijn worden ingetrok-ken door het College van B &amp; W. Bij deze intrekking wordt vrijwel altijd - zeker in de zwaarder belaste regio's - gecontroleerd of de in te trekken milieuvergunning wel in gebruik was. Is dit niet het geval, dan zal het College in de regel de milieuvergunning niet intrekken, zodat de ammoniakrechten niet overgedragen kunnen worden.&#13;
Daarbij handelt een pachter ons inziens ook niet als een goed pachter door de ver-pachter bloot te stellen aan het risico dat de milieuvergunning wordt ingetrokken, ook al is niet zeker dat dit risico zich ook zal realiseren. Wij verwijzen hier ook naar de uit-spraak van de Pachtkamer van het Hof d.d. 29 november 1994,14 waar het Hof ten aan-zien van het suikerquotum oordeelde dat een redelijk handelend pachter ervoor diende te zorgen dat het suikerquotum in stand blijft.&#13;
Wij menen daarom dat de pachter in beginsel gehouden is om bij zijn bedrijfsvoering de milieuvergunning volledig te gebruiken en daarbij de dieren te houden waarvoor de vergunning is verleend.&#13;
Nu kunnen zich vanzelfsprekend omstandigheden voordoen waarbij de pachter op goede gronden over wil gaan tot het houden van andere dieren of eventueel, in een an-dere opzet, minder dieren wil houden. De Pachtwet biedt ons inziens de ruimte om ook deze belangen van de pachter mee te laten wegen.&#13;
Wij zien de verplichting van de pachter om het gepachte object strikt conform de milieuvergunning in werking te houden met name als een uitvloeisel van art. 30 Pw. Indien de pachter nu de bedrijfsvoering wil wijzigen, kan en dient hij hiertoe vooraf toestem-ming te vragen van de verpachter. Dit overleg is ons inziens juist met betrekking tot de ammoniakrechten wezenlijk. Wij willen dit nu nader toelichten, waarbij wij eerst in-gaan op de situatie dat de pachter andere dieren wil gaan houden dan waarvoor vergun-ning is verleend, en vervolgens op de situatie dat hij minder dieren wil gaan houden dan waarvoor vergunning is verleend.&#13;
Wanneer de pachter, voordat hij andere dieren wil gaan houden dan waarvoor een vergunning is verleend, hiervoor toestemming vraagt aan de verpachter kunnen par-tijen, indien de verpachter met deze wijziging akkoord gaat, direct een revisievergun-ning aanvragen. Op grond van art. 8.4 Wm, dat verwijst naar art. 8.25 Wm, worden hierbij de oude rechten, waaronder de ammoniakrechten, gerespecteerd, tenzij er sprake is van een uit milieuoogpunt onaanvaardbare situatie15 en tenzij de inrichting gedurende drie jaar of meer niet overeenkomstig de oude vergunning in gebruik is ge-weest.&#13;
Wanneer de revisievergunning wordt aangevraagd voordat de pachter andere dieren gaat houden dan waarvoor vergunning wordt gevraagd, is er daarom geen risico dat de ammoniakrechten verloren zullen gaan. Dit risico ontstaat pas wanneer, bij de beoor-deling van de aanvraag voor een revisievergunning, blijkt dat in de daarvoor liggende periode de inrichting gedurende drie jaar of meer niet conform de milieuvergunning in werking is geweest. Bij overleg vooraf, in het kader waarvan direct een revisievergun-ning kan worden aangevraagd, wordt deze situatie voorkomen.&#13;
Voor zover het gaat om de ammoniakrechten wordt het belang van de verpachter door een dergelijke wijziging niet geschaad. De ammoniakrechten blijven immers in stand. Zij worden alleen met andere dieren benut. Er moet echter in het kader van de milieuvergunning ook acht geslagen worden op de stankcirkels.&#13;
Wanneer andere dieren gehouden gaan worden kan het aantal mestvarkenseenheden (mve's) omlaag gaan, ook al blijft de emissie van ammoniak even groot. Wanneer de ammoniakruimte volledig wordt opgevuld door de gewijzigde veestapel, kan deze ge-wijzigde veestapel minder mve's bevatten dan de oude veestapel, waardoor er een an-dere stankcirkel ontstaat. Indien de bestaande vergunning niet voldoet aan de normen van de Richtlijn Veehouderij en Stankhinder, vervallen door een wijziging van de be-drijfsvoering de bestaande rechten op het moment van van kracht worden van de revi-sievergunning. Het is dan voor de verpachter niet mogelijk om nadien de wijziging on-gedaan te maken en terug te keren naar de dieren die aanvankelijk werden gehouden.&#13;
De vraag hoe in een dergelijk geval de Grondkamer - op grond van art. 30 Pw om machtiging gevraagd - zou kunnen oordelen, gaat het bestek van dit artikel te buiten. Wel willen wij hier, ten aanzien van deze stankcirkels, kort een opmerking maken.&#13;
Het belang van de verpachter bij het in stand houden van een stankcirkel en het voorkomen van het vervallen van bestaande rechten speelt enkel in die gevallen dat er een milieuvergunning is die niet voldoet aan de normen van de Richtlijn Veehouderij en Stankhinder. Het belang van de verpachter is dan wezenlijk het in stand kunnen hou-den van een situatie die naar huidige milieu-inzichten eigenlijk niet toelaatbaar is. Wij betwijfelen of hier sprake is van een redelijk belang van de verpachter. Daarbij dient de Grondkamer bij haar oordeel ook het algemeen landbouwbelang mee te laten wegen. Verdedigbaar is dat het milieubelang hier deel van uitmaakt. Wij menen daarom dat dit specifieke belang van de verpachter onvoldoende is voor de Grondkamer om de toe-stemming van art. 30 Pw te weigeren.&#13;
Een andere situatie doet zich voor indien de pachter minder dieren wil gaan houden dan waarvoor de vergunning is verleend. Ook dan is overleg vooraf tussen pachter en verpachter van groot belang. De verpachter heeft dan immers de keuze om de ammo-niakrechten die door de vermindering van het aantal dieren vrijkomen te gelde te ma-ken, een mogelijkheid die de verpachter niet heeft indien er gedurende drie jaar minder dieren worden gehouden zonder dat hij daarvan op de hoogte wordt gesteld.&#13;
Indien de verpachter niet accoord gaat met het houden van minder dieren, lijkt het ons dat de Grondkamer in de regel geen vervangende machtiging dient te geven. Een vermindering van het aantal dieren met als gevolg dat het gepachte object nadien nog slechts gebruikt kan worden voor het houden van minder dieren is zozeer in strijd met de boven weergegeven basisregel dat het gepachte object na de pachtovereenkomst evenveel gebruiksmogelijkheden moet hebben als bij aanvang van de pacht, dat de ge-rechtvaardigde belangen van de verpachter zich hiertegen zullen verzetten.&#13;
3.&#13;
Het vergoedingsrecht van de pachter voor de ammoniakrechten&#13;
De tweede vraag is of de pachter aanspraak zou kunnen maken op een vergoeding we-gens het verlies van de ammoniakrechten. De criteria die het de Pachtkamer van het Hof stelt bij de beantwoording van deze vragen blijken uit de jurisprudentie inzake het melkquotum, het suikerquotum16 en het mestquotum17. Een vergoedingsrecht kan voortvloeien uit de wettelijke regeling waarop het productierecht, i.c. de ammoniak-rechten, is gebaseerd, en/of uit de aard van de pachtovereenkomst (de redelijkheid en billijkheid).&#13;
3.1. De wettelijke regeling&#13;
De eerste vraag die gesteld moet worden is of de pachter, op grond van de wettelijke re-geling van de ammoniakrechten - derhalve: de Wet milieubeheer, de Interimwet Am-moniak en Veehouderij en de Ammoniak Reductie Plannen (ARP's) - een eigen aan-spraak heeft op de ammoniakrechten, waarvan hij bij het einde van de pacht-overeenkomst afstand moet doen.&#13;
Bij het arrest inzake het suikerquotum zijn hierbij drie elementen aan de orde ge-steld,18 te weten:&#13;
a. Behoren de productierechten bij de gepachte locatie (grondgebondenheid) ?&#13;
b. Zijn de productierechten te zien als vermogensrecht?&#13;
c. Heeft de pachter een eigen recht of eigen aanspraak op grond van de wettelijke rege- ling?&#13;
Tezamen leiden zij tot de vraag of de pachter bij het beëindigen van de pacht afstand moet doen van een vermogensrecht, waarop hij aanspraak zou kunnen maken. Zou dit het geval zijn, dan heeft de pachter recht op een vergoeding. Op het eerste element is in par. 2.1. reeds ingegaan. Hier concludeerden wij dat de ammoniakrechten volstrekt gebonden zijn aan het gepachte object.&#13;
Ten aanzien van de tweede vraag kan er ons inziens weinig verschil van mening be-staan. Ammoniakrechten zijn overdraagbaar, strekken ertoe om stoffelijk voordeel te verschaffen en zijn op geld waardeerbaar. Ammoniakrechten zijn derhalve een vermo-gensrecht.&#13;
Ten aanzien van het derde element kan men, na het bovenstaande, ook zonder meer concluderen dat noch een wettelijke bepaling van de Wet milieubeheer of de Interim-wet Ammoniak en Veehouderij een pachter enige aanspraak toekennen op de ammoni-akrechten. De ammoniakrechten zijn onlosmakelijk verbonden aan de gepachte locatie en kunnen pas met het opheffen van de gepachte locatie verplaatst worden.&#13;
Aan de regelingen inzake de ammoniakrechten kan de pachter derhalve geen vergoe-dingsrecht ontlenen.&#13;
3.2. De aard van de pachtovereenkomst&#13;
Uit de pachtjurisprudentie blijkt dat een pachter recht heeft op een vergoeding indien hij afstand moet doen van een vermogensrecht dat door de pachter is opgebouwd. De vraag is nu of ammoniakrechten een vermogensrecht vormen dat door de pachter is op-gebouwd. Hier staan twee benaderingswijzen tegenover elkaar.&#13;
Enerzijds kan men stellen dat de pachter door het gepachte object in productie te houden de productierechten opbouwt c.q. in stand houdt. Indien de productie gestaakt wordt, vervalt het productierecht. De pachter heeft volgens deze zienswijze wel recht op een vergoeding voor de productierechten. Deze benaderingswijze wordt gevolgd bij het melkquotum.&#13;
Anderzijds kan men stellen dat de pachter slechts een bestaande situatie in stand houdt, hetgeen hij ook moet doen als goed pachter. Volgens deze zienswijze heeft de pachter geen recht op een vergoeding. Deze benaderingswijze is gevolgd bij het suiker-quotum, en ook ten aanzien van het mestquotum is een dergelijke redenering terug te vinden in het arrest van het Hof van 21 november 1995.19 Het Hof overweegt hier:&#13;
Inderdaad heeft Havermans, zoals zij heeft doen aanvoeren, die situatie instandgehouden maar deze bijdrage is niet wezenlijk genoeg om hiervoor naar redelijkheid en billijkheid een vergoe-dingsplicht als bovenbedoeld aanwezig te achten.&#13;
Bij de vraag of de pachter een vergoedingsrecht toekomt, moeten de twee argumenten van beide zienswijzen tegen elkaar afgewogen worden. Deze afweging speelt bij het vergoedingsrecht voor alle productierechten. Ten aanzien van het melkquotum bij-voorbeeld kan men eveneens stellen dat de pachter niet anders doet dan een bestaande situatie in stand houden - hoewel daar de pachter wel recht heeft op een vergoeding voor het melkquotum, terwijl men bij het suikerquotum kan stellen dat dit vermogens-recht enkel in stand blijft doordat de pachter het gepachte object exploiteert; hoewel de pachter hier geen vergoeding krijgt toegekend. De vraag is dan waar de grens ligt tussen beide argumenten. Met andere woorden: in welke gevallen ligt het zwaartepunt op de zienswijze dat de pachter recht heeft op een vergoeding omdat hij met zijn arbeid een vermogensrecht in stand houdt, en in welke gevallen ligt het zwaartepunt op de zienswijze dat de pachter geen recht heeft op een vergoeding omdat hij enkel een bestaande situatie in stand houdt?&#13;
Wij merken hier allereerst op dat het gegeven dat een productierecht vervalt wanneer er geen gebruik van wordt gemaakt als zodanig onvoldoende reden is om de pachter recht te geven op een vergoeding. Ten aanzien van het suikerquotum heeft het Hof im-mers beslist dat de pachter geen recht heeft op een vergoeding, hoewel dit suikerquo-tum enkel in stand is gebleven omdat de pachter dit door zijn arbeid in stand gehouden heeft.&#13;
Ons inziens ligt de grens tussen beide zienswijzen in het antwoord op de vraag in hoeverre het ontstaan van het productierecht is toe te schrijven aan het door de ver-pachter ter beschikking stellen van het gepachte object. Indien het ontstaan van het productierecht volledig of vrijwel volledig is toe te rekenen aan de gepachte locatie, heeft de pachter geen recht op een vergoeding. In dat geval is zijn arbeid niet wezenlijk geweest voor het ontstaan of in stand houden van de productierechten.&#13;
Hier ligt het verschil tussen enerzijds het melkquotum en anderzijds het suikerquo-tum. Het suikerquotum kon enkel ontstaan omdat de verpachter grond ter beschikking stelde die geschikt was voor deze teelt, waarbij het aandeel van de pachter van onder-geschikt belang is. Voor het melkquotum is de arbeid van de pachter echter veel wezen-lijker.&#13;
Bij de beantwoording van de vraag of een productierecht is toe te rekenen aan de door de verpachter ter beschikking gestelde locatie is er ons inziens ook een zekere doorwerking van de regels en het systeem van het productierecht. Indien op grond van de wettelijke regeling het productierecht nauwer met het gepachte object samenhangt, zal eerder geconcludeerd worden dat dit productierecht dankzij het ter beschikking stellen van het gepachte object is ontstaan.&#13;
Wanneer wij de ammoniakrechten naast dit uitgangspunt leggen, blijkt ons inziens het volgende. De ammoniakrechten zijn ontstaan doordat in de stallen van de verpach-ter dieren gehouden kunnen worden. Zij zijn, op grond van het wettelijk systeem, ook volledig aan deze stallen gebonden. Een bijzondere inspanning van de zijde van de pachter om deze ammoniakrechten in stand te houden is niet nodig. Het enkele feit dat dieren gehouden worden is reeds voldoende om de ammoniakrechten in stand te hou-den. Net als bij het suikerquotum is hierbij geen sprake van een bijzondere invloed van de (bedrijfsvoering van de) pachter.&#13;
Daar komt bij dat de ammoniakrechten voortvloeien uit de milieuvergunning die door de verpachter aan de pachter ter beschikking is gesteld. Door de invoering van de Interimwet Ammoniak en Veehouderij kreeg deze milieuvergunning een aanzienlijke waarde. Hierop heeft de pachter echter geen invloed uitgeoefend.&#13;
Derhalve menen wij dat de pachter geen recht heeft op een vergoeding voor de am-moniakrechten aan het einde van de pachtovereenkomst. 4.&#13;
Afwijkende situaties&#13;
Zoals aan het begin van dit artikel al is aangegeven zijn wij hierboven uitgegaan van de situatie dat het gepachte object een afzonderlijke inrichting is in de zin van de Wet mi-lieubeheer, en dat de verpachter hierbij een toereikende milieuvergunning ter beschik-king heeft gesteld. Nu willen wij kort stilstaan bij een aantal situaties die van dit uit-gangspunt afwijken.&#13;
Een concrete pachtsituatie kan ons inziens op twee punten afwijken van de situatie die wij als uitgangspunt hebben genomen.&#13;
Ten eerste is mogelijk dat er bij aanvang van de pachtovereenkomst geen of geen toe-reikende milieuvergunning aanwezig is. In dat geval zijn er ook geen of onvoldoende ammoniakrechten, tenzij deze later worden verworven op grond van art. 6 Iav (de le-galisatiebepaling). Op de situatie die ontstaat indien op grond van dit art. 6 Iav een ver-gunning wordt verleend willen wij als eerste ingaan.&#13;
Op grond van art. 6 Iav kan een milieuvergunning worden verleend om de inrichting zoals die bestond in 1986 en 1993 te legaliseren. In dat geval wordt voorgeschreven dat emissie van ammoniak wordt beperkt. Stel nu dat de pachter op grond hiervan een groenlabelstal bouwt.20 Heeft hij dan aanspraken op ammoniakrechten die alsdan in de vergunning worden opgenomen, en zo niet, heeft hij dan recht op een vergoeding voor deze ammoniakrechten?&#13;
Ten aanzien van het eerste punt menen wij dat de ammoniakrechten toekomen aan de verpachter. Aan het basissysteem van de wettelijke regeling als omschreven in par. 2.1. wordt geen wijziging gebracht door het feit dat de ammoniakrechten zijn ontstaan door de bouw van de groenlabelstal door de pachter. De inrichting, en daarmee de mi-lieuvergunning, zijn eigendom van de pachter, c.q. de pachter is hiervan rechthebben-de. Daarbij kon de milieuvergunning enkel verleend worden omdat in 1986/1993 in de inrichting dieren gehouden konden worden.&#13;
Ten aanzien van het recht op een vergoeding ligt de situatie hier ons inziens wel an-ders. Hier is art. 31 Pw van toepassing. Het bouwen van een groenlabelstal, waardoor ook ammoniakrechten ontstaan, is ons inziens te zien als een verbetering in de zin van dit artikel, waarbij ook de milieuvergunning zelf als een verbetering van het gepachte object is te zien. Daarbij heeft de pachter hier duidelijk bijgedragen aan het ontstaan van de ammoniakrechten door het bouwen van een groenlabelstal. Anderzijds is er ook een duidelijke bijdrage van de verpachter, omdat de ammoniakrechten enkel verworven konden worden dankzij het gepachte object.&#13;
Wij menen dat de pachter in deze gevallen recht heeft op een vergoeding voor de kosten van de bouw van de groenlabelstal, te bepalen op grond van de normen van art. 31 Pw, en daarnaast recht heeft op een vergoeding voor de daardoor verworven ammo-niakrechten. Deze dient ons inziens, net als bij het melkquotum, 50% van de waarde te bedragen.&#13;
Een tweede afwijking van ons uitgangspunt kan hierin liggen dat de pachter, naast het gepachte object, in samenhang hiermee nog een eigen bedrijf exploiteert. Indien dit eigen bedrijf een aparte inrichting vormt in de zin van de Wet milieubeheer, is het ge-stelde in de paragrafen 2 en 3 onverkort van toepassing op het gepachte object. Het feit dat er een andere inrichting van de pachter is, beïnvloedt de pachtverhouding dan im-mers niet. Anders ligt dit indien het gepachte object en de eigen locatie van de pachter een inrichting vormen waarvoor één milieuvergunning is afgegeven.&#13;
In dat geval berusten de rechten van de milieuvergunning, en daarmee de ammoniak-rechten, deels op grond en opstallen van de pachter en deels op die van de verpachter. Bij het einde van de pachtovereenkomst wordt de inrichting opgedeeld. Op dat mo-ment dient ons inziens ook de milieuvergunning 'opgedeeld' te worden. Een deel van de vergunningrechten komt aan de verpachter toe, namelijk dat deel van de vergun-ningrechten dat op grond van de milieuvergunning gebruikt kon en mocht worden op het gepachte deel van de inrichting. Het overige komt toe aan de pachter.&#13;
In de onderlinge afrekening tussen pachter en verpachter wordt de inrichting ge-splitst in twee inrichtingen. Ten aanzien van de inrichting van de verpachter gelden dan de regels die in de paragrafen 2 en 3 werden beschreven.&#13;
Wij wijzen erop dat het ook mogelijk is dat er in deze situatie geen ammoniakrech-ten berusten op het gepachte object. Dit zal bijvoorbeeld het geval zijn indien de pach-ter een inrichting heeft waarin de dieren worden gehouden, en slechts een stuk grond bijpacht om daar voeder voor de dieren op te verbouwen. In dat geval berusten alle am-moniakrechten op het eigen object van de pachter, en niet op het gepachte object; dan heeft de verpachter geen recht op ammoniakrechten. Ook zal dan de pachter zijn in-richting zonder overleg met de verpachter kunnen wijzigen, omdat de belangen van de verpachter daardoor niet geraakt worden.&#13;
5.&#13;
Slot&#13;
In dit artikel bespraken wij de rol die ammoniakrechten spelen in de verhouding tussen pachter en verpachter.&#13;
Wij menen dat de pachter gehouden is om de ammoniakrechten in stand te houden door het gepachte object conform de milieuvergunning te exploiteren.&#13;
Indien de pachter zijn bedrijfsvoering wil wijzigen, bijvoorbeeld door andere dieren te houden dan waarvoor vergunning is verleend, dan dient hij hiervoor toestemming te vragen aan de verpachter. Dit ligt anders voor kortdurende wijzigingen die geen in-vloed kunnen hebben op de milieuvergunning.&#13;
De pachter heeft ons inziens echter geen recht op een vergoeding voor de ammoniak-rechten bij het einde van de pachtovereenkomst. Dit ligt alleen anders indien de pach-ter een bijdrage levert aan het ontstaan van ammoniakrechten wanneer deze verleend worden op grond van art. 6 Iav.</content><legacyfootnotes>1. Zie voor een beschrijving van het systeem van de Iav, de Ammoniakreductieplannen en de overdracht van ammoniakrechten: Mr. H.M.J.G. Neelis en Mr. G.R.A.G. Goorts, 'De Ontwerp-Interimwet Am-moniak en Veehouderij en de aanleiding daartoe: De zaak Ambt Delden', M &amp; R 1993, blz. 530; Drs. H.E. Woldendorp, 'De Interimwet Ammoniak en Veehouderij; ontoegankelijke normstelling', Agr.r. 1995/5, blz. 278; Drs. M.S. van Ommeren, 'Interimwet Ammoniak en Veehouderij; de stand van zaken', Agr.r. 1996/6, blz. 294.&#13;
2. Vindplaats: Nieuwsbrief Adviseur Beroepen, eerste kwartaal 1995, blz. 10.&#13;
3. Zie bijvoorbeeld Afdeling Bestuursrechtspraak d.d. 20 augustus 1996, M &amp; R 1997, nr. 2, blz. 40.&#13;
4. Zie bijvoorbeeld AGRS 8 april 1993, AB kort 1993, 449.&#13;
5. Zie V. Jurgens, 'Nood breekt de Wet milieubeheer, M &amp; R 1993, blz. 209, en P. de Haan, 'Hinderwet en Veehouderij: een kwart eeuw falend beleid van wetgever, bestuur en rechter', Agr.r. 1993/6, blz. 296.&#13;
6. Zie J.M. Verschuren, 'Milieurecht en Recht van de Ruimtelijke Ordening', AA/Katern nr. 49, bijlage bij AA/nr. 12, december 1993, blz. 2322-2324; Prof. mr. drs. F.C.M.A. Michiels, De Wet Milieubeheer, Zwolle 1992, blz. 61 e.v.&#13;
7. De Wet milieubeheer spreekt over het bevoegd gezag; dit is de instantie die ook bevoegd zou zijn om de milieuvergunning te verlenen. Omdat bij agrarische bedrijven vrijwel altijd het College van B &amp; W het bevoegde gezag is, wordt niet de term 'bevoegd gezag' gebruikt.&#13;
8. Zie voor een meer uitgebreide beschrijving van deze regeling: Mr. W.A.E. Braam, Interimwet Ammo niak en Veehouderij; Legalisatie van Veehouderijen en Ammoniakbeleid, GSt 6976; Mr. M.S. van Om meren, Interimwet Ammoniak en Veehouderij; de stand van zaken, Agr.r. 1996/6, blz. 294.&#13;
9. De Pacht 1969, 2884.&#13;
10. De Pacht 1969, 2904.&#13;
11. De Pacht 1971, 2978.&#13;
12. Zie Pk Hof d.d. 10 april 1961, De Pacht 1961, 2204; Pk Hof d.d. 8 juni 1970, De Pacht 1971, 2992.&#13;
13. Pk Hof d.d. 25 oktober 1971, De Pacht 1972, 3056.&#13;
14. Agr.r. 1995/3,4742.&#13;
15. Zie ABRS 7 november 1995, AB 1996/183.&#13;
16. Zie arrest Hof d.d. 29 november 1994, Agr.r. 1995/3, 4742.&#13;
17. Arrest d.d. 21 november 1995, Agr.r. 1996/3, 4806.&#13;
18. Zie noot 15 en 'Pacht en mestquotum', H.A. Pasveer, Agr.r. 1995/8 en 9, blz. 416.&#13;
19. Vgl. noot 17. Wanneer de pachtovereenkomst na 1984 is aangegaan, wordt geen vergoeding aan de pachter toegekend; wel lijkt de lagere jurisprudentie in de richting te gaan van het toekennen van een vergoeding indien de pachtovereenkomst is aangegaan vóór de meitelling van 1984.&#13;
20. Op grond van art. 30 Pw heeft de pachter hiervoor toestemming nodig van de verpachter. De vraag welke afspraken bij dit overleg gemaakt kunnen worden over de aanspraken op de ammoniakrechten gaat het bestek van dit artikel te buiten, evenals de vraag in hoeverre de pachter van de verpachter zou kunnen vorderen dat de groenlabelstal op kosten van de verpachter wordt gebouwd.&#13;
</legacyfootnotes><footnotes><footnote/></footnotes><auteurs>Mr. W.J. van der Stappen&#13;
Mr. drs. H.A. Pasveer</auteurs><published>1997-06-01 00:00:00</published><modified>1995-11-07 00:00:00</modified><editiondate>1997-06-01</editiondate><htmlpath>https://denhollander.info/artikel/5803</htmlpath></article>
</articles></edition>
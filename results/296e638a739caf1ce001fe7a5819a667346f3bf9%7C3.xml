<edition><articles><article><jaar>2016</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2016</searchword><id>12823</id><udhid>UDH:TvAR/12823</udhid><titel>Oekraïne - Referendum en relevantie voor de agro-foodsector in Nederland</titel><searchwords><searchword>TvAR 3/2016</searchword><searchword>UDH:TvAR/12823</searchword></searchwords><attachments><attachment><name>17955.pdf</name><extention>pdf</extention><url>https://denhollander.info/download/17955/ci</url></attachment></attachments><inleiding>&lt;h2&gt;1. Inleiding&lt;/h2&gt;&#13;
&lt;p&gt;Op 6 april 2016 maakt de Nederlandse bevolking een ongebruikelijke stembusgang: in een referendum wordt een oordeel gevraagd over het Associatieverdrag met Oekra&amp;iuml;ne.[2] Voor of tegen? Het gaat om een eerste referendum op basis van de Wet raadgevend referendum.[3] Zoals de titel van de wet al zegt, gaat het niet om een bindende beslissing. Art. 3 van die wet bepaalt dat de uitslag van een referendum geldt als een raadgevende uitspraak tot afwijzing, indien een meerderheid zich in afwijzende zin uitspreekt en de opkomst bij het referendum ten minste dertig procent van het totale aantal kiesgerechtigden bedraagt.&lt;br /&gt;In dit artikel wordt ingegaan op de betekenis van het associatieverdrag. Daarbij staat het belang voor de agro-foodsector voorop, maar ook zal aandacht worden besteed aan de context en aan andere onderdelen van het verdrag.&lt;/p&gt;</inleiding><content>&lt;h3&gt;2. EU Buurlandenbeleid&lt;/h3&gt;&#13;
&lt;p&gt;De EU voert sedert 2003 een buurlandenbeleid (European Neighbourhood Policy &amp;ndash; ENP; of, in goed Vlaams, nabuurschapsbeleid). Het buurlandenbeleid is opgebouwd uit een samenstel van deels al eerder bestaande bilaterale overeenkomsten van de EU met 16 landen ten oosten en ten zuiden van de EU. Het betreft &amp;ndash; in alfabetische volgorde &amp;ndash; Algerije, Armeni&amp;euml;, Azerbeidzjan, Egypte, Georgi&amp;euml;, Isra&amp;euml;l, Jordani&amp;euml;, Libanon, Libi&amp;euml;, Marokko, Moldavi&amp;euml;, Oekra&amp;iuml;ne, Palestina, Syri&amp;euml;, Tunesi&amp;euml; en Wit-Rusland. De kandidaat-lidstaten worden niet tot de buurlanden gerekend. Daarvoor geldt een afzonderlijk beleid. Het doel van het buurlandenbeleid is te voorkomen dat onnodige scheidslijnen ontstaan &amp;ndash; met name na de uitbreiding van de EU in 2004 &amp;ndash; tussen de EU en haar buren, maar juist bij te dragen aan welvaart, stabiliteit en veiligheid voor allen. De normen en waarden waarop het ENP is gebaseerd zijn good governance, democratie, rechtsstaat en mensenrechten. Bij de laatste herziening van het ENP (in 2015[4]) is een aantal prioriteiten voor de samenwerking voorgesteld waaronder economische ontwikkeling en handel, klimaatverandering, veiligheid en terrorismebestrijding, en migratie en mobiliteit.&lt;/p&gt;&#13;
&lt;p&gt;Het associatieverdrag met Oekra&amp;iuml;ne is een onderdeel van dit beleid. De samenwerking tussen de EU en Oekra&amp;iuml;ne dateert van 1991 toen de Sovjetunie uiteenviel en de EU, onder Nederlands voorzitterschap, de onafhankelijkheid van Oekra&amp;iuml;ne erkende. Op 1 maart 1998 is een Partnerschaps- en Samenwerkingsovereenkomst tussen Oekra&amp;iuml;ne en de EU tot stand gekomen. Het associatieverdrag vormt een voorzetting en vernieuwing van het verdrag uit 1998. In de tussentijd heeft Oekra&amp;iuml;ne te kampen gekregen met grote inwendige spanningen tussen delen van de bevolking die hun heil zoeken bij het Rusland van Vladimir Poetin en delen van de bevolking die een meer prowesterse en pro-EU lijn voorstaan. Deze laatsten hebben in 2014 in de zogenaamde &amp;lsquo;revolutie van de waardigheid&amp;rsquo; de regeringsmacht naar zich toe getrokken. De eersten hebben gewapende initiatieven ontplooid om zich af te scheiden en aan te sluiten bij Rusland.[5] In de chaos hebben Russische troepen het strategisch belangrijke schiereiland De Krim bezet en ingelijfd bij de Russische Federatie.&lt;/p&gt;&#13;
&lt;h3&gt;3. Oekra&amp;iuml;ne en toetreding&lt;/h3&gt;&#13;
&lt;p&gt;De initiatiefnemers tot het referendum zien het associatieverdrag vooral als een voorportaal van de toetreding tot de Europese Unie.[6] Zij wijzen daartoe op andere associatieverdragen, zoals dat met Kroati&amp;euml;.[7] Het is natuurlijk denkbaar dat Oekra&amp;iuml;ne ooit toetreedt tot de EU, maar dat is niet een onmiddellijk, laat staan een onvermijdelijk gevolg van het verdrag. Ook met andere landen zijn associatieverdragen gesloten, onder andere met landen in Noord-Europa (zoals Noorwegen en IJsland), Oost-Europa (zoals Servi&amp;euml; en Macedoni&amp;euml;), met landen in het Middellandse Zeegebied (zoals Algerije, Egypte, Isra&amp;euml;l, Libanon, Marokko en Turkije), en met Chili in Zuid-Amerika. Anders dan destijds Kroati&amp;euml; (en tegenwoordig de overige Balkanlanden) wordt in het associatieverdrag met Oekra&amp;iuml;ne niet aangegeven dat naar EU-lidmaatschap wordt toegewerkt. Oekra&amp;iuml;ne is geen kandidaat-lidstaat van de EU en wordt dat ook niet door het associatieverdrag.&lt;/p&gt;&#13;
&lt;p&gt;Omdat de landen waarmee de EU een associatieovereenkomst sluit verschillend zijn, is de inhoud ervan nooit helemaal hetzelfde.[8] Chili zal waarschijnlijk niet toetreden tot de EU, ook al ligt er een associatieverdrag. Gelet op de tekst van het verdrag met Oekra&amp;iuml;ne &amp;ndash; en met name op de overwegingen in de preambule &amp;ndash; kan, wie dat wil, niettemin betoogd worden dat er wordt voorgesorteerd op toetreding. Wij noemen enkele passages:&lt;/p&gt;&#13;
&lt;p&gt;Rekening houdend met de nauwe historische betrekkingen en de steeds nauwere banden tussen de partijen, en met hun wens om de betrekkingen nog uit te breiden en te versterken op ambitieuze en innoverende wijze;&lt;/p&gt;&#13;
&lt;p&gt;(..) waardoor Oekra&amp;iuml;ne gemakkelijker kan deelnemen aan Europees beleid;&lt;/p&gt;&#13;
&lt;p&gt;Zich ervan bewust dat Oekra&amp;iuml;ne als Europees land een gezamenlijke geschiedenis en gemeenschappelijke waarden deelt met de lidstaten van de Europese Unie en bereid is deze waarden te bevorderen;&lt;/p&gt;&#13;
&lt;p&gt;Opmerkend dat Oekra&amp;iuml;ne belang hecht aan zijn Europese identiteit;&lt;/p&gt;&#13;
&lt;p&gt;Erkennend dat de politieke associatie en de economische integratie van Oekra&amp;iuml;ne in de Europese Unie zullen afhangen van de vooruitgang bij de uitvoering van deze overeenkomst en de mate waarin Oekra&amp;iuml;ne kan zorgen dat de gemeenschappelijke waarden worden gerespecteerd, en van de vooruitgang bij de afstemming op de EU op politiek, economisch en juridisch vlak;&lt;/p&gt;&#13;
&lt;p&gt;Strevend naar vorderingen in de hervormingen en het toenaderingsproces van Oekra&amp;iuml;ne om zo bij te dragen tot de geleidelijke economische integratie en de verdieping van de politieke associatie;&lt;/p&gt;&#13;
&lt;p&gt;Hoewel het verdrag als zodanig dus niet over toetreding gaat (en het referendum daar dus ook niet over zou moeten gaan), kan worden niet ontkend dat op termijn toetreding wel in beeld is. In het associatieverdrag met Chili ontbreken dergelijke teksten dan ook.[9] Het verdrag afdoen als een eenvoudig handelsverdrag doet derhalve geen recht aan de teksten ervan. Trouwens, ook het verdrag met Chili is meer dan dat.&lt;/p&gt;&#13;
&lt;p&gt;Misschien is het verdrag met Oekra&amp;iuml;ne dus inderdaad een eerste stap op weg naar een lidmaatschap de Europese Unie, maar dan zijn er zeker nog veel meer stappen nodig om het ooit zover te laten komen. Er zal nog genoeg gelegenheid voor referenda komen.&lt;/p&gt;&#13;
&lt;h3&gt;4. Economische relevantie voor de agro-foodsector&lt;/h3&gt;&#13;
&lt;p&gt;Oekra&amp;iuml;ne is in belangrijke mate (10%) een agrarische economie. Dit komt onder meer tot uitdrukking in handelsstromen tussen Nederland en Oekra&amp;iuml;ne en in investeringen van het Nederlandse bedrijfsleven in Oekra&amp;iuml;ne. Volgens informatie van de Rijksoverheid zijn rond de 250 Nederlandse bedrijven actief in Oekra&amp;iuml;ne.[10] Meer in het algemeen zien wij dat de Nederlandse land- en tuinbouw uitbreidingsmogelijkheden zoekt in oostelijke richting. De mogelijkheden in Oekra&amp;iuml;ne lijken schier onuitputtelijk. Het huidige productieniveau in de agro-foodsector beloopt ongeveer de helft van dat ten tijde van de Sovjetunie. Tegen deze achtergrond bezien, kan het groeipotentieel onmogelijk minder zijn dan 100%.&lt;/p&gt;&#13;
&lt;p&gt;Nederland importeert uit Oekra&amp;iuml;ne onder meer agrarische grondstoffen, dierlijke en plantaardige oli&amp;euml;n.&lt;/p&gt;&#13;
&lt;p&gt;Wat is de potenti&amp;euml;le economische relevantie van het associatieverdrag voor de Nederlandse agro-foodsector? Het Landbouweconomisch Instituut (LEI) van Wageningen UR heeft enkele onderzoeken gedaan die kunnen bijdragen aan een beantwoording van deze vraag.&lt;/p&gt;&#13;
&lt;p&gt;Het associatieverdrag wordt vanwege zijn economische bepalingen ook wel aangeduid als een DCFTA (deep and comprehensive trade agreement; een diepe en omvattende vrijhandelsovereenkomst).&lt;/p&gt;&#13;
&lt;p&gt;P.L.M. van Horne en N. Bondt schreven een LEI-rapport over de concurrentiekracht van de pluimveesector.[11] Zij geven aan dat beoogde handelsovereenkomsten met Brazili&amp;euml;, Argentini&amp;euml; en Oekra&amp;iuml;ne de concurrentiepositie van Europese producenten zullen aantasten omdat zij producenten uit die landen de mogelijkheid zullen bieden om met kipfilet op de Europese markt te komen tegen prijzen die ver liggen onder de Europese aanbiedingsprijs. Zij benadrukken in het bijzonder de beoogde verlaging van importheffingen in relatie tot kosten die hoger zouden zijn in de EU ten gevolge van Europese wetgeving op het gebied van dierenwelzijn, voedselveiligheid en milieu.&lt;/p&gt;&#13;
&lt;p&gt;Het is de vraag of deze toespitsing op tarieven (in elk geval voor wat betreft het associatieverdrag met Oekra&amp;iuml;ne) geheel recht doet aan het geheel van maatregelen waarin het associatieverdrag voorziet. Het verdrag spreekt uitdrukkelijk de ambitie uit dat partijen consensus nastreven over de normen voor dierenwelzijn.[12] Voorts verplicht Oekra&amp;iuml;ne zich ertoe zijn sanitaire en fytosanitaire wetgeving alsmede die op het gebied van dierenwelzijn aan te passen aan die van de EU.[13] Voor zover er dus sprake zou zijn van een concurrentienadeel vanwege strenge eisen ten aanzien van dierenwelzijn, voedselveiligheid (= sanitaire maatregelen) en milieu, voorziet het verdrag in het gladstrijken van deze verschillen.&lt;/p&gt;&#13;
&lt;p&gt;Een ander geluid over de handelsperspectieven klinkt door in een LEI-onderzoeksrapport van Irina Bezlepkina, Siemum van Berkum en Marie-Luise Rau.[14] Op grond van hun onderzoek verwachten zij aan beide zijden &amp;ndash; dus zowel aan de zijde van de Oekra&amp;iuml;ne als in de EU &amp;ndash; voordelen door toenemende handel. De Nederlandse en Oekra&amp;iuml;ense agrarische economie&amp;euml;n zijn in belangrijke mate complementair aan elkaar; kwaliteit tegenover bulk. Oekra&amp;iuml;ne is netto-exporteur van granen, plantaardige oli&amp;euml;n, oliezaden en zuivelproducten. Het importeert vlees, fruit en groente. Als het verdrag leidt tot een verkorting van administratieve procedures gemoeid met import in Oekra&amp;iuml;ne dan biedt dat interessante mogelijkheden voor de export van hoog-bederfelijke producten.[15]&lt;/p&gt;&#13;
&lt;p&gt;Ten slotte exporteert Nederland niet alleen agro-food&lt;span class="italic"&gt;producten&lt;/span&gt;, maar ook knowhow. De investeringen die Oekra&amp;iuml;ne moet plegen om op Europees niveau te komen, zullen daarom eveneens interessante mogelijkheden bieden.[16]&lt;/p&gt;&#13;
&lt;h3&gt;5. Uit de inhoud van het verdrag&lt;/h3&gt;&#13;
&lt;h4&gt;5.1. Algemeen&lt;/h4&gt;&#13;
&lt;p&gt;Het verdrag omvat alles bij elkaar meer dan 300 pagina&amp;rsquo;s tekst exclusief bijlagen[17] (ruim 2100 inclusief[18]). De kernthema&amp;rsquo;s van het buurlandenbeleid zijn duidelijk herkenbaar in het associatieverdrag. Er kan echter geen twijfel over bestaan dat het in de allereerste plaats een handelsverdrag is. Dat blijkt al onmiddellijk uit het aantal bepalingen dat aan de verschillende onderwerpen wordt besteed. Het lichaam van het verdrag[19] beslaat 486 artikelen verdeeld over zeven titels. Titel I Algemene Beginselen, omvat twee artikelen: art. 1 over democratie en mensenrechten en art. 2 over vrijemarkteconomie, rechtsstaat, goed bestuur, corruptiebestrijding, veiligheid en duurzame ontwikkeling. De betekenis van het associatieverdrag voor de ontwikkeling van de rechtsstaat in Oekra&amp;iuml;ne is in februari van 2016 besproken in het Nederlands Juristenblad.[20] Op deze plaats willen wij ons beperken tot de betekenis die het verdrag kan hebben voor de Nederlandse agro-foodsector.[21]&lt;/p&gt;&#13;
&lt;p&gt;Titel II is getiteld Politieke Dialoog, Politieke Integratie, Samenwerking en Convergentie op het Vlak van Buitenlands- en Veiligheidsbeleid. Het omvat de tien artikelen van art. 4 tot en met 13. Titel III Justitie, Vrijheid en Veiligheid bestaat uit elf artikelen; de artikelen 14 tot en met 24. Dan volgen de twee kern-titels van het verdrag. Titel IV Handel en Daarmee Verband Houdende Aangelegenheden. Met 312 artikelen, de artikelen 25 tot en met 336, is dit veruit de grootste titel van het verdrag. Titel V Economische en Sectorale Samenwerking is met 114 artikelen, de artikelen 337 tot en met 450, de tweede titel. Titel VI Financi&amp;euml;le Samenwerking en Fraudebestrijding is met zeven artikelen, de artikelen 453 tot en met 459 weer een kleine titel. Datzelfde geldt ten slotte voor Titel VII Institutionele, Algemene en Slotbepalingen. Deze afsluitende titel omvat 27 artikelen, de artikelen 460 tot en met 486.&lt;/p&gt;&#13;
&lt;p&gt;De twee kerntitels: Handel en sectorale samenwerking zijn beide relevant voor de agro-foodsector.&lt;/p&gt;&#13;
&lt;h4&gt;5.2. Handel&lt;/h4&gt;&#13;
&lt;p&gt;Het verdrag neemt de afspraken tot uitgangpunt die binnen de WTO zijn gemaakt, herbevestigt deze en bouwt ze verder uit.&lt;/p&gt;&#13;
&lt;p&gt;Blijkens art. 25 is het doel om over een periode van 10 jaar te komen tot een vrijhandelszone. Belangrijke instrumenten daartoe zijn verlaging en afschaffing van invoerrechten[22] en uitvoerrechten[23] en vereenvoudiging van administratieve procedures.[24]&lt;/p&gt;&#13;
&lt;p&gt;Bijzonder belangrijk voor de agro-foodsector is Hoofdstuk 4 van Titel IV over Sanitaire en Fytosanitaire maatregelen. Dit zijn wettelijke en bestuursrechtelijke maatregelen die tot doel hebben de gezondheid te beschermen van mensen, dieren of planten. Hierbij kunnen we denken aan voedselveiligheidsvoorschriften en maatregelen tegen de verspreiding van dier- en plantenziekten. Zoals hierboven al even is aangestipt, worden daar &amp;ndash; anders dan binnen de WTO &amp;ndash; ook maatregelen onder geschaard die de bescherming van dierenwelzijn tot doel hebben.[25] Bescherming dient plaats te vinden door volledige transparantie inzake maatregelen die op de handel van toepassing zijn en door de wettelijke bepalingen van Oekra&amp;iuml;ne aan te passen aan die van de EU.[26] Daarna kan erkenning van gelijkwaardigheid volgen.[27]&lt;/p&gt;&#13;
&lt;p&gt;Uiteraard kunnen er vrijwaringsmaatregelen worden getroffen wanneer er gevaar of risico voor de gezondheid bestaat.[28]&lt;/p&gt;&#13;
&lt;p&gt;De artikelen 87 en verder betreffen het vergemakkelijken van de vestiging van bedrijven[29] op het territorium van de partijen bij de overeenkomst (EU en Oekra&amp;iuml;ne) en een gelijke behandeling als eigen bedrijven.&lt;/p&gt;&#13;
&lt;p&gt;Een uitvoerig hoofdstuk, hoofdstuk 9, gaat over intellectuele eigendom. Onderafdeling 3 in dat hoofdstuk betreft een onderwerp dat voor de EU gevoelig ligt in de internationale arena en dat met name van belang is voor de agro-foodsector. Dit is de problematiek van geografische aanduidingen. De regeling betreft deels een procedure die nog verder moet worden voortgezet en deels concrete afspraken over de bescherming van geografische aanduidingen voor landbouwproducten, levensmiddelen en alcoholische dranken. De lijst[30] van erkende beschermde aanduidingen omvat bijvoorbeeld Ardenner ham, Beiers bier, Danablu, Feta, Boeren-Leidse met sleutels, Kanterkaas, Noord-Hollandse Edammer, Noord-Hollandse Gouda, Opperdoezer Ronde en Westlandse druif.&lt;/p&gt;&#13;
&lt;p&gt;Andere onderwerpen van belang voor de agro-food-&lt;br /&gt;sector die in de context van intellectuele eigendom zijn geregeld, zijn de bescherming van biotechnologische uitvindingen;[31] gegevensbescherming met betrekking tot gewasbeschermingsmiddelen[32] en kwekersrechten.[33]&lt;/p&gt;&#13;
&lt;p&gt;Hoofdstuk 13 van titel IV is gewijd aan Handel en Duurzame Ontwikkeling inclusief milieu, handel in bosbouwproducten en handel in visproducten.&lt;/p&gt;&#13;
&lt;p&gt;Ten slotte voorziet Titel IV in een regeling voor de beslechting van eventuele geschillen door middel van arbitrage.[34]&lt;/p&gt;&#13;
&lt;h4&gt;5.3. Sectorale samenwerking&lt;/h4&gt;&#13;
&lt;p&gt;De Titel over Economische en Sectorale Samenwerking besteedt uitvoerig aandacht aan energie. Gelet op de spanningen tussen Oekra&amp;iuml;ne en de Russische Federatie rond de levering van gas, is dit zeer begrijpelijk.&lt;/p&gt;&#13;
&lt;p&gt;Ook in deze Titel komt het onderwerp milieu aan de orde.[35] Opnieuw is de hoofdregel dat Oekra&amp;iuml;ne zijn wetgeving aan de wetgeving en het beleid van de EU aanpast.&lt;/p&gt;&#13;
&lt;p&gt;Hoofdstuk 17 gaat over landbouw en plattelandsontwikkeling. Afgesproken is dat de partijen de ontwikkeling van de landbouw en het platteland bevorderen, met name door hun beleid en wetgeving geleidelijk op elkaar af te stemmen.[36] Verder zijn afspraken gemaakt over het uitbreiden van bestuurlijke capaciteit en het bevorderen van moderne, duurzame landbouwmethoden waarbij milieu en dierenwelzijn worden gerespecteerd, waaronder meer gebruik van biologische productiemethoden maar ook van biotechnologie. Er zal worden samengewerkt bij het verbeteren van de concurrentiepositie van de landbouwsector, het verspreiden van kennis via opleiding en voorlichting en het bevorderen van innovatie onder meer door onderzoek.[37]&lt;/p&gt;&#13;
&lt;p&gt;Ook bij het visserijbeleid zullen partijen samenwerken.[38]&lt;/p&gt;&#13;
&lt;h3&gt;6. Tot slot&lt;/h3&gt;&#13;
&lt;p&gt;Het associatieverdrag van de EU met Oekra&amp;iuml;ne betreft niet een eventuele toetreding tot de EU. Het verdrag moet worden begrepen in de context van het buurlandenbeleid van de EU. Het is gericht op de bevordering van de rechtsstaat en mensenrechten in Oekra&amp;iuml;ne; van de veiligheid en beheersing van migratiestromen in Europa, maar vooral op het scheppen van een vrijhandelszone die strekt van de Atlantische Oceaan tot aan de grens van de Russische Federatie. In die vrijhandelszone moet een level-playing-field gelden waarop economische belangen en intellectuele eigendom goed zijn beschermd. Een dergelijke vrijmaking van de handel zal ongetwijfeld kansen bieden aan bedrijven in de Nederlandse agro-foodsector. Omgekeerd zal het ook kansen bieden voor ondernemingen uit Oekra&amp;iuml;ne om met hun producten de EU-markt te betreden. Daar zitten twee kanten aan. Sommige Nederlandse bedrijven zullen zulk een verruimde toegang tot producten en grondstoffen positief waarderen, andere zullen eerder beducht zijn voor toenemende concurrentie.&lt;/p&gt;&#13;
&lt;p&gt;Het raadgevend referendum geeft aan belanghebbenden en belangstellingen de gelegenheid om voorkeuren te vertalen in een stem.&lt;/p&gt;</content><legacyfootnotes/><footnotes><footnote>1 Bernd van der Meulen is hoogleraar levensmiddelenrecht aan Wageningen Universiteit. Willem Bruil is hoogleraar agrarisch recht aan de Rijksuniversiteit Groningen. Deze bijdrage is onderdeel van een door de Referendumcommissie ondersteunde serie activiteiten in het kader van informatievoorziening ten behoeve van het referendum goedkeuring associatieovereenkomst EU en Oekraïne.</footnote><footnote>2 &lt;span class="italic"&gt;Trb.&lt;/span&gt; 2014, 1.</footnote><footnote>3 &lt;span class="italic"&gt;Stb. &lt;/span&gt;2015,123.</footnote><footnote>4 Zie: Europese Commissie en Hoge Vertegenwoordiger van de Unie voor Buitenlandse Zaken en Veiligheidsbeleid, Gezamenlijke mededeling aan het Europees Parlement, de Raad, het Europees Economisch en Sociaal Comité van de Regio’s, Herziening van het Europees nabuurschapsbeleid, Brussel 18.11.2015, JOIN(2015) 50 final.</footnote><footnote>5 Nederland is daarmee op dramatische wijze in aanraking gekomen doordat boven het oorlogsgebied het lijntoestel MH17 is neergeschoten dat vanaf Schiphol was opgestegen en veel Nederlanders aan boord had. Zier hierover: &amp;lt;http://www.onderzoeksraad.nl/nl/onderzoek/2048/onderzoek-mh17-crash-17-juli-2014&amp;gt;.</footnote><footnote>6 Zie &amp;lt;www.geenstijl.nl&amp;gt;.</footnote><footnote>7 Geconsolideerde versie &lt;span class="italic"&gt;Trb.&lt;/span&gt; 2016, 18. Het verdrag is in 2001 aangenomen, &lt;span class="italic"&gt;Trb&lt;/span&gt;. 2002, 23. Kroatië is in 2004 kandidaat-lid en in 2013 lid geworden van de Europese Unie, &lt;span class="italic"&gt;Trb&lt;/span&gt;. 2012, 24.</footnote><footnote>8 Aldus ook de teksten van de Referendumcommissie: &amp;lt;http://www.referendum-commissie.nl&amp;gt;.</footnote><footnote>9 &lt;span class="italic"&gt;Trb&lt;/span&gt;. 2003, 37</footnote><footnote>10 Zie: &amp;lt;https://www.rijksoverheid.nl/onderwerpen/betrekkingen-met-nederland/inhoud/oekraine&amp;gt; en &amp;lt;http://www.rvo.nl/onderwerpen/internationaal-ondernemen/landenoverzicht/oekra%C3%AFne/handel-en-economie&amp;gt;.</footnote><footnote>11 P.L.M. van Horne and N. Bondt, Competitiveness of the EU poultry meat sector, LEI 2014-038 &amp;lt;http://www.wageningenur.nl/upload_mm/5/1/0/b1bb0587-7fa6-4ab1-99ad-6840ab5d8eab_2014-038%20Horne_v5.1_WEB_def.pdf&amp;gt;.</footnote><footnote>12 Art. 60, lid 2. Zie ook art. 404.</footnote><footnote>13 Art. 64. Het zal interessant zijn hoe de Partij voor de Dieren zich verder zal uitspreken over het referendum. Het associatieverdrag bevat concrete verplichtingen tot verbetering van de dierenwelzijnssituatie in Oekraïne. Dit is een resultaat dat met unilateraal beleid niet realiseerbaar zou zijn omdat zulks in strijd zou komen met WTO-recht. De Partij voor de Dieren verraste echter bij een eerder referendum vriend en vijand door campagne te voeren tegen de Europese Grondwet. De toen voorliggende tekst had kunnen leiden tot de eerste grondwet in de wereld waarin aan de erkenning van dieren als wezens met gevoel een constitutionele status werd toegekend. Deze erkenning is weliswaar ook te vinden in het Verdrag van Lissabon, maar dat heeft toch niet de constitutionele positie gekregen die voor de Europese Grondwet was beoogd.</footnote><footnote>14 Irina Bezlepkina, Siemum van Berkum en Marie-Luise Rau, Prospects for Ukraine’s agrifood sector. Implications for Dutch trade relations, LEI report 2013-045 &amp;lt;https://www.wageningenur.nl/en/Publication-details.htm?publicationId=publication-way-343432313833&amp;gt;.</footnote><footnote>15 In deze zin ook: Siemen van Berkum, de betekenis van het associatieakkoord van de EU met Oekraïne, LTB 2016 afl. 2, p. 6-7, die zich op zijn beurt beroept op Oleg Nivievskyi, Oleksa Stepanuik, Veronika Movchan, Mykola Ryzhenkov and Yulia Ogarenko, Ukraine country report 2015 &amp;lt;http://www.agricistrade.eu/wp-content/uploads/2015/06/Agricistrade_Ukraine.pdf&amp;gt;.</footnote><footnote>16 De vraag in hoeverre ontwikkelingen in de relatie tussen de EU en Oekraïne gevolgen kunnen hebben voor de relatie met de Russische Federatie, gaat de reikwijdte van deze bijdrage te buiten.</footnote><footnote>17 Zie: &amp;lt;https://zoek.officielebekendmakingen.nl/trb-2014-160.html&amp;gt;.</footnote><footnote>18 Bijvoorbeeld beschikbaar op: &amp;lt;http://eeas.europa.eu/ukraine/docs/association_agreement_ukraine_2014_en.pdf&amp;gt; en op &amp;lt;http://eur-lex.europa.eu/legal-content/NL/TXT/PDF/?uri=OJ:L:2014:161:FULL&amp;from=NL&amp;gt;.</footnote><footnote>19 Dat wil zeggen het verdrag exclusief de protocollen en exclusief de bijlagen.</footnote><footnote>20 Zie Ruth van der Pol, Rutger Wery en Pawel Cyran, Versterking van de rechtsstaat in Oekraïne, &lt;span class="italic"&gt;NJB&lt;/span&gt; 2016, p. 3525-530.</footnote><footnote>21 Daarover stond al eerder iets in het Land- en tuinbouwbulletin. Zie Siemen van Berkum, de betekenis van het associatieakkoord van de EU met Oekraïne, ?&lt;span class="italic"&gt;LTB&lt;/span&gt; 2016 afl. 2, p. 6-7.</footnote><footnote>22 Art. 29.</footnote><footnote>23 Art. 31.</footnote><footnote>24 Zie onder meer de artikelen 37 en verder; en 75 en verder.</footnote><footnote>25 Blijkens bijlage IV-B bij hoofdstuk 4 gaat het in het bijzonder om voorschriften betreffende verdoving en slacht en transport van dieren en landbouwhuisdieren.</footnote><footnote>26 Art. 59 en 64.</footnote><footnote>27 Art. 66.</footnote><footnote>28 Art. 73.</footnote><footnote>29 De artikelen 101 en 102 bepalen iets soortgelijks voor dienstverleners en beoefenaars van vrije beroepen.</footnote><footnote>30 Bijlage XXII-C bij hoofdstuk 9.</footnote><footnote>31 Art. 221 en 222.</footnote><footnote>32 Art. 223.</footnote><footnote>33 Art. 228.</footnote><footnote>34 Hoofdstuk 14.</footnote><footnote>35 In hoofdstuk 6.</footnote><footnote>36 Art. 403.</footnote><footnote>37 Art. 404.</footnote><footnote>38 Art. 407.</footnote></footnotes><auteurs>prof. mr. B.M.J. van der Meulen en prof. mr. D.W. Bruil1</auteurs><published>2016-03-21 13:42:43</published><modified>2016-03-21 13:42:43</modified><editiondate>2016-03-21</editiondate><htmlpath>https://denhollander.info/artikel/12823</htmlpath></article>
</articles></edition>
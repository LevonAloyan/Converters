<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2004</searchword><id>3599</id><udhid>UDH:TvAR/3599</udhid><titel>Wetgeving en literatuur</titel><searchwords><searchword>TvAR 6/2004</searchword><searchword>UDH:TvAR/3599</searchword></searchwords><attachments><attachment><name>2004_nr 6_Wetgeving_Bezemer.pdf</name><extention>pdf</extention><url>https://denhollander.info/download/3538/ci</url></attachment></attachments><inleiding>Ruimtelijke Ordening&#13;
&#13;
Noodwet planschadeovereenkomst&#13;
Op 29 maart 2004 is het wetsvoorstel tot wijziging van de Wet op de Ruimtelijke Ordening (planschadevergoedingsovereenkomsten) bij de Tweede Kamer aanhangig gemaakt (TK 2003-2004, 29 490, nrs. 1-4, koninklijke boodschap, wetsvoorstel, memorie van toelichting, advies en nader rapport). Het wetsvoorstel vloeit voort uit het Nunspeet/Mulder-arrest d.d. 2 mei 2003. In dat arrest oordeelde de Hoge Raad dat een beding in een overeenkomst tussen een gemeente en een belanghebbende – inhoudende dat de belanghebbende, in ruil voor de medewerking van de gemeente aan wijziging van het planologische regiem, de eventuele aansprakelijkheid voor planschadevergoedingen van de gemeente overneemt – niet rechtsgeldig is. Met het wetsvoorstel wordt voorzien in opneming van de mogelijkheid voor een gemeente om een planschadevergoedingsovereenkomst te sluiten met de verzoeker van wijziging van het planologisch regiem, in de planschaderegeling van de huidige WRO. Verder verschenen: TK 2003-2004, 29 490, nr. 5 (nota van wijziging: wijziging betreft het herstellen van een omissie: de bevoegdheid tot het beslissen op verzoeken om planschadevergoeding berust bij de gemeenteraad, 19 april 2004).&#13;
&#13;
Grondbank&#13;
In een brief van 26 maart 2004 gaat de minister in op het instrument grondbank (TK 2003-2004, 29 200 XIV, nr. 81 herdruk). Bij een grondbank gaat het om het aankopen van grond, waarna deze gronden al dan niet met gebruiksbeperkingen in pacht of erfpacht uitgegeven worden aan boeren. Dit is anders dan de tijdelijke bezittingen van het Bureau Beheer Landbouwgronden die dienen ter uitruil in bijvoorbeeld landinrichtingsprojecten. Het rapport van de Commissie Herstructurering Melkveehouderij (Commissie Koopmans) over de extensivering van de grondgebonden melkveehouderij vormde de aanleiding om onderzoek te laten verrichten naar de mogelijke (nieuwe) betekenis van het instrument grondbank. Uit het onderzoek kwam naar voren dat een grondbank het mogelijk kan maken om zowel overheidsdoelstellingen op het gebied van de extensivering (beter) te kunnen bereiken, als agrariërs in staat te stellen duurzaam te kunnen ondernemen. Aanbevolen wordt in te zetten op een publiek-private grondbank. Komend najaar wil de minister een besluit nemen over de implementatie van het instrument grondbank.&#13;
&#13;
Parlementaria&#13;
–	Wet ruimtelijke ordening, TK 2003-2004, 28 916, nr. 9 (tweede nota van wijziging: nota van wijziging vloeit voort uit eerdere brieven van de minister (28 916, nrs. 6,8) en een AO (28 916, nr. 7); wetsvoorstel wordt o.m. aangevuld met de aangekondigde regeling voor het projectbesluit, 28 april 2004)&#13;
–	Begroting VROM 2004, TK 2003-2004, 29 200 XI, nr. 94 (brief minister over geluidsonderzoek en schade na afzagen van bomen in de Schinveldse bossen, 14 april 2004); nrs. 101-103 ((gewijzigde) moties m.b.t. de de Nimby-procedure Onderbanken, 20 en 27 april 2004); Hand. TK 20 april 2004, nr. 68, p. 4454-4457 (debat n.a.v. een algemeen overleg op 6 april 2004 over de Nimby-procedure Onderbanken); Hand. TK 27 april 2004, nr. 71, p. 4660 (stemmingen over moties nrs. 102-103 (101), ingediend bij het debat over de Nimby-procedure Onderbanken: aangenomen is nr. 103 (gewijzigde motie nr. 101) over het onder voorwaarden afzien van de Nimby-procedure)&#13;
–	Nationaal Ruimtelijk Beleid, TK 2003-2004, 28 667, nr. 6 (brief minister over het voornemen de Nota Ruimte uit te brengen als kabinetsstandpunt (PKB deel 3) in de lopende procedure van de vijfde Nota en het Structuurschema Groene Ruimte 2, 5 april 2004)&#13;
–	Wijziging van de Wet op de Ruimtelijke Ordening, de Wet op de stads- en dorpsvernieuwing en de Wet op de economische delicten (onderbrenging van overtredingen van bestemmingsplanvoorschriften en daarmee samenhangende overtredingen onder de werkingssfeer van de Wet op de economische delicten), EK 2003-2004, 28 734, nr. B (voorlopig verslag, 6 april 2004)&#13;
–	Planologische Kernbeslissing Derde Nota Waddenzee, TK 2003-2004, 26 431, nr. 63 (brief minister ter aanbieding van het advies ‘Ruimte voor de Wadden’ van de Adviesgroep Waddenzeebeleid; de kabinetsreactie terzake volgt nog voor het zomerreces, 1 april 2004)&#13;
–	Betuweroute, TK 2003-2004, 22 589, nr. 230 (brief minister over de afspraken met Duitsland over optimalisering van de aansluiting van de Betuweroute op het Duitse spoorwegennet, 2 april 2004); nr. 231 (brief minister met een overzicht van de exploitatiekosten voor de Betuweroute in de periode 2004-2007, 2 april 2004); nr. 232 (brief minister met vijftiende Voortgangsrapportage over de periode 1 juli 2003 - 31 december 2003, 9 april 2004); nr. 233 (brief minister over het NIBRA rapport ‘Toetsing repressieve prestatie-eisen Betuweroute’, 27 april 2004)&#13;
–	Nederlands deel hogesnelheidsspoorverbinding Amsterdam-Brussel-Parijs en Utrecht-Arnhem-Duitse grens, TK 2003-2004, 22 026, nr. 192 (brief minister bij de veertiende voortgangsrapportage van de HSL-Zuid, over de periode 1 juli 2003 - 31 december 2003, 9 april 2004); nrs. 193-194 (moties, 21 april 2004); Hand. TK 21 april 2004, nr. 69, p. (debat n.a.v. een algemeen overleg op 7 april 2004 over de HSL-Zuid); TK 2003-2004, 22 026, nr. 195 (brief minister V&amp;W over het uitstellen van het VAO HSL-Zuid, 16 april 2004); nr. 196 (motie, 27 april 2004); nr. 197 (verslag algemeen overleg over de HSL en de Betuweroute, 26 april 2004); Hand. TK 27 april 2004, nr. 71, p. 4660-4661 (stemmingen over moties, ingediend bij het debat over de HSL-Zuid: aangenomen is nr. 196 (gewijzigde motie nr. 193) over tijdige en volledige realisatie)&#13;
–	Voortgang rivierdijkversterkingen, TK 2003-2004, 18 106, nr. 142 (brief staatssecretaris ter aanbieding van de derde voortgangsrapportage van het project Ruimte voor de Rivier over de periode 1 juli 2003 - 31 december 2003, 2 april 2004); nr. 143 (brief staatssecretaris bij de Vijfde Voortgangsrapportage Zandmaas en Grensmaas, 20 april 2004); nr. 144 (brief staatssecretaris over onder meer de projecten Zand- en Grensmaas, 20 april 2004)&#13;
–	Rampenbeheersingsstrategie overstromingen Rijn en Maas, TK 2003-2004, 29 384, nr. 2 (brief staatssecretaris V&amp;W ter aanbieding van het ‘Aanvullend deskundigenoordeel noodoverloopgebieden’ uitgevoerd door WL Delft Hydraulics, n.a.v. het verzoek van de Vaste Kamercommissie, 14 april 2004)&#13;
&#13;
Wet- en regelgeving&#13;
–	Inwerkingtreding van o.m. artikel I, onderdeel I, van de wet van 3 april 2003, houdende kleine wijzigingen en reparaties in diverse wetten op het terrein van volkshuisvesting, ruimtelijke ordening en milieubeheer (Stb. 189), Stb. 2004, nr. 169 (inwerkingtreding m.i.v. 1 mei 2004)&#13;
–	Benoeming lid Commissie van advies inzake de waterstaatswetgeving, Stcrt. 3 mei 2004, nr. 83 (benoeming mr.dr. H.F.M.W. van Rijswijk per 1 mei 2004)&#13;
&#13;
Literatuur&#13;
–	H.J.M. Havekes, ‘Het kabinetsstandpunt IBO bekostiging regionaal waterbeheer’, Tijdschrift voor Omgevingsrecht april 2004/nr. 2, p. 54-60&#13;
–	T.E.P.A. Lam. ‘Planschadeovereenkomsten : het wetsvoorstel’, de Gemeentestem 24 april 2004/nr. 7206, p. 244-245&#13;
–	H.J. de Vries, ‘Redactioneel: Het bestemmingsplan en democratisch gelegitimeerde besluitvorming’, Tijdschrift voor Omgevingsrecht april 2004/nr. 2, p. 37-38&#13;
&#13;
Jurisprudentie&#13;
–	ABRvS 8 oktober 2003 (Goedkeuring bestemmingsplan dat in strijd is met regionaal structuurplan; geen afwijking van advies regionaal bestuur; afwijking van streekplan; overschrijding grenswaarde in Besluit luchtkwaliteit toegestaan; onvoldoende onderzocht of ontheffingen krachtens Flora- en faunawet naar redelijke verwachting zullen kunnen worden verleend.), AB 10 april 2004, nr. 115 (m.nt. A.A.J. de Gier)&#13;
–	ABRvS 25 februari 2004 (Relatie waterbeheersplan en provinciaal omgevingsbeleid; karakter waterbeheersplan; gedetailleerde financiële onderbouwing bij concrete uitwerkingsplannen; marginale toetsing provinciaal bestuur.), AB 17 april 2004, nr. 122 (m.nt. A. van Hall)&#13;
</inleiding><content/><legacyfootnotes/><footnotes><footnote/></footnotes><auteurs>ir. S. Bezemer</auteurs><published>2004-06-01 00:00:00</published><modified>2004-06-01 00:00:00</modified><editiondate>2004-06-01</editiondate><htmlpath>https://denhollander.info/artikel/3599</htmlpath></article>
</articles></edition>
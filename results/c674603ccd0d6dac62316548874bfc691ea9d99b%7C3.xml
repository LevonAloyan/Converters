<edition><articles><article><jaar>2003</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2003</searchword><id>4606</id><udhid>UDH:TvAR/4606</udhid><titel>Borghuis / Landgoed Rechteren B.V. (TvAR 2003/5167)</titel><searchwords><searchword>TvAR 7/8/2003</searchword><searchword>TvAR 2003/5167</searchword><searchword>UDH:TvAR/4606</searchword></searchwords><attachments><attachment><name>2003_nr 78_Rechtspraak_5167.pdf</name><extention>pdf</extention><url>https://denhollander.info/download/4551/ci</url></attachment></attachments><inleiding>[Pachtwet art. 11]&#13;
&#13;
In hoger beroep klaagt pachter erover, dat&#13;
de pachtovereenkomst in eerste aanleg&#13;
onvolledig en deels onjuist is vastgelegd.&#13;
Het hof stelt voorop, dat een vonnis of&#13;
arrest waarin een pachtovereenkomst wordt&#13;
vastgelegd in rechte doet vaststaan, dat&#13;
partijen datgene zijn overeengekomen wat&#13;
is vastgelegd en dat daaruit tevens voortvloeit&#13;
dat zij niet meer dan het vastgelegde&#13;
zijn overeengekomen. Het vastleggingsvonnis&#13;
of -arrest doet daarbij niet alleen&#13;
dienst ter vervanging van de partij-akte ten&#13;
behoeve van de toetsing door de grondkamer,&#13;
maar vormt tevens tussen partijen&#13;
een algehele bindende vaststelling van de&#13;
gemaakte afspraken en doet de inhoud en&#13;
omvang van de overeenkomst ook voor hun&#13;
toekomstige geschillen vaststaan. Dit&#13;
betekent, dat in beginsel al hetgeen partijen&#13;
omtrent de gemaakte afspraken hebben&#13;
gesteld in de beoordeling dient te worden&#13;
meegenomen. Wel geldt daarbij volgens&#13;
algemene regels van procesrecht, dat een&#13;
vordering tot vastlegging kan worden&#13;
afgewezen indien de eisende partij bij die&#13;
vordering geen rechtens te respecteren&#13;
belang heeft en dat de appellant bij een&#13;
hoger beroep als het onderhavige in de&#13;
proceskosten kan worden veroordeeld,&#13;
indien zo’n belang bij de geëiste toevoegingen&#13;
en correcties ontbreekt. Na&#13;
comparitie wordt pachtovereenkomst&#13;
gecorrigeerd vastgelegd met compensatie&#13;
van de kosten van het hoger beroep.</inleiding><content>ARREST VAN 16 JANUARI 2001 IN DE&#13;
ZAAK VAN:&#13;
Paul Johannes Borghuis, wonende te Dalfsen,&#13;
appellant,&#13;
procureur: mr. F.J. Boom,&#13;
tegen&#13;
de besloten vennootschap met beperkte&#13;
aansprakelijkheid Landgoed Rechteren B.V.,&#13;
gevestigd te Dalfsen,&#13;
geïntimeerde,&#13;
procureur: mr. P.C. Plochg.&#13;
1 De procedure in eerste aanleg&#13;
De pachtkamer van het kantongerecht te&#13;
Zwolle heeft op 20 december 1999 tussen&#13;
appellant – verder te noemen: Borghuis – als&#13;
gedaagde in conventie en eiser in voorwaardelijke&#13;
reconventie enerzijds en geïntimeerde&#13;
– verder te noemen: Landgoed Rechteren – als&#13;
eiseres in conventie en verweerster in voorwaardelijke&#13;
reconventie anderzijds een vonnis&#13;
gewezen. Dat vonnis is afschrift aan dit arrest&#13;
gehecht. Naar het afschrift wordt verwezen&#13;
voor de procesgang in eerste aanleg alsmede&#13;
de in die instantie genomen beslissing en de&#13;
aan die beslissing ten grondslag gelegde motivering.&#13;
2 De procedure in hoger beroep&#13;
2.1 Bij exploot van 18 januari 2000 is Borghuis&#13;
van genoemd vonnis in hoger beroep&#13;
gekomen met dagvaarding van Landgoed&#13;
Rechteren voor dit hof.&#13;
2.2 Bij memorie van grieven heeft Griffioen&#13;
tegen het vonnis twee grieven aangevoerd en&#13;
toegelicht, bewijs aangeboden en geconcludeerd&#13;
dat het hof bij arrest, voor zover mogelijk&#13;
uitvoerbaar bij voorraad, dat vonnis zal&#13;
vernietigen en, opnieuw rechtdoende, nog&#13;
steeds voor zover mogelijk uitvoerbaar bij&#13;
voorraad, alsnog:&#13;
a. in conventie:&#13;
de vordering van Landgoed Rechteren, indien&#13;
en voor zover deze zou mogen worden opgevat&#13;
als te strekken tot schriftelijke vastlegging&#13;
van de mondelinge pachtovereenkomst, als bij&#13;
de inleidende dagvaarding in de eerste aanleg&#13;
onder 1 aangeduid en bij de conclusie van antwoord&#13;
in conventie, tevens van eis in voorwaardelijke&#13;
reconventie, van Borghuis in de&#13;
eerste aanleg onder 2/2.1-2.6 gecorrigeerd en&#13;
aangevuld, met inachtneming ook van de in&#13;
die conclusie onder 2/2.1-2.6 weergegeven&#13;
correcties en aanvullingen, toe te wijzen,&#13;
behelzende deze correcties en aanvullingen –&#13;
zakelijk en verkort weergegeven – het volgende:&#13;
“2.1 De mondelinge pachtovereenkomst is&#13;
niet in 1990, doch in de herfst van 1989 tot&#13;
stand gekomen.&#13;
2.2 Krachtens de mondeling pachtovereenkomst&#13;
is de pacht met betrekking tot het huisperceel&#13;
(sectie E 443) en de toenmalige toegangsweg&#13;
van/naar de Venneweg in de herfst&#13;
van 1989 en met betrekking tot de bijbehorende&#13;
grond met uitzondering van die toegangsweg&#13;
(thans sectie E 3559) in de herfst&#13;
van 1990, dus één jaar later, ingegaan. De&#13;
mondeling pachtovereenkomst is voorts voor&#13;
onbepaalde tijd gesloten.&#13;
2.3 De mondelinge pachtovereenkomst hield&#13;
verder in dat Borghuis de bestaande opstallen&#13;
op het huisperceel, die in verouderde/gebrekkige/&#13;
onbewoonbare staat verkeerden (daaraan&#13;
ontleende het hoofdgebouw zijn naam “Villa&#13;
Caduca”!), in goed overleg met de rechtsvoorgangster&#13;
van Landgoed Rechteren zou&#13;
afbreken en door nieuw te bouwen opstallen&#13;
zou vervangen. De hieraan verbonden kosten&#13;
zouden volgens de mondelinge pachtovereenkomst&#13;
aldus verdeeld worden, dat de kosten&#13;
van de te verwerken materialen door de verpachter,&#13;
dus (de rechtsvoorgangster van)&#13;
Landgoed Rechteren, voldaan zouden worden&#13;
en dat alle hieraan verbonden arbeid door de&#13;
pachter, dus Borghuis, verricht c.q. geregeld&#13;
en betaald zou worden.&#13;
2.4 De bij de mondelinge pachtovereenkomst&#13;
overeengekomen pachtprijs beloopt inderdaad&#13;
ƒ 2.500,– per jaar. Bij de mondelinge&#13;
pachtovereenkomst is echter tevens overeengekomen&#13;
dat deze pachtprijs wordt verhoogd&#13;
met ƒ 500,– per jaar, dus tot een pachtprijs van&#13;
ƒ 3.000,– per jaar, na volledige voltooiing van&#13;
de nieuwbouw van de woning/boerderij en&#13;
aanvang van de permanente bewoning daarvan&#13;
door Borghuis in samenhang hiermee. Bij&#13;
de bepaling van het beloop van de pachtprijs&#13;
zijn de aanzienlijke investeringen van Borghuis&#13;
zelf in de vorm van de factor arbeid, verbonden&#13;
aan de onder 2.3 bedoelde sloop en&#13;
nieuwbouw, meegewogen.&#13;
2.5 Bij de mondelinge pachtovereenkomst is&#13;
aanvankelijk overeengekomen dat de betaling&#13;
van de pachtprijs telkens achteraf, na afloop&#13;
van het desbetreffende pachtjaar, voor het&#13;
eerst in de herfst van 1991, zou plaatsvinden.&#13;
Vanaf het midden van de jaren ’90, te weten&#13;
1995 of 1996, is deze afspraak gewijzigd in de&#13;
afspraak, dat voortaan de betaling van de&#13;
pachtprijs jaarlijks in januari/februari voor&#13;
het dan aangevangen jaar zou plaatsvinden.&#13;
2.6 De mondeling pachtovereenkomst loopt&#13;
thans, sedert eind december 1997, met Landgoed&#13;
Rechteren als verpachter in verband met&#13;
de gelijktijdige oprichting van Landgoed&#13;
Rechteren als besloten vennootschap met&#13;
beperkte aansprakelijkheid, in het kader waarvan&#13;
door de oprichtster, zijnde de bij de inleidende&#13;
dagvaarding in de eerste aanleg onder 1&#13;
versnelde rechtsvoorgangster van Landgoed&#13;
Rechteren, ter volstorting van de bij haar&#13;
geplaatste aandelen onder meer de eigendom&#13;
van het aan Borghuis verpachte in Landgoed&#13;
Rechteren is ingebracht.”&#13;
maar de vordering van Landgoed Rechteren,&#13;
indien en voor zover deze een andere of ver-&#13;
dergaande strekking mocht hebben, af te wijzen,&#13;
en&#13;
b. in reconventie:&#13;
voor het geval dat in het geding in conventie&#13;
niet of onvoldoende ruimte mocht bestaan&#13;
voor de schriftelijke vastlegging van de mondelinge&#13;
pachtovereenkomst, als bij de inleidende&#13;
dagvaarding in de eerste aanleg onder 1&#13;
aangeduid en bij de conclusie van antwoord in&#13;
conventie, tevens van eis in voorwaardelijke&#13;
reconventie, van Borghuis in de eerste aanleg&#13;
onder 2/2.1-2.6 gecorrigeerd en aangevuld,&#13;
geheel als hierboven onder a. in conventie&#13;
weergegeven,&#13;
schriftelijk vast te leggen de mondelinge&#13;
pachtovereenkomst, aangegaan tussen de in&#13;
die conclusie van Borghuis in de eerste aanleg&#13;
onder 2 aangeduide rechtsvoorgangster van&#13;
Landgoed Rechteren als verpachter en Borghuis&#13;
als pachter en thans lopende tussen&#13;
Landgoed Rechteren als verpachter en Borghuis&#13;
als pachter, met de inhoud welke in die&#13;
conclusie van Borghuis in de eerste aanleg&#13;
onder 2/2.1-2.6 is weergegeven en – voor&#13;
zover het gaat om de punten 2.1-2.6 – hierboven&#13;
onder a. in conventie is aangeduid,&#13;
behelzende punt 2 van die conclusie:&#13;
“2. Borghuis erkent hetgeen door Landgoed&#13;
Rechteren bij de inleidende dagvaarding in de&#13;
eerste aanleg onder 1 is gesteld met betrekking&#13;
tot de mondelinge pachtovereenkomst,&#13;
die destijds tussen de rechtsvoorgangster van&#13;
Landgoed Rechteren, mevrouw E.M.C. Gravin&#13;
van Rechteren Limpurg, als verpachter en&#13;
Borghuis als pachter is gesloten betreffende de&#13;
hoeve “Villa Caduca” aan de Venneweg 2 te&#13;
Dalfsen, kadastraal bekend als gemeente Dalfsen&#13;
sectie E 443, groot 0,0590 ha (woonbuis,&#13;
erf, paardenstallen en verdere gebouwen,&#13;
waarover hierna nog nader), en als gemeente&#13;
Dalfsen sectie E 3559, groot 3,1850 ha (maisland/&#13;
weiland, waarover hierna nog nader),&#13;
zulks echter met inachtneming van de volgende&#13;
correcties en aanvullingen.”&#13;
c. in conventie en in reconventie:&#13;
met veroordeling van Landgoed Rechteren,&#13;
ook bij arrest voor zover mogelijk uitvoerbaar&#13;
bij voorraad, alsnog in de kosten van het&#13;
geding in de eerste aanleg in conventie en in&#13;
voorwaardelijke reconventie, alsmede met&#13;
veroordeling van Landgoed Rechteren, ook&#13;
bij arrest voor zover mogelijk uitvoerbaar bij&#13;
voorraad, in de kosten van het hoger beroep.&#13;
2.3 Landgoed Rechteren heeft bij memorie&#13;
van antwoord verweer gevoerd en bewijs aangeboden&#13;
met conclusie dat het hof het vonnis&#13;
zal bekrachtigen en Borghuis in de kosten zal&#13;
veroordelen.&#13;
2.4 Borghuis heeft nog akte verzocht van&#13;
enige nadere opmerkingen, waarna partijen de&#13;
stukken aan het hof hebben overgelegd voor&#13;
het wijzen van arrest.&#13;
3 De grieven&#13;
Deze luiden:&#13;
I Ten onrechte en op onjuiste gronden heeft&#13;
de pachtkamer van het kantongerecht geoordeeld&#13;
dat de verwijzing door Borghuis naar&#13;
punt 2 (2.1-2.6) van zijn conclusie van antwoord&#13;
niet heel scherp is en dat Borghuis&#13;
daarbij met name (enkel) het oog zou hebben&#13;
op de hoogte van de pachtprijs en het beding&#13;
van vooruitbetaling in januari/februari;&#13;
en ten onrechte en op onjuiste gronden ook&#13;
heeft de pachtkamer van het kantongerecht&#13;
niet schriftelijk vastgelegd alle correcties en&#13;
aanvullingen, welke hierboven onder 4 zakelijk&#13;
en verkort weergegeven zijn opgenomen&#13;
als bedingen 2.1 tot en met 2.6.&#13;
II Ten onrechte en op onjuiste gronden heeft&#13;
de pachtkamer van het kantongerecht de kosten&#13;
van de procedure gecompenseerd, in die&#13;
zin dat elke partij de eigen kosten draagt.&#13;
4 De vaststaande feiten&#13;
4.1 Tussen partijen staat in hoger beroep als&#13;
enerzijds gesteld en anderzijds niet dan wel&#13;
onvoldoende betwist het navolgende vast.&#13;
4.2 Tussen mw E.M.C. Gravin van Rechteren&#13;
Limpurg als verpachtster en Borghuis als&#13;
pachter is een mondelinge pachtovereenkomst&#13;
voor onbepaalde duur gesloten met betrekking&#13;
tot woonhuis, erf, paardenstallen en verdere&#13;
gebouwen, samen uitmakende de hoeve&#13;
“Villa Caduca” aan de Venneweg 2 te Dalfsen,&#13;
kadastraal bekend gemeente Dalfsen, sectie E,&#13;
nummer 443, groot 0.05.90 ha, alsmede met&#13;
betrekking tot 3.18.50 ha maïs- en weiland,&#13;
kadastraal bekend gemeente Dalfsen, sectie E,&#13;
nummer E 3559.&#13;
4.3 Het gepachte is eind 1997 door Van Rechteren&#13;
Limpurg ingebracht in Landgoed Rechteren.&#13;
5 Beoordeling van het geschil in&#13;
hoger beroep&#13;
5.1 De pachtkamer van het kantongerecht&#13;
heeft tussen partijen een pachtovereenkomst&#13;
vastgelegd met de volgende inhoud:&#13;
a) partijen: Landgoed Rechteren B.V. (rechtsopvolgster&#13;
van de gravin van Rechteren) als&#13;
verpachtster en Borghuis als pachter;&#13;
b) ingangsdatum: 1 oktober 1990;&#13;
c) pachtobject: de hoeve te Dalfsen aan de&#13;
Venneweg, kadastraal bekend gemeente Dalfsen,&#13;
sectie E, nummer 443, groot 0.05.90 ha&#13;
(erf, woonhuis, paardenstallen en gebouwen)&#13;
en sectie E, nummer 3559, groot 3.18.50 ha&#13;
(weiland);&#13;
d) pachtprijs: vanaf de aanvang van het&#13;
gebruik ƒ 2.500,– per jaar, over 1999 ƒ 2.750,–&#13;
en vanaf 1 januari 2000 ƒ 3.000,– per jaar, telkens&#13;
bij vooruitbetaling te voldoen in die zin&#13;
dat de pacht over het lopende pachtjaar vóór&#13;
eind februari van dat jaar bij de verpachter is&#13;
ontvangen;&#13;
e) duur: de wettelijke duur van twaalf jaren,&#13;
zulks onveminderd de werking van artikel 9,&#13;
eerste lid Pw en de mogelijke toepassing van&#13;
artikel 9, tweede lid Pw.&#13;
5.2 Het hoger beroep van Borghuis heeft tot&#13;
strekking, dat de pachtkamer van het kantongerecht&#13;
de pachtovereenkomst onvolledig en&#13;
deels onjuist heeft vastgelegd. Borghuis vordert&#13;
dat de vastlegging zal worden aangevuld&#13;
en gecorrigeerd als boven onder 2.2 weergegeven.&#13;
Bij de beoordeling van deze vordering&#13;
van Borghuis stelt het hof voorop, dat een&#13;
vonnis of arrest waarin een pachtovereenkomst&#13;
wordt vastgelegd in rechte doet vaststaan,&#13;
dat partijen datgene zijn overeengekomen&#13;
wat is vastgelegd en dat daaruit tevens&#13;
voortvloeit dat zij niet meer dan het vastgelegde&#13;
zijn overeengekomen. Het vastleggingsvonnis&#13;
of -arrest doet daarbij niet alleen&#13;
dienst ter vervanging van de partij-akte ten&#13;
behoeve van de toetsing door de grondkamer,&#13;
maar vormt tevens tussen partijen een algehele&#13;
bindende vaststelling van de gemaakte afspraken&#13;
en doet de inhoud en omvang van de&#13;
overeenkomst ook voor hun toekomstige&#13;
geschillen vaststaan. Dit betekent, dat in&#13;
beginsel al hetgeen partijen omtrent de&#13;
gemaakte afspraken hebben gesteld in de&#13;
beoordeling dient te worden meegenomen.&#13;
Wel geldt daarbij volgens algemene regels van&#13;
procesrecht, dat een vordering tot vastlegging&#13;
kan worden afgewezen indien de eisende partij&#13;
bij die vordering geen rechtens te respecteren&#13;
belang heeft en dat de appellant bij een&#13;
hoger beroep als het onderhavige in de proceskosten&#13;
kan worden veroordeeld, indien&#13;
zo’n belang bij de geëiste toevoegingen en&#13;
correcties ontbreekt.&#13;
5.3 Het hof begrijpt uit de stukken, dat tussen&#13;
partijen in wezen slechts één geschilpunt&#13;
bestaat. Dat punt betreft de door Borghuis&#13;
gestelde afspraak, dat de aan de verbouwing&#13;
verbonden kosten aldus zouden worden verdeeld,&#13;
dat de kosten van de te verwerken&#13;
materialen door de verpachtster zouden worden&#13;
gedragen en die van de te verrichten&#13;
arbeid door Borghuis zouden worden betaald.&#13;
Landgoed Rechteren stelt daarover in de eerste&#13;
plaats, dat de verbouwing inmiddels is voltooid,&#13;
zodat Borghuis geen belang heeft bij&#13;
vastlegging van deze afspraken. Het hof&#13;
begrijpt uit de stellingen van Borghuis echter,&#13;
dat hij wellicht nog vorderingen aan deze&#13;
afspraak denkt te ontlenen (conclusie van antwoord,&#13;
nr. 2.3 slot). Daarmee heeft hij een&#13;
voldoende belang gesteld. Hier komt nog bij,&#13;
dat de afspraak voor de bepaling en toetsing&#13;
van de pachtprijs van belang zou kunnen zijn.&#13;
5.4 Landgoed Rechteren betwist hetgeen&#13;
Borghuis omtrent de verbouwing stelt als&#13;
zodanig niet. Wel stelt zij, dat Borghuis de&#13;
afspraken niet volledig heeft weergegeven&#13;
omdat tevens is overeengekomen, dat (a)&#13;
Borghuis geen aanspraak zou maken op vergoeding&#13;
van de door hem gedane pachtersinvesteringen&#13;
bij het einde van de pacht, (b)&#13;
materiaalkosten alleen zouden worden voldaan&#13;
nadat Borghuis toestemming voor de&#13;
desbetreffende uitgaven zou hebben verkregen&#13;
en (c) er voor de kosten van materiaal een&#13;
limiet van ƒ 100.000,– was gesteld. Het is&#13;
daarbij niet geheel duidelijk of Landgoed&#13;
Rechteren stelt dat deze afspraken bij het aangaan&#13;
van de pacht of later, tussen haar zelf en&#13;
Borghuis, zijn gemaakt. Zij heeft bewijs van&#13;
haar stellingen aangeboden, in het bijzonder&#13;
door het horen van haar rentmeester de heer&#13;
M.R. te Nuyl als getuige.&#13;
Borghuis betwist het door Landgoed Rechteren&#13;
gestelde. Hij stelt ten aanzien van de&#13;
boven met (a) aangegeven afspraak, dat slechts&#13;
is afgesproken dat hij gedurende de looptijd&#13;
van de pacht geen aanspraak op vergoeding&#13;
zou maken en dat tevens is afgesproken dat&#13;
hij tot zijn dood op het gepachte mocht blijven&#13;
wonen, hetgeen impliceert dat hij bij het&#13;
einde van de pacht geen aanspraak op vergoeding&#13;
zou kunnen maken; een afspraak als&#13;
door Landgoed Rechteren gesteld is echter&#13;
niet gemaakt, aldus Borghuis. Het hof overweegt&#13;
hieromtrent, dat de door Landgoed&#13;
Rechteren gestelde afspraak zou neerkomen&#13;
op een afwijking van art. 31 van de Pachtwet,&#13;
welke gelet op art. 57 van die wet nietig is.&#13;
Borghuis kan dus aan het einde van de pacht&#13;
– zij het binnen de in art. 31 van de Pachtwet&#13;
gestelde grenzen – aanspraak maken op vergoeding&#13;
van de door hem gedane investeringen.&#13;
Hetgeen door Borghuis als verweer is&#13;
aangevoerd behoeft dus geen bespreking. Het&#13;
hof merkt daarbij nog op, dat Borghuis niet&#13;
mede vastlegging heeft verzocht van de&#13;
afspraak dat hij tot zijn dood op het gepachte&#13;
zou mogen blijven wonen en bovendien deze&#13;
afspraak heeft opgevoerd in een dusdanig late&#13;
fase van het geding dat daarmee, anders dan&#13;
als verweer tegen de stellingen van Landgoed&#13;
Rechteren, geen rekening kan worden gehouden.&#13;
Wat betreft de onder (b) en (c) vermelde&#13;
afspraken heeft Borghuis zijn betwisting&#13;
onder meer onderbouwd door te stellen, dat&#13;
(ad b) de wijze van uitvoering van de bouw&#13;
vooraf door partijen was bepaald, zodat nadere&#13;
toestemming voor uitgaven zinloos zou&#13;
zijn geweest en (ad c) er wel een limiet van&#13;
ƒ 100.000,– was gesteld, maar deze alleen de&#13;
materiaalkosten van het woonhuis betrof en&#13;
niet die van de paardenstal en het schuurtje&#13;
met carport. Borghuis stelt verder, dat de heer&#13;
Te Nuyl niet bij deze afspraken aanwezig is&#13;
geweest, doch wel de rechtsvoorgangster van&#13;
Landgoed Rechteren. Hij heeft ter zake&#13;
bewijs aangeboden. Het hof begrijpt hieruit,&#13;
dat Borghuis stelt dat de afspraken zijn&#13;
gemaakt voordat Landgoed Rechteren verpachtster&#13;
is geworden. Landgoed Rechteren&#13;
heeft nog niet op deze stellingen van Borghuis&#13;
kunnen reageren. Het hof acht het zinvol om&#13;
een comparitie van partijen te bepalen teneinde&#13;
nadere inlichtingen te verkrijgen omtrent&#13;
de verbouwing, de daarmee gemoeide kosten&#13;
en het moment waarop daaromtrent (nadere)&#13;
afspraken zijn gemaakt. Daarbij zal aan Borghuis&#13;
worden verzocht de “geschriften van zijn&#13;
kant en van de kant van de verpachter” die in&#13;
de memorie van grieven onder nummer 11.3&#13;
worden genoemd en kennelijk in dit verband&#13;
van belang zijn, vooraf aan de raadsheer-commissaris&#13;
(in tweevoud) en aan de wederpartij&#13;
toe te zenden. Ter comparitie zal mede aan de&#13;
orde komen de bewijsbaarheid van het over&#13;
en weer gestelde alsmede de noodzaak van&#13;
bewijslevering, mede in het licht van de door&#13;
Borghuis over te leggen stukken. Verder zal&#13;
worden bezien of partijen op dit punt tot&#13;
overeenstemming kunnen geraken.&#13;
5.5 De overige punten waarop Borghuis aanvullende&#13;
of gepreciseerde vastlegging wenst&#13;
zijn door Landgoed Rechteren niet weersproken&#13;
en zullen – onder weglating van overbodige&#13;
passages in het geëiste – in het dictum&#13;
van het eindarrest worden verwerkt, met uitzondering&#13;
van de overeengekomen onbepaalde&#13;
duur, aangezien deze in strijd is met het&#13;
bepaalde in art. 12 van de Pachtwet. De pachtkamer&#13;
van het kantongerecht heeft terecht de&#13;
wettelijke duur van 12 jaren vastgelegd.&#13;
Naar voorlopig oordeel van het hof zal, naar&#13;
de stand van het geding van dit moment (dus&#13;
afgezien van het punt dat onder 5.4 is behandeld)&#13;
in ieder geval het volgende worden vastgelegd:&#13;
– partijen: aanvankelijk E.M.C. Gravin Van&#13;
Rechteren Limpurg en sedert december 1997&#13;
Landgoed Rechteren B.V. als verpachtster en&#13;
Borghuis als pachter;&#13;
– pachtobject: de hoeve te Dalfsen aan de&#13;
Venneweg, thans kadastraal bekend gemeente&#13;
Dalfsen, sectie E, nummer 443, groot 0.05.90 ha&#13;
(erf, woonhuis, paardenstallen en gebouwen)&#13;
en sectie E, nummer 3559, groot 3.18.50 ha&#13;
(weiland);&#13;
– ingangsdatum: herfst 1989 (te stellen op&#13;
1 oktober 1989) wat betreft het huisperceel&#13;
(sectie E, nummer 443) en de toenmalige toegangsweg&#13;
van/naar de Venneweg en herfst&#13;
1990 (te stellen op 1 oktober 1990) wat betreft&#13;
de bijbehorende grond met uitzondering van&#13;
die toegangsweg (thans sectie E nummer 3559);&#13;
– pachtprijs: vanaf de aanvang van het gebruik&#13;
ƒ 2.500,– per jaar, over 1999 ƒ 2.750,– en vanaf&#13;
1 januari 2000 ƒ 3.000,– per jaar, aanvankelijk&#13;
achteraf te voldoen (voor het eerst in de herfst&#13;
van 1991) en voor het eerst in het jaar 1996 bij&#13;
vooruitbetaling (vóór eind februari van het&#13;
lopende jaar);&#13;
– duur: de wettelijke duur van twaalf jaren,&#13;
zulks onverminderd de werking van artikel 9,&#13;
eerste lid Pw en de mogelijke toepassing van&#13;
artikel 9, tweede lid Pw;&#13;
– bijzonder beding: overeengekomen is dat de&#13;
pachter de bestaande opstallen op het huisperceel&#13;
zou afbreken en zou vervangen door&#13;
nieuw te bouwen opstallen.&#13;
Hetgeen boven is vermeld omtrent de pachtprijs&#13;
berust op hetgeen in eerste aanleg is vastgelegd&#13;
naar aanleiding van de stellingen van&#13;
partijen (vooral Borghuis), waarvan in hoger&#13;
beroep niet gemotiveerd is afgeweken; de&#13;
voorlopige precisering van de aanvangstijdstippen&#13;
op 1 oktober 1989 respectievelijk 1990&#13;
houdt, evenals de vervanging van de onbepaalde&#13;
duur door de wettelijke duur, verband&#13;
met de eis van art. 12 Pw, dat van een bepaalde&#13;
duur sprake dient te zijn. Het oordeel over de&#13;
diverse onderdelen van de overeenkomst is als&#13;
voorlopig weergegeven omdat de mogelijkheid&#13;
bestaat dat het verhandelde ter comparitie&#13;
nog tot aanpassing aanleiding geeft.&#13;
5.6 Het eindoordeel over grief I zal in afwachting&#13;
van de comparitie worden aangehouden.&#13;
Wat betreft grief II is het hof van oordeel, dat&#13;
Landgoed Rechteren met haar vordering heeft&#13;
gepoogd een andere dan de bestaande overeenkomst&#13;
– namelijk een nieuwe overeenkomst,&#13;
aanvangende in 1999 en eindigende in&#13;
2007, welke Borghuis niet heeft willen ondertekenen&#13;
– te doen vastleggen. Het mislukken&#13;
van die poging dient tot uitdrukking te&#13;
komen in haar veroordeling in de kosten van&#13;
de procedure in eerste aanleg. In het eindarrest&#13;
zal dienovereenkomstig worden beslist.&#13;
Grief II is dus gegrond. Het hof is daarbij van&#13;
oordeel dat de pachtovereenkomst binnen de&#13;
grenzen van het geding in conventie kon worden&#13;
vastgelegd als is geschied. De voorwaarde&#13;
waaronder de vordering in reconventie is&#13;
ingesteld is mitsdien niet in vervulling gegaan,&#13;
zodat de kostenveroordeling beperkt kan blijven&#13;
tot de procedure in conventie.&#13;
6 De beslissing&#13;
Het hof, rechtdoende in hoger beroep,&#13;
bepaalt dat partijen, Borghuis in persoon en&#13;
Landgoed Rechteren vertegenwoordigd door&#13;
iemand die van de zaak op de hoogte is en is&#13;
gevolmachtigd tot het treffen van een schikking,&#13;
vergezeld door hun advocaten, zullen&#13;
verschijnen voor het te dezen tot raadsheercommissaris&#13;
benoemde lid van dit hof&#13;
mr Heisterkamp en de raad ing. Hamelink,&#13;
die daartoe zitting zullen houden in een der&#13;
vertrekken van het Paleis van Justitie aan de&#13;
Walburgstraat 2-4 te Arnhem op een nader&#13;
vast te stellen dag en tijdstip, zulks voor de&#13;
onder 5.4 (slotalinea) omschreven doeleinden;&#13;
verzoekt Borghuis de in de memorie van grieven&#13;
onder nummer 11.3 genoemde stukken&#13;
uiterlijk 14 dagen vóór de comparitie in&#13;
afschrift aan de raadsheer-commissaris (in&#13;
tweevoud) en aan de wederpartij te doen toekomen;&#13;
bepaalt dat de verhinderdagen van partijen en&#13;
van hun advocaten in de maanden maart en&#13;
april 2001 zullen worden opgegeven ter rolle,&#13;
waarna dag en uur van de comparitie door de&#13;
raadsheer-commissaris zullen worden vastgesteld&#13;
en in beginsel geen uitstel in verband&#13;
met verhinderingen zal worden verleend;&#13;
verwijst de zaak naar de rolzitting van 6 februari&#13;
2001 voor het opgeven van verhinderdata&#13;
als voormeld, ambtshalve peremptoir;&#13;
houdt iedere verdere beslissing aan.&#13;
ARREST VAN 26 JUNI 2001:&#13;
1 Voortzetting van de procedure in&#13;
hoger beroep&#13;
1.1 Naar aanleiding van het tussenarrest van&#13;
dit hof van 16 januari 2001 heeft op 11 april&#13;
2001 een comparitie van partijen plaatsgevonden.&#13;
Borghuis heeft voorafgaande aan deze&#13;
comparitie enige stukken aan het hof en aan&#13;
de wederpartij doen toekomen.&#13;
1.2 Hierna hebben partijen wederom de stukken&#13;
overgelegd en arrest gevraagd.&#13;
2 Voortzetting van de beoordeling&#13;
van het geschil in hoger beroep&#13;
2.1 Het hof verwijst naar hetgeen bij genoemd&#13;
tussenarrest is overwogen. Daarbij wordt volhard.&#13;
2.2 Ter gelegenheid van de comparitie is duidelijkheid&#13;
verschaft omtrent de nog resterende&#13;
geschilpunten, welke zijn weergegeven in&#13;
overweging 5.4 van het tussenarrest. Gebleken&#13;
is, dat het limietbedrag van ƒ 100.000,–&#13;
voor alleen het woonhuis was bedoeld en dat&#13;
Borghuis bij de besteding van dat bedrag in&#13;
beginsel de vrije hand had, mits hij binnen het&#13;
vastgestelde bouwplan zou blijven. Dit brengt&#13;
mee, dat het budget niet mede was bestemd&#13;
voor de paardenstal en het schuurtje met carport&#13;
en dat Borghuis niet vooraf toestemming&#13;
nodig had voor het doen van uitgaven die binnen&#13;
het bouwplan vielen. Voor het overige is&#13;
niet gebleken dat hetgeen onder 5.5 van het&#13;
tussenarrest is overwogen aanpassing behoeft.&#13;
2.3 Hetgeen boven is overwogen brengt mee,&#13;
dat een pachtovereenkomst met de volgende&#13;
inhoud zal worden vastgelegd:&#13;
– partijen: aanvankelijk E.M.C. Gravin Van&#13;
Rechteren Limpurg en sedert december 1997&#13;
Landgoed Rechteren B.V. als verpachtster en&#13;
Borghuis als pachter;&#13;
– pachtobject: de hoeve te Dalfsen aan de&#13;
Venneweg, thans kadastraal bekend gemeente&#13;
Dalfsen, sectie E, nummer 443, groot 0.05.90 ha&#13;
(erf, woonhuis, paardenstallen en gebouwen)&#13;
en sectie E, nummer 3559, groot 3.18.50 ha&#13;
(weiland);&#13;
– ingangsdatum: 1 oktober 1989 wat betreft&#13;
het huisperceel (sectie E, nummer 443) en de&#13;
toenmalige toegangsweg van/naar de Venneweg&#13;
en 1 oktober 1990 wat betreft de bijbehorende&#13;
grond met uitzondering van die toegangsweg&#13;
(thans sectie E nummer 3559);&#13;
– pachtprijs: vanaf de aanvang van het gebruik&#13;
ƒ 2.500,– per jaar, over 1999 ƒ 2.750,– en vanaf&#13;
1 januari 2000 ƒ 3.000,– per jaar, aanvankelijk&#13;
achteraf te voldoen (voor het eerst in de herfst&#13;
van 1991) en voor het eerst in het jaar 1996 bij&#13;
vooruitbetaling (vóór eind februari van het&#13;
lopende jaar); bij de hoogte van de pachtprijs&#13;
is rekening gehouden met de door de pachter&#13;
te verrichten werkzaamheden zoals hierna te&#13;
vermelden onder “bijzonder beding”;&#13;
– duur: de wettelijke duur van twaalf jaren,&#13;
zulks onverminderd de werking van artikel 9,&#13;
eerste lid Pw en de mogelijke toepassing van&#13;
artikel 9, tweede lid Pw;&#13;
– bijzonder beding: overeengekomen is dat de&#13;
pachter de bestaande opstallen op het huisperceel&#13;
zal afbreken en vervangen door nieuw&#13;
te bouwen opstallen. Daarbij komen de kosten&#13;
van materiaal (met voor het woonhuis een&#13;
limiet van ƒ 100.000,–, door Borghuis vrijelijk&#13;
te besteden binnen het vastgestelde bouwplan)&#13;
voor rekening van de verpachtster en die&#13;
van alle arbeid voor rekening van de pachter.&#13;
2.4 Hoewel hetgeen hierboven omtrent de&#13;
vast te leggen overeenkomst is beslist op zeer&#13;
vele punten overeenstemt met hetgeen de&#13;
pachtkamer van het kantongerecht heeft vastgelegd,&#13;
zal het hof overzichtelijkheidshalve&#13;
het vonnis van 20 december 1999 geheel vernietigen&#13;
en de pachtovereenkomst opnieuw&#13;
vastleggen zoals onder 2.3 is verwoord. In&#13;
overweging 5.6 van het tussenarrest van&#13;
16 januari 2001 is reeds beslist, dat Landgoed&#13;
Rechteren dient te worden veroordeeld in de&#13;
kosten van de procedure in eerste aanleg. Wat&#13;
betreft het hoger beroep is het hof van oordeel&#13;
dat de omvang van het resterende geschil&#13;
in deze instantie en de afdoening daarvan&#13;
rechtvaardigt, dat iedere partij haar eigen kosten&#13;
draagt.&#13;
3 De beslissing&#13;
Het hof, rechtdoende in hoger beroep,&#13;
vernietigt het vonnis van de pachtkamer van&#13;
het kantongerecht te Zwolle van 20 december&#13;
1999, waarvan beroep, en, opnieuw rechtdoende:&#13;
legt tussen partijen schriftelijk vast een pachtovereenkomst&#13;
met de volgende inhoud:&#13;
– partijen: aanvankelijk E.M.C. Gravin Van&#13;
Rechteren Limpurg en sedert december 1997&#13;
Landgoed Rechteren B.V. als verpachtster en&#13;
Borghuis als pachter;&#13;
– pachtobject: de hoeve te Dalfsen aan de&#13;
Venneweg, thans kadastraal bekend gemeente&#13;
Dalfsen, sectie E, nummer 443, groot 0.05.90 ha&#13;
(erf, woonhuis, paardenstallen en gebouwen)&#13;
en sectie E, nummer 3559, groot 3.18.50 ha&#13;
(weiland);&#13;
– ingangsdatum: 1 oktober 1989 wat betreft&#13;
het huisperceel (sectie E, nummer 443) en de&#13;
toenmalige toegangsweg van/naar de Venneweg&#13;
en 1 oktober 1990 wat betreft de bijbehorende&#13;
grond met uitzondering van die toegangsweg&#13;
(thans sectie E nummer 3559);&#13;
– pachtprijs: vanaf de aanvang van het gebruik&#13;
ƒ 2.500,– per jaar, over 1999 ƒ 2.750,– en vanaf&#13;
1 januari 2000 ƒ 3.000,– per jaar, aanvankelijk&#13;
achteraf te voldoen (voor het eerst in de herfst&#13;
van 1991) en voor het eerst in het jaar 1996 bij&#13;
vooruitbetaling (vóór eind februari van het&#13;
lopende jaar); bij de hoogte van de pachtprijs&#13;
is rekening gehouden met de door de pachter&#13;
te verrichten werkzaamheden zoals hierna te&#13;
vermelden onder “bijzonder beding”;&#13;
– duur: de wettelijke duur van twaalf jaren,&#13;
zulks onverminderd de werking van artikel 9,&#13;
eerste lid Pw en de mogelijke toepassing van&#13;
artikel 9, tweede lid Pw;&#13;
– bijzonder beding: overeengekomen is dat de&#13;
pachter de bestaande opstallen op het huisperceel&#13;
zal afbreken en vervangen door nieuw te&#13;
bouwen opstallen. Daarbij komen de kosten&#13;
van materiaal (met voor het woonhuis een&#13;
limiet van ƒ 100.000,–, door Borghuis vrijelijk&#13;
te besteden binnen het vastgestelde bouwplan)&#13;
voor rekening van de verpachtster en die&#13;
van alle arbeid voor rekening van de pachter.&#13;
veroordeelt Landgoed Rechteren in de kosten&#13;
van de procedure in eerste aanleg, aan de zijde&#13;
van Borghuis begroot op ƒ 500,– wegens salaris;&#13;
compenseert de kosten van het hoger beroep&#13;
aldus, dat iedere partij haar eigen kosten&#13;
draagt.</content><legacyfootnotes/><footnotes><footnote/></footnotes><auteurs/><published>2003-07-01 00:00:00</published><modified>2003-07-01 00:00:00</modified><editiondate>2003-07-01</editiondate><htmlpath>https://denhollander.info/artikel/4606</htmlpath></article>
</articles></edition>
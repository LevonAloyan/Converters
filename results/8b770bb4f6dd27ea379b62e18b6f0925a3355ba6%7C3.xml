<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1996</searchword><id>4948</id><udhid>UDH:TvAR/4948</udhid><titel>J.H. Smit / De Minister van Landbouw, Natuurbeheer en Visserij (TvAR 1996/4808)</titel><searchwords><searchword>TvAR 3/1996</searchword><searchword>TvAR 1996/4808</searchword><searchword>UDH:TvAR/4948</searchword></searchwords><attachments><attachment><name>1996_nr 3_Rechtspraak_4808.pdf</name><extention>pdf</extention><url>https://denhollander.info/download/4889/ci</url></attachment></attachments><inleiding>Beschikking superheffing SLOM-deelnemers, art. 2, lid 5, en 9, lid 1, Wet administratieve rechtspraak bedrijfsorganisatie, art. 32b, lid 1, Algemene Wet bestuursrecht art.:3:2, 6:19, lid 1, 8:73 en 8:75&#13;
&#13;
Slechts gedeeltelijke omzetting voorlopig SLOM-quotum in definitief SLOM-quotum in eerste instantie in bezwaar gehandhaafd. Be-handeling beroep aangehouden voor heroverweging door verweerder. Verweerder verklaart het bezwaar alsnog gegrond. Criteria verweerder voor definitieve toewijzing SLOM-quotum. Hervatting vanaf oorspronkelijk SLOM-bedrijf. Handhaving beroep i.v.m. schadeclaim. Volgt vernietiging oorspronkelijk bestreden besluit zoals gewijzigd en aangevuld, daar — anders dan verweerder oor-deelde - er een grondslag aanwezig is voor vergoeding van de schade. Overigens aanhouding behandeling beroep tot na nadere standpuntbepaling daaromtrent door partijen.</inleiding><content>Uitspraak in de zaak van: J.H. Smit, wonende te Bant, appellant, gemachtigden: 1. mr. H.J. Bronkhorst, advocaat te 's-Gravenhage, 2. W. Kleinlangevels-loo, voorzitter van de Stichting SLOM,&#13;
tegen&#13;
de Minister van Landbouw, Natuurbeheer en Visserij, zetelend te 's-Gravenhage, verweer-der, gemachtigde: mr. H. van Ommeren, amb-tenaar ten departemente.&#13;
/. Het verloop van de procedure Bij brief van 31 december 1993, met kenmerk, J. 9320525 II, heeft verweerder aan appellant mededeling gedaan van zijn besluit diens bezwaren tegen het besluit van de directeur Landbouw, Natuur en Openluchtrecreatie in de provincie Flevoland (hierna: de directeur LNO) van 30 juli 1993, waarbij de voorlopig aan appellant toegewezen specifieke referentiehoeveelheid melk in het kader van de Beschikking superheffing SLOM-deelne-mers (hierna: BSD) gedeeltelijk is omgezet in een definitieve toewijzing, ongegrond te ver-klaren.&#13;
Tegen eerstvermeld besluit heeft appellant bij een op 26 januari 1994 ter griffie van het College ontvangen beroepschrift, van gronden voorzien bij brief van 28 februari 1994, be-roep doen instellen. Daarbij is gevorderd dat het College het bestreden besluit zal vernieti-gen, zulks onder veroordeling van verweerder tot vergoeding van de schade die appellant als gevolg van het bestreden besluit heeft gele-den, alsmede onder veroordeling van ver-weerder in de kosten, die appellant in verband met dit geschil heeft moeten maken.&#13;
Bij brief van 5 april 1995, ontvangen ter griffie van het College op 18 april 1994 heeft verweerder, onder overlegging van de op de zaak betrekking hebbende stukken, een ver-weerschrift ingediend, strekkende tot verwer-ping van het beroep.&#13;
Het College heeft de zaak behandeld ter zitting van 28 september 1994. Bij die gele-genheid is appellant verschenen, bijgestaan door zijn gemachtigde sub 1, en heeft ver-weerder zich doen vertegenwoordigen door zijn gemachtigde. De beslissing is aangehou-den ten einde verweerder in de gelegenheid te stellen zijn beslissing op bezwaar van 31 de-cember 1993 te heroverwegen. Bij brief van 10 november 1994 heeft verweerder het Col-lege hierover nader geïnformeerd.&#13;
Bij brief van 25 november 1994, met ken-merk J. 9418334 II, heeft verweerder appel-lant vervolgens meegedeeld diens bezwaar-schrift tegen hogervermeld besluit van de di-recteur LNO alsnog gegrond te verklaren en diens daarmee samenhangende verzoek om definitieve toewijzing van de voorlopige toe-wijzing van de specifieke referentiehoeveel-heid in het kader van de BSD in te willigen.&#13;
Bij brief van 12 december 1994 heeft ap-pellant het College meegedeeld het ingestelde beroep te handhaven. Daarbij heeft hij zijn standpunt uiteengezet met betrekking tot&#13;
voormeld besluit voor zover verweerder daar-in heeft meegedeeld zich niet schadeplichtig te achten met betrekking tot het besluit van 31 december 1993.&#13;
In verband met de beslissing van verweer-der van 25 november 1994 en de brief van ap-pellant van 12 december 1994, strekkende tot handhaving van het beroep, is het College te rade geworden dat het onderzoek niet volledig is geweest en heeft het College bij beschik-king van 12 januari 1995 bevolen het onder-zoek te heropenen teneinde verweerder in de gelegenheid te stellen te reageren op de brief van 12 december 1994.&#13;
Bij brief van 10 februari 1995 heeft ver-weerder desverzocht gereageerd op voormel-de brief van appellant.&#13;
Bij brief van 6 april 1995 heeft appellant gegevens overgelegd ter ondersteuning van zijn verzoek om schadevergoeding.&#13;
Het College heeft de behandeling van de zaak hervat ter zitting van 19 april 1995, waar appellant in persoon aanwezig was, bijgestaan door zijn gemachtigde sub 2 en verweerder zich heeft laten vertegenwoordigen door zijn gemachtigde.&#13;
2. De vaststaande feiten Op grond van de gedingstukken en het ter zitting verhandelde staan, voor zover thans van belang, de volgende feiten en omstandigheden ten processe vast.&#13;
- Bij besluit van 28 oktober 1991 van de directeur LNO is aan appellant op grond van de BSD voor een periode die uiterlijk eindigt op 30 juni 1993, een voorlopige specifieke re ferentiehoeveelheid toegekend van 157 614&#13;
kg-&#13;
- Bij een - op 24 mei 1993 door de dis- trictsbureauhouder in zijn regio ontvangen - daartoe strekkend meldingsformulier heeft ap- pellant verklaard de produktie en de afleverin- gen te hebben hervat op 24 augustus 1992 en in de periode van 24 augustus 1992 tot en met 25 februari 1993 een produktie van 160 160 kg melk te hebben gerealiseerd en afgeleverd. Ter ondersteuning van deze verklaring heeft appellant daarbij in afschrift de melkgeldafre- keningen van zijn melkfabriek over voormel- de periode bijgevoegd.&#13;
- Bij besluit van 30 juli 1993 heeft de di- recteur LNO namens verweerder appellant - onder meer - als volgt meegedeeld:&#13;
'De Algemene Inspectiedienst heeft een onderzoek ingesteld naar de juistheid van de gerealiseerde produktie.&#13;
(...)&#13;
Onder verwijzing naar het bovenstaande kom ik tot de conclusie dat de voorlopig toe-gewezen specifieke referentiehoeveelheid slechts ten dele (7922 kg) voor uw rekening en risico is geproduceerd. Alleen die geprodu-ceerde hoeveelheid wordt dan ook omgezet in een definitieve toewijzing.&#13;
De resterende voorlopig toegewezen refe-rentiehoeveelheid is geproduceerd gedurende de winterperiode, waarbij gebruik gemaakt is van het door de Jong geëxploiteerde bedrijf, waarbij de melkkoeien tijdelijk op uw naam werden gesteld.'&#13;
- Appellant heeft tegen voormeld besluit een bezwaarschrift d.d. 10 augustus 1993, in gediend.&#13;
- Appellant heeft hangende de beslissing op het bezwaarschrift de Voorzitter van het College om voorlopige voorziening verzocht, welk verzoek bij uitspraak van 20 september 1993, onder nummer 93/0756/060/198, is af gewezen.&#13;
- Appellant is in de bezwaarschriftproce- dure niet door verweerder gehoord.&#13;
3. De beslissing op het bezwaarschrift en het besluit van 25 november 1994 In zijn beslissing op het bezwaarschrift van 31 december 1993 heeft verweerder - voor zover hier van belang - de bezwaren van appellant ongegrond verklaard.&#13;
In zijn besluit van 25 november 1994 heeft verweerder - voor zover hier van belang - het volgende overwogen:&#13;
'Indicaties uit het tijdvak na de meldings-periode&#13;
Mij is gebleken dat U na de meldingsperio-de de produktie op Uw eigen bedrijf hebt her-vat. Omdat U niet beschikte over stallings-ruimte, kon U alleen in de zomer op Uw eigen bedrijf melken.&#13;
De investeringen die U na toekenning van de voorlopige referentiehoeveelheid hebt ge-daan, zijn zowel in de periode 24 augustus tot 19 oktober 1992 (derhalve tijdens de mel-dingsperiode) als in de periode na de melding gebruikt. Het na de meldingsperiode hervatten van de melkproduktie vanaf het oorspronke-lijke SLOM-bedrijf, is naar mijn mening ge-schied omdat U in het voorjaar weer de mogelijkheid had de produktie vanaf Uw ei-gen bedrijf te hervatten en was derhalve niet ingegeven door een dreigende intrekking van de referentiehoeveelheid. Een indicatie hier-voor is dat U ook tijdens de meldingsperiode&#13;
reeds op deze manier had gemolken (namelijk de meldingsperiode 24 augustus-19 oktober 1992) en dat de AID-controleurs nog niet op Uw bedrijf waren geweest.&#13;
Nieuwe feiten en omstandigheden met be-trekking tot de meldingsperiode&#13;
Naar aanleiding van de zitting van het CBB d.d. 28 september jl. hebt U d.d. 24 ok-tober 1994 gegevens overgelegd aan het CBB met betrekking tot U stelling dat tijdens de meldingsperiode ruwvoer vanaf het oorspron-kelijke SLOM-bedrijf is gehaald en aan Uw koeien is gevoerd. Deze informatie is door mij op 1 november 1994 ontvangen. Uit de door U overgelegde stukken wordt voor mij voldoende aannemelijk dat tijdens de mel-dingsperiode gras en suikerbieten die vanaf het oorspronkelijk SLOM-bedrijf kwamen, door U gevoerd zijn aan Uw koeien. De sui-kerbieten zijn op Uw eigen bedrijf ingekuild en door U naar de bijgepachte stal vervoerd.&#13;
Uit deze gegevens is af te leiden dat ook in de periode van 19 oktober 1992 tot 25 febru-ari 1993 gebruik is gemaakt van het oorspron-kelijk SLOM-bedrijf, zij het uit de aard der zaak in mindere mate dan voorheen en dan nadien.&#13;
Conclusie&#13;
Indien de periode van 19 oktober 1992 tot 25 februari 1993 in het licht van de feiten en omstandigheden wordt geplaatst die zich di-rect hiervoor (tijdens de meldingsperiode) en hierna (buiten de meldingsperiode maar voor 30 juni 1993) hebben voorgedaan, en indien met name in aanmerking wordt genomen de door U op 15 oktober 1994 aangeleverde in-formatie met betrekking tot het gebruik van het oorspronkelijk SLOM-bedrijf in deze pe-riode, moet geoordeeld worden dat de conclu-sie die eerder in Uw geval op grond van de meldingsperiode is getrokken, namelijk dat U in de periode 19 oktober 1992 tot 25 februari 1993 niet voldoet aan de voorwaarden voor definitieve toekenning van een referentiehoe-veelheid, anders moet luiden, namelijk dat U ook in laatstgenoemde deel van de meldings-periode geacht kunt worden aan de eisen voor de hervatting van de melkproduktie te vol-doen, met andere woorden dat U valt onder de categorie van SLOM-producenten aan wie de Europese Commissie en de Europese Raad een specifieke referentiehoeveelheid wilden toekennen.&#13;
Van belang voor deze conclusie is het vol-gende:&#13;
- Tijdens de meldingsperiode heeft U een tijdvak de produktie geheel vanaf Uw oor spronkelijk SLOM-bedrijf hervat. U heeft hiertoe op Uw SLOM-bedrijf geïnvesteerd. Er is een verbouwde doorloopmelkwagen op Uw bedrijf geplaatst en een complete melkinstal- latie aangelegd. Tevens is een plaats gereed gemaakt waar koeien konden wachten voor dat ze gemolken werden. In dit tijdvak is, be- halve deze investeringen, geen enkel produktiemiddel (tijdelijk) toegevoegd.&#13;
- In de periode dat U bij dhr. De Jong molk, is het oorspronkelijk SLOM-bedrijf bij de melkproduktie betrokken geweest. Er is gras en suikerbietenkoppen, afkomstig van Uw SLOM-bedrijf, gevoerd aan Uw koeien. Tevens heeft U in die periode zelf een gedeel- te van het werk verricht.&#13;
- Na de meldingsperiode maar in het tijd vak van de voorlopige toekenning, heeft U de melkproduktie geheel op Uw oorspronkelijk SLOM-bedrijf hervat, zonder gebruikmaking van toegevoegde produktiemiddelen. U heeft hiervoor de door U gedane investeringen ge bruikt. Deze hervatting op het oorspronkelijk SLOM-bedrijf is niet ingegeven door een (dreigende) intrekking van referentiehoeveel heid, maar omdat U als zomermelker vanaf mei weer op Uw bedrijf kon melken.&#13;
(...)&#13;
Met betrekking tot de door U gevorderde schadevergoeding wordt het volgende over-wogen.&#13;
Na bestudering van de stukken die destijds bij de directeur LNO en het Bureau Bezwaar-schriften en Geschillen bekend waren, kom ik tot het oordeel dat zij op grond van de hen ter beschikking staande informatie in redelijkheid tot de beslissing konden komen dat de pro-duktie niet zelfstandig voor eigen rekening en risico vanaf het oorspronkelijke SLOM-be-drijf was hervat.&#13;
Dat de beslissing op het bezwaarschrift in de beroepsfase is herzien wil niet zeggen dat hiermee de onrechtmatigheid van deze beslis-sing vaststaat.&#13;
Mede gezien het feit dat bij Uw beroep-schrift en tijdens de zitting voor het CBB en bij Uw hierboven genoemde brief, feiten en omstandigheden naar voren zijn gekomen die niet uit de eerder beschikbare informatie ble-ken, en die een wezenlijk ander licht op de zaak wierpen, ben ik van mening dat i.c. niet gesproken kan worden van een onrechtmatige intrekking noch van een onrechtmatige beslis-sing op bezwaar. Hierbij wil ik tevens verwij-&#13;
zen naar de uitspraak van de voorzitter van het CBB op het verzoek om voorlopige voor-ziening, d.d. 20 november 1993, r.o. 6.5 en 6.6. De destijds door U overgelegde informa-tie rechtvaardigde de conclusie dat niet vol-daan was aan de voorwaarden voor definitieve toekenning van de volledige refe-rentiehoeveelheid. '&#13;
4. Het standpunt van appellant&#13;
Ter ondersteuning van zijn verzoek om scha-devergoeding heeft appellant - voor zover hier van belang en samengevat weergegeven&#13;
- het volgende aangevoerd.&#13;
Ten onrechte is verweerder van oordeel dat de directeur LNO en het Bureau Bezwaar-schriften en Geschillen van verweerders mi-nisterie destijds in redelijkheid tot de beslissing hebben kunnen komen dat de melk-produktie niet voor eigen rekening en risico vanaf het oorspronkelijke SLOM-bedrijf was hervat. Kennelijk beoogt verweerder daarmee te stellen dat hij destijds niet over die infor-matie beschikte die hem aanleiding had moe-ten geven tot het trekken van een andere conclusie. (...)&#13;
5. Het nadere standpunt van verweerder&#13;
Bij brief van 13 februari 1995 heeft verweer-der op de brief van appellant van 12 december 1994 onder meer - voor zover hier van belang&#13;
- als volgt gereageerd.&#13;
'In de herziene beslissing op bezwaar is reeds aangegeven dat de minister van mening is dat er geen sprake is van een onrechtmatige beslissing van de Directeur LNO of van de minister in bezwaarfase.&#13;
(...)&#13;
Daarnaast wordt opgemerkt dat een her-zien besluit, mede gelet op het karakter van de verlengde besluitvorming van de bezwaar-schriftprocedure, niet behoeft te betekenen dat het primaire besluit onrechtmatig is (zie hier-voor ook de Parlementaire Geschiedenis AWB II, p. 487-499).&#13;
Eerst tijdens de zitting van Uw College d.d. 28 september 1994 heeft verzoeker, on-der meer door het nadien overleggen van be-wijsstukken, voldoende aannemelijk kunnen maken dat hij het oorspronkelijke SLOM-be-drijf in bepaalde mate heeft ingezet ten behoe-ve van de melkproduktie. Dit in combinatie met de feiten en omstandigheden zoals die zich in het geval van verzoeker hebben voor-gedaan na de meldingsperiode maar voor het einde van de voorlopige toekenning, hebben&#13;
de minister tot de uiteindelijke conclusie ge-leid dat de situatie van verzoeker valt onder de categorie van SLOM-producenten aan wie de Europese Commissie en de Europese Raad een specifieke referentiehoeveelheid wilden toekennen.&#13;
(...)&#13;
Nu de bezwaarprocedure gekwalificeerd dient te worden als een verlengde besluitvor-ming, waarbij uiteindelijk een voor verzoeker gunstig besluit is genomen, moet een eerdere afwijzing van de aanvraag om een definitieve referentiehoeveelheid voor risico van verzoe-ker blijven.'&#13;
6. De beoordeling van het geschil Indien een bestuursorgaan een besluit heeft genomen tot wijziging van een in beroep bestreden besluit, wordt, op grond van het bepaalde bij artikel 6:19, eerste lid, Awb, - voor zover hier van belang - het beroep geacht mede gericht te zijn tegen het nieuwe besluit, tenzij dat besluit aan het beroep geheel tegemoet komt.&#13;
Gelet op het vorenoverwogene moet het onderhavige beroep geacht worden mede te zijn gericht tegen de beslissing van 25 novem-ber 1994, voor zover verweerder daarbij de door appellant in beroep gevorderde schade-vergoeding heeft geweigerd. Hierbij heeft verweerder - kort samengevat weergegeven -overwogen dat met de herziening geen sprake is van een onrechtmatige beslissing op be-zwaarschrift van verweerder, omdat appellant eerst in beroep feiten en omstandigheden heeft aangevoerd op grond waarvan aanlei-ding bestond voor herziening van het bestre-den besluit, en omdat geen sprake is van een vernietiging door de rechter van het bestreden besluit wegens strijd met de wet dan wel enig ander in de afdeling 3:2 van de Awb genoem-de grond.&#13;
Op grond van hetgeen appellant met be-trekking tot de door hem, ten gevolge van het namens verweerder genomen besluit van 30 juli 1993, zoals gehandhaafd bij het bestreden besluit van 31 december 1993, geleden schade heeft gesteld en hetgeen hij ter zake in de on-derhavige procedure heeft gevorderd, is het College van oordeel dat appellant een in rech-te te honoreren belang heeft behouden bij een beoordeling van de rechtmatigheid van het bestreden besluit.&#13;
Aan de orde is de beantwoording van de vraag of de beslissing op bezwaar van 31 de-cember 1993 voor vernietiging in aanmerking&#13;
komt. In het geval dat voormelde vraag posi-tief dient te worden beantwoord, bestaat er aanleiding om nader te onderzoeken in hoe-verre appellant schade heeft geleden als ge-volg van de weigering tot omzetting, zoals gehandhaafd bij het bestreden besluit van 31 december 1993.&#13;
Met betrekking tot de eerste vraag over-weegt het College als volgt.&#13;
Tussen partijen is niet langer in geschil en ook voor het College staat voldoende vast dat appellant ook tijdens de periode in het tijdvak van 19 oktober 1992 tot 25 februari 1993 heeft voldaan aan de eisen voor een definitie-ve toekenning van de specifieke referentie-hoeveelheid in het kader van de BSD en dat om die reden bij het besluit van 25 november 1994 het bezwaarschrift van appellant alsnog gegrond is verklaard en het verzoek om om-zetting van de voorlopige toekenning van de specifieke referentiehoeveelheid in een defini-tieve, alsnog is ingewilligd.&#13;
Derhalve staat rechtens vast dat het besluit van 31 december 1993 is genomen in strijd met bepaalde bij artikel 2, vijfde en zesde lid, alsmede artikel 9, eerste lid, van de BSD.&#13;
Hiervan uitgaande is vervolgens aan de orde de vraag of, en, zo ja, in hoeverre de vor-dering van appellant tot vergoeding van scha-de voor toewijzing in aanmerking komt.&#13;
Bij de toepassing van artikel 8:73 van de Awb dient naar het oordeel van het College als uitgangspunt te gelden, dat, indien een be-sluit voor vernietiging in aanmerking komt, de besluitnemer, indien gevorderd, de daaruit voortgevloeide schade in beginsel dient te vergoeden. Van dit uitgangspunt kan echter worden afgeweken, onder meer indien de ge-breken, die aan het te vernietigen besluit kle-ven, het directe gevolg zijn van onjuiste of onvolledige informatieverschaffing door de-gene bij wie de schade is ontstaan. Verweer-der heeft zich op het standpunt gesteld dat zo een situatie zich hier voordoet. Immers, naar verweerders mening was geen sprake van een onrechtmatige beslissing op bezwaarschrift, omdat appellant eerst ter zitting van het Colle-ge, en daarna onder meer door het overleggen van bewijsstukken, voldoende aannemelijk heeft kunnen maken dat hij het oorspronkelij-ke SLOM-bedrijf in een bepaalde mate heeft ingezet ten behoeve van de hervatting van de melkproduktie.&#13;
Het College kan verweerder in dit betoog niet volgen en overweegt daartoe als volgt.&#13;
Ingevolge het bepaalde bij artikel 9, eerste lid, van de BSD vindt definitieve toewijzing van de specifieke referentiehoeveelheid plaats als voldaan is aan het bepaalde in artikel 2, vijfde lid, van de BSD en de producent dit verklaart in een daartoe voorgeschreven ver-klaring.&#13;
Uit die bepaling volgt, dat verweerder bij de beoordeling of voldaan is aan de voor-waarden, als bedoeld in artikel 2, vijfde lid, van de BSD, in beginsel moet afgaan op de verklaring van de betrokken producent en de ter staving van die verklaring overgelegde stukken. Blijkens het gestelde in het daarvoor bestemde formulier kunnen ter staving van vorenbedoelde verklaring afschriften van de melkgeldafrekeningen van de melkfabriek, dan wel een uittreksel van de bedrijfsadmini-stratie worden overgelegd.&#13;
Gelet op het vorenstaande zou het, nu daarvoor iedere wettelijke grondslag ont-breekt, te ver gaan om van appellant te vergen dat hij reeds op voorhand andere bescheiden dan voormeld overlegt, in het bijzonder be-scheiden waaruit blijkt in welke mate het oor-spronkelijke SLOM-bedrijf is betrokken bij de melkproduktie waarvan melding is ge-maakt. Naar aanleiding van de door appellant ingediende verklaring en de daarbij overge-legde afschriften van de melkgeldafrekening van de melkfabriek, is dan ook namens ver-weerder ambtshalve nader informatie opge-vraagd alvorens tot een beslissing te komen. Vervolgens heeft de directeur LNO bij besluit van 30 juli 1993 - onder verwijzing naar het-geen in het AID-rapport is vermeld - de spe-cifieke referentiehoeveelheid slechts gedeeltelijk definitief toegewezen.&#13;
Achteraf is komen vast te staan dat het AID-rapport niet volledig was, althans dat het onvoldoende vermeldde in welke mate het oorspronkelijke SLOM-bedrijf betrokken is geweest bij de melkproduktie waarvan mel-ding is gemaakt.&#13;
Het College is niet tot de overtuiging kun-nen komen dat die onvolledigheid aan appel-lante te wijten is. Te dien aanzien wordt opgemerkt dat de betrokken AID-ambtenaar, in weerwil van de door verweerder gegeven instructies voor bedrijfsbezoeken in het kader van de uitvoering van de BSD, bij het be-drijfsbezoek appellant niet heeft gevraagd aan te geven hoeveel bedrijfsoppervlakte van het oorspronkelijke SLOM-bedrijf is gebruikt voor met name de teelt van voedergewassen&#13;
die zijn aangewend voor de melkproduktie, waarvan melding is gemaakt.&#13;
De gegevens - als weergegeven in rubriek 2 - die wel in het AID-rapport waren opgeno-men, hadden de directeur LNO en in een late-re fase verweerder er toe moeten brengen een nader onderzoek in te stellen alvorens tot af-wijzing van de aanvraag en het bezwaarschrift te besluiten. Een en ander klemt te meer nu verweerder, door appellant niet overeenkom-stig artikel 32Z?, eerste lid, van de Wet admini-stratieve rechtspraak bedrijfsorganisatie te horen, zich zelf ook de mogelijkheid heeft onthouden om in een eerder stadium de juiste gegevens te verkrijgen.&#13;
Op grond van het vorenoverwogene is er naar het oordeel van het College een grond-slag aanwezig voor vergoeding aan appellant van de schade, geleden als gevolg van het be-streden besluit tot ongegrond verklaring van het bezwaar.&#13;
Blijkens vaste jurisprudentie van het Colle-ge, zoals in onder meer zijn tussenuitspraak van 17 juli 1991 (Van den Boogaert, te Some-ren, nrs. 66/03/6296 en 86/0171/60/021) is overwogen, komt slechts die schade voor ver-goeding in aanmerking, welke als rechtstreeks en onmiddellijk gevolg van de te lage quotum toekenning is geleden.&#13;
Deze bestaat in de eerste plaats uit de ge-derfde melkopbrengst. Daarvan is slechts sprake, indien de daadwerkelijk gerealiseerde produktie gelijk is of hoger ligt dan de in eer-ste instantie toegekende heffingvrije hoeveel-heid en lager is dan het uiteindelijk toegekende quotum.&#13;
Voor de berekening hiervan moet worden uitgegaan van de geldende nettoprijs per liter melk, op welke prijs in mindering moeten worden gebracht de door appellant als gevolg van de lagere produktie bespaarde kosten.&#13;
Voorts bestaat, volgens vaste jurispruden-tie van het College, de schade uit een gedeelte van de mogelijk door appellant betaalde rente over geldlening(en). De omvang hiervan is gelijk aan het bedrag dat verzoeker had kun-nen besparen op het bedrijf van de daadwer-kelijk uit hoofde van geldlening(en) in genoemde periode verschuldigde rente, indien hij had kunnen beschikken over de gederfde&#13;
netto-melkopbrengst en deze had aangewend ter (gedeeltelijke) aflossing van zijn schulden.&#13;
Met inachtneming van de hiervoor weerge-geven richtlijnen van het College voor de schadeberekening, als hogerbedoeld, dient verweerder thans een nader standpunt in te nemen naar aanleiding van de brief van 6 april 1995, waarin appellant zijn standpunt over de hoogte van de toe te wijzen schade-vergoeding nader heeft uiteengezet.&#13;
Ten aanzien van de door appellant gevor-derde proceskosten overweegt het College als volgt.&#13;
Nu verweerder in het ongelijk is gesteld, dient hij, gelet op het bepaalde bij artikel 8:75 Awb, te worden veroordeeld in de kosten die de andere partij in verband met deze procedure heeft moeten maken.&#13;
Daarbij zijn uitsluitend aan de orde kosten, welke verband houden met de bij het College gevoerde procedure.&#13;
Aangezien het onderzoek ter zitting op een nader vast te stellen datum zal worden hervat, nadat beide partijen hun standpunt met be-trekking tot de ingestelde vordering tot scha-devergoeding hebben uiteengezet, houdt het College ook zijn beslissing met betrekking tot de omvang van de te vergoeden proceskosten aan. Het door appellant betaalde griffierecht dient, gelet op artikel 8:74 Awb, door de Staat aan hem te worden vergoed.&#13;
Beslist wordt als volgt.&#13;
7. De uitspraak Het College:&#13;
- vernietigt het besluit van verweerder van 31 december 1993 zoals gewijzigd en aange vuld bij besluit van 25 november 1994 waar van beroep;&#13;
- bepaalt dat de behandeling ter zitting op een nader vast te stellen datum zal worden hervat, nadat elk van beide partijen zijn schriftelijke standpunt omtrent de ingestelde vordering tot schadevergoeding het College heeft doen toekomen;&#13;
- gelast dat het door appellant gestort grif fierecht ad f 200 (zegge: tweehonderd gulden) door de Staat der Nederlanden aan hem wordt vergoed;&#13;
- houdt iedere verdere beslissing aan.</content><legacyfootnotes/><footnotes><footnote/></footnotes><auteurs/><published>1996-03-01 00:00:00</published><modified>1995-11-21 00:00:00</modified><editiondate>1996-03-01</editiondate><htmlpath>https://denhollander.info/artikel/4948</htmlpath></article>
</articles></edition>
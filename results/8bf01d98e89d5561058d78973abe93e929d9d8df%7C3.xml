<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1996</searchword><id>4928</id><udhid>UDH:TvAR/4928</udhid><titel>De Staat / De lijst der geldelijke regelingen in de ruilverkaveling 'Koudum' (TvAR 1996/4788)</titel><searchwords><searchword>TvAR 1/1996</searchword><searchword>TvAR 1996/4788</searchword><searchword>UDH:TvAR/4928</searchword></searchwords><attachments><attachment><name>1996_nr 1_Rechtspraak_4788.pdf</name><extention>pdf</extention><url>https://denhollander.info/download/1731/ci</url></attachment></attachments><inleiding>Landinrichtingswet, art. 212 Beschikking Superheffing 1988, art. 24&#13;
juncto art. 4 Uitvoeringsbeschikking Superhef-fing 1988&#13;
&#13;
Reclamant brengt aan een melkveehouder (met melkquotum) verpachte grond in. Pachtruil in het kader van het plan van toedeling. Reclamant krijgt aan een andere pachter (eveneens met melkquotum) verpachte gronden toegedeeld. Bezwaar tegen het feit dat op de Lijst der Geldelijke Regelingen (LGR) voor reclamant geen vergoeding is opgenomen voor het verloren gaan van een latente aan-spraak op melkquotum. Reclamant is van oordeel dat hij zijn aanspraak op de waarde van melkquotum van zijn oorspronkelijke pachter heeft verloren en geen aanspraak kan maken op een evenredig deel van de waarde van het melkquotum dat bij de aan hem toegedeelde, verpachte, grond behoort. De rechtbank deelt reclamants oordeel niet. De nieuwe pachter van reclamant is verplicht om te erkennen dat reclamant een latente aanspraak heeft verkregen op het melkquotum dat samenhangt met de door hem van reclamant gepachte grond. Reclamant heeft in het kader van de LGR recht op enige vergoeding, indien komt vast te staan dat het verlies van het melkquotum van de oorspronkelijke pachter niet voldoende gecompenseerd wordt door de aanspraak op het melkquotum van de nieuwe pachter. Uit later verstrekte gegevens blijkt dat reclamant latente vermogensaanspraken met betrekking tot 5845 kg melk heeft verloren. Partijen zijn het onderling eens geworden over de per kg melk toe te kennen vergoeding. De rechtbank neemt deze vergoeding over, ook al wijkt deze af van de door haar in de zaak Peltenburg berekende vergoeding in dergelijke gevallen (zie Agr. recht 1995, blz. 629 e.v.). De aan reclamant toegekende vergoeding wordt ten laste van het blok gebracht.</inleiding><content>de Staat, reclamant tegen de lijst der geldelijke regelingen in de ruilverkaveling 'Koudum'; (enz.)&#13;
Tussenvonnis 13 oktober 1994&#13;
Het bezwaar&#13;
1. Door de Staat is onder meer 4.51.04 ha grond ingebracht welke was verpacht aan melkveehouder H. Zwerver, derhalve een ge bruiker met melkquotum. Via pachtruil in het kader van het Plan van Toedeling heeft Zwer ver in pacht een kavel van 6.52.73 ha gekre gen met als verpachter de gemeente Nijefurd, met wie Zwerver in de inbrengsituatie geen pachtrelatie had, terwijl de Staat daarvoor in de plaats een kavel van 4.55.75 ha toegedeeld heeft gekregen, welke is verpacht aan melk veehouder D. Kalsbeek, derhalve eveneens een gebruiker met melkquotum.&#13;
1.1. Naar het oordeel van de Staat verliest hij op deze wijze als verpachter zijn aan-spraak op - de waarde van - het bij de aan Zwerver verpachte grond behorende melkquotum (28.571 kg), terwijl hij van me-ning is geen aanspraak te kunnen maken op een evenredig deel van de waarde van het melkquotum dat bij de aan hem toegedeelde -aan Kalsbeek verpachte - grond behoort. Het bezwaar richt zich daarom tegen het feit dat op de LGR ten gunste van de Staat geen ver-goeding is opgenomen voor het verloren gaan van bedoelde (latente) aanspraak op melkquo-tum.&#13;
Het standpunt van de Staat&#13;
2. De Staat stelt zich op het standpunt dat tus sen partijen in confesso is dat uit art. 24 BSH (Beschikking Superheffing) 1988 en art. 4 US (Uitvoeringsbeschikking) 1988 kan worden afgeleid dat de afgaande pachter bij 'over gang' in het kader van de ruilverkaveling zijn aanspraken op de heffingvrije hoeveelheid melk behoudt. Als gevolg daarvan verliest de Staat zijn (latente) aanspraak op een gedeelte van de waarde van het met de pachtgrond sa menhangende melkquotum.&#13;
2.1. Naar het oordeel van de Staat wordt dit verlies niet gecompenseerd door het ver-krijgen van een (latente) aanspraak jegens de opkomende pachter op een deel van de waar-de van het melkquotum dat samenhangt met de toegedeelde grond, ook al moet op grond van de hierboven weergegeven conclusie worden aangenomen dat deze opkomende pachter het met de toegedeelde grond samen-&#13;
hangende melkquotum heeft 'meegenomen'. Op grond van de bestaande jurisprudentie is volgens de Staat niet aan te nemen dat latere mutaties van invloed zijn op de aanspraak van de verpachter op het in 1984 toegekende quo-tum, zulks omdat het uitgangspunt van be-doelde rechtspraak is dat de omvang van de heffingvrije hoeveelheid melk is gebaseerd op de hoeveelheid melk die in 1983 - het refe-rentiejaar - op het melkveebedrijf werd ge-produceerd. Dat quotum is beslissend voor de bepaling van de omvang van de (latente) aan-spraak van de verpachter daarop. Gelet op dit uitgangspunt meent de Staat dat aan de be-schikking van de pachtkamer van het ge-rechtshof te Arnhem (hierna verder het hof Arnhem te noemen) van 11 januari 1993 inza-ke Burggraaf/Diakonie een beperkte interpre-tatie moet worden gegeven.&#13;
2.2. Het voorgaande leidt de Staat tot de conclusie dat het verlies van zijn (latente) aanspraak op het melkquotum van de afgaan de pachter via de LGR zal moeten worden verrekend. Voor het geval de rechtbank daar over anders mocht oordelen, omdat de Staat soortgelijke aanspraken jegens de opkomende pachter heeft, verzoekt de Staat de rechtbank zulks uitdrukkelijk te overwegen.&#13;
2.3. Voor het geval volgens de rechtbank sprake zou zijn van een (latente) aanspraak op een deel van de waarde van het melkquotum dat met de opkomende pachter is 'meegeko men', merkt de Staat nog op dat, naar hem be kend is, Kalsbeek beschikt over een melkquotum van 114 973 kg, hetgeen in elk geval tot een vermindering van de (latente) aanspraak leidt. De bepaling van de omvang daarvan zou aan een deskundige - bijvoor beeld een actuaris - kunnen worden opgedra gen. In dit verband wijst de Staat nog op de uitspraak van het hof Arnhem van 20 juli 1992 inzake Tromp/Folkertsma.&#13;
Het standpunt van de Lic. 4. De Lic. is van oordeel dat op grond van art. 24 BSH 1988 jo. art. 4 US 1988 in geval van pachtruil in het herverkavelingsproces het melkquotum met de melkveehoudende pachter overgaat. Dit betekent dat het quotum aan een nieuwe pachtrelatie wordt verbonden en dat bij beëindiging daarvan het quotum, gelet op de jurisprudentie van het hof Arnhem, in beginsel ter beschikking dient te worden ge-steld van de nieuwe verpachter, die derhalve latente vergoedingsaanspraken heeft. De Lic. stelt zich op het standpunt dat een onder-&#13;
scheid tussen pachtcontracten die van vóór de invoering van de superheffing dateren en con-tracten die daarna tot stand zijn gekomen niet relevant is. Wanneer verrekening moet plaats-vinden bij beëindiging van een pachtcontract doet daarbij niet terzake op welk tijdstip het pachtcontract is aangegaan.&#13;
4.1. Ter ondersteuning van dit standpunt verwijst de Lic. naar de beschikking van het hof Arnhem inzake Burggraaf/Diakonie Nieuw-Loosdrecht van 11 januari 1993 en met name naar punt 9 van die uitspraak, waar in wordt overwogen dat, indien een veehou derij er grond bij pacht, het reeds bestaande melkquotum ook gaat samenhangen met deze toegevoegde grond, mits deze dienstbaar is aan de melkproduktie.&#13;
4.2. Voorts merkt de Lic. op dat in casu geen sprake is van een bedrijfsbeëindiging, zodat verrekening via de ruilverkaveling van de helft van de waarde van het melkquotum niet in de rede ligt. Immers, het bedrijf is tij dens de ruilverkaveling niet opgehouden te bestaan en het ligt niet voor de hand dat de Staat - de ruilverkaveling weggedacht - een vergoeding zou hebben geïncasseerd wegens beëindiging van de betrokken pacht.&#13;
4.3. De Lic. meent dan ook dat in een ge val als het onderhavige via de LGR een verre kening zal moeten plaatsvinden tussen de oude en de nieuwe verpachter, doch niet op basis van 50% van de waarde van het quotum, maar op basis van een lager percentage, nu slechts sprake is van latente aanspraken. Dit kan eerst geschieden wanneer meer duidelijk heid bestaat over de omvang van het quotum van Kalsbeek en van de oppervlakte van diens bedrijf. Er van uitgaande dat de Staat in ruil voor 4.5 ha land met Zwerver als pachter 4.55 ha land met Kalsbeek als pachter retour krijgt, terwijl beiden melkveehouder zijn, is de Lic. van oordeel dat bij een wederzijdse verreke ning tussen de Staat en de gemeente Nijefurd geen sprake is van verlies van (latente) ver mogensaanspraken aan de zijde van de Staat.&#13;
Het standpunt van de CLC&#13;
5. Op de in de pleitnota weergegeven gronden concludeert de CLC tot afwijzing van het be zwaar.&#13;
Het standpunt van belanghebbende de ge-meente Nijefurd&#13;
6. De gemeente heeft zich gerefereerd aan het oordeel van de rechtbank.&#13;
Beoordeling van het geschil 7. Volgens vaste jurisprudentie van het hof Arnhem komt de verpachter - kort samengevat - bij bedrijfsbeëindiging door de pachter het melkquotum toe, onder de verplichting tot betaling aan de pachter van de helft van de waarde van dat quotum. Evenzo heeft de ver-pachter in geval van vervreemding van een deel van het aan zijn grond gerelateerde melkquotum door de pachter in beginsel recht op de helft van de waarde van dat quotum. Hetzelfde moet worden aangenomen, indien de pachter eigen grond vervreemdt, waarmee melkquotum samenhangt.&#13;
7.1. Gelet op het bovenstaande moet ten behoeve van de beoordeling van het onderha- vige geschil in de eerste plaats de vraag wor- den beantwoord of in een geval, waarin verpachte grond met melkquotum in een ruil verkaveling niet opnieuw aan de inbrengende eigenaar wordt toegedeeld, aangenomen moet worden dat de inbrengende grondeigenaar aanspraak kan maken op het met die grond sa- menhangende melkquotum, onder de ver plichting tot verrekening met de afgaande pachter, dan wel dat ervan moet worden uit- gegaan dat dat quotum met de pachter over gaat naar de opvolgend eigenaar/verpachter en zo ja, welke gevolgen dit heeft.&#13;
7.2. De rechtbank is met partijen van oor- deel dat in een dergelijk geval het melkquo- tum dat met de gepachte grond samenhangt op de voet van art. 24 BSH (Beschikking su- perheffing) 1988, jo. art. 4 US (Uitvoeringsre- geling superheffing) 1988 overgaat met de pachter. Dit doet ook het meest recht aan de omstandigheid dat geen sprake is van een overgang van het gehele bedrijf of een deel van de grond met quotum aan een derde, aan gezien de pachter zijn bedrijf in een geval als het onderhavige op dezelfde wijze blijft voortzetten, terwijl het geenszins de bedoe- ling van de toedeling is dat hij van enig deel van het melkquotum afstand doet. Deze con- clusie leidt er - gelet op voornoemde recht spraak van het hof Arnhem - echter wel toe dat het niet opnieuw toedelen van in de ruil- verkaveling ingebrachte, verpachte, grond waarop melkquotum rust, in beginsel tot een verlies van de latente vermogensaanspraak van de inbrengende eigenaar leidt.&#13;
7.3. Nu de aan Zwerver verpachte grond met bijbehorend melkquotum door de Staat in de ruilverkaveling is ingebracht, heeft de om- standigheid dat deze grond niet opnieuw aan de Staat is toegedeeld, doch aan een andere&#13;
Landinrichting&#13;
eigenaar, tot gevolg dat de Staat als afgaand verpachter daardoor een latente vermogens-aanspraak verliest. De rechtbank acht het on-der die omstandigheden billijk dat aan de Staat via de LGR voor dit verlies in beginsel een vergoeding wordt toegekend, ervan uit-gaande dat ook bij een vervreemding van de grond buiten de ruilverkaveling om in zekere mate van een meerwaarde kan worden ge-sproken met het oog op het melkquotum dat met die grond samenhangt.&#13;
8. De volgende vraag die in dit verband moet worden beantwoord is of de opkomend verpachter, dat wil zeggen de eigenaar/ver-pachter aan wie bedoelde pachtgrond via het Plan van Toedeling in eigendom is toege-deeld, aldus een latente vermogensaanspraak verkrijgt op het bij die pachtgrond behorende melkquotum. De Staat heeft de stelling verde-digd dat dit niet het geval is, terwijl de Lic. van oordeel is dat dit wel het geval is.&#13;
8.1. Daaromtrent overweegt de rechtbank dat zij de Staat niet kan volgen in diens stel ling dat de opvolgend pachter in een geval als het onderhavige geen latente aanspraak kan verkrijgen op het met de grond meekomende melkquotum, aangezien deze nieuwe pacht- verhouding niet van vóór de invoering van de superheffing dateert.&#13;
8.2. De door het hof Arnhem in de loop der jaren ontwikkelde rechtspraak met betrek king tot de verdeling tussen verpachter en pachter van de waarde van het melkquotum bij bedrijfsbeëindiging, dan wel vervreemding van een deel van grond en melkquotum, is ge baseerd op de gedachte dat beiden in gelijke mate hebben bijgedragen aan het totale resul taat, te weten de exploitatie van het ter be schikking gekomen melkquotum. Aan deze gedachte zou geen recht worden gedaan, in dien enerzijds zou moeten worden aangeno men dat de inbrengende eigenaar/verpachter als gevolg van de ruilverkaveling zijn latente aanspraak op het met de pachter overgaande melkquotum verliest, terwijl anderzijds de pachter jegens zijn nieuwe verpachter niet ge houden zou zijn om de waarde van dat melkquotum te verrekenen in geval van latere vervreemding van melkquotum.&#13;
8.3. Immers, ook in de nieuwe pachtver- houding geldt dat eerst door de gezamenlijke inbreng van verpachter en pachter het beoog de resultaat, te weten de produktie van de hef fingvrije hoeveelheid melk, kan worden bereikt. Dit brengt mee dat in dit geval geen doorslaggevende betekenis kan worden toege-&#13;
kend aan het feit dat deze nieuwe pachtrelatie niet vóór de invoering van de superheffing is ontstaan. De rechtbank acht zulks ook in lijn met de uitspraak van het hof Arnhem van 11 januari 1993 in de zaak Burggraaf/Diaconie Nieuw-Loosdrecht, waarin eveneens beteke-nis wordt toegekend aan een na de invoering van de superheffing ontstane pachtrelatie in verband met het melkquotum en de verdeling van de waarde daarvan tussen pachter en ver-pachter.&#13;
8.4. Het voorgaande brengt enerzijds mee dat de afgaande pachter Zwerver tegenover zijn nieuwe verpachter gehouden is om diens latente aanspraak op het overgaande melkquo-tum te erkennen, doch evenzeer dat de nieuwe pachter van de Staat, Kalsbeek, verplicht is om te erkennen dat de Staat een latente aan-spraak heeft verkregen op het melkquotum dat samenhangt met de door hem van de Staat gepachte grond.&#13;
9. Hieruit vloeit voort dat de Staat in het kader van de LGR recht heeft op enige ver goeding, indien komt vast te staan dat de in breng van het melkquotum van Kalsbeek het verlies van het melkquotum van Zwerver on- voldoende kan compenseren. Ten processe staat vast dat het door Zwerver overgegane melkquotum 28 571 kg melk bedraagt; de Lic. heeft te kennen gegeven niet in staat te zijn om de relevante gegevens van Kalsbeek over te leggen, aangezien de bevoegde instanties hebben geweigerd om haar deze te verstrek ken. Ook de Staat heeft op dit punt geen nade re informatie kunnen verschaffen.&#13;
Dit betekent dat eerst duidelijkheid zal moeten worden verkregen met betrekking tot de omvang van het melkquotum dat samen-hangt met de door Kalsbeek van de Staat ge-pachte grond. Vervolgens zal moeten worden beoordeeld op welke wijze een eventueel aan de Staat toekomende vergoeding dient te wor-den berekend.&#13;
10. De Lic. heeft voorgesteld dat de recht bank aan de betrokken bevoegde instantie, de directeur LNO in de provincie Friesland, op dracht geeft om bedoelde gegevens te ver- strekken, maar de rechtbank kan daartoe niet overgaan, nu deze instantie in dit geding geen partij is. Dit betekent dat de Lic, als de in de ruilverkaveling verantwoordelijke instantie, zich zal moeten belasten met de verkrijging daarvan. Vooralsnog vermag de rechtbank niet in te zien op welke grond voornoemde in stantie of haar rechtsopvolgers de Lic. zou kunnen weigeren om bedoelde gegevens, wel-&#13;
ke de Lic. in het kader van de uitoefening van haar wettelijke taken nodig heeft, te weigeren. De rechtbank verzoekt de Lic. dan ook om deze gegevens alsnog in deze procedure over te leggen. Zij zal de zaak daartoe naar de rol verwijzen voor uitlating aan de zijde van de Lic, waarop door de Staat nog kan worden gereageerd. Partijen kunnen zich bij die gele-genheid tevens nader uitlaten over de wijze waarop een eventuele vergoeding volgens hen zal moeten worden berekend.&#13;
Beslissing&#13;
De rechtbank verzoekt partijen zich nader uit te laten, als is overwogen in de rechtsoverwe-ging 10; (enz.)&#13;
Eindvonnis 15 december 1994&#13;
1. De rechtbank handhaaft hetgeen zij in haar tussenvonnis van 13 oktober 1994 heeft over-wogen.&#13;
2. Bij voornoemd vonnis heeft de recht bank de Landinrichtingscommissie verzocht om nadere gegevens te verstrekken over de omvang van het melkquotum van de opko mende pachter Kalsbeek. Bij brief van 2 no- vember 1994 heeft de Landinrichtingscom- missie doen weten dat op de door Kalsbeek van de Domeinen gepachte grond een melkquotum rust van 22 726 kg, hetgeen niet door de Staat is betwist. Zoals de rechtbank in haar tussenvonnis van 13 oktober 1994 reeds heeft overwogen, staat ten processe vast dat het door de afgaande pachter Zwerver overge- gane melkquotum 28 571 kg bedraagt. Dit be tekent dat als gevolg van de ruilverkaveling de Staat latente vermogensaanspraken met be trekking tot 5845 kg melk heeft verloren, waardoor zij recht heeft op een vergoeding van dit verlies.&#13;
3. Uit de brief van de Landinrichtingscom missie van 2 december 1994 blijkt dat partijen het eens zijn geworden over de in dit geval aan de Staat toe te kennen vergoeding, welke f 1 per kg zal bedragen voor de hierboven ge- noemde latente aanspraak ter grootte van 5845 kg. Nu partijen het hierover eens zijn geworden, zal de rechtbank deze vergoeding overnemen ook al wijkt deze af van de door haar in de zaak Peltenburg (vonnis van 19 ok tober 1994) berekende vergoeding in dergelij- ke gevallen. Dit betekent dat de Staat via de LGR een vergoeding zal ontvangen van f 5845, welke, zoals door de Landinrichtings-&#13;
commissie is aangegeven, in dit geval ten las-te van het blok zal worden gebracht.&#13;
4. De rechtbank zal de kosten van dit ge-ding compenseren.&#13;
Beslissing&#13;
De rechtbank verklaart het bezwaar van de&#13;
Staat gegrond;&#13;
bepaalt dat de Landinrichtingscommissie de Lijst der Geldelijke Regelingen in de ruil-verkaveling Koudum aldus zal wijzigen dat aan de Staat een vergoeding wordt toegekend wegens vermogensschade als gevolg van pachtruil ten bedrage van f 5845, welke ver-goeding ten laste van het blok dient te komen;&#13;
(enz.)</content><legacyfootnotes/><footnotes><footnote/></footnotes><auteurs/><published>1996-01-01 00:00:00</published><modified>1994-10-13 00:00:00</modified><editiondate>1996-01-01</editiondate><htmlpath>https://denhollander.info/artikel/4928</htmlpath></article>
</articles></edition>
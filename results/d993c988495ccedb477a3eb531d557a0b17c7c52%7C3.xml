<edition><articles><article><jaar>2003</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2003</searchword><id>4471</id><udhid>UDH:TvAR/4471</udhid><titel>X en gemeente Bedum / Landinrichtingscommissie ruilverkaveling Sauwerd (TvAR 2003/5161)</titel><searchwords><searchword>TvAR 4/2003</searchword><searchword>TvAR 2003/5161</searchword><searchword>UDH:TvAR/4471</searchword></searchwords><attachments><attachment><name>2003_nr 4_Rechtspraak_5161.pdf</name><extention>pdf</extention><url>https://denhollander.info/download/4416/ci</url></attachment></attachments><inleiding>[Landinrichtingswet art. 195, 199, Algemene&#13;
wet bestuursrecht art. 10:3 lid 2]&#13;
&#13;
De mandatering op 28 juni 1996 door de&#13;
CLC van de bevoegdheid tot het vaststellen&#13;
van richtlijnen voor het plan van toedeling&#13;
(PvT) aan haar secretaris in afwijking van&#13;
het bepaalde in artikel 10:3 lid 2 Awb acht&#13;
de rechtbank dan ook onzorgvuldig. Daarom&#13;
dient het mandateringsbesluit buiten&#13;
toepassing te blijven waar het betreft deze&#13;
bevoegdheid. Dat betekent dat het besluit&#13;
van de secretaris van de CLC tot het vaststellen&#13;
van de richtlijnen voor de ruilverkaveling&#13;
Sauwerd onbevoegd is genomen.&#13;
Nu het PvT voor de ruilverkaveling Sauwerd&#13;
met inachtneming van deze richtlijnen is&#13;
opgesteld, moet tevens worden geoordeeld&#13;
dat het PvT een voldoende juridische grondslag&#13;
ontbeert.&#13;
Hoewel de wetgever in artikel 10:3 lid 2&#13;
goedkeuring in het algemeen niet aan&#13;
mandatering heeft willen onttrekken, is – nu&#13;
onthouding van goedkeuring niet voor&#13;
mandaat in aanmerking komt – artikel 199&#13;
lid 2 LiW wel tot een dode letter geworden.&#13;
De conclusie van de rechtbank is dat de&#13;
wijze waarop het mandaat vorm is gegeven&#13;
zich niet met artikel 199 lid 2 verdraagt.&#13;
De secretaris had daarom van het mandateringsbesluit&#13;
voor wat betreft de goedkeuring&#13;
plan van toedeling geen gebruik&#13;
mogen maken.&#13;
Inhoudelijke toetsing van het bezwaar kan&#13;
thans niet plaatsvinden, zodat deze in&#13;
afwachting van nadere besluitvorming door&#13;
de CLC en Landinrichtingscommissie (LC)&#13;
zal worden aangehouden.</inleiding><content>VONNIS&#13;
Inzake:&#13;
[reclamant],&#13;
wonende [adres],&#13;
reclamant tegen het Plan van Toedeling als&#13;
bedoeld in artikel 196 van de Landinrichtingswet,&#13;
gemachtigde mr. A.E.Noordhuis,&#13;
en&#13;
de gemeente Bedum,&#13;
zetelende te Bedum,&#13;
gevolmachtigden dhr. W. Haaijer en dhr. A.&#13;
Spinder, door Burgemeester en Wethouders&#13;
van de gemeente Bedum schriftelijk daartoe&#13;
gevolmachtigd,&#13;
[belanghebbenden 2], beiden wonende [adres],&#13;
[belanghebbenden 3], beiden wonende [adres],&#13;
allen belanghebbenden,&#13;
tegen&#13;
de Landinrichtingscommissie voor de ruilverkaveling&#13;
Sauwerd.&#13;
Procesverloop&#13;
Reclamant heeft tijdig een drietal bezwaren&#13;
tegen het Plan van Toedeling (PvT) voor de&#13;
ruilverkaveling Sauwerd ingediend. Deze&#13;
bezwaren zijn op 2 augustus 2001, 13 december&#13;
2001, 17 januari 2001 en 17 september&#13;
2001 behandeld door de Landinrichtingscommissie&#13;
(LiC) voor deze ruilverkaveling. Die&#13;
behandeling heeft niet tot oplossing van de&#13;
bezwaren geleid, waarna deze bezwaren zijn&#13;
verwezen naar de rechter-commissaris (RC)&#13;
voor de onderhavige ruilverkaveling. De RC&#13;
heeft de bezwaren behandeld op 11 oktober&#13;
2002, doch deze behandeling leidde evenmin&#13;
tot een oplossing, waarna de bezwaren zijn&#13;
verwezen naar de terechtzitting van deze kamer.&#13;
De rechtbank heeft de bezwaren behandeld&#13;
ter terechtzitting van 31 oktober 2002, welke&#13;
behandeling is voortgezet op 19 december 2002.&#13;
Tijdens de behandeling ter terechtzitting verschenen&#13;
reclamant, vergezeld van diens gemachtigde&#13;
mr. A.E. Noordhuis, W. Haaijer en A. Spinder,&#13;
namens de gemeente Bedum gevolmachtigd,&#13;
de belanghebbende [J.], mede optredende&#13;
namens de overige belanghebbenden&#13;
[belanghebbende 2], [belanghebbenden 3], alsmede&#13;
de LiC en CLiC, vertegenwoordigd&#13;
door mr. Schuurmans en mr. Haring.&#13;
Tot de processtukken behoren het ingediende&#13;
bezwaarschrift van reclamant, het proces-verbaal&#13;
van de behandeling door de LiC van de&#13;
bezwaren, het proces-verbaal van de behandeling&#13;
ten overstaan van de RC, de door mr.&#13;
Noordhuis tijdens de behandeling ten overstaan&#13;
van de RC en de rechtbank overgelegde&#13;
pleitnotities en produkties, de pleitnotities&#13;
van mr. Schuurmans en Haring en de namens&#13;
de gemeente Bedum overgelegde schriftelijke&#13;
aantekeningen.&#13;
Rechtsoverwegingen&#13;
De ingediende bezwaren.&#13;
Reclamant heeft in het door hem ingediende&#13;
bezwaarschrift een drietal bezwaren tegen het&#13;
PvT voor de onderhavige ruilverkaveling ontwikkeld.&#13;
Deze bezwaren zijn:&#13;
a. reclamant meent dat de hem toegedeelde&#13;
kavel onvoldoende is ontsloten;&#13;
b. reclamant is van mening dat zijn toedeling&#13;
niet beantwoordt aan zijn inbreng;&#13;
c. reclamant is van mening dat de toedeling een&#13;
onterechte korting op zijn inbreng impliceert,&#13;
waarmee hij anders wordt behandeld dan een&#13;
andere belanghebbende, de gemeente Bedum.&#13;
Deze bezwaren zijn naar de opvatting van&#13;
reclamant op te lossen door hem kavel nummer&#13;
050.043, een strook grasland aan de westzijde&#13;
van zijn kavel nummer 050.001, toe te&#13;
delen, dan wel tenminste het deel dat langs&#13;
zijn kavel is gelegen en het gedeelte dat tussen&#13;
evenbedoeld gedeelte en de openbare weg aan&#13;
de zuidzijde van Onderwierum ligt, aan hem&#13;
toe te delen een en ander zoals weergegeven&#13;
op een aan het bezwaarschrift gehechte kaart.&#13;
Vaststaande feiten&#13;
Reclamant is woonachtig te Onderwierum en&#13;
oefent niet beroepsmatig agrarische activiteiten&#13;
uit. Bij zijn woning heeft hij ongeveer&#13;
2 hectare grasland.Hierop houdt hij kleinvee&#13;
en paarden.&#13;
De toegangsweg naar zijn woning is de Lijkweg.&#13;
Deze weg was eigendom van reclamant&#13;
en is door hem ingebracht in de ruilverkaveling.&#13;
Volgens het vastgestelde begrenzingenplan&#13;
is de Lijkweg toegewezen aan de gemeente&#13;
Bedum. Reclamant maakte gebruik&#13;
van deze weg om van en naar zijn woning te&#13;
komen te voet, dan wel met de auto.&#13;
In het bestemmingsplan buitengebied is voor&#13;
de Lijkweg de bestemming “verkeersdoeleinden”&#13;
opgenomen.&#13;
Geldigheid richtlijnen voor het&#13;
Plan van Toedeling&#13;
Door en namens reclamant is een aantal verweren&#13;
naar voren gebracht, waarvan als zijnde&#13;
het meest verstrekkend het verweer met&#13;
betrekking tot de geldigheid van de richtlijnen&#13;
voor het Plan van toedeling door de rechtbank&#13;
eerst zal worden behandeld.&#13;
Standpunt reclamant&#13;
Het PvT komt tot stand doordat eerst richtlijnen&#13;
voor de toedeling worden uitgevaardigd&#13;
door de Centrale Landinrichtingscommissie&#13;
(CLiC) op de voet van het bepaalde in artikel&#13;
195 van de Landinrichtingswet (LiW).&#13;
Het ontwerp PvT wordt opgesteld door de&#13;
LiC met inachtneming van de LiW en van die&#13;
richtlijnen (art.196 LiW).&#13;
Voor de ter inzagelegging van het PvT behoeft&#13;
het de goedkeuring van de CLiC op grond&#13;
van artikel 199 lid 1 LiW.&#13;
Het vaststellen van deze richtlijnen zou door&#13;
de CLiC aan de secretaris van de CLiC zijn&#13;
gemandateerd. Uit de ter beschikking van&#13;
reclamant gekomen gegevens is niet onomstotelijk&#13;
af te leiden dat er mandaat is verleend.&#13;
De mandaatverlening door de CLiC aan de&#13;
secretaris met mandaatinhoud en plaats,&#13;
datum en vereiste handtekeningen ontbreken.&#13;
Vooralsnog betwist reclamant de mandaatverlening.&#13;
Mocht wel op de juiste formele wijze zijn&#13;
gemandateerd dan geldt volgens reclamant het&#13;
volgende.&#13;
De richtlijnen voor het PvT worden door&#13;
hem beschouwd als wetgeving en wetgeving&#13;
komt in het geheel niet voor mandaatverlening&#13;
in aanmerking.&#13;
Het betreft immers taken die de wetgever specifiek&#13;
aan de CLiC heeft toebedeeld. Gezien&#13;
de brede samenstelling van de CLiC heeft&#13;
beoordeling van richtlijnen en goedkeuring&#13;
van het PvT een meerwaarde boven vaststelling&#13;
door de secretaris. Daarbij komt bovendien&#13;
dat tot secretaris ex lege de directeur van&#13;
de landinrichtingsdienst is aangesteld, waardoor&#13;
vaststelling van belangrijke toedelingsbeslissingen&#13;
aan een – vanuit het ministerie&#13;
van Landbouw – hiërarchisch aangestuurde&#13;
ambtenaar is voorbehouden, hetgeen duidelijk&#13;
niet de bedoeling van de wetgever is geweest&#13;
(KB 11 september 1985, Stbl.521 art.3 leden 1&#13;
en 3, zoals nadien gewijzigd.)&#13;
De bevoegdheid van de CLiC tot taakoverdracht&#13;
aan haar secretaris is in strijd met artikel&#13;
8 lid 3 LiW, dan wel in strijd met de&#13;
bedoeling van de wetgever.&#13;
Standpunt Landinrichtingscommissie&#13;
Tijdens de vergadering van de CLiC van&#13;
28 juni 1996 is het mandaatbesluit genomen.&#13;
Er heeft toen een rechtsgeldige mandaatverlening&#13;
aan de secretaris van de CLiC plaatsgevonden.&#13;
Beoordeling rechtbank&#13;
Artikel 195 lid 1 LiW geeft aan dat de CLiC&#13;
voor het PvT richtlijnen vaststelt. Volgens het&#13;
tweede lid van dit artikel bevatten deze richtlijnen&#13;
uitgangspunten voor:&#13;
a) de toedeling van de rechten met betrekking&#13;
tot de gronden, voorzover deze niet op de&#13;
voet van de artikelen 133 en 137 LiW worden&#13;
toegewezen;&#13;
b) de in artikel 160 LiW bedoelde regeling,&#13;
opheffing of vestiging van de beperkte rechten,&#13;
het recht van huur en lasten, welke met&#13;
betrekking tot de onroerende zaken bestaan.&#13;
Naar het oordeel van de rechtbank moeten&#13;
deze richtlijnen voor het PvT worden aangemerkt&#13;
als algemeen verbindende voorschriften&#13;
als omschreven in de Memorie van Toelichting&#13;
bij art.1:3 Algemene wet bestuursrecht&#13;
(Awb) omdat deze richtlijnen zich kenmerken&#13;
als naar buiten werkende voor de daarbij&#13;
betrokkenen bindende regels, uitgegaan van&#13;
het openbaar gezag dat de bevoegdheid daartoe&#13;
aan de wet ontleent.&#13;
Anders dan reclamant veronderstelt blijkt uit&#13;
de in het geding gebrachte bescheiden dat de&#13;
mandatering van de bevoegdheid tot het vaststellen&#13;
van richtlijnen aan de secretaris van de&#13;
CLiC heeft plaatsgevonden bij besluit van&#13;
28 juni 1996. De richtlijnen voor het PvT van&#13;
de ruilverkaveling Sauwerd zijn vervolgens in&#13;
december 1997 vastgesteld door de secretaris&#13;
van de CLiC.&#13;
Bij Wet van 20 juni 1996, Stbl. 1996 no. 333 is&#13;
onder meer Titel 10.1 “Mandaat en delegatie”&#13;
aan de Algemene wet bestuursrecht (Awb)&#13;
toegevoegd. Deze wet is op 1 januari 1998 in&#13;
werking getreden.&#13;
Blijkens artikel 10:3 lid 2, Awb wordt mandaat&#13;
niet verleend als het betreft een bevoegdheid&#13;
tot het vaststellen van algemeen verbindende&#13;
voorschriften, tenzij bij de verlening&#13;
van die bevoegdheid in mandaatverlening is&#13;
voorzien. Artikel 195 LiW voorziet niet in&#13;
deze bevoegdheid.&#13;
Uit het bovenoverwogene blijkt dat in deze&#13;
zowel de mandatering van de bevoegdheid tot&#13;
het vaststellen van de richtlijnen als het vaststellen&#13;
van die richtlijnen vóór de inwerkingtreding&#13;
van titel 10:1 Awb hebben plaatsgevonden,&#13;
doch nà de vaststelling van de Wet&#13;
van 20 juni 1996.&#13;
De wetgever heeft gekozen voor een ruime&#13;
termijn tussen de vaststelling van de Wet van&#13;
20 juni 1996 en de datum van inwerkingtreding&#13;
daarvan om de diverse bestuursorganen&#13;
de gelegenheid te bieden de onder meer op het&#13;
terrein van delegatie en mandaat veelal niet&#13;
met deze nieuwe wet overeenstemmende&#13;
bestuurspraktijk aan te passen aan de eisen&#13;
van die wet.&#13;
Dit betekent echter wel dat bestuursorganen&#13;
vanaf 20 juni 1996 bij de vaststelling van nieuwe&#13;
mandaatregelingen dienden te handelen in&#13;
overeenstemming met Titel 10:1 Awb, die deel&#13;
uitmaakt van bedoelde wet. De mandatering&#13;
op 28 juni 1996 door de CLiC van de&#13;
bevoegdheid tot het vaststellen van richtlijnen&#13;
voor het PvT aan haar secretaris in afwijking&#13;
van het bepaalde in artikel 10:3, lid 2, Awb&#13;
acht de rechtbank dan ook onzorgvuldig.&#13;
Daarom dient het mandateringsbesluit van de&#13;
CLiC van 28 juni 1996 buiten toepassing te&#13;
blijven waar het betreft deze bevoegdheid.&#13;
Dat betekent dat het besluit van de secretaris&#13;
van de CLiC van eind 1997 tot het vaststellen&#13;
van de richtlijnen voor de ruilverkaveling&#13;
Sauwerd onbevoegd is genomen.&#13;
Nu het PvT voor de ruilverkaveling Sauwerd&#13;
met inachtneming van deze richtlijnen is&#13;
opgesteld, moet tevens worden geoordeeld&#13;
dat het PvT een voldoende juridische grondslag&#13;
ontbeert.&#13;
De conclusie moet derhalve luiden dat het&#13;
bezwaar van reclamant op dit onderdeel&#13;
gegrond is.&#13;
Gelet op de omstandigheid dat de onderhavige&#13;
richtlijnen eind 1997 zijn vastgesteld en de&#13;
onderhavige bezwaren dateren van medio&#13;
2000 gaat de rechtbank er van uit dat de vereiste&#13;
instemming van de secretaris van de&#13;
CliC met Plan van Toedeling voor de ruilkaveling&#13;
Sauwerd als bedoeld in artikel 199, lid&#13;
2, LiW na 1 januari 1998 heeft plaatsgevonden,&#13;
zodat met betrekking tot die instemming&#13;
Titel 10:1 Awb van toepassing is.&#13;
Artikel 10:3, tweede lid, aanhef en onder d&#13;
Abw bepaalt dat mandaat niet wordt verleend&#13;
indien het betreft een bevoegdheid tot het&#13;
vernietigen van of tot het onthouden van&#13;
goedkeuring aan een besluit van een ander&#13;
bestuursorgaan.&#13;
Hoewel de opsomming in voormeld wetsartikel&#13;
niet limitatief is, mag uit de vermelding&#13;
onder punt d van deze bepaling van enkel de&#13;
onthouding van goedkeuring worden afgeleid&#13;
dat de wetgever goedkeuring in het algemeen&#13;
niet aan mandaatverlening heeft willen onttrekken.&#13;
Uit het mandaatbesluit kan worden opgemaakt&#13;
dat de secretaris met inachtneming van&#13;
het wettelijk kader overeenkomstig het besluit&#13;
van de LiC moet handelen. Dat betekent dat&#13;
hij altijd met het voorstel moet instemmen.&#13;
Weliswaar valt het mandaatbesluit daardoor&#13;
niet onder het bepaalde in artikel 10:3 lid 2,&#13;
aanhef en onder d Awb, maar daarmee is&#13;
artikel 199 lid 2 LiW wel tot een dode letter&#13;
verworden. De conclusie die de rechtbank&#13;
daaraan verbindt is dat de wijze waarop het&#13;
mandaat vorm is gegeven zich niet met artikel&#13;
199, lid 2, LiW verdraagt. De secretaris van de&#13;
CiC had daarom geen gebruik mogen maken&#13;
van de hem in het mandaatbesluit toegekende&#13;
bevoegdheid.&#13;
Het bezwaar op dit onderdeel is om die reden&#13;
eveneens ongegrond.&#13;
Gelet op het vorenstaande kan inhoudelijke&#13;
toetsing van het bezwaar thans niet plaatsvinden,&#13;
zodat de behandeling daarvan in afwachting&#13;
van nadere besluitvorming door de CliC&#13;
en LiC zal worden aangehouden.&#13;
Beslissing&#13;
De rechtbank:&#13;
1. verklaart het bezwaar van reclamant&#13;
gegrond;&#13;
2. houdt de behandeling van de bezwaren aan&#13;
tot op juiste wijze in de vaststelling van de&#13;
richtlijnen en de goedkeuring van het Plan&#13;
van Toedeling voor de ruilverkaveling&#13;
Sauwerd is voorzien.&#13;
NOOT&#13;
Midden jaren negentig werd als gevolg van de&#13;
Decentralisatie Impuls tussen de Minister van&#13;
LNV en de provincies het DI-akkoord Natuur&#13;
en Landinrichting getekend. Hoewel wetswijziging&#13;
was voorzien, probeerde men in de&#13;
praktijk alvast zoveel mogelijk in de geest van&#13;
het akkoord te werken. Zo nam de Minister op&#13;
28 december 1995 een mandateringsbesluit ten&#13;
aanzien van o.a. het verlenen van vergunning&#13;
voor het verrichten van handelingen in een&#13;
beschermd natuurmonument ex. art. 12&#13;
Natuurbeschermingswet. In de ogen van de&#13;
rechter kon dit geen genade vinden (ABRvS&#13;
14 mei 1998, JB 1998/162). Ook op het terrein&#13;
van de landinrichting wilde men de invloed&#13;
van de provincies vergroten, en wel vooral ten&#13;
koste van de Centrale Landinrichtingscommissie&#13;
(CLC) welke in de wet een groot aantal&#13;
taken heeft. In haar (laatste) vergadering van&#13;
28 juni 1996 droeg de CLC haar taken op aan&#13;
haar secretaris, waarbij per taak een werkwijze&#13;
is aangegeven, die meestal overleg met&#13;
een of meer provinciale gremia omvat. Voor&#13;
de LiW werden 48 taken onderscheiden, daarnaast&#13;
werden op vergelijkbare wijze de Herinrichtingswet&#13;
Oost-Groningen en Gronings-&#13;
Drentse Veenkoloniën en de Reconstructiewet&#13;
Midden-Delfland genoemd (incl. bijbehorende&#13;
besluiten), alsmede taken en wet- en regelgeving&#13;
op het terrein van de Commissie&#13;
Beheer Landbouwgronden. Van de 48 taken&#13;
waren overigens al 12 taken overgedragen aan&#13;
de secretaris middels het delegatiebesluit 1985&#13;
(sic!).&#13;
Het opdragen van de taken aan de secretaris&#13;
werd in de vergaderstukken met ‘mandateringsbesluit’&#13;
aangeduid. Een tweetal overgedragen&#13;
bevoegdheden staat in dit vonnis&#13;
centraal. Het betreft art. 195 ‘vaststellen richtlijnen&#13;
plan van toedeling’ en art. 199 ‘goedkeuring&#13;
van het plan van toedeling’. Ik ga&#13;
hier eerst in op de materiële rechtelijke kant&#13;
van de zaak, alvorens – met de rechtbank –&#13;
naar de formeel rechtelijke kant en de gevolgen&#13;
van het vonnis te kijken.&#13;
De richtlijnen plan van toedeling (art. 195&#13;
LiW) bevatten de uitgangspunten voor de toedeling&#13;
van de gronden en voor de regeling,&#13;
opheffing en vestiging van beperkte en andere&#13;
gebruiksrechten; kortom de uitgangspunten&#13;
waarop het daadwerkelijke toedelingsproces&#13;
wordt gebaseerd. Deze richtlijnen zijn van&#13;
groot belang bij het ontwerpen van het plan&#13;
van toedeling, en spelen ook een grote rol bij&#13;
de behandeling van eventuele bezwaren tegen&#13;
dat plan (vergl. ook de regelmatige verwijzing&#13;
hierna in vonnissen aangaande plannen van&#13;
toedeling). Als uitwerking van het door GS&#13;
vastgestelde landinrichtingsplan worden hierin&#13;
allerlei beleidskeuzes gemaakt die in het plan&#13;
van toedeling worden geconcretiseerd.&#13;
Dat plan van toedeling wordt door de landinrichtingscommissie&#13;
opgesteld (met veel ambtelijke&#13;
ondersteuning vanuit het Kadaster).&#13;
Voordat het plan van toedeling ter inzage&#13;
wordt gelegd (en daartegen bezwaren ingediend&#13;
kunnen worden) behoeft het de goedkeuring&#13;
van de CLC (art. 199 lid 2). Aangenomen&#13;
mag worden dat de CLC daarbij&#13;
vooral zal kijken of de door haar gegeven&#13;
richtlijnen (en uiteraard de wettelijke randvoorwaarden)&#13;
voldoende in acht zijn genomen.&#13;
Het is duidelijk dat het bij het vaststellen van&#13;
de richtlijnen en het toetsen van het plan van&#13;
toedeling daaraan, steeds gaat om afwegingen&#13;
en keuzes in een breed perspectief. De brede&#13;
vertegenwoordiging in de CLC was daar op&#13;
toegesneden, hetgeen van haar secretaris niet a&#13;
priori gezegd kan worden.&#13;
De in het mandateringsbesluit aangegeven&#13;
werkwijze luidt voor de richtlijnen: “LC stelt&#13;
richtlijnen op met inachtneming van door&#13;
CLC opgesteld model en biedt deze aan aan&#13;
GS. GS voert overleg in het POP. LC biedt&#13;
richtlijnen aan aan CLC. GS maken bevindingen&#13;
POP bekend aan CLC.” De secretaris&#13;
handelt “gehoord bevindingen in POP en met&#13;
inachtneming wettelijk kader.”&#13;
De in het mandateringsbesluit aangegeven&#13;
werkwijze voor de goedkeuring is minder uitgebreid&#13;
en luidt: “LC stelt plan van toedeling&#13;
op op basis van de richtlijnen”. De secretaris&#13;
handelt “overeenkomstig voorstel LC, met&#13;
inachtneming wettelijk kader.”&#13;
Materieel rechtelijk is er bij de vaststelling&#13;
richtlijnen dus eigenlijk niets aan de hand&#13;
(brede afweging binnen GS en POP (naar ik&#13;
aanneem Provinciaal Overleg Platform) vervangen&#13;
brede afweging binnen CLC). Voor&#13;
wat betreft de goedkeuring plan van toedeling&#13;
is deze materieel rechtelijk tot een dode letter&#13;
geworden, tenzij het plan van toedeling op&#13;
bepaalde punten het wettelijk kader niet in&#13;
acht neemt.&#13;
De CLC is geregeld in en krachtens art. 7 en 8&#13;
LiW. De AMvB ex art. 8 lid 3 is het Besluit&#13;
taak, werkwijze en samenstelling Centrale&#13;
Landinrichtingscommissie (Besluit van 11 september&#13;
1985, Stb. 521 (nadien gewijzigd)). De&#13;
CLC bestaat voor ten minste twee vijfde uit&#13;
vertegenwoordigers van niet-overheidsorganisaties&#13;
(art. 8 lid 2), terwijl alle besluiten met&#13;
een twee derde meerderheid genomen moeten&#13;
worden (art. 7 lid 2 Besluit). De overheidsvertegenwoordigers&#13;
kunnen dus bij een voltallige&#13;
commissie nooit een besluit doordrukken. De&#13;
secretaris aan wie nu alle bevoegdheden zijn&#13;
overgedragen is echter de directeur van (wat&#13;
nu heet) de Dienst Landelijk Gebied (art. 3 lid&#13;
3 Besluit); een onder de Minister van LNV&#13;
ressorterende ambtenaar. De CLC is o.g.v.&#13;
art. 4 lid 3 Besluit bevoegd haar secretaris een&#13;
deel van haar taken op te dragen, hetgeen&#13;
middels het genoemde delegatiebesluit 1985&#13;
ook is gebeurd.&#13;
Formeel rechtelijk kan nu een aantal vragen&#13;
gesteld worden. Het vonnis van de Rechtbank&#13;
behandelt hiervan overigens maar een gedeelte.&#13;
In de eerste plaats betreft dit de strekking van&#13;
het begrip mandaat. Dat is in art. 10:1 Awb&#13;
omschreven als: “de bevoegdheid om in naam&#13;
van een bestuursorgaan besluiten te nemen.”&#13;
Nu de CLC sinds het nemen van het mandateringsbesluit&#13;
op 28 juni 1996 niet meer bij&#13;
elkaar gekomen is, en dat ook niet van plan&#13;
lijkt te zijn, heeft de CLC eigenlijk opgehouden&#13;
te bestaan (dit wordt in beleidsstukken&#13;
ook met zoveel woorden gesteld). Daarmee is&#13;
de CLC ook geen bestuursorgaan meer, en&#13;
zou zij dus ook niet kunnen mandateren. De&#13;
CLC is ook niet meer in staat om wijzigingen&#13;
in reikwijdte en/of strekking van haar mandaat&#13;
aan te brengen, noch om toezicht uit te&#13;
oefenen op de wijze waarop het mandaat&#13;
wordt gehanteerd. Men kan dus betwijfelen of&#13;
wel sprake is van mandaat.&#13;
In de tweede plaats had de centrale commissie&#13;
al in 1985, in overeenstemming met art. 4 lid 3&#13;
Besluit taak, werkwijze en samenstelling Centrale&#13;
Landinrichtingscommissie, een gedeelte&#13;
van haar taken aan haar secretaris overgedragen.&#13;
Verdere uitbreiding van het aantal taken&#13;
zou mogelijk zijn, maar nu de AMvB uitdrukkelijk&#13;
van ‘een gedeelte van haar taken’&#13;
spreekt, is een mandateringsbesluit dat alle&#13;
taken overdraagt sowieso in strijd met deze&#13;
AMvB. Daarbij moet wel aangetekend worden&#13;
dat deze AMvB (en de eerdere overdracht&#13;
van taken) van ruim voor de regeling van&#13;
mandaat en delegatie in Titel 10.1 Awb stammen.&#13;
In de derde plaats bevat deze regeling in de&#13;
Awb in art. 10:3 lid 2 een viertal gevallen&#13;
waarin mandaat “in ieder geval niet verleend”&#13;
wordt. De Rechtbank richt zich hierbij&#13;
op de onderdelen a) en d), maar lijkt daarbij&#13;
voorbij te gaan aan onderdeel b), waarin o.a.&#13;
“het nemen van een besluit ten aanzien waarvan&#13;
is bepaald dat het met versterkte meerderheid&#13;
moet worden genomen” wordt&#13;
genoemd. En zoals gezegd moeten alle besluiten&#13;
met een twee derde meerderheid genomen&#13;
worden (art. 7 lid 2 Besluit taak, werkwijze en&#13;
samenstelling Centrale Landinrichtingscommissie),&#13;
zodat geen van de taken voor mandatering&#13;
op grond van de Awb in aanmerking&#13;
lijkt te kunnen komen.&#13;
In het vonnis richt de Rechtbank zich voor&#13;
wat betreft de richtlijnen op onderdeel a), “het&#13;
vaststellen van algemeen verbindende voorschriften,&#13;
tenzij bij de verlening van die&#13;
bevoegdheid in mandaatverlening is voorzien”.&#13;
Art. 195 LiW voorziet inderdaad niet in&#13;
een expliciete bevoegdheid om het vaststellen&#13;
van de richtlijnen te mandateren. De Rechtbank&#13;
geeft aan dat de richtlijnen moeten worden&#13;
aangemerkt als algemeen verbindend&#13;
voorschrift. Daar wil ik toch enige vraagtekens&#13;
bij plaatsen. In de eerste plaats richten de&#13;
richtlijnen zich slechts tot één betrokkene: de&#13;
LC, die bij het opstellen van het plan van toedeling&#13;
de richtlijnen in acht moet nemen (art.&#13;
196 lid 1). Men kan de richtlijnen verder zien&#13;
als uitwerking van het – door GS voor ieder&#13;
landinrichtingsproject afzonderlijk vastgestelde&#13;
– landinrichtingsplan. De richtlijnen vormen&#13;
een op de betreffende verkaveling afgestemd&#13;
kader, dat afhankelijk is van de plaatselijke&#13;
omstandigheden. En wanneer binnen een&#13;
landinrichtingsproject verschillende herverkavelingsblokken&#13;
worden gehanteerd, worden&#13;
voor ieder blok afzonderlijke richtlijnen vastgesteld.&#13;
Zouden de richtlijnen niet zo plaatselijk&#13;
toegesneden zijn, dan zou het beter zijn ze&#13;
(als algemeen verbindend voorschrift) bij bijv.&#13;
ministeriële regeling voor het hele land vast te&#13;
stellen. Vergl. ook Artikelsgewijs commentaar&#13;
t.a.v. art. 195 LiW in Wetgeving Landelijk&#13;
Gebied, m.n. onderdelen 2 en 5.&#13;
In het vonnis richt de Rechtbank zich voor&#13;
wat betreft de goedkeuring plan van toedeling&#13;
op onderdeel d) van art. 10:3 lid 2 Awb waarin&#13;
o.a. “het onthouden van goedkeuring aan&#13;
een besluit van een ander bestuursorgaan”&#13;
wordt genoemd. Het goedkeuren als zodanig&#13;
kan dus wel gemandateerd worden, maar&#13;
wanneer het wenselijk is van goedkeuring af&#13;
te zien, dient de gemandateerde het geval aan&#13;
het eigenlijke bestuursorgaan te laten. Nu dat&#13;
in casu defungeert, kan dus slechts worden&#13;
goedgekeurd, en is daarmee art. 199 lid 2 tot&#13;
een dode letter verworden, hetgeen – ook&#13;
mijns inziens – in strijd is met de strekking&#13;
van de wet. Bovendien heeft de secretaris,&#13;
zoals ook de Rechtbank aangeeft, juist bij&#13;
deze goedkeuring conform de in het mandateringsbesluit&#13;
voorgeschreven werkwijze het&#13;
voorstel van de LC steeds te volgen, zonder&#13;
tussenkomst van een provinciaal gremium.&#13;
Dus zowel materieel als formeel rechtelijk&#13;
heeft art. 199 lid 2 geen waarde meer. De&#13;
Rechtbank verbindt daaraan de conclusie dat&#13;
de secretaris van de CLC daarom geen&#13;
gebruik van deze hem in het mandateringsbesluit&#13;
toegekende bevoegdheid had mogen&#13;
maken. De Rechtbank meldt vervolgens “Het&#13;
bezwaar op dit onderdeel is om die reden&#13;
eveneens ongegrond”, maar het is duidelijk&#13;
dat hier ‘gegrond’ is bedoeld. Naar verluidt&#13;
achtte men een rectificatievonnis vanwege die&#13;
duidelijkheid niet noodzakelijk.&#13;
De Rechtbank besluit vervolgens tot aanhouding&#13;
van de inhoudelijke behandeling van de&#13;
bezwaren in afwachting van nadere besluitvorming&#13;
door de CLC en LC. Dit lijkt me&#13;
nog een mild oordeel, gezien haar conclusie&#13;
aan het einde van de behandeling van de&#13;
richtlijnen, waar – nadat is vastgesteld dat de&#13;
richtlijnen in casu onbevoegd zijn genomen –&#13;
staat dat daardoor tevens moet worden geoordeeld&#13;
dat het plan van toedeling een voldoende&#13;
juridische grondslag ontbeert.&#13;
Naar verluidt is intussen in het hele land de&#13;
bezwarenbehandeling stilgelegd, en wordt op&#13;
het Ministerie van LNV een noodwet voorbereid.&#13;
Hoe, en met welke mate van terugwerkende&#13;
kracht, de zaak ‘rechtgezet’ gaat&#13;
worden zullen we moeten afwachten.&#13;
Rest nog de vraag welke gevolgen een en&#13;
ander heeft voor intussen afgeronde toedelingen.&#13;
Uiteraard is in al die gevallen de termijn&#13;
voor het indienen van bezwaren ruim verstreken.&#13;
In gevallen waarin tenminste één&#13;
bezwaar door de Rechtbank is behandeld eindigt&#13;
de procedure rond het plan van toedeling&#13;
middels art. 202 sub e jo art. 185 lid 5 LiW,&#13;
dat luidt : “De arrondissementsrechtbank stelt&#13;
het plan van toedeling vast nadat zij in alle&#13;
geschillen daaromtrent heeft beslist.” Het lijkt&#13;
mij een verdedigbare redenering om na zo’n&#13;
rechterlijke vaststelling evt. formele rechtsgebreken&#13;
als geheeld te beschouwen. Daarenboven&#13;
speelt in de gevallen dat intussen ook de&#13;
akte van toedeling is gepasseerd en ingeschreven&#13;
de ‘originaire verkrijging’ of ‘titelzuiverende&#13;
werking’ van art. 208 lid 2. Opgemerkt&#13;
kan wel worden dat bij dat leerstuk tot nu toe&#13;
slechts aan individuele titelgebreken aangaande&#13;
de ingebrachte onroerende goederen is&#13;
gedacht.&#13;
Duidelijk is in ieder geval dat het Ministerie&#13;
van LNV deze situatie natuurlijk nooit had&#13;
mogen laten ontstaan. Dat vooruitlopend op&#13;
de inwerkingtreding van een in behandeling&#13;
zijnd wetsvoorstel al daarop wordt vooruitgelopen&#13;
is nog voorstelbaar, maar het betreffende&#13;
wetsvoorstel is nooit bij de Tweede&#13;
Kamer aanhangig gemaakt, en we zijn intussen&#13;
al bijna zeven jaar verder. Het mandateringsbesluit&#13;
had – nog afgezien van al het&#13;
voorgaande – natuurlijk in de tijd beperkt&#13;
behoren te zijn, en bij iedere verlenging had&#13;
de werking geëvalueerd behoren te worden.&#13;
Gezien de grote rol die deze in de nog steeds&#13;
in zijn geheel geldende Landinrichtingswet&#13;
heeft, had de CLC natuurlijk nooit de facto&#13;
mogen ophouden te bestaan. Hoe vervelend&#13;
het voor al de betrokkenen in de landinrichtingspraktijk&#13;
ook is, het Ministerie heeft dit&#13;
vonnis ‘verdiend’. Landinrichting is een te&#13;
ingrijpend instrument om daarbij in afwijking&#13;
van de letter, strekking en/of geest van de wet&#13;
allerlei beleidsideeën ‘alvast’ maar toe te passen.&#13;
J.A. Zevenbergen</content><legacyfootnotes/><footnotes><footnote/></footnotes><auteurs/><published>2003-04-01 00:00:00</published><modified>2003-04-01 00:00:00</modified><editiondate>2003-04-01</editiondate><htmlpath>https://denhollander.info/artikel/4471</htmlpath></article>
</articles></edition>
<edition><articles><article><jaar>2015</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2015</searchword><id>12611</id><udhid>UDH:TvAR/12611</udhid><titel>Rechtspraak. Marktordening. 5820 (TvAR 2015/5820)</titel><searchwords><searchword>TvAR 12/2015</searchword><searchword>TvAR 2015/5820</searchword><searchword>UDH:TvAR/12611</searchword></searchwords><attachments><attachment><name>17735.pdf</name><extention>pdf</extention><url>https://denhollander.info/download/17735/ci</url></attachment></attachments><inleiding>&lt;p&gt;Nederland mag geen extra eisen stellen aan jonge landbouwers&lt;br /&gt;boven de door de EU gegeven voorschriften.&lt;/p&gt;</inleiding><content>&lt;p&gt;Procesverloop&lt;br /&gt;Bij besluiten van 20 maart 2014 en 6 maart 2014 (de&lt;br /&gt;primaire besluiten) heeft verweerder de aanvraag&lt;br /&gt;van appellant 1 onderscheidenlijk appellant 2 om&lt;br /&gt;subsidie in het kader van de Regeling LNV-subsidies,&lt;br /&gt;onderdeel Jonge Landbouwers 2013 (Regeling),&lt;br /&gt;afgewezen. Bij besluiten van 12 juni 2014 en 11 juni&lt;br /&gt;2014 (de bestreden besluiten) heeft verweerder de&lt;br /&gt;bezwaren van appellanten ongegrond verklaard.&lt;br /&gt;Appellant 1, onderscheidenlijk appellant 2, hebben&lt;br /&gt;tegen de respectieve bestreden besluiten beroep ingesteld.&lt;br /&gt;Het beroep van appellant 1 is geregistreerd&lt;br /&gt;onder 14/400 en het beroep van appellant 2 is geregistreerd&lt;br /&gt;onder 14/416. Verweerder heeft in beide&lt;br /&gt;zaken een verweerschrift ingediend. Appellanten&lt;br /&gt;hebben hierop gereageerd in een nader stuk. Het&lt;br /&gt;onderzoek ter zitting in beide zaken heeft plaatsgevonden&lt;br /&gt;op 21 januari 2015, waar de beroepen gevoegd&lt;br /&gt;zijn behandeld. Appellanten zijn in persoon&lt;br /&gt;verschenen, bijgestaan door hun gemachtigde. Verweerder&lt;br /&gt;heeft zich laten vertegenwoordigen door&lt;br /&gt;zijn gemachtigde.&lt;br /&gt;Overwegingen&lt;br /&gt;1. Aan de orde is de vraag of verweerder de subsidieaanvragen&lt;br /&gt;van appellanten terecht heeft afgewezen&lt;br /&gt;op de grond dat appellanten niet kwalificeren&lt;br /&gt;als 'Jonge Landbouwers' waarvoor de subsidie, die&lt;br /&gt;mede wordt gefinancierd uit het Europese Landbouwfonds&lt;br /&gt;voor Plattelandsontwikkeling, is bedoeld.&lt;br /&gt;2. Artikel 22, eerste lid, onder a, van Verordening&lt;br /&gt;(EG) nr. 1698/2005 van de Raad van&lt;br /&gt;20 september 2005 inzake steun voor plattelandsontwikkeling&lt;br /&gt;uit het Europese&lt;br /&gt;Landbouwfonds voor Plattelandsontwikkeling&lt;br /&gt;(ELFPO), luidde ten tijde en voor zover van belang:&lt;br /&gt;"Artikel 22 - Vestiging van jonge landbouwers&lt;br /&gt;1. De in artikel 20, onder ii), bedoelde steun wordt&lt;br /&gt;toegekend aan landbouwers die:&lt;br /&gt;a) jonger zijn dan 40 jaar en zich voor het eerst als&lt;br /&gt;bedrijfshoofd op een landbouwbedrijf&lt;br /&gt;vestigen(...)&lt;br /&gt;Artikel 71 - Subsidiabiliteit van de uitgaven (...)&lt;br /&gt;3. De regels inzake de subsidiabiliteit van uitgaven&lt;br /&gt;worden op nationaal niveau vastgesteld onder&lt;br /&gt;voorbehoud van de bijzondere voorwaarden die bij&lt;br /&gt;deze verordening voor bepaalde maatregelen voor&lt;br /&gt;plattelandsontwikkeling zijn vastgesteld. ( ... )"&lt;br /&gt;De Regeling luidde ten tijde en voor zover van belang:&lt;br /&gt;"Artikel 2:1. Begripsbepalingen&lt;br /&gt;In dit hoofdstuk wordt verstaan onder:&lt;br /&gt;&amp;mdash;jonge landbouwer: natuurlijke persoon die ten&lt;br /&gt;hoogste 39 jaar oud is en sinds ten hoogste drie jaar&lt;br /&gt;voor het eerst voor eigen rekening en risico een&lt;br /&gt;landbouwonderneming beheert die hij:&lt;br /&gt;a. alleen in eigendom, pacht of erfpacht heeft, of&lt;br /&gt;b. volledig in eigendom, pacht of erfpacht heeft met&lt;br /&gt;een andere natuurlijke persoon die niet&lt;br /&gt;eerder een landbouwonderneming volledig in eigendom,&lt;br /&gt;pacht of erfpacht heeft gehad;&lt;br /&gt;( ... )"&lt;br /&gt;3.1. Verweerder heeft in de primaire besluiten, zoals&lt;br /&gt;gehandhaafd in de bestreden besluiten, de aanvragen&lt;br /&gt;om subsidie van appellanten afgewezen omdat&lt;br /&gt;zij volgens verweerder ten tijde van die aanvragen&lt;br /&gt;geen jonge landbouwer waren als bedoeld in artikel&lt;br /&gt;2:1 van de Regeling. Ten aanzien van appellant 1&lt;br /&gt;heeft verweerder gesteld dat hij al langer dan drie&lt;br /&gt;jaar voor het eerst voor eigen rekening en risico een&lt;br /&gt;landbouwonderneming beheerde. Deze motivering&lt;br /&gt;heeft verweerder ter zitting laten vallen. Daarnaast&lt;br /&gt;stelt verweerder zich op het standpunt dat&lt;br /&gt;appellanten niet voldoen aan het vereiste, vervat&lt;br /&gt;in artikel 2:1, jonge landbouwer, aanhef en onder&lt;br /&gt;b, van de Regeling, dat de medevennoot niet eerder&lt;br /&gt;een landbouwonderneming volledig in eigendom,&lt;br /&gt;pacht of erfpacht mag hebben gehad.&lt;br /&gt;3.2 Ten aanzien van dit laatste stelt verweerder dat&lt;br /&gt;appellant 1 hieraan niet voldeed, omdat&lt;br /&gt;de medevennoot van appellant, W.J. Hadders, al&lt;br /&gt;eerder een landbouwonderneming volledig in eigendom&lt;br /&gt;heeft gehad. Appellant 2 voldeed daaraan&lt;br /&gt;evenmin, omdat zijn medevennoot, D.P.P. van den&lt;br /&gt;Dries, eveneens al eerder een landbouwonderneming&lt;br /&gt;volledig in eigendom heeft gehad.&lt;br /&gt;3.3 Verweerder stelt dat geen bepaling is aan te wijzen&lt;br /&gt;in de Verordeningen (EG)&lt;br /&gt;nr. 1698/2005 of 1974/2006 die het de nationale wetgever&lt;br /&gt;verbiedt om te bepalen dat de medevennoot&lt;br /&gt;niet eerder een landbouwonderneming volledig&lt;br /&gt;in eigendom, pacht of erfpacht mag hebben gehad&lt;br /&gt;wanneer een landbouwonderneming met een ander&lt;br /&gt;wordt beheerd. Er wordt evenmin getreden buiten&lt;br /&gt;het kader dat is vastgelegd in Verordening (EG)&lt;br /&gt;nr. 1698/2005, omdat het element van eigendom of&amp;nbsp;&lt;/p&gt;&#13;
&lt;p&gt;pacht een factor is die van belang is bij beantwoording&lt;br /&gt;van de vraag of de jonge landbouwer effectieve&lt;br /&gt;zeggenschap heeft. Het arrest van het Hof van&lt;br /&gt;Justitie van de Europese Unie (Hof van Justitie) van&lt;br /&gt;25 oktober 2012 met zaaknummer C-592/11 (ECLI:&lt;br /&gt;EU: C: 2012: 673) staat volgens verweerder evenmin&lt;br /&gt;aan het stellen van dit vereiste in de weg.&lt;br /&gt;3.4 Verweerder betoogt in dat verband dat de subsidieregeling&lt;br /&gt;erop is gericht dat de jonge&lt;br /&gt;landbouwer kan investeren en bijdragen aan de&lt;br /&gt;modernisering van het platteland, ondanks de hoge&lt;br /&gt;schuldenlast als gevolg van de bedrijfsstart of bedrijfsovername.&lt;br /&gt;De subsidie is volgens verweerder&lt;br /&gt;niet bedoeld voor landbouwers die instappen in een&lt;br /&gt;bestaand bedrijf, waarbij nog geen sprake is van&lt;br /&gt;overname van het bedrijf en het gaan uitoefenen&lt;br /&gt;van effectieve zeggenschap. Verweerder wijst erop&lt;br /&gt;dat de definitie van jonge landbouwer, zoals deze is&lt;br /&gt;opgenomen in artikel 2:1 van de Regeling, de nationale&lt;br /&gt;uitwerking is van artikel 22, eerste lid, sub a,&lt;br /&gt;van Verordening (EG) nr. 1698/2005 en dat het Hof&lt;br /&gt;van Justitie in voormeld arrest heeft uitgelegd wat&lt;br /&gt;dient te worden verstaan onder "zich voor het eerst&lt;br /&gt;als bedrijfshoofd op een landbouwbedrijf vestigen".&lt;br /&gt;Het Hof van Justitie legt het begrip bedrijfshoofd zo&lt;br /&gt;uit dat een jonge landbouwer effectieve en voortdurende&lt;br /&gt;zeggenschap moet hebben over zowel het&lt;br /&gt;landbouwbedrijf als het beheer ervan, hetgeen de&lt;br /&gt;effectiviteit en de duurzaamheid waarborgt van&lt;br /&gt;de door de betrokkene te realiseren ontwikkeling&lt;br /&gt;van het bedrijf (punt 55). Het Hof van Justitie heeft&lt;br /&gt;hiertoe, zo betoogt verweerder, verwezen naar de&lt;br /&gt;punten 11, 13, 16 en 24 van de considerans bij Verordening&lt;br /&gt;(EG) nr. 1698/2005, waaruit volgt dat artikel&lt;br /&gt;22 ertoe strekt om de vestiging van jonge landbouwers&lt;br /&gt;en de daaropvolgende structurele aanpassing&lt;br /&gt;van hun bedrijf te vergemakkelijken om het menselijk&lt;br /&gt;potentieel te versterken en het concurrentievermogen&lt;br /&gt;van de landbouwsector te verbeteren en&lt;br /&gt;aldus bij te dragen aan de duurzame ontwikkeling&lt;br /&gt;van plattelandsgebieden. Verweerder verwijst op&lt;br /&gt;dit punt tot slot naar de uitspraak van het College&lt;br /&gt;van 19 september 2014 (ECLI: NL: CBB: 2014: 369).&lt;br /&gt;4.1 Appellanten betogen dat verweerder hun aanvragen&lt;br /&gt;om subsidie voor jonge&lt;br /&gt;landbouwers ten onrechte heeft afgewezen. Appellanten&lt;br /&gt;stellen dat zij 'jonge landbouwers' zijn in de&lt;br /&gt;zin van Verordening (EG) nr. 1698/2005. Ter onderbouwing&lt;br /&gt;van hun stelling hebben zij het volgende&lt;br /&gt;aangevoerd. In artikel 22, eerste lid, onder a, van&lt;br /&gt;Verordening (EG) nr. 1698/2005 zijn de voorwaarden&lt;br /&gt;voor de subsidie voor jonge landbouwers vastgesteld.&lt;br /&gt;De subsidie wordt volgens deze bepaling&lt;br /&gt;toegekend aan landbouwers die jonger zijn dan 40&lt;br /&gt;jaar, zich voor het eerst als bedrijfshoofd op een&lt;br /&gt;landbouwbedrijf vestigen, over voldoende vakbekwaamheid&lt;br /&gt;beschikken en een bedrijfsplan voor&lt;br /&gt;de ontwikkeling van hun landbouwactiviteiten&lt;br /&gt;indienen. Hoewel de lidstaten in een dergelijke context&lt;br /&gt;mogen preciseren onder welke concrete voorwaarden&lt;br /&gt;een steunaanvrager als "bedrijfshoofd"&lt;br /&gt;kan worden aangemerkt, geldt daarbij - zo heeft&lt;br /&gt;het Hof van Justitie in voormeld arrest overwogen&lt;br /&gt;- het voorbehoud dat dergelijke voorwaarden niet&lt;br /&gt;buiten het erdoor te preciseren kader treden en dus&lt;br /&gt;ertoe strekken om te verzekeren dat de aanvrager&lt;br /&gt;over effectieve en voortdurende zeggenschap beschikt&lt;br /&gt;over zowel het landbouwbedrijf als het beheer&lt;br /&gt;ervan. In het in artikel 2.1, aanhef, jonge landbouwer,&lt;br /&gt;onder b, bepaalde is een vereiste vervat&lt;br /&gt;om als jonge landbouwer te kunnen worden aangemerkt&lt;br /&gt;dat geen precisering als hiervoor bedoeld&lt;br /&gt;inhoudt maar in wezen een aanvullend vereiste is&lt;br /&gt;om voor subsidie in aanmerking te kunnen komen.&lt;br /&gt;Dat is in strijd met genoemde verordening. Met het&lt;br /&gt;stellen van dit vereiste wordt getreden buiten het&lt;br /&gt;kader van de voorwaarden die in genoemde verordening&lt;br /&gt;aan de vestiging van jonge landbouwers&lt;br /&gt;zijn gesteld. Immers, het vereiste dat de medevennoot&lt;br /&gt;van appellanten niet op enig moment een&lt;br /&gt;landbouwbedrijf volledig in eigendom mag hebben&lt;br /&gt;gehad, heeft geen verband met de voorwaarde dat&lt;br /&gt;appellant beschikt over effectieve en voortdurende&lt;br /&gt;zeggenschap over het bedrijf. Het feit dat de onderscheidenlijke&lt;br /&gt;medevennoten van appellanten&lt;br /&gt;eerder landbouwbedrijven hebben gehad, heeft&lt;br /&gt;geen enkele invloed op de huidige uitgangspositie&lt;br /&gt;van appellanten en hun effectieve en voortdurende&lt;br /&gt;zeggenschap over de onderscheidenlijke bedrijven&lt;br /&gt;of op hun huidige financi&amp;euml;le en juridische uitgangsposities,&lt;br /&gt;aldus appellanten.&lt;br /&gt;4.2 Daarnaast stellen appellanten dat voormeld extra&lt;br /&gt;vereiste een discriminatoire werking&lt;br /&gt;heeft, omdat deze ongelijkheid schept tussen de ene&lt;br /&gt;jonge landbouwer en de andere bij gelijke uitgangspunten.&lt;br /&gt;Als gevolg van de gekozen juridische constructie&lt;br /&gt;van de eerdere&lt;br /&gt;onderneming van hun medevennoten worden appellanten&lt;br /&gt;immers uitgezonderd van subsidie. Tot&lt;br /&gt;slot is dit vereiste volgens appellanten in strijd met&lt;br /&gt;het beginsel van eerlijke concurrentie.&lt;br /&gt;5.1 Het College overweegt als volgt. Het Hof van Justitie&lt;br /&gt;heeft in zijn arrest van 25 oktober 2012 (C-592/&lt;br /&gt;l1) onder meer het volgende overwogen:&lt;br /&gt;"55 In deze context dient de door artikel 22, lid 1, sub&lt;br /&gt;a, opgelegde voorwaarde dat de betrokkene zich als&lt;br /&gt;,,bedrijfshoofd" vestigt, aldus te worden uitgelegd&lt;br /&gt;dat het in wezen vereist dat degene die over bedoelde&lt;br /&gt;vakbekwaamheid en deskundigheid beschikt,&lt;br /&gt;eveneens daadwerkelijke en voortdurende zeggenschap&lt;br /&gt;heeft over zowel het landbouwbedrijf als&lt;br /&gt;het beheer ervan, wat immers de effectiviteit en de&lt;br /&gt;duurzaamheid waarborgt van de door de betrokkene&lt;br /&gt;te realiseren ontwikkeling van dat bedrijf.&lt;br /&gt;56 Hoewel de lidstaten in een dergelijke context&lt;br /&gt;mogen preciseren onder welke concrete voorwaarden&lt;br /&gt;een steunaanvrager als ,,bedrijfshoofd" kan&lt;br /&gt;worden aangemerkt, teneinde de rechtszekerheid&lt;br /&gt;te versterken door de voorspelbaarheid van de&lt;br /&gt;door artikel 22, lid 1, sub a, van verordening nr.&lt;br /&gt;1698/2005 opgelegde voorwaarde te verhogen, geldt&lt;br /&gt;daarbij het voorbehoud dat dergelijke voorwaarden&lt;br /&gt;niet buiten het erdoor te preciseren kader treden en&lt;br /&gt;dus ertoe strekken om, met inachtneming van die&lt;br /&gt;bepaling en de door die verordening nagestreefde&lt;br /&gt;doelstellingen, te verzekeren dat die aanvrager&lt;br /&gt;over effectieve en voortdurende zeggenschap beschikt&lt;br /&gt;over zowel het landbouwbedrijf als het be&lt;/p&gt;&#13;
&lt;p&gt;heer ervan (zie naar analogie arrest van 14 oktober&lt;br /&gt;2004, Commissie/Nederland, C-1 13/02, Jurispr. blz.&lt;br /&gt;1-9707, punt 19, en arrest Danske Svineproducenter,&lt;br /&gt;reeds aangehaald, punten 49 en 51)."&lt;br /&gt;Uit deze overwegingen van het Hof van Justitie, die&lt;br /&gt;betrekking hebben op het hiervoor geciteerde artikel&lt;br /&gt;22, eerste lid, onder a, van Verordening (EG) nr.&lt;br /&gt;1698/2005, blijkt dat de lidstaten, waar het de defini&amp;euml;ring&lt;br /&gt;betreft van "jonge landbouwer", geen zelfstandige&lt;br /&gt;normen meer kunnen stellen.&lt;br /&gt;5.2 Gelet op hetgeen partijen over en weer hebben&lt;br /&gt;gesteld is derhalve in de eerste plaats de vraag aan&lt;br /&gt;de orde of het vereiste, vervat in artikel 2:1, aanhef,&lt;br /&gt;jonge landbouwer, en onder b, ter bepaling of een&lt;br /&gt;persoon een "jonge landbouwer" is in de zin van de&lt;br /&gt;Regeling, nog ligt binnen de in Verordening (EG)&lt;br /&gt;nr. 1698/2005 aan de nationale regelgever gelaten&lt;br /&gt;ruimte om te preciseren aan welke concrete vereisten&lt;br /&gt;moet worden voldaan wil sprake zijn van "zich&lt;br /&gt;voor het eerst als bedrijfshoofd op een landbouwbedrijf&lt;br /&gt;vestigen", als bedoeld in artikel 22, eerste lid,&lt;br /&gt;onder a, van die Verordening.&lt;br /&gt;5.3 Het College acht de hiervoor genoemde en aangehaalde&lt;br /&gt;nationale (definitie)bepaling zodanig geformuleerd&lt;br /&gt;dat deze niet langer ligt binnen het kader&lt;br /&gt;dat de Verordening op dit punt omschrijft. De&lt;br /&gt;wijze waarop het bepaalde in voormeld artikel 2:1,&lt;br /&gt;aanhef, jonge landbouwer, en onder b, is geformuleerd&lt;br /&gt;geeft immers geen toereikende omlijning ten&lt;br /&gt;aanzien van de vereiste zeggenschap waarover een&lt;br /&gt;landbouwer dient te beschikken om als jonge landbouwer&lt;br /&gt;als hier bedoeld te kunnen worden aangemerkt.&lt;br /&gt;Het ondernemersverleden van de medevennoot&lt;br /&gt;is immers niet altijd relevant bij het antwoord&lt;br /&gt;op de vraag of, en zo ja, in welke mate appellanten&lt;br /&gt;als aanvragers van subsidie over effectieve en&lt;br /&gt;voortdurende zeggenschap beschikken over hun&lt;br /&gt;onderscheidenlijke bedrijven en het beheer ervan.&lt;br /&gt;Verweerders betoog dat de subsidieregeling erop is&lt;br /&gt;gericht dat de jonge landbouwer kan investeren als&lt;br /&gt;bijdrage aan de modernisering van het platteland,&lt;br /&gt;ondanks de hoge schuldenlast als gevolg van de bedrijfsstart&lt;br /&gt;of bedrijfsovername, rechtvaardigt het&lt;br /&gt;stellen van deze subsidievoorwaarde evenmin. De&lt;br /&gt;omstandigheid dat de regelgever het bepaalde in&lt;br /&gt;artikel 2:1, aanhef, jonge landbouwer, en onder b,&lt;br /&gt;voornoemd, ter bepaling of een persoon een "jonge&lt;br /&gt;landbouwer" is, zo heeft geformuleerd omdat - zoals&lt;br /&gt;verweerder ter zitting heeft toegelicht - deze&lt;br /&gt;bepaling aldus een handzame regel geeft aan de&lt;br /&gt;hand waarvan effectief en snel het hoofd kan worden&lt;br /&gt;geboden aan een, door verweerder ter zitting&lt;br /&gt;als "stroom" betiteld aantal (ongeveer 600 per jaar)&lt;br /&gt;aanvragen, maakt dit niet anders.&lt;br /&gt;5.4 Dit betekent dat de betreffende bepaling - die&lt;br /&gt;door verweerder in de bestreden besluiten aan&lt;br /&gt;zijn afwijzing ten grondslag is gelegd - bij de door&lt;br /&gt;verweerder beantwoordde vraag of ten aanzien&lt;br /&gt;van appellanten sprake is van effectieve zeggenschap&lt;br /&gt;niet verenigbaar is met het hier toepasselijke&lt;br /&gt;Unierecht en om die reden buiten toepassing moet&lt;br /&gt;worden gelaten. Deze beroepsgrond slaagt. Hetgeen&lt;br /&gt;appellanten verder in het kader van deze beroepsgrond&lt;br /&gt;hebben aangevoerd geldt als nadere adstructie&lt;br /&gt;en behoeft daarom geen bespreking meer. De&lt;br /&gt;bestreden besluiten komen voor vernietiging in&lt;br /&gt;aanmerking.&lt;br /&gt;6. Het College zal hierna onderzoeken of de rechtsgevolgen&lt;br /&gt;van de vernietigde besluiten in stand&lt;br /&gt;kunnen blijven gelet op de aanvullende motivering&lt;br /&gt;die door verweerder in de verweerschriften naar&lt;br /&gt;voren is gebracht en waarover appellanten zich in&lt;br /&gt;hun schriftelijke reactie op de verweerschriften en&lt;br /&gt;ter zitting hebben uitgelaten.&lt;br /&gt;7.1 Verweerder heeft zich er in zijn verweerschriften&lt;br /&gt;op beroepen dat appellanten niet als bedrijfshoofd&lt;br /&gt;kunnen worden beschouwd en daarom niet&lt;br /&gt;voor subsidie in aanmerking komen.&lt;br /&gt;7.2 Verweerder heeft in dit kader gesteld dat op&lt;br /&gt;grond van het vergroten van het aandeel van appellant&lt;br /&gt;1 in de winstverdeling van de onderneming&lt;br /&gt;niet kan worden geconcludeerd dat appellant 1&lt;br /&gt;daarmee de voor jonge landbouwers vereiste effectieve&lt;br /&gt;en voortdurende zeggenschap heeft gekregen&lt;br /&gt;in de bedrijfsbeslissingen. Hoewel appellant 1 een&lt;br /&gt;zekere mate van zeggenschap zal hebben, is hiermee&lt;br /&gt;volgens verweerder niet gezegd dat appellant&lt;br /&gt;1 ten tijde van de aanvraag de doorslaggevende zeggenschap&lt;br /&gt;en beslissende stem had ten aanzien van&lt;br /&gt;de koers van het bedrijf.&lt;br /&gt;7.3 Ten aanzien van appellant 2 heeft verweerder&lt;br /&gt;gesteld dat in artikel 4 van het overgelegde vennootschapscontract&lt;br /&gt;is bepaald dat ieder der vennoten&lt;br /&gt;besturend vennoot is en rechtshandelingen&lt;br /&gt;kan verrichten tot &amp;euro; 5.000,--. De instemming van&lt;br /&gt;beide vennoten is echter vereist voor handelingen&lt;br /&gt;genoemd in artikel 4, vijfde lid, zoals het verkrijgen&lt;br /&gt;of vervreemden van registergoederen en&lt;br /&gt;productierechten, het lenen van geld, het voeren&lt;br /&gt;van rechtsgedingen en in het algemeen voor alle&lt;br /&gt;rechtshandelingen die een belang of waarde van &amp;euro;&lt;br /&gt;5.000,-- te boven gaan. Daarnaast acht verweerder&lt;br /&gt;van belang dat D.P.P. van den Dries het hele ondernemingsvermogen&lt;br /&gt;inbrengt van de tot 1 mei 2012&lt;br /&gt;door hem voor eigen rekening en risico uitgeoefende&lt;br /&gt;onderneming; van enige economische inbreng&lt;br /&gt;van appellant 2 is niet gebleken. Er is slechts sprake&lt;br /&gt;van de wens van vader om het bedrijf voor een&lt;br /&gt;redelijke prijs over te dragen wanneer appellant 2&lt;br /&gt;de onderneming te zijner tijd zal voortzetten. Verweerder&lt;br /&gt;is van mening dat op grond hiervan niet&lt;br /&gt;geconcludeerd kan worden dat appellant 2 effectieve&lt;br /&gt;en voortdurende zeggenschap heeft gekregen&lt;br /&gt;in de bedrijfsbeslissingen. Zoals appellant 2 zelf al&lt;br /&gt;heeft aangegeven zijn de vennoten gelijkwaardig&lt;br /&gt;en nemen zij samen de ondernemingsbeslissingen.&lt;br /&gt;Verweerder is daarom van mening dat ook appellant&lt;br /&gt;2 ten tijde van zijn aanvraag de doorslaggevende&lt;br /&gt;zeggenschap in de onderneming en beslissende&lt;br /&gt;stem ten aanzien van de koers van het bedrijf ontbeerde.&lt;br /&gt;8.1 Appellant 1 stelt dat hij voldoende zeggenschap&lt;br /&gt;had in het bedrijf om als jonge landbouwer te kunnen&lt;br /&gt;worden aangemerkt. Hij voert hiertoe aan dat&lt;br /&gt;hij vennoot is in een vennootschap, bij de kamer&lt;br /&gt;van koophandel ingeschreven als "Landbouwbedrijf&lt;br /&gt;Hadders" tezamen met zijn vader en moeder.&lt;br /&gt;De winstverdeelsleutel is in het voordeel van appel&lt;/p&gt;&#13;
&lt;p&gt;lant 1 gewijzigd per 1 mei 2011. Appellant 1 neemt&lt;br /&gt;per 2011 feitelijk de gehele dagelijkse bedrijfsvoering&lt;br /&gt;voor zijn rekening en bepaalt de koers van het&lt;br /&gt;bedrijf Appellant 1 heeft volledig op eigen naam&lt;br /&gt;en voor eigen rekening en risico ge&amp;iuml;nvesteerd in&lt;br /&gt;een nieuwe landbouwschuur waarvan hij volledig&lt;br /&gt;economisch eigenaar is geworden. Appellant 1 verhuurt&lt;br /&gt;deze schuur aan het samenwerkingsverband.&lt;br /&gt;De stelling van verweerder dat alleen de vader van&lt;br /&gt;appellant, W.J. Hadders, het gebruik en genot inbrengt&lt;br /&gt;van onroerende zaken is daarom onjuist.&lt;br /&gt;Met de aannemingsovereenkomst die appellant&lt;br /&gt;1 ten behoeve van de aanvraag heeft overgelegd&lt;br /&gt;heeft verweerder geen rekening gehouden en evenmin&lt;br /&gt;heeft verweerder dit aspect onderzocht.&lt;br /&gt;8.2 Appellant 2 heeft aangevoerd dat hij 50% economisch&lt;br /&gt;aandeel met betrekking tot alle activa en&lt;br /&gt;passiva, hieronder begrepen de onroerende zaken,&lt;br /&gt;op 1 mei 2012 heeft verworven van zijn vader en dat&lt;br /&gt;hij deze heeft ingebracht in de vennootschap. Hij&lt;br /&gt;heeft een gelijke bestuursbevoegdheid, gelijke zeggenschap&lt;br /&gt;en een gelijk economisch aandeel in alle&lt;br /&gt;activa en passiva in het samenwerkingsverband&lt;br /&gt;en is daarnaast hoofdelijk aansprakelijk voor alle&lt;br /&gt;schulden die betrekking hebben op de activa van&lt;br /&gt;het samenwerkingsverband. Appellant 2 is slechts&lt;br /&gt;de koopsom van deze verkrijging nog schuldig gebleven.&lt;br /&gt;De beschikkingsmacht en zeggenschap&lt;br /&gt;over de goederen van de vennootschap komen vader&lt;br /&gt;en appellant 2 tezamen toe, en komt per 1 mei&lt;br /&gt;2012 niet meer alleen aan vader toe. Appellant 2 is&lt;br /&gt;van mening dat hij ten tijde van de aanvraag voldoende&lt;br /&gt;zeggenschap had in het bedrijf om als jonge&lt;br /&gt;landbouwer te kunnen worden aangemerkt.&lt;br /&gt;9.1 Zoals het College in zijn uitspraak van 19 september&lt;br /&gt;2014 (ECLI: NL: CBB: 2014: 369) heeft overwogen is&lt;br /&gt;de vraag of een landbouwer voor eigen rekening en&lt;br /&gt;risico een landbouwbedrijf beheert, afhankelijk&lt;br /&gt;van alle omstandigheden van het geval. Daarbij&lt;br /&gt;zijn diverse factoren van belang, zoals de mate van&lt;br /&gt;economische inbreng van de landbouwer in de onderneming,&lt;br /&gt;de mate waarin de landbouwer in het&lt;br /&gt;kader van de bedrijfsbeslissingen een beslissende&lt;br /&gt;stem heeft en de mate waarin hij het risico draagt&lt;br /&gt;voor verliezen die de onderneming betreffen.&lt;br /&gt;9.2 Het College is van oordeel dat verweerder niet&lt;br /&gt;kan volstaan met de in zijn verweerschrift neergelegde&lt;br /&gt;redenering zoals opgenomen in 7.2 en 7.3 van&lt;br /&gt;deze uitspraak omdat niet alle door appellanten&lt;br /&gt;aangevoerde feiten en omstandigheden omtrent&lt;br /&gt;hun zeggenschap in deze redenering zijn betrokken.&lt;br /&gt;Alle feiten en omstandigheden van het geval&lt;br /&gt;moeten worden beoordeeld in het licht van de uitleg&lt;br /&gt;van het begrip "bedrijfshoofd" door het Hof van&lt;br /&gt;Justitie als vervat in punt 55 van eerder vermeld&lt;br /&gt;arrest van 25 oktober 2012, waarin door het Hof onder&lt;br /&gt;meer wordt overwogen dat de daadwerkelijke&lt;br /&gt;en voortdurende zeggenschap de effectiviteit en de&lt;br /&gt;duurzaamheid waarborgt van de door de betrokkene&lt;br /&gt;te realiseren ontwikkeling op het bedrijf. De&lt;br /&gt;steun strekt er immers toe om de vestiging van jonge&lt;br /&gt;landbouwers en de daaropvolgende structurele&lt;br /&gt;aanpassing van hun bedrijf te vergemakkelijken&lt;br /&gt;teneinde het menselijk potentieel te versterken en&lt;br /&gt;het concurrentievermogen van de land- en de bosbouwsector&lt;br /&gt;te verbeteren en aldus bij te dragen aan&lt;br /&gt;de duurzame ontwikkeling van de plattelandsgebieden&lt;br /&gt;(zie punt 40 van voormeld arrest). Het College&lt;br /&gt;acht de door verweerder gegeven motivering,&lt;br /&gt;gelet op het vorenstaande, onvoldoende draagkrachtig&lt;br /&gt;en daarmee in strijd met artikel 7:12 van&lt;br /&gt;de Algemene wet bestuursrecht (Awb). Ook deze beroepsgrond&lt;br /&gt;van appellanten slaagt. Het College ziet&lt;br /&gt;daarom geen aanleiding om de rechtsgevolgen van&lt;br /&gt;de bestreden besluiten in stand te laten.&lt;br /&gt;10. Het College zal niet zelf in de zaak voorzien gelet&lt;br /&gt;op hetgeen hiervoor is overwogen in 5.4 en in 9.2.&lt;br /&gt;Verweerder zal nieuwe besluiten moeten nemen&lt;br /&gt;met inachtneming van hetgeen is vastgesteld en&lt;br /&gt;overwogen in deze uitspraak. Het College stelt hiervoor&lt;br /&gt;een termijn van zes weken na de datum van&lt;br /&gt;deze uitspraak.&lt;br /&gt;11. Het College veroordeelt verweerder in de door&lt;br /&gt;appellanten gemaakte proceskosten. Deze kosten&lt;br /&gt;stelt het College op grond van het Besluit proceskosten&lt;br /&gt;bestuursrecht (Besluit) voor de door een&lt;br /&gt;derde beroepsmatig verleende rechtsbijstand vast&lt;br /&gt;op &amp;euro; 980,-- (1 punt voor het indienen van twee beroepschriften&lt;br /&gt;en 1 punt voor het verschijnen ter&lt;br /&gt;zitting met een waarde per punt van &amp;euro; 490,-- en&lt;br /&gt;een wegingsfactor 1 in samenhangende zaken in&lt;br /&gt;de zin van artikel 3 van het Besluit). De kosten van&lt;br /&gt;rechtsbijstand in bezwaar, waarvan appellanten&lt;br /&gt;vergoeding hebben verzocht, komen thans niet&lt;br /&gt;voor vergoeding in aanmerking, omdat nog niet&lt;br /&gt;kan worden vastgesteld dat verweerder de bestreden&lt;br /&gt;besluiten dient te herroepen wegens aan hem&lt;br /&gt;te wijten onrechtmatigheid als bedoeld in artikel&lt;br /&gt;7:15, tweede lid, van de Awb.&lt;br /&gt;Beslissing&lt;br /&gt;Het College:&lt;br /&gt;- verklaart de beroepen gegrond;&lt;br /&gt;- vernietigt de bestreden besluiten;&lt;br /&gt;- draagt verweerder op binnen zes weken na de dag&lt;br /&gt;van verzending van deze uitspraak nieuwe besluiten&lt;br /&gt;te nemen op de bezwaren van appellanten met&lt;br /&gt;inachtneming van deze uitspraak;&lt;br /&gt;- draagt verweerder op het door appellanten betaalde&lt;br /&gt;griffierecht van ieder &amp;euro; 165,--aan hen te vergoeden;&lt;br /&gt;- veroordeelt verweerder in de proceskosten van&lt;br /&gt;appellanten tot een bedrag van &amp;euro; 980,--.&lt;br /&gt;Noot&lt;br /&gt;In deze kwestie gaat het om de vraag of de Nederlandse&lt;br /&gt;overheid in de Regeling LNV-subsidies eisen&lt;br /&gt;heeft gesteld aan de subsidie voor jonge landbouwers&lt;br /&gt;die in strijd zijn met het Europese recht. Jonge&lt;br /&gt;landbouwers kunnen onder voorwaarden subsidie&lt;br /&gt;ontvangen. Deze voorwaarden: zij moeten &amp;lsquo;jong&amp;rsquo;&lt;br /&gt;zijn, ze moeten zich voor het eerst als bedrijfshoofd&lt;br /&gt;vestigen en zij moeten zeggenschap hebben over&lt;br /&gt;het beheer van het bedrijf. Uit uitspraken van het&lt;br /&gt;Europese Hof van Justitie blijkt dat het de lidstaten&lt;br /&gt;wel is toegestaan de begrippen van de Europese&lt;br /&gt;regelingen te preciseren, maar geen zelfstandige&lt;br /&gt;normen meer mogen stellen. Daarom kan met&amp;nbsp;&lt;/p&gt;&#13;
&lt;p&gt;name de eis dat de medevennoot niet eerder een&lt;br /&gt;landbouwbedrijf mag hebben gehad niet door de&lt;br /&gt;beugel. Daarmee is de subsidie binnen bereik van&lt;br /&gt;jonge boeren die een samenwerking aangaan met&lt;br /&gt;hun ouders (die immers het bedrijf ook al hadden).&lt;br /&gt;Wel is dan nog aan de orde of de jonge boer daadwerkelijk&lt;br /&gt;zeggenschap heeft. Dat hangt volgens het&lt;br /&gt;College af van de omstandigheden van het geval.&lt;br /&gt;In casu waren niet alle aangevoerde omstandigheden&lt;br /&gt;in de overwegingen betrokken, hetgeen een&lt;br /&gt;motiveringsgebrek oplevert. De subsidieregeling&lt;br /&gt;voor investeringen voor jonge boeren is momenteel&lt;br /&gt;niet opengesteld (https://mijn.rvo.nl/gemeenschappelijk-&lt;br /&gt;landbouwbeleid-nieuw-glb?inheritRedirect=&lt;br /&gt;true, 25 november 2015). Maar ook in het&lt;br /&gt;kader van de betalingsrechten kunnen jonge boeren&lt;br /&gt;extra geld ontvangen. Daarbij wordt &amp;ndash; blijkens&lt;br /&gt;voorlichtingsteksten op MijnRVO.nl niet meer de&lt;br /&gt;eis gesteld dat de medevennoot geen bedrijf mag&lt;br /&gt;hebben gehad. Een en ander komt ook niet terug in&lt;br /&gt;de inmiddels verschenen beleidsregels (Stcrt. 2015,&lt;br /&gt;19605, art. 5 e.v.).&lt;br /&gt;Wellicht speelt het probleem van de verhouding&lt;br /&gt;tussen Europees recht en nationale aanvullingen&lt;br /&gt;ook op andere terreinen. Een voorbeeld: de Europese&lt;br /&gt;Verordening nr. 1306/2013 inzake de financiering,&lt;br /&gt;het beheer en de monitoring van het gemeenschappelijk&lt;br /&gt;landbouwbeleid, welke een lijst bevat&lt;br /&gt;van randvoorwaarden voor de betalingsrechten is&lt;br /&gt;in Nederland omgezet door de Uitvoeringsregeling&lt;br /&gt;rechtstreekse betalingen GLB. De Europese regeling&lt;br /&gt;verwijst slechts naar de artikelen 6, eerste en&lt;br /&gt;tweede lid, van de Habitatrichtlijn. De Nederlandse&lt;br /&gt;regeling noemt als randvoorwaarde art. 19d van de&lt;br /&gt;Natuurbeschermingswet 1998, maar dat artikel is&lt;br /&gt;een implementatie van het derde lid van artikel 6&lt;br /&gt;van de Habitatrichtlijn. Mag Nederland die extra&lt;br /&gt;eis dan wel stellen? Ik zou denken van niet.&lt;br /&gt;D.W. Bruil&lt;/p&gt;</content><legacyfootnotes/><footnotes><footnote/></footnotes><auteurs>mr. J. Schukking, mr. R.R. Winter en mr. H.S.J. Albers</auteurs><published>2015-12-16 15:11:21</published><modified>2015-12-16 15:11:21</modified><editiondate>2015-12-16</editiondate><htmlpath>https://denhollander.info/artikel/12611</htmlpath></article>
</articles></edition>
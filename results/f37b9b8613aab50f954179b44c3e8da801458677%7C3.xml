<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2006</searchword><id>4053</id><udhid>UDH:TvAR/4053</udhid><titel>Natuurmonumenten / Willemsen (TvAR 2006/5343)</titel><searchwords><searchword>TvAR 6/2006</searchword><searchword>TvAR 2006/5343</searchword><searchword>UDH:TvAR/4053</searchword></searchwords><attachments><attachment><name>2006_nr 6_Rechtspraak_5343.pdf</name><extention>pdf</extention><url>https://denhollander.info/download/4012/ci</url></attachment></attachments><inleiding>[Pachtwet art. 25; BW art. 6:212]&#13;
&#13;
Bij gebreke van toestemming van verpachter&#13;
stond het aan pachter niet vrij om een&#13;
gedeelte van het melkquotum te verkopen&#13;
en aldus op de uitkomst van de onderhandelingen&#13;
over pachtbeëindiging vooruit&#13;
te lopen. Het (volgens de stellingen van&#13;
pachter: vergevorderde) stadium waarin de&#13;
onderhandelingen over pachtbeëindiging&#13;
zich bevonden, is op zichzelf onvoldoende&#13;
grond om te oordelen dat de tekortkoming&#13;
de ontbinding niet rechtvaardigt.&#13;
Bewijsopdracht ad volgens pachter door&#13;
verpachter voor verkoop van melkquotum&#13;
gegeven toestemming. Indien een pachter&#13;
zonder toestemming van de verpachter het&#13;
met het gepachte samenhangende melkquotum&#13;
geheel of gedeeltelijk heeft vervreemd,&#13;
lijdt de verpachter reeds door die&#13;
vervreemding schade – bestaande in het&#13;
verlies van de vermogenswaarde die het&#13;
vervreemde melkquotum voor hem&#13;
vertegenwoordigde – welke schade in&#13;
beginsel valt te stellen op 50% van de waarde&#13;
van het vervreemde quotum ten tijde&#13;
van de vervreemding. Het hof verwijst naar&#13;
zijn arrest van 11 november 1997, AgrR 1999,&#13;
4985.&#13;
De omstandigheid dat tussen partijen&#13;
destijds over pachtbeëindiging werd onderhandeld&#13;
en dat in dat verband sprake is&#13;
geweest van een verdeling van de verkoopopbrengst&#13;
van het met het gepachte samenhangende&#13;
melkquotum in een verhouding&#13;
van 25% voor verpachtster en 75% voor&#13;
pachter en die verhouding als zodanig geen&#13;
voorwerp van onderhandeling (meer) was,&#13;
is – nu partijen het over pachtbeëindiging&#13;
niet eens zijn geworden – onvoldoende om&#13;
de schade van verpachtster op een lager&#13;
percentage dan 50% te stellen.&#13;
Indien een pachter met toestemming van de&#13;
verpachter het met het gepachte samenhangende&#13;
melkquotum geheel of gedeeltelijk&#13;
vervreemdt en door partijen omtrent de&#13;
verdeling van de verkoopopbrengst geen&#13;
afspraken zijn gemaakt, volgt uit de eisen&#13;
van redelijkheid en billijkheid – mede tegen&#13;
de achtergrond van de vaste rechtspraak&#13;
van dit hof over de verdeling van de waarde&#13;
van het melkquotum en het in artikel 6:212&#13;
Burgerlijk Wetboek bepaalde – dat de&#13;
verpachter aanspraak kan maken op 50%&#13;
van de netto verkoopopbrengst. Ook in dit&#13;
verband leidt de inhoud van tussen partijen&#13;
gevoerde onderhandelingen niet tot andere&#13;
uitkomst.&#13;
Uit het voorgaande volgt dat de vraag of&#13;
pachter voor de verkoop toestemming van&#13;
verpachtster had, voor het bedrag van de&#13;
door pachter ter zake van die verkoop aan&#13;
verpachtster verschuldigde vergoeding&#13;
slechts van belang is voor het verschil&#13;
tussen 50% van de netto verkoopopbrengst&#13;
van het melkquotum en 50% van de waarde&#13;
van dat quotum ten tijde van de vervreemding,&#13;
steeds voorzover het vervreemde&#13;
quotum met het gepachte samenhing.&#13;
Voor de vraag welk gedeelte van het aan&#13;
een pachter in 1984 toegekende melkquotum&#13;
met het gepachte is gaan samenhangen, is&#13;
bepalend de hoeveelheid grond die de&#13;
pachter in het referentiejaar 1983 direct of&#13;
indirect ten behoeve van de melkproductie&#13;
in gebruik had. Voor de vraag of aan derden&#13;
toebehorende grond als zodanig meetelt, is&#13;
de aard van het gebruik van die grond&#13;
beslissend en is niet van belang of ten aanzien&#13;
van die grond van pacht sprake was.&#13;
Ook grond die uitsluitend ten behoeve van&#13;
voederwinning is benut, telt mee, mits kan&#13;
worden gezegd dat die grond in het jaar&#13;
1983 ten behoeve van de melkproductie bij&#13;
de pachter in gebruik is geweest. Het laatste&#13;
brengt mee dat de omstandigheid dat van&#13;
bepaalde grond in 1983 eenmalig een grassnede&#13;
ten behoeve van de melkproductie is&#13;
gewonnen of eenmalig op die grond&#13;
naweide heeft plaatsgevonden, in dit&#13;
verband in ieder geval onvoldoende is.&#13;
Dat de grond bij de pachter duurzaam in&#13;
gebruik is geweest, is geen specifiek vereiste.&#13;
Wel is mogelijk dat onverkorte handhaving&#13;
van dit uitgangspunt in bijzondere omstandigheden&#13;
zou leiden tot gevolgen die voor&#13;
één van de partijen in redelijkheid niet aanvaardbaar&#13;
zijn, zodat op die grond een uitzondering&#13;
op haar plaats is. Het hof verwijst&#13;
naar zijn arrest van 18 juli 2000, AgrR 2002,&#13;
5125, in de zaak Van Balkom/Vincentiusvereniging.&#13;
De omstandigheid dat de melkquota&#13;
feitelijk pas zijn toegekend in het jaar&#13;
1984 kan niet meebrengen dat met het&#13;
gepachte meer melkquotum is gaan samenhangen,&#13;
dan volgt uit de bijdrage die het&#13;
gepachte – doordat het in het referentiejaar&#13;
1983 de door de pachter gerealiseerde melkproductie&#13;
(mede) mogelijk heeft gemaakt –&#13;
aan het verwerven van dat quotum heeft&#13;
geleverd. De omstandigheid dat een pachter&#13;
in 1983 (al dan niet op basis van een pachtovereenkomst)&#13;
meer grond ten behoeve&#13;
van de melkproductie in gebruik had dan in&#13;
1984, is een omstandigheid die de verpachter&#13;
in beginsel niet aangaat. In zoverre komt&#13;
het hof terug op het genoemde arrest in de&#13;
zaak Van Balkom/Vincentiusvereniging.&#13;
De omstandigheid dat de melkquota feitelijk&#13;
pas in het jaar 1984 zijn toegekend, brengt&#13;
wel mee dat met grond die in 1983 nog deel&#13;
uitmaakte van het bedrijf van de pachter,&#13;
maar in 1984 niet meer, geen melkquotum&#13;
is gaan samenhangen.&#13;
Verpachtster heeft aangevoerd dat gelet op&#13;
de gebruiksbeperkingen die golden voor bij&#13;
pachter in 1983 van een derde in gebruik&#13;
zijnde grond, de afstand waarop die grond&#13;
ten opzichte van de hoeve van pachter was&#13;
gelegen en de beperkte opbrengsten in&#13;
voedingswaarde, die grond voor niet meer&#13;
dan een derde deel zou mogen meetellen.&#13;
Dit standpunt moet worden verworpen. In&#13;
beginsel is slechts van belang of grond in&#13;
het referentiejaar 1983 direct of indirect ten&#13;
behoeve van de melkproductie bij de pachter&#13;
in gebruik was in de hiervoor bedoelde zin.&#13;
De door verpachtster gestelde omstandigheden&#13;
zijn niet van dien aard dat zij een&#13;
inbreuk op bedoeld beginsel kunnen rechtvaardigen.&#13;
In dit verband is mede van&#13;
belang dat de praktijk behoefte heeft aan&#13;
hanteerbare criteria, waarmee een debat&#13;
over bijvoorbeeld de voedingswaarden van&#13;
van ieder perceel gewonnen gewas zich&#13;
slecht verdraagt.&#13;
Grond die eerst op 1 november 1983 ter&#13;
beschikking van pachter is gekomen, kan&#13;
– gelet op het feit dat het weideseizoen toen&#13;
reeds was geëindigd en ook voederwinning&#13;
zo laat in het jaar niet meer plaatsvindt –&#13;
niet worden gezegd een bijdrage te hebben&#13;
geleverd aan de realisering van de melkproductie&#13;
van 1983. Bedoelde grond&#13;
behoort voor de berekening van het&#13;
gemiddelde quotum per hectare niet te&#13;
worden meegeteld en met het perceel is&#13;
ook geen melkquotum gaan samenhangen.&#13;
(Na dit tussenarrest is de zaak met een&#13;
minnelijke regeling geëindigd.)</inleiding><content>ARREST IN DE ZAAK VAN:&#13;
Vereniging tot Behoud van Natuurmonumenten&#13;
in Nederland, gevestigd te ’s-Graveland,&#13;
appellante,&#13;
procureur: mr. H. van Ravenhorst,&#13;
tegen&#13;
H.P.M. Willemsen, wonende te Putten,&#13;
geïntimeerde,&#13;
procureur: mr. H. van Ravenhorst.&#13;
1 Het geding in eerste aanleg&#13;
Voor de procedure in eerste aanleg wordt verwezen&#13;
naar de inhoud van de vonnissen van&#13;
30 oktober 2002 en 16 juli 2003, die de pachtkamer&#13;
van de rechtbank te Zutphen, sector&#13;
kanton, locatie Harderwijk, tussen appellante&#13;
(hierna te noemen: Natuurmonumenten) als&#13;
eiseres in conventie en verweerster in reconventie&#13;
en geïntimeerde (hierna te noemen:&#13;
Willemsen) als gedaagde in conventie en eiseres&#13;
in reconventie heeft gewezen. Van het&#13;
vonnis van 16 juli 2003 is een fotokopie aan&#13;
dit arrest gehecht.&#13;
2 Het geding in hoger beroep&#13;
2.1 Natuurmonumenten heeft bij exploot van&#13;
21 juli 2003 aangezegd van genoemd vonnis&#13;
van 16 juli 2003 in hoger beroep te komen,&#13;
met dagvaarding van Willemsen voor dit hof.&#13;
2.2 Bij memorie van grieven heeft Natuurmonumenten&#13;
zes grieven tegen het bestreden&#13;
vonnis aangevoerd en toegelicht, heeft zij&#13;
bewijs aangeboden en een nieuwe productie&#13;
in het geding gebracht, en heeft zij geconcludeerd&#13;
dat het hof het bestreden vonnis&#13;
in conventie:&#13;
zal vernietigen, en opnieuw recht doende:&#13;
a de pachtovereenkomst tussen partijen zal&#13;
ontbinden met ingang van de dag van het te&#13;
wijzen (tussen)arrest, althans met ingang van&#13;
een andere in goede justitie te bepalen dag, met&#13;
veroordeling van Willemsen om het gepachte&#13;
per uiterlijk de dag van ontbinding te ontruimen&#13;
met al de haren en al het hare, met machtiging&#13;
van Natuurmonumenten om, bij gebreke&#13;
van vrijwillige ontruiming, die ontruiming&#13;
zelf te bewerkstelligen, zonodig met behulp&#13;
van de sterke arm van justitie en politie;&#13;
b Willemsen bij tussenarrest zal veroordelen&#13;
om het resterende melkquotum ad 43.530 kg&#13;
met een vetgehalte van 4.48% volledig ter&#13;
beschikking van Natuurmonumenten te stellen&#13;
en de nodige medewerking te verlenen aan&#13;
overdracht vóór 31 december 2004 van dat&#13;
melkquotum aan een door Natuurmonumenten&#13;
aan te wijzen derde, inclusief de daarvoor&#13;
eventueel noodzakelijke onderverpachting&#13;
door Willemsen aan die derde van de minimaal&#13;
noodzakelijke oppervlakte van de van&#13;
Natuurmonumenten gepachte grond, hetzij&#13;
– op aanwijzing van Natuurmonumenten – in&#13;
de vorm van percelen tot maximaal 1 ha, hetzij&#13;
in de vorm van een pachtovereenkomst als&#13;
bedoeld in artikel 70f lid 5 Pachtwet, voor de&#13;
minimale noodzakelijke duur en overigens&#13;
onder de gebruikelijke voorwaarden;&#13;
c Willemsen zal veroordelen om tegen behoorlijk&#13;
bewijs van kwijting aan Natuurmonumenten&#13;
te betalen ter zake van schadevergoeding&#13;
wegens verkoop van melkquotum een&#13;
bedrag van € 209.340,–, vermeerderd met&#13;
€ 85.838,–, voor het geval Willemsen niet tijdig&#13;
meewerkt aan het ter beschikking stellen&#13;
en overdragen van het onder b bedoelde resterende&#13;
melkquotum, beide bedragen vermeerderd&#13;
met de wettelijke rente met ingang van&#13;
8 oktober 2001;&#13;
d Willemsen zal veroordelen aan Natuurmonumenten&#13;
tegen behoorlijk bewijs van&#13;
kwijting te betalen de buitengerechtelijke kosten&#13;
ad € 3.414,65, vermeerderd met de wettelijke&#13;
rente met ingang van 4 december 2001;&#13;
e Willemsen zal veroordelen in de kosten van&#13;
de procedure in beide instanties, inclusief de&#13;
kosten van de beslaglegging, zoals in alinea 6.2&#13;
van de memorie van grieven gespecificeerd;&#13;
in reconventie:&#13;
zal vernietigen uitsluitend op het punt van de&#13;
kostenveroordeling en het vonnis overigens&#13;
zal bekrachtigen, met veroordeling van Willemsen&#13;
in de kosten van de procedure in beide&#13;
instanties.&#13;
2.3 Bij memorie van antwoord heeft Willemsen&#13;
de grieven bestreden en verweer gevoerd,&#13;
heeft zij bewijs aangeboden en een aantal&#13;
nieuwe producties in het geding gebracht, en&#13;
heeft zij geconcludeerd dat het hof Natuurmonumenten&#13;
niet-ontvankelijk zal verklaren&#13;
in haar vorderingen althans haar deze zal ontzeggen&#13;
wat betreft de vordering sub a, c, d en&#13;
e en wat betreft de vordering terzake van de&#13;
reconventionele vordering van Willemsen in&#13;
eerste aanleg, een en ander onder bevestiging&#13;
van het bestreden vonnis en met veroordeling&#13;
van Natuurmonumenten in de kosten van&#13;
beide instanties. Wat betreft vordering sub b&#13;
heeft Willemsen zich gerefereerd aan het oordeel&#13;
van het hof, met veroordeling van&#13;
Natuurmonumenten in de kosten met betrekking&#13;
tot vordering sub b, gelet op het feit dat&#13;
die nodeloos is ingesteld.&#13;
2.4 Daarna heeft Natuurmonumenten bij akte&#13;
op de memorie van antwoord gereageerd.&#13;
2.5 Ter zitting van 15 november 2004 hebben&#13;
partijen de zaak doen bepleiten, Natuurmonumenten&#13;
door mr. M.M.J.J. Gerrits, advocaat&#13;
te Arnhem, en Willemsen door mr. J.T.A.M.&#13;
van Mierlo, advocaat te Deventer; beiden hebben&#13;
daarbij pleitnotities in het geding gebracht.&#13;
2.6 Vervolgens hebben partijen de stukken&#13;
voor het wijzen van arrest aan het hof overgelegd.&#13;
3 De vaststaande feiten&#13;
3.1 Op grond van hetgeen is gesteld en niet of&#13;
onvoldoende is weersproken dan wel blijkt&#13;
uit de onbetwiste inhoud van de overgelegde&#13;
bescheiden, staat in hoger beroep het navolgende&#13;
vast.&#13;
3.2 Bij door de grondkamer voor Gelderland&#13;
goedgekeurde pachtovereenkomst van 24 oktober&#13;
1980 heeft Natuurmonumenten met ingang&#13;
van 1 oktober 1980 verpacht aan B.H.W.&#13;
Edel (hierna: Edel), destijds echtgenoot van&#13;
Willemsen, de hoeve Tinteler, gelegen in het&#13;
landgoed Oldenaller, bestaande uit de percelen&#13;
kadastraal bekend gemeente Putten, sectie&#13;
H, nrs. 722, 746, 1349, 2144, 2145, 2146 en&#13;
2147, in totaal groot 12.77.33 ha.&#13;
3.3 Bij door de grondkamer voor Gelderland&#13;
goedgekeurde wijzigingsovereenkomst van&#13;
16 mei 1984 hebben partijen aan het gepachte&#13;
toegevoegd het perceel kadastraal bekend&#13;
gemeente Putten, sectie H, nr. 2044 ged., ter&#13;
grootte van 2.20.00 ha. De laatste alinea van&#13;
de overeenkomst luidt:&#13;
“Als datum van ingang wordt bepaald 1 november&#13;
1983, waarbij de periode 1 november&#13;
1983 tot 1 oktober 1984 als een vol pachtjaar&#13;
wordt beschouwd. De verhoogde pachtsom&#13;
wordt in twee termijnen voldaan voor het&#13;
eerst op 1 april 1984.”&#13;
3.4 Bij door de grondkamer voor Gelderland&#13;
goedgekeurde pachtovereenkomst van 4 september&#13;
1986 heeft Natuurmonumenten met&#13;
ingang van 1 juli 1986 aan Edel verpacht de&#13;
percelen kadastraal bekend gemeente Laren,&#13;
sectie F, nrs. 35 ged., 36 ged., 398, 772 ged. en&#13;
1007 ged., in totaal groot 5.50.00 ha.&#13;
3.5 Willemsen is in 1994 als pachter in de&#13;
plaats van Edel gesteld.&#13;
3.6 Aan het aan Edel ter beschikking staande&#13;
melkquotum is in 1986 50.000 kg met een vetgehalte&#13;
van 4,51% toegevoegd. Dit quotum&#13;
was afkomstig van een pachtbedrijf van&#13;
Natuurmonumenten, waarvan H.J. Kapelle&#13;
pachter was. Na toepassing van diverse kortingen&#13;
en verruimingen bedroeg dit gedeelte&#13;
van het aan het bedrijf van Willemsen ter&#13;
beschikking staande melkquotum sinds 1994/&#13;
1995 44.902 kg.&#13;
3.7 Aan het aan Edel ter beschikking staande&#13;
melkquotum is in 1991 24.582 kg met een vetgehalte&#13;
van 4,16% toegevoegd. Dit gedeelte&#13;
van het aan het bedrijf van Willemsen ter&#13;
beschikking staande melkquotum bedroeg&#13;
sinds 1994/1995 24.779 kg.&#13;
3.8 Aan het bedrijf van Willemsen stond sinds&#13;
1994/1995 een melkquotum ter beschikking&#13;
van in totaal 277.033 kg. Een gedeelte van&#13;
207.352 kg van dat quotum vindt zijn oorsprong&#13;
in het aan Edel in het voor het jaar&#13;
1984/1985 op basis van de in 1983 gerealiseerde&#13;
melkproductie toegekende melkquotum.&#13;
3.9 In 1998 en 1999 zijn tussen partijen besprekingen&#13;
gevoerd over een mogelijke pachtbeëindiging.&#13;
Willemsen werd bij die besprekingen&#13;
bijgestaan door ing. G.E. Stap van&#13;
LTO VastGoed. Van de zijde van Natuurmonumenten&#13;
werden de besprekingen tot mei&#13;
1999 gevoerd door A. Kerssies. De besprekingen&#13;
hebben uiteindelijk niet tot overeenstemming&#13;
geleid.&#13;
3.10 Eind 1998 heeft Willemsen met toestemming&#13;
van Natuurmonumenten in 1998 60.000&#13;
kg melkquotum aan derden verkocht.&#13;
3.11 In de loop van 1999 heeft Willemsen nog&#13;
eens 173.403 kg melkquotum aan derden verkocht.&#13;
4 Beoordeling van het geschil in&#13;
hoger beroep&#13;
4.1 In conventie heeft Natuurmonumenten&#13;
ontbinding van de pachtovereenkomst gevorderd&#13;
en schadevergoeding, met nevenvorderingen.&#13;
In reconventie heeft Willemsen gevorderd&#13;
dat voor recht wordt verklaard dat Natuurmonumenten&#13;
de onderhandelingen over&#13;
pachtbeëindiging onrechtmatig heeft afgebroken;&#13;
zij heeft bovendien gevorderd een bevel&#13;
tot hervatting van die onderhandelingen. Bij&#13;
het bestreden vonnis heeft de pachtkamer in&#13;
eerste aanleg zowel de vorderingen in conventie&#13;
als die in reconventie afgewezen, met compensatie&#13;
van de proceskosten.&#13;
4.2 Willemsen is in hoger beroep niet opgekomen&#13;
tegen de afwijzing van de vordering in&#13;
reconventie, zodat het geschil in reconventie&#13;
– afgezien van de door de pachtkamer in eerste&#13;
aanleg toegepaste compensatie van de proceskosten,&#13;
waartegen Natuurmonumenten&#13;
met grief 6 opkomt – niet ter beoordeling van&#13;
het hof staat.&#13;
4.3 De pachtkamer in eerste aanleg heeft de&#13;
vordering van Natuurmonumenten tot ontbinding&#13;
van de pachtovereenkomst afgewezen&#13;
op grond van, kort gezegd, haar overweging&#13;
dat de verkoop in 1999 van 173.403 kg melk-&#13;
quotum weliswaar voorbarig was, maar dat&#13;
– in verband met het stadium waarin de&#13;
onderhandelingen over pachtbeëindiging verkeerden&#13;
– die tekortkoming de ontbinding&#13;
niet rechtvaardigt. Daartegen richt Natuurmonumenten&#13;
zich met grief 1.&#13;
4.4 Die grief is op zichzelf terecht voorgesteld.&#13;
Bij gebreke van toestemming van&#13;
Natuurmonumenten als verpachter stond het&#13;
aan Willemsen als pachter niet vrij om een&#13;
gedeelte van het melkquotum te verkopen en&#13;
aldus op de uitkomst van de onderhandelingen&#13;
over pachtbeëindiging vooruit te lopen.&#13;
Het (volgens de stellingen van Willemsen:&#13;
vergevorderde) stadium waarin de onderhandelingen&#13;
over pachtbeëindiging zich bevonden,&#13;
is op zichzelf onvoldoende grond om te&#13;
oordelen dat de tekortkoming de ontbinding&#13;
niet rechtvaardigt. Aanvullende feiten en omstandigheden&#13;
die – alles uitgaande van het&#13;
ontbreken van toestemming van Natuurmonumenten&#13;
voor de verkoop – zouden kunnen&#13;
meebrengen dat ontbinding niet gerechtvaardigd&#13;
is, zijn door Willemsen niet gesteld.&#13;
4.5 Van een tekortkoming is geen sprake indien&#13;
ook de verkoop van 173.403 kg melkquotum&#13;
in 1999 met toestemming van Natuurmonumenten&#13;
heeft plaatsgevonden. Willemsen stelt&#13;
dat die toestemming bij monde van Kerssies&#13;
inderdaad is gegeven, hetgeen in twee schriftelijke&#13;
verklaringen door Stap wordt bevestigd.&#13;
Natuurmonumenten betwist de gestelde&#13;
toestemming en heeft in dat verband een&#13;
schriftelijke verklaring van Kerssies overgelegd.&#13;
Het hof zal Willemsen, die van de door&#13;
haar gestelde toestemming de bewijslast&#13;
draagt, toelaten tot het bewijs van feiten en&#13;
omstandigheden waaruit volgt dat de verkoop&#13;
van 173.403 kg melkquotum in 1999 met toestemming&#13;
van Natuurmonumenten heeft&#13;
plaatsgevonden.&#13;
4.6 De pachtkamer in eerste aanleg heeft de&#13;
vordering van Natuurmonumenten tot schadevergoeding&#13;
afgewezen op grond van, kort&#13;
gezegd, haar overweging dat, in verband met&#13;
de afwijzing van de vordering tot ontbinding,&#13;
eerst op het moment van het eindigen van de&#13;
pachtovereenkomst kan worden vastgesteld&#13;
dat en hoeveel schade Natuurmonumenten&#13;
heeft geleden. Daartegen richt zich grief 2.&#13;
4.7 Deze grief slaagt. Indien een pachter zonder&#13;
toestemming van de verpachter het met&#13;
het gepachte samenhangende melkquotum&#13;
geheel of gedeeltelijk heeft vervreemd, lijdt de&#13;
verpachter reeds door die vervreemding schade&#13;
– bestaande in het verlies van de vermogenswaarde&#13;
die het vervreemde melkquotum&#13;
voor hem vertegenwoordigde – welke schade&#13;
in beginsel valt te stellen op 50% van de waarde&#13;
van het vervreemde quotum ten tijde van&#13;
de vervreemding. Het hof verwijst naar zijn&#13;
arrest van 11 november 1997, AgrR 1999,&#13;
4985.&#13;
4.8 De omstandigheid dat tussen partijen destijds&#13;
over pachtbeëindiging werd onderhandeld&#13;
en dat in dat verband (evenals bij de&#13;
beëindiging van de pacht met een andere&#13;
pachter van Natuurmonumenten, J.H. Koster)&#13;
sprake is geweest van een verdeling van de&#13;
verkoopopbrengst van het met het gepachte&#13;
samenhangende melkquotum in een verhouding&#13;
van 25% voor Natuurmonumenten en&#13;
75% voor Willemsen en die verhouding als&#13;
zodanig geen voorwerp van onderhandeling&#13;
(meer) was, is – nu partijen het over pachtbeëindiging&#13;
niet eens zijn geworden (anders&#13;
dan in het geval van Koster) – onvoldoende&#13;
om de schade van Natuurmonumenten op een&#13;
lager percentage dan 50% te stellen. Ook overigens&#13;
heeft Willemsen onvoldoende gesteld&#13;
om een afwijking van genoemd percentage&#13;
van 50% te kunnen rechtvaardigen. Indien&#13;
Willemsen niet slaagt in het haar op te dragen&#13;
bewijs van, kort gezegd, een door Natuurmonumenten&#13;
voor de verkoop gegeven toestemming,&#13;
kan Natuurmonumenten derhalve&#13;
aanspraak maken op 50% van de waarde in&#13;
1999 van het in dat jaar vervreemde melkquotum,&#13;
voorzover dat quotum met het gepachte&#13;
samenhing.&#13;
4.9 Voor het geval dat Willemsen wel in&#13;
bedoeld bewijs slaagt, overweegt het hof als&#13;
volgt. Indien een pachter met toestemming&#13;
van de verpachter het met het gepachte samenhangende&#13;
melkquotum geheel of gedeeltelijk&#13;
vervreemdt en door partijen omtrent de verdeling&#13;
van de verkoopopbrengst geen afspraken&#13;
zijn gemaakt, volgt uit de eisen van redelijkheid&#13;
en billijkheid – mede tegen de achtergrond&#13;
van de vaste rechtspraak van dit hof&#13;
over de verdeling van de waarde van het melkquotum&#13;
en het in artikel 6:212 Burgerlijk Wet-&#13;
boek bepaalde – dat de verpachter aanspraak&#13;
kan maken op 50% van de netto verkoopopbrengst.&#13;
4.10 De omstandigheid dat tussen partijen ten&#13;
tijde van het verlenen van de toestemming&#13;
voor de verkoop van het melkquotum over&#13;
pachtbeëindiging werd onderhandeld en dat&#13;
in dat verband sprake is geweest van een verdeling&#13;
van de verkoopopbrengst van het met&#13;
het gepachte samenhangende quotum in een&#13;
verhouding van 25% voor Natuurmonumenten&#13;
en 75% voor Willemsen en die verhouding&#13;
als zodanig geen voorwerp van onderhandeling&#13;
(meer) was, is – nu partijen het over&#13;
pachtbeëindiging niet eens zijn geworden – op&#13;
zichzelf onvoldoende om de aanspraak van&#13;
Natuurmonumenten op een lager percentage&#13;
dan 50% te stellen. Aanvullende feiten of omstandigheden&#13;
die een afwijking van genoemd&#13;
percentage van 50% kunnen rechtvaardigen,&#13;
zijn door Willemsen niet aangevoerd en volgen&#13;
ook niet uit de gedingstukken. Indien&#13;
Willemsen slaagt in het haar op te dragen&#13;
bewijs van, kort gezegd, een door Natuurmonumenten&#13;
voor de verkoop gegeven toestemming,&#13;
kan Natuurmonumenten derhalve&#13;
aanspraak maken op 50% van de netto verkoopopbrengst&#13;
van het in 1999 vervreemde&#13;
melkquotum, voorzover dat quotum met het&#13;
gepachte samenhing.&#13;
4.11 Uit het voorgaande volgt dat de vraag of&#13;
Willemsen voor de verkoop in 1999 toestemming&#13;
van Natuurmonumenten had, voor het&#13;
bedrag van de door Willemsen ter zake van&#13;
die verkoop aan Natuurmonumenten verschuldigde&#13;
vergoeding slechts van belang is&#13;
voor het verschil tussen 50% van de netto&#13;
verkoopopbrengst van het melkquotum en&#13;
50% van de waarde van dat quotum ten tijde&#13;
van de vervreemding, steeds voorzover het&#13;
vervreemde quotum met het gepachte samenhing.&#13;
4.12 Wat betreft de vraag hoeveel melkquotum&#13;
voorafgaand aan de verkopen in 1998 en&#13;
1999 met het gepachte samenhing, bestaat tussen&#13;
partijen debat omtrent de volgende kwesties:&#13;
1 de vraag of, en zo ja op welke wijze, bij de&#13;
bepaling van de mate waarin het onder 3.8&#13;
bedoelde gedeelte van het melkquotum ter&#13;
grootte van 207.352 kg met het gepachte is&#13;
gaan samenhangen, mede behoort te worden&#13;
gelet op door Staatsbosbeheer aan Edel in&#13;
1983 en/of 1984 in gebruik gegeven grond;&#13;
2 het tijdstip waarop Edel feitelijk de beschikking&#13;
heeft gekregen over het onder 3.3&#13;
bedoelde perceel ter grootte van 2.20.00 ha;&#13;
3 de mate waarin Natuurmonumenten respectievelijk&#13;
Willemsen aanspraak kunnen maken&#13;
op het onder 3.6 bedoelde gedeelte van het&#13;
melkquotum, ter grootte van 44.902 kg.&#13;
Partijen zijn het erover eens dat het onder 3.7&#13;
bedoelde gedeelte van het melkquotum, ter&#13;
grootte van 24.779 kg, geheel aan Natuurmonumenten&#13;
toekomt.&#13;
4.13 Wat betreft eerstgenoemde vraag stelt het&#13;
hof het navolgende voorop.&#13;
I Voor de vraag welk gedeelte van het aan een&#13;
pachter in 1984 toegekende melkquotum met&#13;
het gepachte is gaan samenhangen, is bepalend&#13;
de hoeveelheid grond die de pachter in het&#13;
referentiejaar 1983 direct of indirect ten behoeve&#13;
van de melkproductie in gebruik had.&#13;
Voor de vraag of aan derden toebehorende&#13;
grond als zodanig meetelt, is de aard van het&#13;
gebruik van die grond beslissend en is niet van&#13;
belang of ten aanzien van die grond van pacht&#13;
sprake was. Ook grond die uitsluitend ten&#13;
behoeve van voederwinning is benut, telt mee,&#13;
mits kan worden gezegd dat die grond in het&#13;
jaar 1983 ten behoeve van de melkproductie&#13;
bij de pachter in gebruik is geweest. Het laatste&#13;
brengt mee dat de omstandigheid dat van&#13;
bepaalde grond in 1983 eenmalig een grassnede&#13;
ten behoeve van de melkproductie is&#13;
gewonnen of eenmalig op die grond naweide&#13;
heeft plaatsgevonden, in dit verband in ieder&#13;
geval onvoldoende is.&#13;
II Dat de grond bij de pachter duurzaam in&#13;
gebruik is geweest, is geen specifiek vereiste.&#13;
Wel is mogelijk dat onverkorte handhaving&#13;
van dit uitgangspunt in bijzondere omstandigheden&#13;
zou leiden tot gevolgen die voor één&#13;
van de partijen in redelijkheid niet aanvaardbaar&#13;
zijn, zodat op die grond een uitzondering&#13;
op haar plaats is. Het hof verwijst naar&#13;
zijn arrest van 18 juli 2000, AgrR 2002, 5125,&#13;
in de zaak Van Balkom/Vincentiusvereniging.&#13;
III De omstandigheid dat de melkquota feitelijk&#13;
pas zijn toegekend in het jaar 1984 kan&#13;
niet meebrengen dat met het gepachte meer&#13;
melkquotum is gaan samenhangen, dan volgt&#13;
uit de bijdrage die het gepachte – doordat het&#13;
in het referentiejaar 1983 de door de pachter&#13;
gerealiseerde melkproductie (mede) mogelijk&#13;
heeft gemaakt – aan het verwerven van dat&#13;
quotum heeft geleverd. De omstandigheid dat&#13;
een pachter in 1983 (al dan niet op basis van&#13;
een pachtovereenkomst) meer grond ten&#13;
behoeve van de melkproductie in gebruik had&#13;
dan in 1984, is een omstandigheid die de verpachter&#13;
in beginsel niet aangaat. In zoverre&#13;
komt het hof terug op het genoemde arrest in&#13;
de zaak Van Balkom/Vincentiusvereniging.&#13;
IV De omstandigheid dat de melkquota feitelijk&#13;
pas in het jaar 1984 zijn toegekend, brengt&#13;
wel mee dat met grond die in 1983 nog deel&#13;
uitmaakte van het bedrijf van de pachter, maar&#13;
in 1984 niet meer, geen melkquotum is gaan&#13;
samenhangen.&#13;
4.14 Bij conclusie van antwoord in conventie&#13;
alsmede conclusie van eis in reconventie heeft&#13;
Willemsen twee nota’s van Staatsbosbeheer&#13;
overgelegd. De eerste nota heeft blijkens haar&#13;
omschrijving betrekking op 1982 en is derhalve&#13;
van geen belang. De tweede nota heeft&#13;
betrekking op het gebruik van 8.81.80 hectare&#13;
in het jaar 1983, voor een prijs van ƒ 250,– per&#13;
hectare, welk gebruik wordt omschreven als&#13;
“(Gras op stam) + nabeweiden”. Mede in verband&#13;
met de inhoud van het uitvoerige rapport&#13;
“Zes jaar Tinteler”, dat door Willemsen&#13;
bij memorie van antwoord is overgelegd, moet&#13;
worden aangenomen dat genoemde 8.81.80&#13;
hectare grond in 1983 ten behoeve van de&#13;
melkproductie bij Edel in gebruik is geweest.&#13;
Voorzover door Natuurmonumenten het&#13;
tegendeel wordt betoogd, is dat standpunt&#13;
onvoldoende gemotiveerd. Door Natuurmonumenten&#13;
zijn ook geen bijzondere omstandigheden&#13;
gesteld in de hiervoor onder II&#13;
bedoelde zin. Als zodanig geldt niet dat Willemsen&#13;
bij de beëindiging van het gebruik van&#13;
de aan Staatsbosbeheer toebehorende gronden&#13;
ter zake van het melkquotum aan Staatsbosbeheer&#13;
geen vergoeding heeft betaald, daargelaten&#13;
de vraag of Staatsbosbeheer op een&#13;
zodanige vergoeding aanspraak zou kunnen&#13;
maken.&#13;
4.15 Natuurmonumenten heeft nog aangevoerd&#13;
dat gelet op de voor de grond van&#13;
Staatsbosbeheer geldende gebruiksbeperkingen,&#13;
de afstand waarop die grond ten opzichte&#13;
van de hoeve van Edel was gelegen en de&#13;
beperkte opbrengsten in voedingswaarde, die&#13;
grond voor niet meer dan een derde deel zou&#13;
mogen meetellen. Dit standpunt moet worden&#13;
verworpen. In beginsel is slechts van belang of&#13;
grond in het referentiejaar 1983 direct of indirect&#13;
ten behoeve van de melkproductie bij&#13;
de pachter in gebruik was in de hiervoor&#13;
onder 4.13 sub I bedoelde zin. Voorzover&#13;
Natuurmonumenten beoogt te stellen dat dit&#13;
laatste niet het geval is geweest, is haar standpunt&#13;
onvoldoende gemotiveerd. De door&#13;
Natuurmonumenten gestelde omstandigheden&#13;
zijn ook niet van dien aard dat zij een&#13;
inbreuk op bedoeld beginsel kunnen rechtvaardigen.&#13;
In dit verband is mede van belang&#13;
dat de praktijk behoefte heeft aan hanteerbare&#13;
criteria, waarmee een debat over bijvoorbeeld&#13;
de voedingswaarden van van ieder perceel&#13;
gewonnen gewas zich slecht verdraagt.&#13;
4.16 Het voorgaande leidt tot de conclusie dat&#13;
bij de bepaling van de mate waarin het onder&#13;
3.8 bedoelde gedeelte van het melkquotum ter&#13;
grootte van 207.352 kg met het gepachte is&#13;
gaan samenhangen, rekening behoort te worden&#13;
gehouden met 8.81.80 ha door Staatsbosbeheer&#13;
aan Edel in 1983 in gebruik gegeven&#13;
grond, in die zin dat voor de berekening van&#13;
het gemiddelde quotum per hectare die grond&#13;
volledig meetelt.&#13;
4.17 Wat betreft de onder 4.12 als tweede aangeduide&#13;
kwestie geldt het volgende. Natuurmonumenten&#13;
heeft bij memorie van grieven&#13;
aangeboden te bewijzen dat de 2.20.00 ha&#13;
grond reeds gedurende het gehele jaar 1983 bij&#13;
Edel in gebruik was, maar door Natuurmonumenten&#13;
is ten onrechte niet toegelicht waarom&#13;
niettemin in de pachtovereenkomst 1 november&#13;
1983 als ingangsdatum is vermeld en haar&#13;
standpunt is in zoverre onvoldoende gemotiveerd.&#13;
Een aanwijzing dat in de pachtovereenkomst&#13;
de werkelijke ingangsdatum van het&#13;
gebruik is vermeld, is gelegen in de omstandigheid&#13;
dat niet – in aansluiting op de pachtovereenkomst&#13;
uit 1980 – 1 oktober 1983 maar&#13;
1 november 1983 als aanvangstijdstip is vermeld&#13;
en de aansluiting op de overeenkomst&#13;
uit 1980 op andere wijze is gerealiseerd,&#13;
namelijk door de bepaling dat de periode van&#13;
1 november 1983 tot 1 oktober 1984 als een&#13;
vol pachtjaar wordt beschouwd. Nu Natuur-&#13;
monumenten in haar stelplicht is tekortgeschoten,&#13;
bestaat geen grond voor bewijslevering.&#13;
4.18 Bij conclusie van dupliek in conventie&#13;
tevens conclusie van repliek in reconventie&#13;
heeft Willemsen aangevoerd dat de 2.20.00 ha&#13;
grond werd gepacht door A. van Gens en dat&#13;
deze eerst in het jaar 1984 feitelijk van deze&#13;
grond afstand heeft gedaan. De juistheid van&#13;
deze stellingen kan in het midden blijven&#13;
omdat grond die eerst op 1 november 1983 ter&#13;
beschikking van Edel is gekomen – gelet op&#13;
het feit dat het weideseizoen toen reeds was&#13;
geëindigd en ook voederwinning zo laat in het&#13;
jaar niet meer plaatsvindt – niet kan worden&#13;
gezegd een bijdrage te hebben geleverd aan de&#13;
realisering van de melkproductie van 1983.&#13;
4.19 Gelet op hetgeen in de vorige alinea is&#13;
overwogen, behoort het bedoelde perceel&#13;
voor de berekening van het gemiddelde quotum&#13;
per hectare niet te worden meegeteld en&#13;
is met het perceel ook geen melkquotum gaan&#13;
samenhangen.&#13;
4.20 Wat betreft de onder 4.12 als derde aangeduide&#13;
kwestie geldt dat door Natuurmonumenten&#13;
is erkend dat Willemsen aan Kapelle&#13;
een vergoeding heeft betaald die afgeleid was&#13;
van de inhoud van de destijds geldende opkoopregeling&#13;
en ook dat – gelet op de inhoud&#13;
van die regeling – de betaalde vergoeding&#13;
betrekking had op de helft van de waarde van&#13;
het met de door Kapelle van Natuurmonumenten&#13;
gepachte grond samenhangende melkquotum.&#13;
Willemsen stelt dat Edel ook voor de&#13;
andere helft heeft betaald, maar dat standpunt&#13;
is onvoldoende gemotiveerd. Voorzover Willemsen&#13;
spreekt van aanvullend aan Kapelle&#13;
geleverde prestaties, is dat van geen belang&#13;
voor de verhouding tussen Natuurmonumenten&#13;
en haar, en voorzover zij spreekt van betalingen&#13;
in natura, bestaande in een inzet ten&#13;
behoeve van natuurwaarden in overeenstemming&#13;
met de considerans van de pachtovereenkomst,&#13;
geldt daarvoor dat zij niets heeft&#13;
gesteld waaruit volgt dat partijen die inzet&#13;
destijds als een tegenprestatie voor het door&#13;
Natuurmonumenten ter beschikking gestelde&#13;
melkquotum hebben willen beschouwen.&#13;
4.21 Uit hetgeen in de vorige alinea is overwogen,&#13;
volgt dat Natuurmonumenten respectievelijk&#13;
Willemsen ieder voor de helft aanspraak&#13;
kunnen maken op de vermogenswaarde van&#13;
het onder 3.6 bedoelde gedeelte van het melkquotum,&#13;
ter grootte van 44.902 kg.&#13;
4.22 De slotsom is dat bewijs zal worden&#13;
opgedragen als onder 4.5 bedoeld. Voorafgaand&#13;
aan de bewijslevering zal het hof met&#13;
partijen compareren teneinde een minnelijke&#13;
regeling te beproeven.&#13;
4.23 Gelet op het standpunt dat Willemsen in&#13;
deze procedure heeft ingenomen en de wijze&#13;
waarop haar raadsman zich ter gelegenheid&#13;
van de pleidooizitting heeft uitgelaten, ziet&#13;
het hof geen aanleiding om bij dit arrest een&#13;
voorziening te treffen voor het thans nog resterende&#13;
gedeelte van het melkquotum.&#13;
4.24 Iedere verdere beslissing zal worden aangehouden.&#13;
5 Beslissing&#13;
Het hof, rechtdoende in hoger beroep:&#13;
laat Willemsen toe tot het onder 4.5 bedoelde&#13;
bewijs;&#13;
bepaalt dat, indien Willemsen dat bewijs door&#13;
middel van getuigen wenst te leveren, het verhoor&#13;
van deze getuigen zal geschieden ten&#13;
overstaan van het tot raadsheer-commissaris&#13;
benoemde lid van het hof mr. W.L. Valk en de&#13;
raad mr. ing. J.A. Jansens van Gellicum, die&#13;
daartoe zitting zullen houden in het paleis van&#13;
justitie aan de Walburgstraat 2-4 te Arnhem&#13;
en wel op een nader door de raadsheer-commissaris&#13;
vast te stellen dag en tijdstip;&#13;
bepaalt dat dag en tijdstip van de verhoren&#13;
door de raadsheer-commissaris zullen worden&#13;
vastgesteld na voorafgaande opgave van verhinderdata&#13;
van partijen;&#13;
bepaalt dat Willemsen in persoon en Natuurmonumenten&#13;
vertegenwoordigd door iemand&#13;
die van de zaak op de hoogte en hetzij&#13;
bevoegd hetzij speciaal schriftelijk gevolmachtigd&#13;
is tot het aangaan van een schikking,&#13;
tezamen met hun raadslieden, voorafgaand&#13;
aan de hiervoor bedoelde bewijslevering en in&#13;
een afzonderlijke zitting in het paleis van justitie&#13;
aan de Walburgstraat 2-4 te Arnhem voor&#13;
genoemde raadsheer-commissaris en raad zullen&#13;
verschijnen, op een nader door de raadsheer-&#13;
commissaris te bepalen dag en tijdstip,&#13;
opdat kan worden onderzocht of partijen het&#13;
op een of meer punten met elkaar eens kunnen&#13;
worden;&#13;
bepaalt dat de verhinderdagen van partijen en&#13;
hun advocaten in de maanden februari, maart&#13;
en april 2005 zullen worden opgegeven ter&#13;
rolzitting van 11 januari 2005, ambtshalve&#13;
peremptoir, waarna dag en tijdstip der comparitie&#13;
(ook indien voormelde opgave van een of&#13;
meer der partijen ontbreekt) door de raadsheer-&#13;
commissaris zullen worden vastgesteld&#13;
en alsdan in beginsel geen uitstel in verband&#13;
met verhinderingen zal worden verleend;&#13;
bepaalt dat partijen de bescheiden waarop zij&#13;
een beroep zouden willen doen, zullen overleggen&#13;
door deze uiterlijk twee weken voor de&#13;
dag der comparitie in kopie aan de wederpartij&#13;
en aan de raadsheer-commissaris toe te&#13;
zenden;&#13;
houdt verder iedere beslissing aan.&#13;
</content><legacyfootnotes/><footnotes><footnote/></footnotes><auteurs/><published>2006-06-01 00:00:00</published><modified>2006-06-01 00:00:00</modified><editiondate>2006-06-01</editiondate><htmlpath>https://denhollander.info/artikel/4053</htmlpath></article>
</articles></edition>
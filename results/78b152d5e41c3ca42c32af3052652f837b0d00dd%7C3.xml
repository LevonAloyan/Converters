<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1995</searchword><id>6008</id><udhid>UDH:TvAR/6008</udhid><titel>Pacht en suiker</titel><searchwords><searchword>TvAR 3/1995</searchword><searchword>UDH:TvAR/6008</searchword></searchwords><attachments><attachment><name>1995_nr 3_Artikel_Bruil.pdf</name><extention>pdf</extention><url>https://denhollander.info/download/5817/ci</url></attachment></attachments><inleiding>1. INLEIDING&#13;
Bij arrest van 29 november 1994 (hierna bij rechtspraak onder nummer 4742 opgenomen)&#13;
heeft de pachtkamer van het Gerechtshof te Arnhem zich voor het eerst uitgesproken&#13;
over de vraag of een afgaande pachter, die op het eertijds gepachte een&#13;
suikerbietenquotum achterlaat, voor dat quotum recht kan doen gelden op een vergoeding&#13;
van de verpachter. Voor de relatie tussen pachter en verpachter met betrekking tot een&#13;
suikerbietenquotum is voorts nog van belang de eveneens te bespreken uitspraak van de&#13;
pachtkamer van het kantongerecht te Assen van 4 mei 1993, inzake Mulder-Boonstra/&#13;
Koops (hierna bij rechtspraak onder nummer 4743 opgenomen).&#13;
In eerstgenoemde zaak ligt de casus als volgt: Brooijmans heeft vanaf 1977 van Priem&#13;
een hoeve gepacht, gelegen te Spijk en Godlinze in noordoost Groningen, groot ca. 69&#13;
hectare. De pachtovereenkomst is geëindigd in 1989. Overeenkomstig de door Noordhuis&#13;
elders in dit nummer beschreven systematiek van het Suikersysteem, was aan Brooijmans&#13;
in het laatste pachtjaar een suikerbietenquotum van 698 ton toegewezen. Toen de pacht&#13;
eindigde is Brooijmans op gronden elders een bedrijf gaan uitoefenen. Ten name van de&#13;
opvolgende pachter, de zoon van Priem, is een polsuikerreferentie1 geregistreerd van ca.&#13;
116 000 kg, overeenkomend met ca. 667 ton suikerbieten. Voor het door Brooijmans achtergelaten&#13;
quotum vordert deze naar billijkheid een vergoeding van f 275 per ton, totaal&#13;
f191 950. Overigens heeft Brooijmans naderhand op zijn nieuwe grond weer een bietenquotum&#13;
toegewezen gekregen.</inleiding><content>2. DE OVERDRACHT VAN SUIKERBIETENQUOTUM VOLGENS HET SUIKERSYSTEEM&#13;
Alvorens de uitspraken van de pachtkamers van kantongerecht en hof aan een nader onderzoek&#13;
te onderwerpen, volgt een korte bespreking van de regels betreffende de overdracht&#13;
van het suikerbietenquotum. Ten tijde van de beëindiging van de onderhavige&#13;
pachtovereenkomst was het Suikersysteem 1989/1990 geldend. Vervolgens zullen deze&#13;
regels vergeleken worden met die in latere versies van het Suikersysteem. Een en ander&#13;
zal alleen aan de orde komen voor zover het quotumovergang buiten de familiesfeer betreft. 2.1. Suikersysteem 1989/19902&#13;
In het Suikersysteem 1989/1990 wordt een onderscheid gemaakt tussen:&#13;
a. de overname van een geheel bedrijf (art. 5),&#13;
b. de overname van een gedeelte van een bedrijf bij vrijwillige overeenkomst (art. 5), en&#13;
c. de overname van een gedeelte van een bedrijf bij onvrijwillige pachtontbinding (art.&#13;
5.1).&#13;
In beide laatsgenoemde gevallen wordt er van uit gegaan dat het resterende deel van&#13;
het oorspronkelijke bedrijf wordt voortgezet.&#13;
ad a. Bij overname van een geheel bedrijf blijft daarop de referentie tot maximaal 2500&#13;
kg polsuiker per hectare cultuurgrond rusten. Na melding van de overname door de opvolgende&#13;
teler bij de suikerindustrie (CSM Suiker BV en Coöperatie Suiker Unie UA)&#13;
schrijft deze de referentie over op de nieuwe gebruiker.&#13;
ad b. Bij overname van een gedeelte van een bedrijf kan de opvolgende teler met instemming&#13;
van de vorige teler referentie overnemen tot maximaal 2500 kg polsuiker per (overgenomen)&#13;
hectare.&#13;
ad c. Bij overname van een gedeelte van een bedrijf ten gevolge van onvrijwillige&#13;
pachtontbinding gaat de suikerreferentie van de vorige teler/afgaande pachter naar rato&#13;
van het oorspronkelijke akkerbouw areaal over op de opvolgende teler/eigenaar/pachter,&#13;
voor zover de afgaande pachter zich met de overschrijving van de referentie akkoord verklaart.&#13;
Indien de afgaande pachter de voor de vaststelling van het evenredig deel noodzakelijke&#13;
bewijsstukken (DBH-gegevens) niet wil overleggen aan de suikerindustrie, zal op&#13;
verzoek van de opvolgende pachter 2500 kg polsuiker per hectare overgeboekt worden.&#13;
2.2. Suikersysteem 1991 tot en met 19944&#13;
In het Suikersysteem 1991, 1992, 1993 en 1994 wordt nog slechts een onderscheid gemaakt&#13;
tussen de overdracht van een bedrijf in zijn geheel en de overdracht van een deel&#13;
van een bedrijf. Anders dan in het Suikersysteem 1989/1990 is in de latere versies, ook in&#13;
het geval van overdracht van een geheel bedrijf, voor overschrijving van de suikerreferentie&#13;
op de opvolgende teler tussen deze en de vorige teler overeenstemming vereist.&#13;
Deze overeenstemming kan slechts betrekking hebben op maximaal 2500 kg suikerreferentie&#13;
per hectare, het meerdere wordt, in geval van overdracht van een geheel bedrijf,&#13;
door de suikerfabrikant ingenomen.&#13;
Voor beide gevallen van overdracht is vereist dat de overgedragen grond door de opvolgende&#13;
teler feitelijk en duurzaam in gebruik wordt genomen. De opvolgende teler dient&#13;
bij zijn verzoek tot overschrijving van de suikerreferentie aan de suikerfabrikant de overeenkomst&#13;
met betrekking tot de over te schrijven suikerreferentie over te leggen, alsmede het document waaruit de overdracht van het gehele of gedeeltelijk bedrijf blijkt. Bij gebreke&#13;
van een overeenkomst tussen de vorige en de opvolgende teler met betrekking tot&#13;
de over te schrijven suikerreferentie, in de in art. 20, lid 2 (1991 en 1992)*5, respectievelijk&#13;
art. 18, lid 2 (1993 en 1994), genoemde gevallen, worden de polsuikerreferenties op de&#13;
opvolgende teler overgeschreven naar rato van het overgedragen areaal akkerbouwgrond&#13;
voor zover de vorige teler bereid is DBH-gegevens over het laatste teeltjaar te overleggen.&#13;
Is de vorige teler daartoe niet bereid dan wordt op verzoek van de opvolgende teler suikerreferentie&#13;
tot maximaal 250Ö kg per hectare overgeschreven.&#13;
3. EERSTE AANLEG&#13;
De pachtkamer van het kantongerecht te Groningen heeft de vordering van Brooijmans&#13;
afgewezen. Ofschoon voor de verdere bespreking van minder belang, aangezien het&#13;
pachthof het geschil in volle omvang behandelt, wil ik u de centrale overweging terzake&#13;
van de pachtkamer van het kantongerecht niet onthouden:&#13;
'Daargelaten, dat er nogal wat verschillen tussen de regelingen van het melk- en suikerquotum&#13;
zijn, waarbij in het oog springt, dat de Beschikking Superheffing steeds eiste&#13;
de medewerking van de afgaande pachter aan de overgang van het melkquotum, terwijl&#13;
voor de verkrijging door de opvolgende gebruiker van een suikerquotum geen enkele medewerking&#13;
van de afgaande pachter vereist is, en daargelaten de vraag of het suikerquotum&#13;
nu wel of niet als een vermogensrecht moet worden aangemerkt, er is klaarblijkelijk&#13;
geen enkele grond de afgaande pachter enige vergoeding toe te kennen terzake van het&#13;
suikerquotum. De pachtkamer is immers niet gebleken van enige belangstelling op dit&#13;
punt in de rechtspraak. Zo er sprake zou zijn van een bestaande rechtsovertuiging met betrekking&#13;
tot toekenning van enige vergoeding aan de afgaande pachter terzake van het&#13;
suikerquotum, zouden daarover uitspraken moeten zijn verschenen.' (cursivering DWB).&#13;
4. HOGER BEROEP: TWEE VRAGEN&#13;
Voorafgaand aan de vraag of Priem aan Brooijmans een vergoeding zou moeten betalen&#13;
heeft het hof de grief van Priem verworpen, welke zich richtte tegen het in het tussenvonnis&#13;
van 6 augustus 1992 door de pachtkamer van het kantongerecht verworpen beroep van&#13;
Priem op rechtsverwerking. Dit onderdeel laat ik verder buiten beschouwing.&#13;
Het hof ziet zich voor de beoordeling van de stelling van Brooijmans, te weten dat uit de&#13;
eisen van redelijkheid en billijkheid voortvloeit dat Priem hem in verband met het achterlaten&#13;
van het suikerbietenquotum een vergoeding behoort te betalen, voor twee vragen geplaatst.&#13;
De eerste vraag is of zulks voortvloeit uit de aard van de quoteringsregeling, en de&#13;
tweede vraag is of zulks voortvloeit uit de aard van de pachtovereenkomst. 5. DE EERSTE VRAAG: AARD VAN DE QUOTERINGS REGEL ING&#13;
5.1. Standpunt van het hof&#13;
Ten aanzien van de eerste te beantwoorden vraag beschrijft het hof in rechtsoverweging 5&#13;
eerst het in casu geldende Suikersysteem 1989/1990 in het kort. In rechtsoverweging 6&#13;
oordeelt het hof dat in het Suikersysteem een sterke grondgebondenheid is beoogd. Vervolgens&#13;
vindt een opsomming plaats van een aantal elementen van het Suikersysteem&#13;
1989/1990, te weten:&#13;
a. verhuur van suikerbietenquotum is volgens de regeling niet mogelijk;&#13;
b. bij verplaatsing van een bedrijf gaat het quotum niet mee met de teler en wordt even&#13;
min overgeboekt naar de eigenaar van de grond als zodanig, maar wordt aan de opvolgende&#13;
teler van de betreffende grond toegewezen;&#13;
c. bij onvrijwillige pachtbeëindiging wordt de suikerreferentie ten laste van de vorige teler&#13;
naar rato van het overgenomen akkerbouwareaal overgeboekt naar de nieuwe teler;&#13;
d. voor zover door het weigeren van medewerking van de afgaande pachter het evenredig&#13;
deel niet kan worden vastgesteld, boekt de suikerfabrikant op verzoek van de nieuwe&#13;
teler 2500 kg polsuiker per hectare naar deze over. Daarvoor is geen medewerking van&#13;
de afgaande pachter en/of de verpachter nodig, en&#13;
e. bij het stoppen of verminderen van de produktie gaat de referentie geheel of gedeelte&#13;
lijk verloren, zonder dat daarvoor een vergoeding wordt toegekend.&#13;
Het hof trekt tenslotte de conclusie dat de strakke grondgebonden regeling meebrengt dat&#13;
zonder toepassing van oneigenlijke constructies het uit het Suikersysteem voortvloeiende&#13;
afleveringsrecht in het algemeen niet te gelde kan worden gemaakt. In dat verband verwijst&#13;
het hof ook nog naar art. 5, eerste alinea van het Suikersysteem 1989/1990, vermeldende&#13;
dat als algemeen uitgangspunt geldt dat quotumoverdracht gepaard dient te gaan&#13;
met grondoverdracht in effectieve zin.&#13;
In rechtsoverweging 7 volgt het antwoord op de eerste vraag: '... het aldus beschreven&#13;
Suikersysteem 1989/1990 (biedt) als zodanig geen aanknopingspunten voor het oordeel&#13;
dat aan de afgaande pachter/teler een vergoeding behoort te worden betaald door de verpachter&#13;
of de opvolgende pachter/teler'.&#13;
5.2. De eerste vraag nader beschouwd&#13;
Vooraf merk ik op dat het pachthof op de onderhavige overgang van suikerreferentie de&#13;
in paragraaf 3.1 onder c bedoelde regeling betreffende de overname van een gedeelte van&#13;
een bedrijf bij onvrijwillige pachtontbinding (art. 5.1), van toepassing acht. Nu Brooijmans&#13;
door de niet-verlenging zijn gehele bedrijf heeft moeten achterlaten zou veeleer de&#13;
in genoemde paragraaf onder a bedoelde regeling betreffende de overname van een geheel&#13;
bedrijf (art. 5), van toepassing geacht moeten worden. Omdat volgens beide regelingen&#13;
Brooijmans het gehele quotum moet achterlaten maakt dit voor hem echter geen verschil. 5.3. Vergelijking met het melkquotum&#13;
Uit de bewoordingen van rechtsoverweging 6 zou kunnen worden afgeleid dat het hof&#13;
voor het antwoord op de vraag of bij de overgang van het suikerbietenquotum daarvoor&#13;
een vergoeding behoort te worden betaald door de verwerver aan de vervreemder, de regeling&#13;
van de bietenquotering heeft afgezet tegen die van het melkquotum. Bij vergelijking&#13;
van de door het hof in genoemde rechtsoverweging uit het Suikersysteem 1989/1990&#13;
gedestilleerde elementen (zie paragraaf 3.1 hiervoor) met soortgelijke elementen zoals die&#13;
al of niet voorkomen in de BSH 1993, valt op dat daartussen verschillen bestaan.&#13;
a. Verhuren van quotum&#13;
In tegenstelling tot het suikerbietenquotum kan (een deel van) het melkquotum tijdelijk&#13;
worden overgedragen (art. 24 en 25 BSH 1993). Opgemerkt kan worden dat ook de&#13;
melkquotering enkele jaren bestaan heeft zonder dat de mogelijkheid voor de quotumhouder&#13;
bestond om dit tijdelijk over te dragen. Met ingang van de heffingsperiode 1989/1990&#13;
is in deze mogelijkheid voorzien.6 Daarvoor waren de verplichtingen van pachters en verpachters&#13;
niet anders dan daarna.&#13;
b. Bedrijfsverplaatsing&#13;
Het melkquotum kan worden meegenomen naar het nieuwe bedrijf ingeval van verplaatsing&#13;
van het bedrijf (art. 22 BSH 1993). Dit is niet mogelijk met een suikerbietenquotum.&#13;
Wel blijft volgens het Suikersysteem 1989/1990, ingeval van verplaatsing van een bedrijf&#13;
binnen een landinrichtingsblok de suikerreferentie van het oorspronkelijk bedrijf van toepassing&#13;
(art. 7.1).7 Voorts kent het Suikersysteem een stelsel van toekenning van referentie&#13;
op nieuwe cultuurgrond (art. 6)8, alsmede een verhoging van de referentie bij&#13;
bedrijfsvergroting ten gevolge van landinrichting (art. 7.2).9 Ofschoon de genoemde bepalingen&#13;
in het suikersysteem minder vergaan dan art. 22 BSH 1993, vraag ik me af dit&#13;
verschil in beide quoteringsregelingen voor de te beantwoorden vraag van groot belang is.&#13;
c. Overgang naar rato&#13;
Op de voet van het Suikersysteem 1989/1990, wordt bij onvrijwillige pachtbeëindiging&#13;
(en na verklaring voor akkoord van de afgaande pachter, voorzover hem geen andere cultuurgrond&#13;
ter beschikking stond) het suikerbietenquotum naar rato van het oorspronkelijke&#13;
akkerbouwareaal overgeschreven op de opvolgende teler. Het melkquotum gaat slechts&#13;
over in een hoeveelheid die door partijen is overeengekomen, uiteraard binnen de toegestane&#13;
grenzen (art. 15 BSH 1993). Ingeval van overdracht van een geheel bedrijf verschillen&#13;
de quoteringsregelingen niet: in beide gevallen blijft het quotum aan het over te&#13;
dragen bedrijf verbonden. De grotere vrijheid van melkquotumhouders is echter niet principieel&#13;
verschillend met die van bietenquotumhouders. Immers in art. 7, lid 1, van Verordening (EEG) nr. 3950/92 van de raad, wordt als hoofdregel voor de overgang van&#13;
melkquotum bepaald dat daarbij rekening moet worden gehouden met voor de melkproduktie&#13;
gebruikte oppervlakten. De 'naar rato'-bepaling in het Suikersysteem komt op hetzelfde&#13;
neer. Dat de Lid-Staten in het geval van melkquota ook andere objectieve criteria&#13;
mogen hanteren doet daaraan niet wezenlijk af. Daar komt nog bij dat het pachthof genoemde&#13;
hoofdregel - en dus de 'naar rato'-formule - consequent hanteert zowel bij de&#13;
vaststelling van de hoeveelheid over te dragen melkquotum bij beëindiging van pachtovereenkomsten,&#13;
bij de bepaling van de hoogte van de door de verpachter aan de pachter te&#13;
betalen vergoeding terzake, als ter vaststelling van de door de pachter aan de verpachter&#13;
te betalen vergoedingen bij vervreemding van het melkquotum.&#13;
d. Medewerking overgang van afgaande pachter&#13;
Anders dan bij overgang van het melkquotum ter gelegenheid van de overdracht van een&#13;
geheel bedrijf, waarvoor gezamenlijke kennisgeving aan het produktschap door vervreemder&#13;
en verwerver noodzakelijk is (art. 18, lid 1 BSH 1993), kan het suikerbietenquotum&#13;
in een dergelijk geval worden overgeschreven naar de opvolgende teler zonder&#13;
medewerking van de vorige teler/afgaande pachter. Weliswaar gaat het Suikersysteem ervan&#13;
uit dat de afgaande pachter meewerkt, maar zonder dat gaat het ook. Daar kan nog wel&#13;
bij aangetekend worden dat ook bij het melkquotum geen echte wilsovereenstemming&#13;
behoeft te bestaan: de pachter is op grond van de Pachtwet volgens vaste jurisprudentie&#13;
immers verplicht zijn medewerking te geven aan de overdracht van het quotum bij het&#13;
einde van de pacht.&#13;
e. Vergoeding&#13;
Op grond van de opkoopregeling voor melk10 kan aan de melkproducent die zijn aanspraak&#13;
op een melkquotum afstaat ten behoeve van de nationale reserve, of die zijn bedrijf&#13;
geheel of gedeeltelijk aan het Bureau beheer landbouwgronden overdraagt een vergoeding&#13;
worden toegekend. Het Suikersysteem kent een dergelijke vergoedingsregeling niet.&#13;
Gedurende een periode van enkele jaren heeft voor melkquotum echter evenmin een opkoopregeling&#13;
bestaan terwijl in die periode het ontbreken daarvan nooit als argument is&#13;
gebruikt voor het niet behoeven te vergoeden door de verpachter van het door de afgaande&#13;
pachter achtergelaten melkquotum.&#13;
'Oneigenlijke constructies'&#13;
De conclusie van het hof is dat de strakke grondgebonden regeling meebrengt dat zonder&#13;
toepassing van oneigenlijke constructies het uit het Suikersysteem voortvloeiende afleveringsrecht&#13;
in het algemeen niet te gelde kan worden gemaakt. Ik neem aan dat het hof hier&#13;
bedoelt 'los van de grond'. Immers buiten kijf staat dat een teler zijn grond kan verkopen&#13;
en daarbij ook zijn bietenquotum kan overdragen. Daar wordt dan gewoon voor betaald&#13;
door de opvolger en zo kan het afleveringsrecht dus wel degelijk te gelde worden gemaakt.&#13;
Dit alles geldt echter evenzeer voor de melkquotering. Ook melkquotum kan niet&#13;
worden overgedragen zonder grond. In dit verband kan gewezen worden op art. 17, lid 1&#13;
van de BSH 1993, welke bepaling het produktschap de bevoegdheid geeft in geval van&#13;
overdracht van grond dan wel het aangaan of beëindigen van een pachtovereenkomst met het kennelijk uitsluitende doel, de bij overdracht van een deel van een bedrijf maximaal&#13;
overdraagbare hoeveelheid melkquotum te ontgaan, zelfs tot drie jaar na de overdracht&#13;
van het melkquotum, de aanspraak daarop niet meer te erkennen met een terugwerkende&#13;
kracht van 12 maanden. Desalniettemin, zo blijkt eveneens uit de praktijk, is het&#13;
handelen in suikerquota minder goed mogelijk dan het handelen in melkquota. Ik denk&#13;
daarbij met name aan de omstandigheid dat slechts maximaal 2500 kg&#13;
polsuikerreferentie per ha overgeschreven kan worden, welke hoeveelheid overeenkomt&#13;
met - globaal gezien - een vierde gedeelte van de op een hectare mogelijke produktie. Om&#13;
in een normaal vruchtwis- selings schema één hectare bieten meer te kunnen telen, moet&#13;
men derhalve vier hectaren grond verwerven.&#13;
5.4. Aard en strekking van de regelingen&#13;
Beschouwt men de aard en de strekking van de beide quoteringsregelingen dan vallen&#13;
overeenkomsten op. Inherent aan beide quoteringen is dat rendabele&#13;
produktiemogelijk-heden kunstmatig worden beperkt. Anders gezegd: alleen die&#13;
bedrijven die de beschikking hebben over een quotum kunnen bieten of melk rendabel&#13;
afzetten. Omdat daardoor bedrijven met een quotum een hogere waarde&#13;
vertegenwoordigen dan bedrijven zonder quotum, zijn ondernemers bereid om voor een&#13;
quotum te betalen. Beide quoteringsregelingen koppelen de overgang van quotum aan&#13;
de overdracht van grond. Voor zover het gepachte grond betreft raakt de&#13;
quotumovergang het belang van de verpachter. De waarde van het quotum kan door het&#13;
tot een einde komen van de pachtovereenkomst immers in zijn vermogen vallen.&#13;
5.5. Conclusie ten aanzien van de eerste vraag&#13;
Op het eerste gezicht zijn er belangrijke verschillen tussen het Suikersysteem&#13;
1989/1990 en de Beschikking superheffing 1993. Het hof baseert zijn conclusie dat&#13;
Brooijmans aanspraak op een vergoeding van Priem heeft op die verschillen. Bij nadere&#13;
beschouwing blijken de verschillen echter in het geheel niet zo groot. Voor zover uit de&#13;
Beschikking superheffing 1993 geen belemmeringen voortvloeien voor het betalen van&#13;
vergoedingen door de verpachter aan de gewezen pachter kunnen dergelijke&#13;
belemmeringen ook niet uit het Suikersysteem worden afgeleid. Anderzijds: geen van&#13;
beide regelingen verplicht tot dergelijke vergoedingen.&#13;
5.6. Het Suikersysteem vanaf 1991&#13;
Vanaf 1991 eist het Suikersysteem dat ook voor de overdracht van een geheel bedrijf&#13;
overeenstemming moet bestaan tussen vervreemder en verkrijger over de overschrijving&#13;
van het suikerbietenquotum. Dit brengt met zich mee dat tussen partijen onderhandeld&#13;
kan worden over de voorwaarden waaronder de vervreemder bereid is tot overeenstemming&#13;
met de verkrijger te komen. Nu uit het systeem volgt dat bij de overgang van een&#13;
geheel bedrijf in ieder geval ook de gehele polsuikerreferentie overgeschreven wordt op&#13;
naam van de opvolgende teler kunnen die onderhandelingen alleen maar betrekking hebben&#13;
op een vergoeding voor het over te schrijven quotum. Vanwege het ontbreken van&#13;
een toelichting e.d. bij de verschillende versies van het Suikersysteem is niet duidelijk&#13;
of met het eisen van overeenstemming in het Suikersysteem vanaf 1991 een koerswijziging&#13;
in het Suikersysteem is beoogd. Niet uitgesloten is, mede gezien de enigszins gebrekkige&#13;
formuleringen in het Suikersysteem 1989/1990, dat slechts verfijningen van het systeem&#13;
zijn bedoeld en dan vooral van de tekst. Voor de goede orde zij er nogmaals op gewezen&#13;
dat ook reeds onder het regime van het Suikersysteem 1989/1990 voor overdracht van een&#13;
gedeelte van een bedrijf over de overschrijving van de polsuikerreferentie tussen partijen&#13;
overeenstemming is vereist.&#13;
Dat de pachter in moet stemmen met overschrijving van een suikerbietenquotum betekent&#13;
op zichzelf echter nog niet dat daardoor het oordeel van het hof anders zou worden, immers&#13;
bij weigering van de vorige teler om mee te werken aan de totstandkoming van de&#13;
overeenkomst, kan de suikerindustrie de polsuikerreferenties toch overschrijven op de opvolgende&#13;
teler.11&#13;
6. DE TWEEDE VRAAG: AARD VAN DE PACHTOVEREENKOMST&#13;
6.1. Standpunt van het hof&#13;
Voor het antwoord op de tweede vraag overweegt het hof in rechtsoverweging 8, dat het&#13;
bestaan van het bietenareaal en het ontstaan van een bietenreferentie voornamelijk toe te&#13;
schrijven is aan de aard en kwaliteit van de grond. Het hof baseert deze conclusie enerzijds&#13;
op de stelling dat de teelt van suikerbieten, welke sterk grondgebonden is, slechts op&#13;
rendabele wijze kan plaatsvinden op daarvoor geschikte grond, en anderzijds op de stelling&#13;
dat het tot een normale bedrijfsvoering behoort om bij daartoe geschikte gronden in&#13;
wisselbouw circa 20 tot 25% van de grond met suikerbieten te bebouwen. Voorts overweegt&#13;
het hof dat de invloed van de teler op de opbrengst per hectare beperkt is, alsmede&#13;
dat voor zover dat in een bijzonder geval anders zou zijn dit voor de opvolgende teler niet&#13;
van belang is aangezien de overboeking in het algemeen beperkt is tot 2500 kg polsuiker&#13;
per hectare.&#13;
In rechtsoverweging 9 valt het doek voor Brooijmans: weliswaar zal een redelijk handelend&#13;
pachter/teler er in beginsel zorg voor moeten dragen dat het suikerbietenquotum niet&#13;
verloren gaat, maar in de verhouding verpachter/pachter kan niet worden gesproken van&#13;
een door de pachter opgebouwd vermogensrecht dat aan de verpachter wordt gelaten,&#13;
noch van enige andere uit de pachtverhouding voortvloeiende verplichting, die medebrengt&#13;
dat een vergoeding aan de afgaande pachter moet worden voldaan.&#13;
Samengevat: de afgaande pachter heeft geen recht op vergoeding van de verpachter, omdat&#13;
het hier geen door de pachter opgebouwd vermogensrecht betreft maar omdat het suikerbietenquotum&#13;
vooral het gevolg is van de aard en de kwaliteit van de grond. 6.2. De tweede vraag nader beschouwd&#13;
Anders dan de in eerdergenoemde vaste jurisprudentie inzake pacht en melkquotum door&#13;
het hof gehanteerde formule ten aanzien van het recht op vergoeding van de afgaande&#13;
pachter voor het verlies van het melkquotum (te weten dat enerzijds de verpachter de&#13;
grond waarop de melkproduktie kon plaatsvinden ter beschikking heeft gesteld, en anderzijds&#13;
de pachter de melkproduktie - waarvoor het melkquotum werd verleend - tot stand&#13;
heeft gebracht) hanteert het hof deze formule niet in het onderhavige geschil, waar het een&#13;
suikerbietenquotum betreft. Volgens het hof kan dus niet worden gezegd dat het suikerbietenquotum&#13;
aan een teler is verleend doordat deze de bietenteelt tot stand heeft gebracht.&#13;
In de visie van het hof is de toekenning van het suikerbietenquotum het gevolg&#13;
van de aard en de kwaliteit van de grond.&#13;
Van Brooijmans kan ook niet gezegd worden, althans voor zover dat uit de tekst van het&#13;
arrest zou blijken, dat hij een bijzondere bijdrage heeft geleverd aan de hem ter beschikking&#13;
gekomen suikerreferentie. Gezien het tijdstip waarop de pachtovereenkomst tussen&#13;
hem en Priem tot stand is gekomen: 1977, en de toekenning van individuele bietenquota,&#13;
aanvankelijk in 1978 en 1979 en wederom door middel van de invoering van het Bewaakt&#13;
Mengprijsstelsel (BMS) in 198712, ligt het voor de hand dat de omvang van het hem ter&#13;
beschikking gekomen bietenquotum rechtstreeks is afgeleid van de omvang van de bietenproduktie,&#13;
zoals hij die gewoon was te produceren, enerzijds in het kader van een normaal&#13;
vruchtwisselingsschema en anderzijds door de kwaliteit van de gepachte grond. Bij&#13;
de totstandkoming van melkquota was dit in beginsel evenwel niet anders: de toe te kennen&#13;
quota waren rechtstreeks afgeleid van de werkelijk geproduceerde hoeveelheid melk.&#13;
Misschien kan meer in het algemeen wel de stelling onderschreven worden dat bietentelers,&#13;
gegeven de bedrijfsoppervlakte, in veel mindere mate de omvang van de produktie&#13;
kunnen beïnvloeden dan de melkveehouders. Anders dan voor het aan de bietentelers toegekende&#13;
suikerbietenquotum speelde voor het aan melkveehouders toegekende melkquotum&#13;
niet alleen de omvang van de hen ter beschikking staande oppervlakte&#13;
landbouwgrond een rol maar vooral de wijze van exploitatie van het bedrijf. Anders gezegd,&#13;
de omvang van de melkproduktie is minder grondgebonden dan de omvang van de&#13;
bietenproduktie, en wel omdat melkveehouders, bijvoorbeeld door aankoop van ruw voer,&#13;
door het uitbesteden van het opfokken van jongvee of door het vergroten van de doses&#13;
krachtvoer, de omvang van de melkproduktie in belangrijke mate zelf konden en kunnen&#13;
bepalen, terwijl voor de omvang van de bietenproduktie met name de bedrijfsoppervlakte&#13;
en in mindere mate de kwaliteit van de grond bepalend is. Kortom de relatie tussen de oppervlakte&#13;
van de tot het bedrijf behorende landbouwgrond en de produktieomvang is voor&#13;
melkveehouders minder bepalend dan voor bietentelers.&#13;
Bij de relevantie van dit gegeven kunnen wel de nodige vraagtekens worden gezet. Immers:&#13;
voor de vergoedingen voor melkquota speelt de omvang van de produktie per ha&#13;
geen enkele rol. Ook de overweging van het hof dat - ook al zou de teler een omvang van&#13;
meer dan 2500 kg polsuiker per hectare hebben gerealiseerd - zulks niet van belang is&#13;
aangezien toch niet meer kan worden overgeschreven dan die produktie levert geen verschil op met de superheffing. Ook daar geldt bij overdracht een maximum van 20 000 kg&#13;
per ha. Op de vergoeding heeft dit geen enkele invloed. Niettemin worden de twee elementen&#13;
die het hof doorslaggevend acht - de kwaliteit van de grond en de 'normale bedrijfsvoering'&#13;
hierna aan een nadere beschouwing onderworpen.&#13;
6.3. Kwaliteit van de grond&#13;
Opgemerkt kan worden dat thans vrijwel alle gronden voor de teelt van suikerbieten geschikt&#13;
(te maken) zijn. Omdat van oudsher voornamelijk de niet al te zware kleigronden&#13;
uitermate geschikt zijn voor de teelt van bieten, kon er gesproken worden van een (typisch)&#13;
bietenareaal. Tegenwoordig echter zijn vrijwel alle gronden, met uitzondering wellicht&#13;
van de zeer zware kleigronden, geschikt (te maken) voor deze teelt. De toename van&#13;
het bebouwbaar areaal kan worden toegeschreven aan het op grote schaal beschikbaar komen&#13;
van organische meststoffen, alsmede aan de toegenomen mogelijkheden droogtegevoelige&#13;
gronden te beregenen. Beziet men de gronden waarop thans bietenteelt&#13;
plaatsvindt dan kan men veel minder spreken van een bietenareaal, in de door het hof bedoelde&#13;
zin. Dat op vrijwel alle gronden bieten kunnen worden geteeld blijkt ook uit de&#13;
districtgemiddelde hoeveelheid gewonnen polsuiker per hectare.13 Het hoogste hectaregemiddelde&#13;
wordt gehaald in Zuid- en Oost-Flevoland met resp. 11 150 en 10 550 kg&#13;
polsuiker per hectare, direct gevolgd door de Haarlemmermeer en de Wieringermeer met&#13;
resp. 9350 en 9300 kg polsuiker per hectare. Het minst produktief zijn de zandgronden in&#13;
Drenthe en die in Salland-Twente. In deze districten is het gemiddelde toch nog resp.&#13;
7000 en 7200 kg polsuiker per hectare. Afgezet tegen het landelijk gemiddelde van ca.&#13;
8600 kg polsuiker per hectare, is de produktie op de meest geschikte gronden ca. 30% hoger,&#13;
en op de minst geschikte gronden ca. 20% lager dan gemiddeld. De stelling van het&#13;
hof dat de teelt van bieten slechts redelijk rendabel kan plaats vinden op daarvoor geschikte&#13;
gronden is, naar mijn mening, zeer algemeen van aard. Gezien het hiervoor gestelde&#13;
en mede gezien de onzekere opbrengsten van andere akkerbouwgewassen, kan&#13;
veeleer gesteld worden dat de opbrengst van het telen van suikerbieten doorgaans als rendabel&#13;
gekenschetst kan worden op welke gronden die ook plaatsvindt, derhalve ook buiten&#13;
het klassieke bietenareaal.&#13;
Dat van een bietenareaal, in de zin een beperkte hoeveelheid daarvoor geschikte gronden,&#13;
steeds minder sprake is vloeit ook voort uit het Suikersysteem zelf, immers de telers die&#13;
de beschikking hebben over een suikerbietenquotum mogen dit voltelen op (tot het bedrijf&#13;
behorende) cultuurgrond; daarbij speelt geen rol waar die cultuurgrond is gelegen. Voorts&#13;
is verhoging van de te verstrekken polsuikerreferentie door de vergroting van de oppervlakte&#13;
cultuurgrond van een bedrijf door koop of erfpacht van het BBL via de Grondbank,&#13;
niet beperkt tot grond die in het klassieke bietenareaal is gelegen. Men kan daarom steeds&#13;
minder spreken van een bietenareaal in de door het hof bedoelde zin. 6.4. Normale bedrijfsvoering&#13;
De stelling van het hof dat het tot een normale bedrijfsvoering behoort om bij daartoe geschikte&#13;
gronden in wisselbouw circa 20 tot 25% van de grond met suikerbieten te bebouwen,&#13;
lijkt te zijn gebaseerd op de situatie zoals die bestond ten tijde van het invoering van&#13;
de individuele suikerbietenquotering, althans voorzover akkerbouwers niet de teelt van&#13;
koolzaad in hun bouwplan hadden opgenomen. Thans hebben lang niet alle akkerbouwers&#13;
de beschikking over een suikerbietenquotum, en zeker niet over een quotum van zodanige&#13;
omvang dat daarmede 20 tot 25% van het areaal bebouwd kan worden. Werden omstreeks&#13;
de invoering van de bietenquotering, nog opbrengsten gehaald van 50 a 60 ton per ha, tegenwoordig&#13;
zijn de opbrengsten ten gevolge van de teelt van nieuwe rassen veel hoger.&#13;
Alleen al daarom zijn er steeds minder akkerbouwers die genoemd aandeel in het bouwplan&#13;
kunnen verwezenlijken met de teelt van bieten. Dit geldt met name ook voor de akkerbouwers&#13;
die hun bedrijf uitoefenen binnen het meergenoemde klassieke bietenareaal.&#13;
Daarnaast, ik noemde het hiervoor al, is de teelt van bieten, in tegenstelling tot 15 a 20&#13;
jaar geleden, op vrijwel alle gronden mogelijk geworden, waardoor vrijwel de gehele oppervlakte&#13;
cultuurgrond tot het bietenareaal is gaan behoren. Alleen al door de invoering&#13;
van de superheffing is veel voormalig grasland voor de akkerbouw ter beschikking gekomen.&#13;
Zowel door de in de vorige paragraaf bedoelde verhoging van te verstrekken polsuikerreferenties&#13;
door vergroting van de oppervlakte cultuurgrond, als door de in het Suikersysteem&#13;
voorziene mogelijkheden van nieuwe toekenningen van een polsuikerreferentie14&#13;
worden alle reeds bestaande bietenquota verkleind, aangezien het totale voor Nederland&#13;
beschikbare suikerbietenquotum is gefixeerd. Of het derhalve tot de 'normale bedrijfsvoering'&#13;
behoort om 20-25% van het areaal te bebouwen met bieten is - zeker op dit moment&#13;
- uiterst twijfelachtig.&#13;
6.5. Conclusie ten aanzien van de tweede vraag&#13;
Beide elementen die het hof van belang acht voor de vraag of de pachter bijdraagt aan de&#13;
waarde van het bietenquotum als vermogensrecht zijn voor discussie vatbaar. Er is wel&#13;
degelijk sprake van een keuze van de pachter om al of niet bieten te gaan telen en daartoe&#13;
een quotum te verwerven. In de eerste plaats zijn er veel meer gronden geschikt voor bietenteelt&#13;
dan het hof lijkt aan te nemen. In de tweede plaats kan niet zonder meer gezegd&#13;
worden dat de teelt van een bietenareaal tot de normale bedrijfsvoering behoort, omdat&#13;
ook voor koolzaad gekozen kon worden.&#13;
7. DE ZORGVERPLICHTING VAN DE PACHTER&#13;
Het oordeel van het hof dat het suikerbietenquotum een vermogensrecht is, op de waarde&#13;
waarvan de pachter geen aanspraak kan maken, leidt tot de verplichting van de pachter er&#13;
voor te zorgen dat het suikerbietenquotum dat hij ter beschikking heeft in omvang in&#13;
stand blijft, uiteraard afgezien van veranderingen die rechtstreeks uit het Suikersysteem voortvloeien. Nu het suikerbietenquotum gezien moet worden als te zijn ontstaan vooral&#13;
door de kwaliteit van de aan de pachter ter beschikking gestelde grond, is het in de redenering&#13;
van het hof niet meer dan logisch dat de pachter tijdens de looptijd van de pachtovereenkomst&#13;
de eigenschappen van het gepachte in stand moet houden. Als een&#13;
eigenschap van die grond is dat daaraan een suikerbietenquotum is gekoppeld zal ook dat&#13;
door de pachter in stand moeten worden gehouden. Hij is zonder voorafgaande toestemming&#13;
van de verpachter niet gerechtigd dat quotum te vervreemden. Doet hij dat wel, dan&#13;
lijkt een logische consequentie van de gedachtengang van het Hof dat de verpachter de&#13;
gehele waarde van het bietenquotum vergoed moet krijgen. Dat is echter niet de conclusie&#13;
van hierna te bespreken uitspraak van kantongerecht Assen.&#13;
7.1. Vervreemding van het bietenquotum door de pachter is wanprestatie&#13;
Van het standpunt dat de pachter het bietenquotum niet mag vervreemden gaat ook de&#13;
pachtkamer van het kantongerecht te Assen uit, blijkens haar vonnis inzake Mulder-&#13;
Boonstra/Koops. De pachter heeft met de verkoop van zijn eigen grond het gehele op het&#13;
bedrijf rustende suikerbietenquotum vervreemd. De pachtkamer overweegt onder meer:&#13;
'De redelijkheid en de billijkheid verplichten gedaagde als pachter bij het gebruik van het&#13;
suikerquotum te waken voor het daarmee samenhangende belang van eiseresse als verpachtster.&#13;
De in art. 25 van de Pachtwet neergelegde verplichting van de pachter om als&#13;
een goed pachter te handelen en bij het einde van de pachtovereenkomst in goede staat&#13;
aan de verpachter op te leveren, zal in het algemeen meebrengen, dat het hem niet vrij&#13;
staat bij het einde van de pacht of gedurende de looptijd daarvan de grond aan de verpachter&#13;
op te leveren zonder deze in de gelegenheid te stellen het daarmee samenhangende suikerquotum&#13;
te verwerven'. De pachtkamer acht de pachter in casu toerekenbaar te kort&#13;
geschoten in de nakoming van zijn verplichtingen jegens de verpachtster, in die mate dat&#13;
zij de ontbinding van de pachtovereenkomst gerechtvaardigd acht. De pachter wordt&#13;
voorts veroordeeld aan de verpachter de schade door het verloren gaan van het suikerquotum&#13;
te vergoeden.&#13;
7.2. Berekening schadevergoeding&#13;
De pachtkamer berekent de schade op dezelfde wijze als in een dergelijk geval bij het&#13;
melkquotum gebeurt, rekening houdend 'met de omstandigheid dat gedaagde als teler de&#13;
betreffende basisreferentie suiker heeft opgebouwd.' De pachtkamer veroordeelt de pachter&#13;
tot betaling aan de verpachter van f 0,75 per kg van het naar rato met het gepachte samenhangende&#13;
suikerbietenquotum, zijnde de helft van het gevorderde en niet betwiste&#13;
bedrag van f 1,50 per kg. Uit het vonnis volgt niet dat er te dezen bijzondere omstandigheden&#13;
waren die hebben geleid tot de conclusie dat de pachter het suikerbietenquotum&#13;
heeft opgebouwd. Tot een dergelijke omstandigheid zou gerekend kunnen worden dat de&#13;
pachter een gemengd bedrijf uitoefende, terwijl de pachtovereenkomst hem niet verplichtte&#13;
tot het gebruik van het gepachte land voor akkerbouw. In dat geval stond het de pachter&#13;
vrij om voor akkerbouw een oppervlakte naar zijn keuze te bestemmen en kan wel gezegd&#13;
worden dat hij als suikerbietenteler het quotum heeft opgebouwd. Waarschijnlijker is echter&#13;
dat de betreffende pachtkamer het al of niet telen van suikerbieten tot de beleidsvrijheid&#13;
van de pachter heeft gerekend en daarom heeft overwogen dat de pachter het suikerbietenquotum heeft opgebouwd. Meer in lijn met de uitspraak van het hof zou zijn&#13;
geweest dat de pachtkamer van het kantongerecht de pachter zou hebben veroordeeld aan&#13;
de pachter de volledige waarde van het met het gepachte samenhangende bietenquotum te&#13;
betalen. Omdat van deze uitspraak kennelijk geen hoger beroep is ingesteld, zal het hof&#13;
hierover echter geen oordeel hoeven te geven.&#13;
8. CONCLUSIE&#13;
Uit het besproken arrest van het hof kunnen de volgende regels afgeleid worden.&#13;
1. Het Suikersysteem 1989/1990 als zodanig biedt geen aanknopingspunten voor het toe&#13;
kennen van een door de verpachter aan de afgaande pachter te betalen vergoeding voor&#13;
het door laatstgenoemde achtergelaten suikerquotum.&#13;
2. Aangezien het tot de normale bedrijfsvoering behoort om op daarvoor geschikte gronden&#13;
in wisselbouw ca. 20 tot 25% van de grond met suikerbieten te bebouwen, kan ten&#13;
aanzien van het bietenquotum niet gesproken worden van een door de pachter opgebouwd&#13;
vermogensrecht.&#13;
3. Omdat de overgang van suikerquotum beperkt is tot 2500 kg polsuiker per hectare is&#13;
een door toedoen van de teler hoger gerealiseerd quotum voor de opvolgende teler niet&#13;
van belang.&#13;
4. Een redelijk handelend pachter behoort er in beginsel zorg voor te dragen dat een&#13;
eventueel aanwezig bietenquotum niet verloren gaat.&#13;
5. Er bestaat geen verplichting voor de verpachter om aan de afgaande pachter terzake&#13;
van het achtergelaten bietenquotum een vergoeding te betalen.&#13;
6. Als de pachter het bietenquotum vervreemdt zal hij de volledige waarde daarvan aan&#13;
de verpachter moeten vergoeden.&#13;
Uit het voorgaande mag duidelijk zijn dat er bij de aldus weergegeven regels wel de nodige&#13;
kanttekeningen te maken zijn. Bij een vergelijking van suikerquotum en melkquotum&#13;
heeft het hof grote nadruk gelegd op de verschillen terwijl naar mijn mening de overeenkomsten&#13;
tussen beide quoteringsregelingen veel groter zijn. De verschillen tussen beide&#13;
regelingen rechtvaardigen naar mijn mening in elk geval niet het enorme verschil in de&#13;
verhouding tussen verpachters en melkveehouders/pachters enerzijds en bietentelers/&#13;
pachters anderzijds. Zou men werkelijk naar een systeem willen waarbij het bietenquotum&#13;
geen handelswaarde heeft dan zou het Suikersysteem moeten worden aangepast,&#13;
in die zin dat van de teler die grond kwijtraakt 'automatisch' het quotum vervalt aan de&#13;
fabriek. Deze zou het dan weer uit kunnen geven aan degene die de grond verwerft.</content><legacyfootnotes>1. De polsuikerreferentie in een bepaald teeltjaar is de werkelijk geleverde of door overschrijving&#13;
verkregen hoeveelheid polsuiker. Polsuiker is de hoeveelheid netto geleverde bieten vermenigvuldigd&#13;
met het door middel van polarisatie vastgestelde suikergehalte.&#13;
2. De tekst van de bepalingen betreffende de overschrijving van suikerreferentie in het suikersysteem&#13;
1989/1990 is elders in dit nummer opgenomen.&#13;
3. De tekst van de betreffende bepalingen in het Suikersysteem 1991 en 1992 is elders in dit nummer opgenomen.&#13;
4. De bepalingen in het suikersysteem 1991 tot en met het suikersysteem 1994 met betrekking tot de over&#13;
schrijving van basisreferentie zijn gelijkluidend, met dien verstande dat de artikelnummering is gewijzigd&#13;
(1991 en 1992: art. 17 tot en met 20; 1993 en 1994: art. 15 tot en met 18), alsmede de toevoeging in suikersysteem&#13;
1993 en 1994 van de leden 4 en 6 aan art. 15 (voorheen art. 17) en lid 6 aan art. 16 (voorheen&#13;
art. 18).&#13;
5. Zie noot 3.&#13;
6. Art, 25a BSH 1988.&#13;
7. In latere versies van het Suikersysteem vindt men deze bepaling niet meer terug. Wel bevat art. 22 in de&#13;
versies van het suikersysteem van 1991 en 1992 (art. 20 Suikersysteem 1993 en 1994) een bepaling die&#13;
het mogelijk maakt uitsluitend bij verplaatsing van een akkerbouwbedrijf, waarop polsuikerreferentie rust,&#13;
binnen een door een Rentambt beheerd gebied, polsuikerreferentie over te schrijven naar het verplaatste&#13;
bedrijf.&#13;
8. Idem art. 21 Suikersysteem 1991 en 1992; art. 19 Suikersysteem 1993 en 1994.&#13;
9. Art. 24 van het suikersysteem 1991 en 1992 bevat een soortgelijke bepaling. Genoemde suikersystemen&#13;
voorzien in art. 23 eveneens in de mogelijkheid tot verhoging van de polsuikerreferentie bij vergroting van&#13;
de oppervlakte cultuurgrond van een bedrijf door koop van BBL danwei erfpacht via de Grondbank.&#13;
10. Bestuursbesluit no. 467 houdende vaststelling van de Vijfde regeling opkoop referentiehoeveelheden, van&#13;
4 januari 1994, van de Stichting Ontwikkelings- en Saneringsfonds voor de Landbouw.&#13;
11. Suikersysteem 1991 en 1992, art. 20, lid 2 en/of 3; Suikersysteem 1993 en 1994, art. 18, lid 2 en/of 3.&#13;
12. Zie hiervoor verder het elders in dit nummer geplaatste artikel van Noordhuis.&#13;
13. Bron: Suikersysteem 1991 zoals overeengekomen door de suikerfabrikanten en het Landbouwschap, Bijlage&#13;
D: Districtsgemiddelde polsuiker per hectare. Suikersysteem 1992, Bijlage D is gelijkluidend.&#13;
14. Artt. 21 en 22 Suikersysteem 1991 en 1992.&#13;
&#13;
</legacyfootnotes><footnotes><footnote/></footnotes><auteurs>Mr. D.W. Bruil</auteurs><published>1995-03-01 00:00:00</published><modified>1994-11-29 00:00:00</modified><editiondate>1995-03-01</editiondate><htmlpath>https://denhollander.info/artikel/6008</htmlpath></article>
</articles></edition>
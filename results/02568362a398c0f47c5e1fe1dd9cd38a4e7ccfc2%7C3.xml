<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1996</searchword><id>5961</id><udhid>UDH:TvAR/5961</udhid><titel>De rechtsbescherming tegen pkb's, streekplannen en structuurplannen</titel><searchwords><searchword>TvAR 7/8/1996</searchword><searchword>UDH:TvAR/5961</searchword></searchwords><attachments><attachment><name>1996_nr 78_Artikel_Bruil.pdf</name><extention>pdf</extention><url>https://denhollander.info/download/5805/ci</url></attachment></attachments><inleiding>1. INLEIDING&#13;
De betekenis van de Algemene wet bestuursrecht (Awb) kan moeilijk worden onderschat. Reeds de grote hoeveelheid publicaties over deze wet, in de vorm van boeken, tijdschrift-artikelen, losbladigen en zelfs de verschijning van een geheel nieuw jurisprudentie-tijdschrift vormt al een indicatie van die betekenis. Voor de wetgevingspraktijk is wellicht belangrijker de enorme wetgevingsoperatie die het gevolg was van de Awb: niet alleen alle formele wetten, maar ook vele algemene maatregelen van bestuur en ministeriële regelingen, provinciale en gemeentelijke verordeningen werden herzien of moeten nog worden herzien. Het behoeft geen verbazing te wekken dat deze operatie problemen heeft opgeroepen rond de kenbaarheid van regelgeving en evenmin dat bij die operatie fouten zijn gemaakt. Ook de betekenis voor de bestuurspraktijk is aanmerkelijk. Men denke bijvoorbeeld aan de bepalingen over de voorbereiding van besluiten. In dit artikel wordt nagegaan hoe het staat met de rechtsbescherming in de ruimtelijke ordening. Juist op dat terrein bestaat de nodige onduidelijkheid rond vooral het begrip 'besluit'.</inleiding><content>2. DE ALGEMENE WET BESTUURSRECHT EN ANDERE WETGEVING&#13;
De totstandkoming van de Awb, waartoe art. 107 van de Grondwet verplicht, voltrekt zich in fasen, 'tranches' geheten. De eerste en de tweede tranche zijn in werking getreden per 1 januari 1994.1 De derde tranche is in behandeling bij de Staten-Generaal.2 De eerste twee tranches vormen samen de tekst zoals die nu luidt en deze omvat onder meer bepa-lingen over beginselen van behoorlijk bestuur, procedurele regels voor de totstandbren-ging van besluiten e.d. Belangrijker onderdeel is wellicht nog de herziening van het stelsel van rechtsbescherming, waarbij het kroonberoep alsmede enkele bijzondere admi-nistratieve rechters zijn vervallen en vervangen door een stelsel van - in beginsel - algemene bestuursrechtspraak in twee instanties.3 Binnen dit stelsel zijn overigens wel allerlei uitzonderingen aangebracht.4&#13;
Tegelijk met de inwerkingtreding van de Awb zijn alle wetten in formele zin aange-past.5 Van de voor de agrarische sector van belang zijnde wetten zijn sommige daarbij geheel buiten schot gebleven. Zo is de Landinrichtingswet ontkomen aan een ingrijpende herziening van het stelsel van rechtsbescherming doordat vrijwel de gehele wet op de zgn. negatieve lijst is geplaatst.6 Bij het overgrote deel van de wetten vonden slechts marginale aanpassingen plaats; daarbij ging het voornamelijk om de aanpassing van begrippen, ter-mijnen en wat dies meer zij. Sommige van die wetten hebben zelfs model gestaan voor (onderdelen van) de Awb, zoals de Wet milieubeheer.7 Deze aanpassingen brachten wel-iswaar de nodige praktische problemen van juridisch-technische aard met zich mee, maar deze waren toch niet onoverkomelijk. Een wet die wel zwaar getroffen is door de Awb is de Wet op de Ruimtelijke Ordening, hoewel aanvankelijke geluiden tamelijk sussend wa-ren.8 Bij nog weer andere regelgeving waren de aanpassingen weliswaar niet groot, maar beginnen pas langzamerhand de nodige vragen op te komen. Deze vragen hebben vooral betrekking op het begrip 'besluit' dat in de Awb zo'n belangrijke rol speelt, onder meer als ingang voor de administratieve rechtsbescherming.&#13;
3. RUIMTELIJKE ORDENING IN BEWEGING&#13;
Er zijn tal van ontwikkelingen in het ruimtelijk bestuursrecht. Het opvallende is dat die ontwikkelingen zich grotendeels buiten de Wet op de Ruimtelijke Ordening (WRO) om voltrekken. De WRO is weliswaar tegelijk met de inwerkingtreding van de Awb per 1 ja-nuari 1994 nogal ingrijpend herzien - daarover later meer - maar ook dat was natuurlijk een 'externe' ontwikkeling, namelijk die van de opkomst van het algemeen deel van het bestuursrecht. Deze ontwikkeling pleegde als het ware een inbraak in de WRO.9 De laat-ste grote 'eigen' wijziging van de WRO dateert alweer van 1985. Dat de autonome WRO-dynamiek niet bijzonder groot is mag blijken uit het gegeven dat eerst in 1994 de resultaten van een evaluatie van de wetswijziging van 1985 beschikbaar kwamen. In die evaluatie waren de wijzigingen van 1994 niet meegenomen.10 Inmiddels is enige versnel-ling opgetreden. Aangekondigd is een herziening van de wet, onder de motto's 'reparatie' en 'lokaal niveau'.11 Al in 1993 is een project van start gegaan, getiteld 'Planningstelsel in bestuurlijk perspectief.12&#13;
De ontwikkelingen in het ruimtelijk bestuursrecht zijn onder te brengen in enkele categorieën. Naast bovengenoemde ontwikkeling van het algemeen bestuursrecht is er in de eerste plaats de ontwikkeling van projectprocedures. Al enkele decennia wordt erkend dat de afstemming tussen procedures voor sectorale projecten enerzijds en ruimtelijke ordeningsprocedures anderzijds sterk te wensen overlaat. In de WRO is voor grote, omstreden projecten een voorziening opgenomen die bekend is geworden onder de naam Nimby-wet.13 Ook allerlei sectorwetten geven een regeling voor de afstemming van de daarin aan de orde zijnde projecten op de ruimtelijke ordening: de Tracéwet, de ontwerp-Ontgron-dingenwet, de Deltawet grote rivieren en de Wet op de waterkering.14&#13;
In de tweede plaats is er de opkomst van het regionaal bestuur. Op basis van de Wet bestuur in verandering, op grond waarvan regionale besturen worden gevormd, is een nieuw hoofdstuk IVa in de WRO opgenomen onder de titel Regionaal planologisch be-leid. Het belangrijkste instrument van het regionale bestuur is het regionaal structuurplan, een met het streekplan vergelijkbare figuur.&#13;
In de derde plaats: ontwikkelingen vanuit de landbouwhoek zijn er ook. Men denke aan de problematiek van de zich naar Zeeland verplaatsende varkenshouders en de aan-wijzing van voor verzuring gevoelige gebieden in bestemmingsplannen op grond van de Uitvoeringsregeling ammoniak en veehouderij, om er maar eens twee te noemen. Deze landbouw-ontwikkelingen hebben weliswaar niet geleid tot veranderingen in de Wet op de Ruimtelijke Ordening zelf, maar illustreren nog maar weer eens het belang van de ruimtelijke planning voor de landbouw als zodanig.&#13;
4. AWB EN WRO&#13;
a. Het begrip algemeen besluit&#13;
In de Algemene wet bestuursrecht wordt de administratieve rechtsbescherming opgehan-gen aan het begrip 'besluit'. Daarmee is een uitbreiding van de rechtsbescherming beoogd ten opzichte van de AROB-rechtspraak die immers slechts openstond als er sprake was van een beschikking. Een besluit is: een schriftelijke beslissing van een bestuursorgaan inhoudende een publiekrechtelijke rechtshandeling (art. 1:3 Awb).&#13;
In de Awb wordt een aantal soorten besluiten onderscheiden: beschikkingen, algemeen verbindende voorschriften (avv) en beleidsregels. De laatste twee soorten maken deel uit van de verzameling 'besluiten van algemene strekking'. In schema:&#13;
besluiten&#13;
Niet alle besluiten zijn vatbaar voor beroep bij de administratieve rechter: de algemeen verbindende voorschriften en de beleidsregels zijn voorlopig nog uitgezonderd (art. 8:2). Voor de appellabiliteit is het derhalve van belang de grens te bepalen tussen algemeen verbindende voorschriften en beleidsregels enerzijds en (overige) besluiten van algemene strekking anderzijds. De eerste moeilijkheid is al dat de verbindendheid van besluiten ver-schilt: beschikkingen en algemeen verbindende voorschriften zijn bindend omdat de wet dat bepaalt - hetzij door strafbaarstelling van overtredingen hetzij door de mogelijkheid van bestuursdwang - terwijl beleidsregels slechts het bestuur binden op grond van alge-mene beginselen van behoorlijk bestuur. Van beleidsregels kan onder omstandigheden worden afgeweken (inherente afwijkingsbevoegdheid). De grens tussen beleidsregels/avv enerzijds en 'besluiten van algemene strekking' anderzijds wordt dus niet bepaald door de aard van de binding. Dit geldt overigens ook voor de grens tussen beschikkingen en niet (of slechts indirect) bindende toezeggingen. Zo wordt bijvoorbeeld een schriftelijke toe-zegging om geen bestuursdwang toe te passen (gedoogverklaring) in de rechtspraak reeds lang aangemerkt als een beschikking. Waar wordt eerstgenoemde grens dan wel door be-paald? Naar mijn mening wordt het onderscheid uitgemaakt door de mate van algemeen-heid van een besluit. In de MvT bij de Awb worden als voorbeelden van 'besluiten van algemene strekking' genoemd de gebiedsaanwijzingen. En wat zijn gebiedsaanwijzingen anders dan hetzij algemeen verbindende voorschriften hetzij beleidsregels geconcretiseerd naar plaats, maar weer niet zo concreet dat zij moeten worden aangemerkt als beschikkin-gen. Deze overweging kan als volgt in schema worden gebracht.&#13;
b. Besluiten in de WRO&#13;
Tegelijk met de inwerkingtreding van de Awb is een wijziging van de WRO tot stand ge-bracht waarbij administratieve rechtsbescherming kwam open te staan tegen planologi-sche kernbeslissingen (pkb), streekplannen, regionale en gemeentelijke structuurplannen. Daartoe werden de art. 2a, 4a, 9 en 36e opgeluisterd met een lid dat bepaalt dat voorzover een of meer onderdelen van deze plannen zijn aan te merken als besluiten in de zin van art. 1:3 Awb, daartegen beroep kan worden ingesteld bij de Afdeling bestuursrecht-spraak.15 De grote vraag is nu: welke onderdelen van deze plannen zijn aan te merken als besluiten? Uit de parlementaire geschiedenis is wel afgeleid dat het de regering vooral om binden-de besluiten ging.16 De redenering van deze auteurs volgende komen wij dan tot het vol-gende resultaat:&#13;
- Bij pkb's staat rechtsbescherming open tegen essentiële en volledig afgewogen be slissingen; deze hebben op grond van jurisprudentie op zijn minst een zelfbindende wer king en volgens sommigen ook een binding voor lagere bestuursorganen. Verder heeft de wetgever in art. 39 WRO expliciet een bindende werking toegekend aan 'concrete be leidsbeslissingen over grote projecten van nationaal belang'. Ook tegen deze beslissingen staat dus administratieve rechtsbescherming open.&#13;
- Bij streekplannen staat rechtsbescherming open tegen essentiële beslissingen, aange zien uit art. 4a, lid 8 een zelfbindende werking voortvloeit.&#13;
- Bij regionale structuurplannen heeft de wetgever bepaald dat daarin opgenomen 'concrete beleidsbeslissingen' bindend zijn voor de verdere besluitvorming (art. 36c). Daartegen staat dus rechtsbescherming open.&#13;
- Bij gemeentelijke structuurplannen is de zaak onduidelijk omdat onduidelijk is of en in hoeverre beslissingen in structuurplannen een bindende werking kunnen hebben.&#13;
Ik meen dat deze uitkomst niet aanvaardbaar is. Voor deze stelling zijn twee redenen aan te voeren, een juridische en een rechtspolitieke. Deze zal ik hierna behandelen onder respectievelijk c en d.&#13;
Een afzonderlijke vraag is of als onderdelen van pkb's, streekplannen en structuurplan-nen zouden moeten worden aangemerkt als beleidsregels, daartegen dan op grond van art. 8:2 geen beroep open zou staan. De literatuur is hier nog enigszins twijfelachtig over17, maar in de rechtspraak lijkt intussen beslist dat art. 8:2 aan een beroep tegen pkb-beleids-regels niet in de weg staat (zie hierna onder 5).&#13;
c. Juridische bezwaren&#13;
Het probleem is dat een beperking tot 'bindende' besluiten niet spoort met het begrippen-kader van de Awb, zoals hiervoor onder a is aangegeven. De Awb onderscheidt immers niet 'bindende' en niet-bindende' besluiten. Alle beslissingen die rechtsgevolgen hebben - en die ook overigens aan de definitie van art. 1:3 voldoen - zijn besluiten. Zo bezien zouden zelfs de plannen als geheel aan te merken zijn als besluiten. Zij omvatten niet al-leen min of meer bindende besluiten, maar ook beleidsuitspraken die hoewel niet direct of indirect bindend toch een zekere rechtswerking hebben, bijvoorbeeld doordat zij een rol spelen in de belangenafweging bij de vervolgbesluitvorming.18 Nu dit kennelijk niet de bedoeling van de WRO-wetgever is - de tekst gaat ervan uit dat de plannen zowel besluiten als niet-besluiten kunnen bevatten - kan aansluiting bij de Awb daarin worden gevonden dat niet de al-of-niet-bindendheid doorslaggevend is voor de rechtsingang, maar de mate van concreetheid van een beslissing. Ook niet-bindende, maar wel concrete ge-biedsaanwijzingen kunnen dan onder het begrip 'besluit' vallen.&#13;
d. Rechtspolitieke bezwaren&#13;
De centrale vraag in deze paragraaf is: in welke gevallen is het zinvol beroep open te stel-len tegen besluiten in pkb's, streekplannen en structuurplannen? Indien men de bindend-heid als criterium hanteert staat ook beroep open tegen beslissingen zoals hoofddoelstel-lingen; deze zijn immers meestal als essentieel gekwalificeerd. Rechtsbescherming tegen dergelijke vaak in zeer algemene bewoordingen gestelde uitspraken kan evenwel nauwe-lijks betekenis hebben. Bij deze uitspraken is immers onvoldoende duidelijk wie nu ei-genlijk waartoe wordt gebonden. De Gier en Robbe19 moeten dit ook erkennen en pleiten er vervolgens voor de rechtsbescherming te beperken tot concrete beleidsbeslissingen. Daarvoor zou de wetgever een verduidelijking moeten aanbrengen in de WRO.20 De be-perking tot concrete beleidsbeslissingen heeft onmiskenbaar voordelen. Omdat dit een ca-tegorie is, die niet in de terminologie van de Awb voorkomt kan de planvaststeller zelf aangeven welke beslissingen onder dit begrip vallen. Dit schept de nodige duidelijkheid.&#13;
Hiermee is al meteen een zwakte van het voorstel aangegeven: het wijkt af van het Awb-systeem.21 Immers tegen rechtens bindende besluiten staat (soms) geen rechtsbe-scherming open omdat zij niet zijn aan te merken als concrete beleidsbeslissingen. Tegen beslissingen die niet bindend zijn, maar wel rechtsgevolgen hebben, staat evenmin rechts-bescherming open. En dat lijkt mij met name ongewenst bij indicatieve gebiedsaanwijzin-gen. Ook al behoren deze gebiedsaanwijzingen in pkb's, streekplannen en structuurplan-nen niet tot de essentiële beslissingen of de concrete beleidsbeslissingen, zij kunnen toch bepaalde rechtsgevolgen teweeg brengen. Indien bijvoorbeeld in een streekplan een indi-catieve aanwijzing van een bepaald gebied tot waardevol agrarisch cultuurlandschap wordt opgenomen, dan heeft dat betekenis voor de opstelling van bestemmingsplannen, het verlenen van vrijstellingen en het verlenen van vergunningen. Ook al staat het streek-plan een nadere afweging toe, deze afweging zal steeds in het teken staan van de aanwij-zing. Met andere woorden: het bestuur is juridisch niet vrij de aanwijzing zonder meer naast zich neer te leggen. Op zijn minst kunnen aan afwijking zware motiveringseisen worden gesteld.22 In par. 5 kom ik hier op terug.&#13;
e. Artikel 24 WRO23&#13;
De kwestie of een beslissing in een pkb, streekplan of structuurplan als een besluit moet worden gekwalificeerd is niet slechts van belang voor de rechtsbescherming bij die plan-nen, maar ook voor het vervolg bij de vaststelling van bestemmingsplannen. Artikel 24 WRO bepaalt - als men het heeft ontcijferd - dat tegen ontwerp-bestemmingsplannen geen zienswijzen en bedenkingen kunnen worden ingebracht voorzover het plan zijn grondslag vindt in een pkb, streekplan of structuurplan opgenomen besluit. De wetgever redeneert dat tegen deze laatste plannen reeds beroep heeft opengestaan en dat kan dan bij het bestemmingsplan achterwege blijven.24 Dit artikel brengt nogal wat onduidelijkheid, niet in de laatste plaats doordat niet vaststaat welke beslissingen in hogere plannen als be-sluiten moeten worden gekwalificeerd. Gemeenten, belanghebbenden en tenslotte rechters zullen in het kader van de bestemmingsplanprocedure tot een oordeel moeten komen over de beslissingen in bijvoorbeeld een pkb. Achteraf kan dan blijken dat de burger qua rechtsbescherming met lege handen staat, als hij heeft nagelaten beroep in te stellen tegen die pkb. Het verdient dus aanbeveling 'voor de zekerheid' beroep in te stellen tegen hogere plannen.&#13;
Heinen en Jansen betogen in hun aangehaalde artikel dat art. 24 overbodig is, vanwege de leer van de formele rechtskracht die hetzelfde resultaat zou hebben. Dat moet op een misverstand berusten. De leer van de formele rechtskracht betekent wel dat als men be-roepsmogelijkheden ongebruikt laat, het besluit - de pkb - voor de rechter onaantastbaar wordt, maar het betekent natuurlijk niet dat een ander besluit - het bestemmingsplan - in beroep niet meer bestreden zou kunnen worden. Indien men het beroep bij bestemmings-plannen zou willen beperken dan kan een bepaling als art. 24 niet gemist worden. In de slotparagraaf van deze bijdrage kom ik hier op terug.&#13;
f. Bezwaar?&#13;
Een aparte vraag is nog: moet voorafgaand aan het beroep op de rechter een bezwaar-schriftprocedure worden doorlopen? Bij gemeentelijke structuurplannen en streekplannen is er geen discussie: een bezwaarschrift moet worden ingediend bij respectievelijk de ge-meenteraad en Provinciale Staten.25 Het regionaal structuurplan moet ingevolge art. 36e WRO worden goedgekeurd door GS. Op grond van art. 7:1 Awb is er dan geen bezwaar-mogelijkheid. Bij pkb's ligt de zaak ingewikkeld. Ook pkb's moeten worden goedgekeurd en wel door de Tweede en de Eerste Kamer (art. 2a WRO). Dat zijn echter geen bestuurs-organen, zodat van een goedkeuring in de zin van de Awb geen sprake is. Volgens Heinen en Jansen zou een bezwaarschrift moeten worden ingediend bij de ministerraad. Dat is immers het orgaan dat de pkb vaststelt.&#13;
5. RECHTSPRAAK&#13;
Inmiddels zijn er enkele rechterlijke uitspraken over de vraag welke beslissingen moeten worden aangemerkt als (appellabele) besluiten. a. Voorzitter Afd. bestuursrechtspraak 1 februari 1995, AB nr. 382 (m.nt. AWK)&#13;
In casu betrof het een partiële herziening van het streekplan Noord- en Midden-Limburg. De voorzitter maakt geen woord vuil aan de ontvankelijkheid. Er wordt zonder meer van uitgegaan dat het hier om een appellabel besluit gaat. De rechtsvraag betrof slechts het punt of hier nu sprake was van een besluit van algemene strekking of niet. Aan het ant-woord zijn consequenties verbonden voor de bekendmaking (art. 3:42) die door de pro-vincie niet waren gevolgd. De voorzitter merkt op dat streekplannen als besluiten van algemene strekking moeten worden gekenschetst. Een besluit tot vaststelling van de par-tiële herziening is dus een besluit waartegen rechtsbescherming open staat. In casu wor-den de gevraagde schorsingsverzoeken afgewezen.&#13;
b. Voorzitter Afd. bestuursrechtspraak 21 juni 1995, AB nr. 417 (m.nt. PvB)&#13;
Het betreft hier een verzoek om een voorlopige voorziening tegen het streekplan Utrecht. Het streekplan bevat vier 'hoofdbeleidslijnen' die zijn uitgewerkt in 'geïntegreerde ge-biedsgerichte beleidsformuleringen'. De hoofdbeleidslijnen zijn aangemerkt als essenti-eel, de uitwerkingen als richtinggevend of indicatief. Tegen de gebiedsgerichte beleids-formuleringen richten zich de bezwaren van de verzoekers. De voorzitter overweegt dat aan die gebiedsgerichte beleidsformulering een belangrijk gewicht toekomt in de belan-genafweging bij de uitoefening van bevoegdheden waarbij het streekplan een rol speelt. De karakterisering 'richtinggevend of indicatief' brengt evenwel met zich mee dat ruimte bestaat om ook andere belangen bij de afweging te betrekken waarbij het belang dat toe-komt aan de uitspraken in het streekplan niet zonder meer doorslaggevend behoeft te zijn. De bestreden besluiten hebben voorts niet het karakter van een beleidsregel.26 De conclusie is dat er geen sprake is van besluiten in de zin van art. 1:3. De voorzitter geeft provincies de aanbeveling mee dat in het plan wordt aangegeven welke beslissingen naar het oordeel van GS zijn aan te merken als besluiten.27&#13;
De voorzitter lijkt hier mee te gaan met De Gier en Robbe, in die zin dat ook hij de bin-dendheid van beslissingen doorslaggevend acht. Volgens de annotator (PvB) zijn essen-tiële beslissingen in ieder geval wel besluiten, ook al zijn deze in casu wel bijzonder weinig concreet. Verder laat de uitspraak de mogelijkheid open dat ook niet-essentiële be-slissingen besluiten zijn als de gevolgen daarvan wat 'harder' geformuleerd zijn dan in het onderhavige streekplan gebeurd is.&#13;
c. Rechtbank Den Haag 6 oktober 1995, Gemeentestem 1996, nr. 7026, p. 113 m.nt. De Gier, Bouwrecht 1996, p. 212.&#13;
Het betreft hier een aanwijzing als bufferzone in het gebied Den Haag-Leiden-Zoeter-meer. In de Vierde Nota Extra is het bufferzonegebied uitgewerkt en zijn bufferzones glo-baal aangegeven. De minister van VROM heeft bij afzonderlijke beslissing de bufferzone begrensd. De gemeenten Leiden en Leiderdorp hebben bezwaren tegen het opnemen van het vliegveld Valkenburg en de Oostvlietpolder omdat deze gebieden aldus niet als wo-ningbouwlocaties respectievelijk bedrijventerrein kunnen worden bestemd. De vraag is of deze begrenzing is aan te merken als een besluit. De rechtbank betoogt allereerst dat de definitieve begrenzing geen deel uitmaakt van de VINEX zelf; art. 2a, lid 10, is dus niet van toepassing. Dat betekent dat de rechtbank (en niet de Raad van State) bevoegd is. Over de vraag of de begrenzing is op te vatten als een besluit in de zin van art. 1:3 zijn de partijen eensgezind. De minister voerde onder meer aan dat hij voornemens is om ter uit-voering van het bufferzonebeleid gebruik te maken van zijn toezichtsbevoegdheden ex art. 6, 29 en 27 WRO. Het staat de mede-overheden niet meer vrij bij het opstellen van streek- en bestemmingsplannen af te wijken van wel en niet toegestane bestemmingen. Ook sectoraal zijn er volgens de minister rechtsgevolgen: er worden inrichtings- en be-heerplannen gemaakt op basis van de begrenzing. Er is geen sprake van vrijblijvendheid. De rechtbank wil de partijen echter niet volgen. Volgens de rechtbank ontbreken de rechtsgevolgen, aangezien de minister in beginsel, zeker zolang de aangekondigde dwangmaatregelen niet zijn opgelegd, de mogelijkheid van gedeeltelijke afwijking of aan-passing van zijn beslissing onder ogen heeft te zien. Van belang is ook dat de beslissing geen burger-bindende werking heeft. De bestreden beslissing is volgens de rechtbank geen besluit. En - zo wordt daar nog aan toegevoegd - als het al een besluit was dan is het een beleidsregel en dan zou beroep zijn uitgezonderd op grond van art. 8:2.&#13;
De annotator kan zich geheel vinden in deze uitspraak. Het zal duidelijk zijn dat ik er meer moeite mee heb. Ook hier weer lijkt de discussie te worden versmald tot de al of niet absolute bindendheid van beslissingen. De rechtbank lijkt er zelfs van uit te gaan dat een beslissing pas een besluit is als het ook burgers bindt. Deze opvatting is wel origineel, maar in het licht van de Awb volstrekt onjuist. Zij zou ook betekenen dat geen enkel on-derdeel van een pkb, streekplan of structuurplan als besluit kan worden aangemerkt: deze plannen zijn uit hun aard niet bindend voor burgers. De rechtbank lijkt doorslaggevend te achten dat de minister in een later stadium nog kan afwijken van zijn beslissing of deze kan herzien. Dat criterium is evenwel niet bruikbaar. Voor zeer veel - ook bindende - be-sluiten geldt dat zij kunnen worden heroverwogen of dat ervan kan worden afgeweken. Beschikkingen kunnen worden ingetrokken, algemeen verbindende voorschriften bevat-ten vrijstellingen en hardheidsclausules, rechtsnormen zijn vaag en voor interpretatie vat-baar. Dat alles verandert evenwel niets aan het besluit-karakter. De opvatting van de rechtbank zou betekenen dat bij gelede besluitvorming - zoals juist in de ruimtelijke orde-ning veel voorkomt - pas de laatste beslissing als besluit kan worden gekwalificeerd. Dit lijkt mij niet alleen onjuist, maar ook ongewenst.28 Intussen heeft de aanwijzing als buf-ferzone wel degelijk rechtsgevolgen, zowel voor de minister, als voor de lagere overhe-den en de burgers. De minister is niet vrij om bij het gebruik van zijn bevoegdheden af te wijken van zijn beleid; dat zou al gauw in strijd komen met het vertrouwensbeginsel. De gemeenten en provincies kunnen formeel-wettelijk wel afwijkende streek- en bestem-mingsplannen opstellen, maar bij een rechterlijke toetsing daarvan zal het zorgvuldig-heidsbeginsel een 'vernietigende' rol kunnen spelen.29 Stel, tenslotte, nu eens dat een burger een vrijstelling aanvraagt voor een bestemming die in strijd is met het bufferzonebeleid. Mogen gemeenten die vrijstelling verlenen? Zullen GS een verklaring van geen bezwaar af kunnen geven? Een zorgvuldige belangenafweging - eventueel gevraagd door een derde-belanghebbende - brengt mee dat dat geenszins het geval is. De uitkomst van de rechterlijke oplossing is in dit opzicht dan ook zeer onbevredigend. Het is juist in het belang van de rechtsbescherming van de burger dat bij dit soort ge-biedsaanwijzingen een rechtmatigheidstoetsing kan plaatsvinden. Het bufferzonebeleid als zodanig hoeft niet ter rechterlijke beoordeling te staan, wèl kan de exacte begrenzing ervan getoetst worden aan rechtsnormen als zorgvuldige belangenafweging, zorgvuldige voorbereiding e.d.&#13;
De vraag of de beslissing een beleidsregel betreft is bij pkb's niet relevant. Er kan im-mers van worden uitgegaan dat de WRO als lex specialis derogeert aan art. 8:2 Awb. Nu de bufferzoneaanwijzing geen onderdeel van een pkb is, is de vraag wèl aan de orde. De rechtbank gaat hier dan ook terecht op in.&#13;
Onder een beleidsregel wordt verstaan: een besluit, niet inhoudende een algemeen ver-bindend voorschrift dat een algemene regel geeft omtrent de afweging van belangen, de vaststelling van feiten of de uitleg van wettelijke voorschriften bij het gebruik van een be-voegdheid van een bestuursorgaan (art. 1:3, vierde lid Awb, derde tranche). Vaststaat dat door de aanwijzing de minister een uitspraak doet over het gebruik van zijn bevoegdhe-den, zowel op basis van art. 29 WRO/37 WRO als de bevoegdheden tot subsidiëring of uitvoering. Er moet ook een inherente afwijkingsbevoegdheid worden aangenomen (vgl. art. 4.4.5 Awb, derde tranche). Aan deze elementen van de definitie is dus voldaan. Is er echter wel sprake van een algemene regel? Neen. De bufferzone-aanwijzing houdt op zichzelf niet meer in dan de verlening van de status van bufferzone aan een bepaald ge-bied. De regels die vervolgens voor zo'n gebied gelden - de consequenties die daaraan worden verbonden - zijn elders vastgelegd, in casu in de Vierde Nota Ruimtelijke Orde-ning Extra. De algemene regel is dus elders neergelegd en deze regel wordt geconcreti-seerd naar plaats/gebied door de aanwijzing.&#13;
Dergelijke concretiseringen naar plaats van algemeen verbindende voorschriften heb-ben in het verleden rechters tot de conclusie gebracht dat sprake was van beschikkingen (bijvoorbeeld de aanwijzing van een natuurterrein, vrijstelling ex art. 19 WRO). Zelfs de aanwijzing van een bepaald plein als marktterrein werd aangemerkt als beschikking (ARRS 11 juni 1992, AAE 1993, p. 732). Soms werd ook wel tot een 'besluit van alge-mene strekking' geconcludeerd. Het ligt voor de hand om deze rechtspraak 'door te trek-ken' naar de concretisering naar plaats van beleidsregels.&#13;
De hiervoor ontvouwde redenering wordt (nog) niet ondersteund door expliciete recht-spraak. Wel kan nog gewezen worden op de Memorie van toelichting bij de Awb30 waaruit kan worden afgeleid dat het de bedoeling van de wetgever is geweest om gebiedsaanwijzingen vatbaar te maken voor bezwaar en beroep. De aanwijzing van een bufferzone is een mooi voorbeeld van een gebiedsaanwijzing waartegen beroep open staat, c.q. zou moeten staan.&#13;
6. SLOT&#13;
De rechtsbescherming bij pkb's, streekplannen en structuurplannen is door broddelwerk van de wetgever een nogal onduidelijk en gecompliceerd geheel geworden. Dit ligt overi-gens niet alleen aan de opstellers van de WRO. Het is nu eenmaal een groot probleem de diversiteit aan beslissingen die men vooral in het ruimtelijke bestuursrecht aantreft onder te brengen in een van de algemene categorieën van de Algemene wet bestuursrecht.&#13;
Bij de interpretatie van het begrip 'besluit' in verband met pkb's, streek- en structuurplannen, lijkt zich een tedens af te tekenen die erop neerkomt dat alleen 'bindende' beslissingen als besluiten worden aangemerkt. Dat wil zeggen: essentiële beslissingen in pkb's en streekplannen, concrete beleidsbeslissingen in pkb's en regionale structuurplannen.31 De plannen wijzen erop dat nog een verdere beperking zal worden aangebracht tot 'concrete beleidsbeslissingen'. Deze tendens is naar ik meen in strijd met de Algemene wet bestuursrecht en ook om rechtspolitieke redenen ongewenst. Tegen indicatieve ge-biedsaanwijzingen behoort eveneens rechtsbescherming open te staan. Daar lever ik de 'hoofddoelstellingen' graag voor in.&#13;
Het mag in dit verband eigenaardig heten dat de milieubeleidsplannen van de Wet mi-lieubeheer op de 'negatieve lijst' van de Awb staan. Kennelijk gaat de wetgever ervan uit dat ook deze plannen 'besluiten' zijn en heeft men vervolgens besloten daartegen geen rechtsbescherming open te stellen. De binding van deze plannen gaat ingevolge diezelfde Wet milieubeheer evenwel niet verder dan een 'rekening houden met'.32 De waterhuis-houdingsplannen van de Wet op de Waterhuishouding staan weer niet op de negatieve lijst. Van Hall wijst daarop in zijn preadvies; hij beschouwt het als een omissie van de wetgever.33 Ik houd het erop dat tegen waterhuishoudingsplannen dan ook beroep op de bestuursrechter open staat.34&#13;
De vraag is of de wetgever allerlei onduidelijkheden ter oplossing aan de rechter moet overlaten. De meeste schrijvers menen van niet.35 Volgens Hennekens dient de Wet op de Ruimtelijke Ordening te bepalen welke plannen rechtsgevolg beogende beslissingen kunnen inhouden en hoe het bestuur dient te handelen indien het zo'n publiekrechtelijke rechtshandeling verricht. Anderen hebben meer concreet aangegeven dat de WRO zou moeten bepalen dat de planvaststeller zelf in het plan kan aangeven welke beslissingen appellabel zijn.36 In een pkb, een streekplan en een structuurplan zou dan aangegeven worden welke onderdelen besluiten zijn. Het grote voordeel is dat aan de onzekerheid een einde wordt gemaakt. Een nadeel is dat bestuursorganen in de verleiding zouden kunnen komen zo weinig mogelijk beslissingen als besluiten aan te duiden om zich aan een rechterlijke toetsing te onttrekken. Weliswaar kan men daar wel tegenover stellen dat zo'n toetsing alsnog plaatsvindt bij vervolgbeslissingen37 - misschien zelfs in die zin dat de niet-besluiten daarbij uitdrukkelijk buiten beschouwing dienen te blijven - maar dit moge de iure verdedigbaar zijn, in de praktijk kan men zich daar weinig bij voorstellen. Of de rechter zou zo dapper moeten zijn dat hij door het bestuur als niet-besluiten aangeduide onderdelen van plannen ook als niet-bestaand gaat beschouwen. En dat lijkt mij ook weer wat te veel gevraagd. Indien de wetgever ervoor zou kiezen de voorgestelde aanpassing niet aan te brengen -en de kwestie dus over te laten aan de rechter - dan zou in ieder geval art. 24 WRO moe-ten worden aangepast. Juist bij de vervolgbesluitvorming is onzekerheid over het rechts-karakter van beslissingen in hogere plannen uitermate ongewenst. Artikel 24 zou dan moeten worden geherformuleerd in die zin dat beroep tegen een bestemmingsplan alleen wordt uitgesloten indien en voorzover het een herhaling van zetten betreft. Daarvan is sprake als tegen een hoger plan reeds beroep was ingesteld en daarbij is gebleken dat het inderdaad een besluit betrof. </content><legacyfootnotes>1. Stb. 1994,1.&#13;
2. Wetsvoorstel 23 700. Volgens planning zal de derde tranche halverwege 1997 in werking treden.&#13;
3. Dit onderdeel viel samen met de grote operatie rond de herziening van de rechterlijke organisatie, waar voor thans weer de opheffing van de kantonrechters op de rol staat.&#13;
4. Zie over het systeem van de Awb in algemene zin: G.A.C.M. van Ballegooij e.a., Bestuursrecht in het Awb-tijdperk, Deventer 1995.&#13;
5. Ook deze aanpassingswetgeving kwam in gedeelten tot stand, later - als gevolg van geconstateerde gebreken - nog gevolgd door een zgn. Leemtewet.&#13;
6. Zie hierover J.A. Zevenbergen, Rechtsbescherming in de landinrichting en de Algemene wet bestuursrecht, Agrarisch recht 1993, p. 180.&#13;
7. Zie daarover Th.G. Drupsteen, Niet piekeren, maar puzzelen, NJB 1994, p. 26.&#13;
8. PJ.J. van Buuren, De betekenis van de Algemene wet bestuursrecht voor het ruimtelijke bestuursrecht, NJB 1994, p. 32.&#13;
9. D.W. Bruil, De inbraak in de Wet op de Ruimtelijke Ordening, Stedebouw en Volkshuisvesting, april 1994, p. 33-34.&#13;
10. Zie: TK 1994-1995, 24 254, nrs. 1-2.&#13;
11. Kabinetsstandpunt Evaluatie Wet en Besluit op de Ruimtelijke Ordening, TK 1994-1995, 24 254, nr. 2. 12. Zie ook: J. de Ridder, D. Schut, De WRO in de steigers, Deventer 1995.&#13;
13. ‘Not in my back yard’, art. 40-41 WRO&#13;
14. Zie: D.W. Bruil, M. Lurks, Een (stroomlijning van rivierdijkverbeteringsprocedures, Bouwrecht 1995, p. 973.&#13;
15. Zie over de zwalkende parlementaire geschiedenis van deze artikelen: AJJ. de Gier, J. Robbe, Rechtsbescherming tegen ruimtelijke plannen ingevolge de gewijzigde WRO, Gemeentestem 1994, 6998, p. 554&#13;
16. Zie: A.J.J. de Gier, J. Robbe, a.w.&#13;
17. Zie P.J J. van Buuren, Ch. Backes, A.A.J. de Gier, Hoofdlijnen ruimtelijk bestuursrecht, Deventer 1994, p. 334.&#13;
18. Zie hierover uitvoerig: P. de Haan, Th.G. Drupsteen, R. Fernhout, Bestuursrecht in de sociale rechtsstaat, deel 1, vierde druk, Deventer 1996, p. 322 e.v. Deze auteurs karakteriseren plannen als bundels van be sluiten die alle variëteiten kunnen vertonen welke ook aan andere meer op zichzelf staande besluiten eigen zijn. De rechtskracht van beleidsvoornemens in plannen is vergelijkbaar met die van beleidsregels. Zie ook a.w., p. 366.&#13;
19. Zo moeten ook De Gier en Robbe erkennen, a.w. p. 562.&#13;
20. Ook het kabinet meent inmiddels dat 'concrete beleidsbeslissingen' als ijkpunt moeten worden genomen om van een besluit te kunnen spreken, TK 1994-1995, 24 254, nr. 2, p. 27.&#13;
21. Aldus ook: HLPh.J.A.M. Hennekens, Een ingrijpende herziening van de Wet op de Ruimtelijke Ordening is dringend nodig, Gemeentestem 1996, nr. 7025, p. 70.&#13;
22. Zie: P.J J. van Buuren, Ch. Backes, A.A J. de Gier, Hoofdlijnen ruimtelijk bestuursrecht, p. 286/287.&#13;
23. Zie over dit artikel o.a.: P.C.M. Heinen, A.F.J.M. Jansen, Artikel 24 WRO: bedenkingen tegen een hybride bepaling, Gemeentestem 1995, nr. 7003, p. 65 e.v.&#13;
24. Een vergelijkbare bepaling komt ook voor in de Tracéwet (art. 19/20), de Luchtvaartwet (art. 30) en de ontwerp-Ontgrondingenwet (wetsvoorstel 23 568), art. 21a.&#13;
25. P.JJ. van Buuren c.s., a.w., p. 282; Heinen/Jansen, a.w., p. 66.&#13;
26. De annotator leidt uit deze passage af dat art. 8:2 niet aan een beroep in de weg staat.&#13;
27. Dit is wel praktisch, maar juridisch niet beslissend; de rechter zal immers anders kunnen oordelen.&#13;
28.Hennekens, a.w., p. 70 stelt het als volgt: 'De mogelijkheid die een plan laat om verder door andere plannen 'ingevuld' of 'aangevuld' te worden zegt op zichzelf niets over de juridische betekenis van elk van de plannen.'&#13;
29. Als de gemeenten bij de verlening van milieuvergunningen van de rechter al nauwelijks af mogen wijken van een Brochure zonder enige status, vanwege hetzelfde zorgvuldigheidsbeginsel, dan zal dit des te sterker spelen bij zowel in een pkb als in afzonderlijke beslissingen neergelegd rijksbeleid.&#13;
30. TK 1991-1992, 22 495, nr. 3, p. 92.&#13;
31. Zoals opgemerkt zou tegen gemeentelijke structuurplannen in het geheel geen rechtsbescherming open staan in deze redenering, ondanks art. 9, tweede lid, WRO.&#13;
32. Zie bijvoorbeeld art. 8:8, tweede lid, Wet milieubeheer.&#13;
33. A. Van Hall, Landbouw en water. Beleidsmatige en juridische aspecten van waterbeheer, preadvies Vere niging voor Agrarisch Recht, Agrarisch Recht 1995, p. 205.&#13;
34. Van Hall, a.w., meent dat een waterhuishoudingsplan geen besluiten in de zin van art 1:3 bevat. Dat lijkt mij niet alleen onjuist maar ook in tegenspraak met een pleidooi voor opneming op de negatieve lijst. Het is van tweeën een: óf het plan bevat besluiten en wil men rechtsbescherming uitsluiten dan moet het op de negatieve lijst, óf het plan bevat geen besluiten en dan staat er ook geen beroep tegen open; opneming op de negatieve lijst is dan overbodig.&#13;
35. Vgl. De Gier, Robbe, a.w., p. 563.&#13;
36. Dat kan ook nu wel gebeuren, maar dat is dan niet bepalend voor de rechter.&#13;
37. Artikel 24 WRO is dan ook niet van toepassing.</legacyfootnotes><footnotes><footnote/></footnotes><auteurs>Mr. D.W. Bruil</auteurs><published>1996-07-01 00:00:00</published><modified>1995-06-13 00:00:00</modified><editiondate>1996-07-01</editiondate><htmlpath>https://denhollander.info/artikel/5961</htmlpath></article>
</articles></edition>
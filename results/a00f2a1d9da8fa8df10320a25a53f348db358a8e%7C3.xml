<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1990</searchword><id>7103</id><udhid>UDH:TvAR/7103</udhid><titel>'Westum Vastgoed B.V. / 1. Lucas van der Molen 2. Jan van der Molen' (TvAR 1990/4350)</titel><searchwords><searchword>TvAR 5/1990</searchword><searchword>TvAR 1990/4350</searchword><searchword>UDH:TvAR/7103</searchword></searchwords><attachments><attachment><name>1990_nr 5_Rechtspraak_4350.pdf</name><extention>pdf</extention><url>https://denhollander.info/download/6711/ci</url></attachment></attachments><inleiding>Pachtwet, art 36, 38a en 41&#13;
Opzegging aan beide pachters, doch op&#13;
verschillende data. In casu toch rechtsgeldig&#13;
opgezegd.&#13;
Afwijzing van verlengingsverzoek ten&#13;
aanzien van een der pachters, nu deze al&#13;
ouder is dan 65 jaar. Ten aanzien van de&#13;
andere pachter: belangenafweging in kader&#13;
van de billijkheid brengt mede dat de pachtovereenkomst&#13;
met 6 jaar wordt verlengd. </inleiding><content>Pachtkamer gerechtshof te Arnhem, beschikking&#13;
d.d. 3 november 1989&#13;
(Mr. Kok, mr. Bierman, mr. Wijn (plv.),&#13;
ing. Meijering en ir. Hamelink)&#13;
Het gerechtshof te Arnhem, pachtkamer;&#13;
Gezien het op 7 juni 1989 ter griffie van&#13;
het hof ingekomen beroepschrift van Westum&#13;
Vastgoed B. V., gevestigd te Bilthoven,&#13;
procureur: mr. J.R.O. Dantuma, tegen een beschikking van de pachtkamer van het&#13;
kantongerecht te Leeuwarden van 16 mei&#13;
1989, waarbij&#13;
1. Lucas van der Molen, wonende te Terhorne,&#13;
en&#13;
2. Jan van der Molen, wonende te Akkrum,&#13;
niet-ontvankelijk werden verklaard&#13;
in hun verzoek tot verlenging van de tussen&#13;
appellante als verpachtster en geïntimeerden&#13;
als pachters bestaande pachtovereenkomst,&#13;
behoudens verlenging eindigend&#13;
wat de gebouwen en het erf betreft op 12&#13;
mei 1990 en wat het land betreft op 5 maart&#13;
1990, met betrekking tot een stal en landen&#13;
te Akkrum, thans kadastraal bekend gemeente&#13;
Akkrum, sectie B, nrs. 3142, 3144,&#13;
3145, 3149, 3150 en 3151, totaal groot&#13;
12.57.40 ha;&#13;
Mede gezien de overige stukken, waaronder&#13;
een fotocopie van voormelde beschikking;&#13;
Gelet op de behandeling van het hoger&#13;
beroep ter zitting van het hof van 15 september&#13;
1989, waarbij aanwezig waren&#13;
E.H.M, van Bentum, directeur van appellante,&#13;
bijgestaan door mr. M.A.B. Sassen,&#13;
advocaat te Nieuwegein, alsmede geïntimeerde&#13;
sub 2, vergezeld door de echtgenote&#13;
van de geïntimeerde sub 1 en bijgestaan&#13;
door mr. A.J. Boonstra, advocaat te Groningen;&#13;
Overweegt:&#13;
Voormelde beschikking is gegeven uit&#13;
overweging dat, indien bij één pachtovereenkomst&#13;
meer dan één pachter betrokken&#13;
is, de kennisgeving ex artikel 36, lid 2, der&#13;
Pachtwet gelijktijdig aan ieder van hen&#13;
dient uit te gaan en dat, nu dit in casu niet&#13;
is geschied, geen rechtsgeldige pachtopzegging&#13;
heeft plaats gevonden.&#13;
Appellante heeft de volgende grieven&#13;
aangevoerd:&#13;
Grief I.&#13;
Ten onrechte overweegt de pachtkamer&#13;
dat als bij één pachtovereenkomst meer&#13;
dan één pachter is betrokken, de kennisgeving&#13;
gelijktijdig aan ieder van hen dient uit&#13;
te gaan.&#13;
Grief II.&#13;
Ten onrechte overweegt de pachtkamer&#13;
dat deze gelijktijdigheid vereist is, omdat&#13;
anders onduidelijkheid zou kunnen ontstaan&#13;
met betrekking tot de aanvang van de&#13;
termijn ex artikel 36, lid 3, van de Pachtwet,&#13;
hetgeen vermeden dient te worden.&#13;
Grief III.&#13;
Ten onrechte overweegt de pachtkamer&#13;
dat de pachtopzegging niet rechtsgeldig zou&#13;
hebben plaatsgevonden en dat het verlengingsverzoek&#13;
op grond daarvan niet-ontvankelijk&#13;
behoort te worden verklaard.&#13;
De mondelinge behandeling:&#13;
Ter zitting van het hof is niet of onvoldoende&#13;
weersproken verklaard (zakelijk&#13;
weergegeven):&#13;
door de geïntimeerde sub 2:&#13;
dat zijn vader 70 jaar oud is; dat hij zelf&#13;
37 jaar is, gehuwd is en één kind heeft van&#13;
3 jaar; dat hij na de lagere school geen verdere&#13;
(beroeps)opleiding heeft gevolgd; dat&#13;
hij in maatschapsverband met zijn vader&#13;
een melkveehouderijbedrijf exploiteert van&#13;
36.81.29 ha grasland; dat deze oppervlakte&#13;
bestaat uit 7.62.99 ha eigen grond, de hoeve&#13;
in geschil, 8.70.30 ha eveneens van appellante&#13;
gepachte grond en 7.90.60 ha, die&#13;
van derden wordt gepacht; dat de pacht&#13;
met betrekking tot voormelde 8.70.30 ha in&#13;
het voorjaar van 1990 eindigt in verband&#13;
met de industriële bestemming van die&#13;
grond; dat de hoeve in geschil, de andere&#13;
van appellante gepachte grond, de eigen&#13;
grond en ongeveer 1 ha van de van een derde&#13;
gepachte grond in één kavel zijn gelegen&#13;
en de overige grond in twee gedeelten op&#13;
een afstand van ongeveer 4 kilometer van&#13;
de gebouwen ligt; dat het vee bestaat uit 44&#13;
stuks melkvee en 25 stuks jongvee; dat het&#13;
op het bedrijf rustende melkquotum 210 571&#13;
kilogram is;&#13;
dat de bedrijfsgebouwen bestaan uit een&#13;
Friese stal met 40 standen, een veeschuur&#13;
met 20 standen en een loods van ongeveer&#13;
10 x 20 meter, waarin hooi wordt opgeslagen&#13;
en voorts plaats is voor het stallen van&#13;
20 stuks vee; dat het boekhoudoverzicht&#13;
over 1988/1989 nog niet klaar is, maar wel&#13;
bekend is dat het bedrijfsresultaat in dat&#13;
boekjaar tenminste gelijk is aan dat van het&#13;
boekjaar daarvoor;&#13;
door de directeur van appellante:&#13;
dat het doel van de vennootschap is de&#13;
handel in en exploitatie van onroerend&#13;
goed; dat dit onroerend goed momenteel&#13;
bestaat uit de hoeve in geschil; dat hij 63&#13;
jaar is, thans de enige aandeelhouder (tevens directeur) is; dat hij daarnaast bezit en&#13;
exploiteert een hoeve te Terhorne, die ongeveer&#13;
45 ha groot is; dat hij daarvoor twee&#13;
personen in dienst heeft (ieder voor 30 uur&#13;
per week), te weten de gebroeders Andringa,&#13;
die respectievelijk 23 en 25 jaar oud&#13;
zijn; dat hij ook nog inkomsten heeft uit&#13;
ander bij hem in eigendom zijnd onroerend&#13;
goed; dat de hoeve te Terhorne een melkveehouderijbedrijf&#13;
is met 35 stuks melkvee&#13;
en 25 stuks jongvee; dat op dit bedrijf een&#13;
melkquotum van ruim 220 000 kilogram&#13;
aanwezig is; dat daarvan in 1987 in een&#13;
tweetal transacties in totaal ongeveer&#13;
76 000 kilogram is bij gekocht, zulks voor&#13;
in totaal ongeveer ƒ 340 000,-; dat van de&#13;
tot dit bedrijf behorende grond ongeveer&#13;
20 ha bij de bedrijfsgebouwen ligt en de&#13;
rest op ongeveer tien plaatsen op afstanden&#13;
van 2 a 3 kilometer; dat de bedrijfsgebouwen&#13;
bestaan uit een Friese stal met 45 veestanden,&#13;
een roostervloer met 20 veestanden&#13;
en een schuur, waarin kalveren en&#13;
schapen worden gestald alsmede machines&#13;
worden ondergebracht; dat het boekhoudoverzicht&#13;
over 1988 nog niet klaar is, maar&#13;
hem al wel bekend is dat het bedrijf in dat&#13;
jaar weer winst heeft opgeleverd.&#13;
De raadslieden hebben vervolgens de&#13;
standpunten van partijen nader toegelicht.&#13;
Bij schrijven van 22 september 1989&#13;
heeft de raadsman van geïntimeerden aan&#13;
het hof nog bericht (met verzending van&#13;
een copie van dat schrijven aan de raadsman&#13;
van appellante), dat informatie bij de&#13;
grondkamer voor Friesland leerde dat aldaar&#13;
van de pachtovereenkomst, zoals deze&#13;
na het verlijden van de akte van toedeling&#13;
in de ruilverkaveling 'De Veenpolders' van&#13;
de onderhavige pachtverhouding is opgemaakt,&#13;
alleen een door de beide pachters&#13;
ondertekend exemplaar (gedateerd 2 november&#13;
1987) aanwezig is, dat wegens het&#13;
daarop ontbreken van de handtekening van&#13;
de verpachtster de toetsing van die pachtovereenkomst&#13;
niet is geschied en dat evenmin&#13;
een akte als bedoeld in artikel 156&#13;
Landinrichtingswet is opgemaakt.&#13;
Het oordeel van het hof:&#13;
1. Gelet op het zich in fotocopie bij de&#13;
stukken bevindende pachtcontract van&#13;
maart 1972 en de zich eveneens in fotocopie&#13;
bij de stukken bevindende beschikking&#13;
van de grondkamer voor Friesland van 9&#13;
juli 1973, waarbij deze pachtovereenkomst&#13;
gewijzigd is goedgekeurd en waaruit blijkt&#13;
dat zij op 13 maart 1972 ter goedkeuring&#13;
bij die grondkamer is ingezonden, concludeert&#13;
het hof, dat de destijds overeengekomen&#13;
en door genoemde grondkamer gewijzigde&#13;
pachtduur in de onderhavige pachtovereenkomst&#13;
is ingegaan op 12 mei 1972&#13;
wat betreft de gebouwen en het erf en op 5&#13;
maart 1972 wat betreft het land. Hieruit&#13;
volgt dat de thans lopende pachttermijn behoudens&#13;
verlenging eindigt op 12 mei 1990&#13;
voor gebouwen en erf en op 5 maart 1990&#13;
voor het land.&#13;
2. Appellante heeft de onderhavige pacht&#13;
overeenkomst opgezegd aan geïntimeerde&#13;
sub 1 bij aangetekend schrijven van 12 januari&#13;
1989, door geadresseerde ontvangen&#13;
op 17 januari 1989, en aan geïntimeerde&#13;
sub 2 bij aangetekend schrijven van 6 februari&#13;
1989, door geadresseerde ontvangen&#13;
op 7 februari 1989. Indien, zoals in casu, in&#13;
een pachtovereenkomst sprake is van meer&#13;
dan één pachter, dient een kennisgeving als&#13;
bedoeld in artikel 36, lid 2, der Pachtwet,&#13;
in beginsel te geschieden aan al die pachters.&#13;
De vraag of de omstandigheid, dat&#13;
zulks in casu aanvankelijk niet is gedaan, is&#13;
aan te merken als een gebrek dat de rechts&#13;
geldigheid van de aan geïntimeerden ver&#13;
zonden kennisgevingen aantast, behoeft&#13;
evenwel geen bespreking. Immers, zo aan&#13;
vankelijk geen sprake is geweest van een&#13;
rechtsgeldige kennisgeving, dan is dat ge&#13;
brek door de verzending van de kennisgeving&#13;
aan geïntimeerde sub 2 hersteld. De&#13;
onderhavige pachtovereenkomst was der&#13;
halve op 7 februari 1989 rechtsgeldig opgezegd.&#13;
Geïntimeerden hebben vervolgens&#13;
binnen één maand na de ontvangst van bei&#13;
de kennisgevingen aan de pachtkamer van&#13;
het kantongerecht om verlenging van die&#13;
pachtovereenkomst verzocht en de pacht&#13;
kamer had hen in dat verzoek dienen te&#13;
ontvangen. Uit het vorenoverwogene volgt,&#13;
dat grief III gegrond is en dat de grieven I&#13;
en II geen verdere bespreking behoeven. De&#13;
beschikking, waarvan beroep, kan niet in&#13;
stand blijven en geïntimeerden dienen in&#13;
een pachtverlengingsverzoek alsnog te worden&#13;
ontvangen.&#13;
3. Mede in aanmerking genomen de data,&#13;
waarop de thans lopende pachttermijn eindigt, acht het hof termen aanwezig deze&#13;
zaak niet voor de verdere afdoening daarvan&#13;
terug te verwijzen naar de pachtkamer&#13;
van het kantongerecht te Leeuwarden,&#13;
maar deze zelf af te doen.&#13;
4. Met betrekking tot geïntimeerde sub 1&#13;
heeft appellante onder meer bezwaar ge&#13;
maakt tegen verlenging van de onderhavige&#13;
pachtovereenkomst, omdat eerstgenoemde&#13;
inmiddels ouder is dan 65 jaar. Gelet op het&#13;
bepaalde in artikel 38a, lid 1, der Pachtwet&#13;
brengt dit mede dat het pachtverlengingsverzoek&#13;
ten aanzien van deze pachter moet&#13;
worden afgewezen.&#13;
5. Appellante heeft voorts bezwaar ge&#13;
maakt tegen verlenging van de onderhavige&#13;
pachtovereenkomst, omdat zij het verpachte&#13;
zelf in gebruik wil nemen voor een tot de&#13;
landbouw betrekkelijk doel. Desalniettemin&#13;
moet, nu verpachtster een rechtspersoon&#13;
is, op het verlengingsverzoek ten aan&#13;
zien van geïntimeerde sub 2 naar billijkheid&#13;
worden beslist.&#13;
6. Geïntimeerde sub 2 heeft ter zitting&#13;
van het hof onweersproken medegedeeld&#13;
dat hij met ingang van het voorjaar van&#13;
1990 niet meer kan beschikken over 8.70.30&#13;
ha eveneens van appellante gepachte&#13;
grond. Voor de beoordeling van het nadeel&#13;
dat het verlies van de hoeve in geschil voor&#13;
hem zal medebrengen, moet derhalve worden&#13;
uitgegaan van een totale bedrijfsgrootte&#13;
van ongeveer 28 ha. Een verdere verkleining&#13;
hiervan met ongeveer 12,5 ha zal de&#13;
rentabiliteit van het bedrijf van betrokkene&#13;
zeer ernstig aantasten. Dit klemt temeer nu&#13;
slechts los land zonder gebouwen zou over&#13;
schieten: een voortzetting van de melkveehouderij&#13;
is dan vrijwel uitgesloten en van&#13;
een andere wijze van exploitatie van de&#13;
resterende oppervlakte grond zijn slechts&#13;
marginale opbrengsten te verwachten. Het&#13;
voordeel dat hier voor appellante tegenover&#13;
staat bij afwijzing van het pachtverlengingsverzoek,&#13;
is naar het oordeel van het&#13;
hof onduidelijk en in ieder geval aanmerkelijk&#13;
kleiner dan het nadeel van geïntimeerde&#13;
sub 2 bij verlies van het gepachte. De exploitatie&#13;
van de thans reeds bij de enig aan&#13;
deelhouder (tevens directeur) van appellante&#13;
in gebruik zijnde hoeve met de hulp van&#13;
twee - overigens slechts voor een gedeelte&#13;
van de normale werktijd in dienst zijnde —&#13;
werknemers acht het hof een niet optimale&#13;
bedrijfseconomische wijze van exploitatie&#13;
en het ligt in de rede dat verbetering van bedrijfsuitkomsten&#13;
bij voorrang wordt gezocht&#13;
in een verandering van de thans bestaande&#13;
bedrijfsopzet. Appellante heeft&#13;
voorts onvoldoende duidelijkheid gegeven&#13;
inzake de voor de exploitatie van het bedrijf&#13;
te Terhorne te verwachten nadelige&#13;
consequenties van het zogenaamde Trapplan'&#13;
en er zich toe beperkt dat zij nadelen&#13;
verwacht zonder daaromtrent concrete gegevens&#13;
aan te voeren. Hetzelfde geldt met&#13;
betrekking tot het door haar gestelde voornemen&#13;
tot samenvoeging van de hoeve in geschil&#13;
met de hoeve, die de enig aandeelhouder&#13;
(tevens directeur) van appellante thans&#13;
reeds gebruikt; zij geeft wel aan dat dan een&#13;
ligboxenstal kan worden gebouwd en dusdoende&#13;
het mestprobleem op economische&#13;
wijze kan worden opgelost, maar een concreet&#13;
uitgewerkt plan met daarbij behorende&#13;
bedrijfsopzet en -begroting ontbreekt.&#13;
7. Een en ander brengt naar het oordeel&#13;
van het hof dan ook mede, dat bij een beslissing&#13;
naar billijkheid de belangen van&#13;
geïntimeerde sub 2 zwaarder dienen te we&#13;
gen dan die van appellante. Het verlengingsverzoek&#13;
dient ten aanzien van geïntimeerde&#13;
sub 2 dan ook te worden toegewezen&#13;
en de onderhavige pachtovereenkomst&#13;
moet worden verlengd met een duur van&#13;
zes jaar, zijnde geen sprake van bijzondere&#13;
omstandigheden die tot een verlenging met&#13;
een kortere duur aanleiding moeten geven.&#13;
8. Appellante heeft, voor het geval de&#13;
vordering - lees: het verzoek - in conventie&#13;
(deels) mocht worden toegewezen, der&#13;
halve voorwaardelijk, gevorderd dat geïnti&#13;
meerde sub 1 op grond van artikel 50, lid 2,&#13;
der Pachtwet wordt ontslagen uit de medepacht.&#13;
Afgezien evenwel van de omstandigheid&#13;
dat appellante, gezien hetgeen hiervoor met&#13;
betrekking tot het verlengingsverzoek ten&#13;
aanzien van geïntimeerde sub 1 is overwogen,&#13;
bij dit reconventionele verzoek geen&#13;
belang heeft, is in een verzoekschriftprocedure&#13;
als de onderhavige geen plaats voor&#13;
zulk een (tegen)vordering in eigenlijk&#13;
rechtsgeding en appellante kan daarin dan&#13;
ook niet worden ontvangen.&#13;
De slotsom:&#13;
De beschikking, waarvan beroep, kan niet in stand blijven. Het verlengingsverzoek&#13;
moet ten aanzien van geïntimeerde&#13;
sub 1 van de hand worden gewezen en de&#13;
onderhavige pachtovereenkomst moet ten&#13;
aanzien van de geïntimeerde sub 2 met zes&#13;
jaar worden verlengd, hetgeen medebrengt&#13;
dat de pachtrechten en -verplichtingen van&#13;
laatstgenoemde met ingang van de data&#13;
waarop de nieuwe zes-jaarlijkse pachttermijn&#13;
zal aanvangen, onbeperkt voor het geheel&#13;
van het gepachte zullen gelden.&#13;
Tenslotte moet appellante niet-ontvankelijk&#13;
worden verklaard in haar voorwaardelijk&#13;
gedane verzoek in reconventie.&#13;
Beschikkende in hoger beroep:&#13;
Vernietigt de tussen partijen door de&#13;
pachtkamer van het kantongerecht te&#13;
Leeuwarden gegeven beschikking van 16&#13;
mei 1989, waarvan beroep,&#13;
en opnieuw beschikkende:&#13;
Wijst het pachtverlengingsverzoek ten&#13;
aanzien van geïntimeerde sub 1 van de&#13;
hand.&#13;
Verlengt ten aanzien van geïntimeerde&#13;
sub 2 de onderhavige pachtovereenkomst&#13;
met zes jaren, eindigende wat de gebouwen&#13;
en het erf betreft op 12 mei 1996 en wat het&#13;
land betreft op 5 maart 1996.&#13;
Verklaart appellante niet-ontvankelijk in&#13;
haar voorwaardelijk gedane verzoek in reconventie.</content><legacyfootnotes/><footnotes><footnote/></footnotes><auteurs>Mr. Kok, mr. Bierman, mr. Wijn (plv.),&#13;
ing. Meijering en ir. Hamelink</auteurs><published>1990-05-01 00:00:00</published><modified>1990-05-01 00:00:00</modified><editiondate>1990-05-01</editiondate><htmlpath>https://denhollander.info/artikel/7103</htmlpath></article>
</articles></edition>
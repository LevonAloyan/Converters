<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>8</uitgave><aflevering>8</aflevering><searchword>TvAR 8/1993</searchword><id>5278</id><udhid>UDH:TvAR/5278</udhid><titel>Everink / Everink-Noords (TvAR 1993/4636)</titel><searchwords><searchword>TvAR 8/1993</searchword><searchword>TvAR 1993/4636</searchword><searchword>UDH:TvAR/5278</searchword></searchwords><attachments><attachment><name>1993_nr 8_Rechtspraak_4636.pdf</name><extention>pdf</extention><url>https://denhollander.info/download/5277/ci</url></attachment></attachments><inleiding>Pachtwet, art. 9-11, 11, 36-2, 41, 44-3&#13;
&#13;
In het vastleggingsvonnis is geen datum vastgelegd&#13;
waarop de pachtovereenkomst is aangegaan.&#13;
Met partijen wordt 22 februari als&#13;
aanvangsdatum aangehouden.&#13;
De kennisgeving ex art. 36-2 Pw is tijdig&#13;
gedaan.&#13;
Wanneer een kennisgeving slechts aan één&#13;
van beide pachters is gedaan, moeten de&#13;
pachters in hun verlengingsverzoek niet ontvankelijk&#13;
worden verklaard. In appel blijkt&#13;
dat de kennisgeving wel aan beide pachters is&#13;
gedaan.&#13;
Voldoende aannemelijk is dat verpachter&#13;
het gepachte persoonlijk in gebruik wil nemen&#13;
en dat dit uitvoerbaar is. Grondslag van het&#13;
maatschappelijk bestaan van pachters wordt&#13;
niet ernstig aangetast.&#13;
Het verlengingsverzoek moet derhalve&#13;
worden afgewezen. Op verzoek van pachters&#13;
wordt het bedrag ex art. 43-3 Pw bepaald op&#13;
f25 000,-.&#13;
&#13;
</inleiding><content>In de zaak van:&#13;
Gerardus Mattheus Franciscus Everink, wonende&#13;
te Groenlo, appellant in principaal appel,&#13;
geïntimeerde in het incidenteel appel,&#13;
procureur: mr. J.M. Bosnak,&#13;
tegen&#13;
/. Augusta Francisca Everink-Noords, wonende&#13;
te Lievelde, gemeente Lichtenvoorde;&#13;
2. Theodorus Johannes Maria Everink, wonende&#13;
te Lichtenvoorde, geïntimeerden in het&#13;
principaal appel, appellanten in het incidenteel&#13;
appel, procureur: mr. D.M.H.M. van Dijk.&#13;
Het geding in eerste aanleg&#13;
De pachtkamer van het kantongerecht te&#13;
Groenlo heeft op 20 maart 1992 tussen partijen&#13;
een beschikking gegeven, welke aan partijen&#13;
is verzonden op 23 maart 1992, waarbij&#13;
werd afgewezen het verzoek tot verlenging&#13;
van de tussen appellant in het principaal appel&#13;
als verpachter en geïntimeerden in het principaal&#13;
appel als pachters bestaande pachtovereenkomst&#13;
met betrekking tot een perceel&#13;
bouwland, kadastraal bekend gemeente&#13;
Groenlo, sectie B, nummer 668, groot 0.42.70&#13;
ha, welke pachtovereenkomst behoudens verlenging&#13;
zal eindigen op een hierna vast te stellen&#13;
datum in het jaar 1993.&#13;
Deze beschikking is gegeven uit overweging&#13;
in hoofdzaak dat verpachter zijn kennisgeving&#13;
als bedoeld in artikel 36 lid 2 van de&#13;
Pachtwet alleen heeft gedaan aan de geïntimeerde&#13;
sub 1 als pachtster bij aangetekende&#13;
brief van 23 oktober 1991 en niet mede aan&#13;
geïntimeerde sub 2 als medepachter.&#13;
Het geding in hoger beroep&#13;
Appellant in het principaal appel - hierna te&#13;
noemen: verpachter - is bij op 22 april 1992&#13;
ter griffie van het hof ingekomen beroepschrift&#13;
in hoger beroep gekomen van voormelde&#13;
beschikking met verzoek die&#13;
beschikking te vernietigen en hetzij de zaak&#13;
terug te verwijzen naar de genoemde pachtkamer&#13;
hetzij het verzoek van geïntimeerden in&#13;
het principaal appel - hierna te noemen: pachters&#13;
- tot verlenging van de pachtovereenkomst&#13;
af te wijzen.&#13;
Pachters hebben bij op 26 juni 1992 ter&#13;
griffie van het hof ingekomen verweerschrift&#13;
verweer gevoerd en tevens incidenteel hoger&#13;
beroep ingesteld met het verzoek de voormelde&#13;
beschikking te vernietigen en pachters alsnog&#13;
niet-ontvankelijk te verklaren in hun&#13;
verlengingsverzoek dan wel de pachtovereenkomst&#13;
met zes jaren te verlengen.&#13;
Beide partijen hebben vervolgens nog een&#13;
aantal stukken in het geding gebracht.&#13;
Op 13 juli 1992 heeft in raadkamer van het&#13;
hof een mondelinge behandeling plaatsgehad,&#13;
waarbij aanwezig waren verpachter, bijgestaan&#13;
door mr. G.J. van Bergen, advocaat te&#13;
Groenlo, alsmede pachtster sub 1 en haar&#13;
zoon Marco Everink, bijgestaan door mr.&#13;
D.M.H.M. van Dijk, advocaat te Arnhem.&#13;
Partijen hebben daarbij inlichtingen aan&#13;
het hof verstrekt en de raadslieden hebben de&#13;
wederzijdse standpunten nader toegelicht.&#13;
De grieven&#13;
Verpachter heeft in het principaal appel de navolgende&#13;
grieven aangevoerd:&#13;
I. Ten onrechte heeft de Pachtkamer van&#13;
het Kantongerecht te Groenlo op de daartoe&#13;
gegeven motivering het verzoek van pachters&#13;
tot pachtverlenging afgewezen;&#13;
II. Ten onrechte heeft de Pachtkamer over&#13;
wogen dat de opzegging geen gevolg kan&#13;
hebben nu deze is gedaan aan slechts één der&#13;
beide pachters;&#13;
III. Alhoewel de Pachtkamer aan de beoor&#13;
deling van de door pachters bij hun inleidend&#13;
verzoekschrift onder punt 4 betwiste niet tijdi&#13;
ge opzegging niet is toegekomen, attendeert&#13;
verpachter, mede ter afsnijding van een moge&#13;
lijk incidenteel beroep, op het door hem bij&#13;
verweerschrift in prima (produktie 5) gestelde&#13;
waar het gaat om zijn tijdige opzegging.&#13;
IV. Uitgaande van tijdige opzegging en&#13;
evenzeer opzegging aan de beide pachters is&#13;
voor verlenging van de pacht met ingang van&#13;
1 januari 1993 geen plaats.&#13;
Pachters hebben in het incidenteel appel de&#13;
navolgende grief aangevoerd:&#13;
Ten onrechte heeft de pachtkamer het verlengingsverzoek&#13;
afgewezen.&#13;
De mondelinge behandeling&#13;
Ter zitting van het hof is niet of onvoldoende&#13;
weersproken verklaard (zakelijk weergegeven):&#13;
Door verpachter&#13;
Dat hij 61 jaar oud is, gehuwd is en drie dochters&#13;
heeft die niet meer te zijnen laste zijn;&#13;
dat hij voorheen molenaar in dienstbetrekking&#13;
is geweest, maar circa 4 jaar geleden is&#13;
ontslagen en toen een bedrag ineens heeft ontvangen&#13;
waarvoor hij een lijfrente heeft gekocht&#13;
en dat hij sedertdien een WW-uitkering&#13;
geniet van circa f 1500 netto per maand, welke&#13;
uitkering met ingang van 1 juli 1992 verminderd&#13;
wordt tot circa f 1100 netto per&#13;
maand;&#13;
dat hij 43 fokschapen en circa 65 lammeren&#13;
heeft, alsmede ongeveer 400 legkippen;&#13;
dat hij circa 2 ha inclusief woning en bedrijfsgebouwen&#13;
(schuur en kippenstal) in eigendom&#13;
en in gebruik heeft;&#13;
dat het onderhavige verpachte perceel hemelsbreed&#13;
op ongeveer 100 meter en over de&#13;
weg op ongeveer 350 meter van zijn bedrijfsgebouwen&#13;
is gelegen;&#13;
dat hij het onderhavige perceel nodig heeft&#13;
voor zijn schapen en voor het opbrengen van&#13;
mest;&#13;
dat geen jaarstukken van zijn bedrijf worden&#13;
opgemaakt, maar een boekhouder zijn belastingaangiften&#13;
verzorgt;&#13;
dat hij niet kan aangeven welke inkomsten&#13;
hij uit zijn bedrijf verwerft;&#13;
dat hij vermogensbelasting betaalt en aan&#13;
inkomstenbelasting f 6000 a f 7000 per jaar;&#13;
dat naar zijn oordeel op het onderhavige&#13;
perceel een melkquotum rust, hetwelk hij niet&#13;
nodig heeft, maar dat dit wel een waarde vertegenwoordigt;&#13;
dat over dat melkquotum met hem te praten&#13;
valt, indien de pacht niet wordt verlengd;&#13;
Door pachtster sub 1&#13;
Dat de maatschap met haar zoon Theo (de&#13;
pachter sub 2) op 31 december 1991 is ontbonden&#13;
en dat zij thans met ingang van 1 januari&#13;
1992 in maatschapsverband samenwerkt&#13;
met haar zoon Marco;&#13;
dat het maatschapscontract in voorbereiding&#13;
is en spoedig ondertekend zal worden;&#13;
dat zij 59 jaar oud is en haar zoon Marco&#13;
25 jaar;&#13;
dat zij vier kinderen heeft, die niet meer te&#13;
haren laste zijn;&#13;
dat zij 14.25 ha land in gebruik heeft,&#13;
waarvan 11.5 ha, inclusief bedrijfsgebouwen&#13;
(loopstal, varkensschuur, loods, kippenhok,&#13;
werkplaats, berging) eigendom zijn;&#13;
dat daartoe ook een dubbele woning behoort;&#13;
dat zij thans 26 melkkoeien en ± 50 stuks&#13;
jongvee heeft en dat zij beschikt over een&#13;
melkquotum, inclusief een geleasde hoeveelheid,&#13;
van totaal 261.454 kg;&#13;
dat zij verder circa 40 fokzeugen, 2 fokberen&#13;
en ruim 200 biggen heeft;&#13;
dat de opbrengsten van haar bedrijf blijken&#13;
uit de overgelegde jaarstukken en de schommeling&#13;
daarin wordt veroorzaakt door het verhandelen&#13;
van eigen vee, te weten de verkoop&#13;
van meststieren in 1990;&#13;
dat het onderhavige perceel altijd bij haar&#13;
in gebruik is geweest en het op ongeveer 5 km&#13;
afstand van haar bedrijfsgebouwen is gelegen;&#13;
dat naar haar oordeel op het onderhavige&#13;
perceel geen melkquotum rust.&#13;
Beoordeling van de beroepen in het principaal&#13;
en in het incidenteel appel&#13;
1. De eerste grief in het principaal appel is gegrond.&#13;
Indien de kennisgeving als bedoeld in&#13;
artikel 36 lid 2 van de Pachtwet niet aan beide&#13;
partijen zou zijn gedaan en die kennisgeving&#13;
daardoor rechtskracht zou ontberen, zouden&#13;
pachters in hun verzoek tot verlenging niet&#13;
ontvankelijk zijn. De pachtkamer van het kantongerecht heeft het verlengingsverzoek op&#13;
die grond ten onrechte afgewezen.&#13;
2. Ook de tweede grief in het principaal&#13;
appel is gegrond. Zoals in hoger beroep niet is&#13;
betwist en door overlegging van de aangetekende&#13;
brief aan pachter sub 2 ook is aangetoond,&#13;
is de kennisgeving als bedoeld in&#13;
artikel 36 lid 2 van de Pachtwet aan beide&#13;
pachters gedaan.&#13;
3. De derde grief richt zich niet tegen (een&#13;
overweging in) de beschikking waarvan beroep,&#13;
maar bestrijdt het in eerste aanleg door&#13;
pachters gevoerde verweer dat de kennisgeving&#13;
te laat, namelijk niet tenminste één jaar&#13;
voor het verstrijken van de lopende termijn, is&#13;
gedaan.&#13;
De onderhavige pachtovereenkomst is&#13;
vastgelegd bij vonnis van de pachtkamer van&#13;
het kantongerecht te Groenlo van 7 maart&#13;
1986. In dat vonnis is verstaan dat de pachtovereenkomst&#13;
'in 1954 of kort daarna' is aangegaan.&#13;
Het vonnis is op 10 maart 1986&#13;
ingekomen bij de grondkamer.&#13;
Pachters hebben in eerste instantie aangevoerd&#13;
en dit in de toelichting op de grief in het&#13;
incidentele appel herhaald dat de pachtovereenkomst&#13;
een aanvang heeft genomen 'in het&#13;
voorjaar van 1954', derhalve 'op 15 april of 1&#13;
mei', zodat de lopende pachttermijn van 14 of&#13;
30 april 1992 is geëindigd. Tijdens de mondelinge&#13;
behandeling in hoger beroep zijn pachter&#13;
daarop teruggekomen en hebben beide&#13;
partijen aangegeven dat de aanvang van de&#13;
pachtovereenkomst kan worden gesteld op 22&#13;
februari.&#13;
Het hof verenigt zich daarmede nu het perceel&#13;
met de bestemming van bouwland is verpacht.&#13;
De lopende termijn is derhalve&#13;
aangevangen op 22 februari 1987 en zal eindigen&#13;
op 21 februari 1993. De bij aangetekende&#13;
brieven van 23 oktober 1991 gedane kennisgeving&#13;
was derhalve tijdig.&#13;
4. Uit het hiervoor onder 3 gestelde volgt&#13;
dat de grief van pachters in het incidentele appel&#13;
- naar zijn blijkens de toelichting bedoel&#13;
de strekking, namelijk geen afwijzing van het&#13;
verlengingsverzoek maar een niet-ontvankelijk&#13;
verklaring daarin - ongegrond is.&#13;
5. Met betrekking tot de vierde grief in het&#13;
principaal appel overweegt het hof het vol&#13;
gende.&#13;
Voldoende aannemelijk is dat verpachter&#13;
het onderhavige perceel zelf voor een tot de&#13;
landbouw betrekkelijk doel in gebruik wil nemen&#13;
en dat dit uitvoerbaar is, alsmede dat dit&#13;
persoonlijk gebruik voor hem van enige eco-&#13;
Pacht&#13;
nomische betekenis is, zodat ervan uitgegaan&#13;
moet worden dat sprake is van een persoonlijk&#13;
gebruik als bedoeld in artikel 41, lid 1, der&#13;
Pachtwet.&#13;
Naar het oordeel van het hof wordt de&#13;
grondslag van het maatschappelijk bestaan&#13;
van pachtster sub 1 niet ernstig aangetast door&#13;
het verlies van het gepachte perceel. Het is&#13;
slechts 0.42.70 ha groot en op 5 km afstand&#13;
van haar bedrijfsgebouwen gelegen. Pachtster&#13;
houdt de beschikking over circa 14.25.00 ha&#13;
land. Het onderhavige perceel speelt in de exploitatie&#13;
van het bedrijf slechts een ondergeschikte&#13;
rol. Het maatschappelijk bestaan van&#13;
pachter sub 2 speelt in deze zaak geen rol&#13;
meer, terwijl Marco Everink (nog) geen medepachter&#13;
is, zodat bij de beslissing op het onderhavige&#13;
verlengingsverzoek geen rekening&#13;
kan worden gehouden met de consequenties&#13;
die niet-verlenging van de pachtovereenkomst&#13;
voor hem medebrengt.&#13;
Ware dit laatste anders, dan zou vermeld&#13;
oordeel met betrekking tot pachtster sub 1&#13;
overigens gelijkluidend zijn uitgevallen ten&#13;
aanzien van Marco Everink. Het verzoek tot&#13;
verlenging dient derhalve te worden afgewezen.&#13;
De vierde grief van verpachter in het&#13;
principaal appel is derhalve gegrond.&#13;
6. Wel is het hof van oordeel dat het verzoek&#13;
van pachters om krachtens het bepaalde&#13;
in artikel 44 lid 3 van de Pachtwet een bedrag&#13;
te bepalen voor inwilliging vatbaar is. Het hof&#13;
stelt dit bedrag op f 25 000.&#13;
Slotsom&#13;
Op de grieven in het principaal appel en in het&#13;
incidenteel appel wordt beslist als hiervoor is&#13;
aangegeven.&#13;
De beschikking waarvan beroep moet met&#13;
verbetering van de gronden worden bevestigd.&#13;
Krachtens het bepaalde in artikel 44 lid 3&#13;
van de Pachtwet zal een bedrag worden bepaald.&#13;
Beslissing&#13;
Het hof, beschikkende in hoger beroep:&#13;
Bevestigt met verbetering van de gronden&#13;
als hiervoor overwogen de door de pachtkamer&#13;
van het kantongerecht te Groenlo tussen&#13;
partijen gegeven beschikking van 20 maart&#13;
1992, waarvan beroep;&#13;
bepaalt dat verpachter aan pachters gezamenlijk&#13;
een bedrag van vijfentwintigduizend&#13;
gulden moet betalen ingeval later mocht blijken&#13;
dat de wil om het onderhavige perceel&#13;
persoonlijk voor een tot de landbouw betrekkelijk &#13;
doel in gebruik te nemen in werkelijkheid&#13;
niet aanwezig is geweest, onverminderd&#13;
het recht van pachters op verdere schadevergoeding.</content><legacyfootnotes/><footnotes><footnote/></footnotes><auteurs/><published>1993-08-01 00:00:00</published><modified>1992-07-20 00:00:00</modified><editiondate>1993-08-01</editiondate><htmlpath>https://denhollander.info/artikel/5278</htmlpath></article>
</articles></edition>
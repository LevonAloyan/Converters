<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1989</searchword><id>7832</id><udhid>UDH:TvAR/7832</udhid><titel>'A.J. v. O., / ruilverkaveling 'Midden-Maasland''  (TvAR 1989/4248)</titel><searchwords><searchword>TvAR 6/1989</searchword><searchword>TvAR 1989/4248</searchword><searchword>UDH:TvAR/7832</searchword></searchwords><attachments><attachment><name>1989_nr 6_Rechtspraak_4248.doc</name><extention>doc</extention><url>https://denhollander.info/download/16392/ci</url></attachment></attachments><inleiding>4248 Ruilverkavelingswet, art. 13&#13;
Reclamant voert aan dat het door hem in­gebrachte perceel in aanmerking had moe­ten worden gebracht voor toepassingen van art. 13 Rvk. wet en had moeten worden toe­gewezen aan een openbaar lichaam.&#13;
De rechtbank verklaart het bezwaar on­gegrond. De toewijzing van percelen aan openbare lichamen ten behoeve van doel-&#13;
einden van algemeen nut vormt een uitzon­dering op de algemene toedelingsregel. Die uitzondering geschiedt ten gunste van die lichamen.&#13;
De bijzondere regeling is niet in het leven geroepen om de belanghebbenden een recht te geven op die afwijking van de gewone re­gels van kaveltoedeling.&#13;
Rechtbank 's-Hertogenbosch, 23 septem­ber 1988&#13;
A.J. v. O., reclamant tegen het plan van toedeling in de ruilverkaveling 'Midden-Maasland';</inleiding><content>2. Het bezwaar en het standpunt van de be­langhebbenden: Het bezwaar van reclamant is tweeledig.&#13;
Vooreerst voert hij aan dat het door hem ingebrachte perceel ter grootte van 1.37.35 hectare in aanmerking had moeten worden gebracht voor toepassing van artikel 13 van de Ruilverkavelingswet, en uit dien hoofde had moeten worden toegewezen aan een openbaar lichaam.&#13;
Aanvankelijk heeft reclamant gesteld dat hij het door hem in de ruilverkaveling inge­brachte perceel zou willen terugkrijgen. Bij de behandeling van de zaak op de terecht­zitting is echter gebleken dat reclamant niet of nauwelijks nog enig landbouwbedrijf uitoefent, en dat het er hem slechts om te doen is zijn grond aan het Bureau Beheer Landbouwgronden te verkopen. Dat zou in de inbrengsituatie mogelijk zijn geweest, aangezien de ingebrachte grond is gelegen in een complex waarin Staatsbosbeheer on­der meer een arboretum wil verwezenlij­ken. De hem thans toegedeelde grond is echter vrijwel onverkoopbaar. Bij de be­handeling op de zitting van de rechtbank is gebleken dat reclamant in feite wenst dat hem terzake van zijn inbreng ter plaatse in het geheel geen vervangende grond wordt toegedeeld, en dat hem zijn onderbedeling uit dien hoofde in geld zou worden ver­goed.&#13;
Reclamant ondersteunt zijn bezwaar door er op te wijzen dat een aantal andere gerechtigden in de ruilverkaveling aldus hetzij zijn onteigend, hetzij door het Bu­reau Beheer Landbouwgronden zijn uitge­kocht, en dat zijn perceel daarbij om on-&#13;
duidelijke redenen werd 'overgeslagen', hetgeen hij als een rechtsongelijkheid en onbillijkheid ervaart.&#13;
De vertegenwoordiger van de Centrale Landinrichtingscommissie, daarin bijge­vallen door de belanghebbende, oordeelt de klacht omtrent het niet toepassen van artikel 13 niet ter zake doende. (...)&#13;
De rechtbank is dienaangaande van oor­deel dat aan de wens van reclamant niet kan worden voldaan door middel van toe­wijzing van zijn bezwaar tegen het plan van toedeling in de ruilverkaveling.&#13;
Immers, wat ook moge zijn van recla-mants klacht omtrent ongelijke behande­ling van grondeigenaren met gronden die bestemd zijn voor de overdracht aan het Staatsbosbeheer, het plan van toedeling mag niet worden beoordeeld aan de hand van de maatstaf of alle deelgerechtigden in de ruilverkaveling daardoor in een gelijke positie zijn gebracht om de door hen inge­brachte of aan hen toegedeelde gronden op gelijke (voordelige) voorwaarden aan een derde te kunnen verkopen. Van af het be­gin van de looptijd van de ruilverkaveling is bekend geweest - en had ook aan recla­mant bekend kunnen zijn - dat zijn in­breng niet als artikel 13-kavel was aange­merkt, zodat hij ook kon verwachten dat hem in de plaats van zijn inbreng andere grond elders zou worden toegedeeld, het­geen ook is geschied. De toewijzing van percelen aan openbare lichamen ten behoe­ve van doeleinden van algemene nutte vormt een uitzondering op de algemene toedelingsregeling. Die uitzondering ge­schiedt ten gunste van die lichamen, en voor die doelen, en is een beperking van de toedelingsrechten van de belanghebbenden bij de ruilverkaveling, onder wie recla­mant. Die bijzondere regeling is niet in het leven geroepen om die belanghebbenden een recht te geven op die afwijking van de gewone regels van kaveltoedeling.</content><legacyfootnotes/><footnotes><footnote/></footnotes><auteurs/><published>1989-06-01 00:00:00</published><modified>1989-06-01 00:00:00</modified><editiondate>1989-06-01</editiondate><htmlpath>https://denhollander.info/artikel/7832</htmlpath></article>
</articles></edition>
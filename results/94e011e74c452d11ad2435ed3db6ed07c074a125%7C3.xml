<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1990</searchword><id>7086</id><udhid>UDH:TvAR/7086</udhid><titel>'1. Ds. Arie Willem Kranenburg, 2. Gerrit Vaandrager 3. Leendert Vaandrager 4. Maaike Maria van der Ent-Vaandrager 6. Petronella van Leeuwen / Cornelis Ripping' (TvAR 1990/4335)</titel><searchwords><searchword>TvAR 3/1990</searchword><searchword>TvAR 1990/4335</searchword><searchword>UDH:TvAR/7086</searchword></searchwords><attachments><attachment><name>1990_nr 3_Rechtspraak_4335.pdf</name><extention>pdf</extention><url>https://denhollander.info/download/6696/ci</url></attachment></attachments><inleiding>Pachtwet, art. 49&#13;
Weliswaar is de op de exploitatie van een&#13;
agrarisch bedrijf gerichte scholing van de&#13;
voorgestelde pachter op zichzelf onvoldoende,&#13;
maar hij heeft inmiddels een langdurige&#13;
en ruime ervaring in het leiden van&#13;
een eigen (loonwerk)bedrijf, terwijl hij&#13;
daarnaast in het ouderlijk bedrijf bij het&#13;
werk assisteerde en voorts al 15 jaar voor&#13;
eigen rekening enkele hectaren spruitenland&#13;
exploiteerde.&#13;
Vanaf 1 januari 1985 draagt hij bovendien&#13;
geheel zelfstandig zorg voor de exploitatie&#13;
van het van de pachter overgenomen&#13;
boerenbedrijf van ongeveer 19 ha.&#13;
Derhalve geen plaats voor gevolgtrekking&#13;
dat hij onvoldoende waarborgen biedt&#13;
voor een behoorlijke bedrijfsvoering op de&#13;
grond in het geschil.&#13;
De in art. 49, lid 3, der Pachtwet bedoelde&#13;
billijkheid houdt niet in een afweging&#13;
van de belangen van partijen. Beoordeeld&#13;
moet worden of de billijkheid gelet op alle&#13;
relevante feiten en omstandigheden, zich&#13;
tegen de indeplaatsstelling verzet. In casu is&#13;
dat niet het geval. </inleiding><content>Pachtkamer gerechtshof te Arnhem, arrest&#13;
d.d. 30 oktober 1989&#13;
(Mr. Kok, mr. In 't Veld (plv.), mr. Van&#13;
Hijlkema (plv.), De Wolf, mr. ing. Jansens&#13;
van Gellicum)&#13;
In zaak van:&#13;
1. Ds. Arie Willem Kranenburg, wonende&#13;
te Hoogeveen, 2. Gerrit Vaandrager, wonende&#13;
te Maastricht, 3. Leendert Vaandrager,&#13;
wonende te Hellevoetsluis, 4. Maaike&#13;
Maria van der Ent-Vaandrager, wonende&#13;
te Rotterdam, 5. Theodora van Leeuwen,&#13;
wonende te Rotterdam, 6. Petronella van&#13;
Leeuwen, wonende te Rotterdam, appellanten,&#13;
procureur: Mr. B. Peek,&#13;
tegen&#13;
Cornelis Ripping, wonende te Bergschenhoek,&#13;
geïntimeerde, procureur: Mr. J. van&#13;
Dijkhuizen.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
het tussen partijen door de pachtkamer&#13;
van het kantongerecht te Rotterdam&#13;
gewezen vonnis van 4 januari 1989, dat in&#13;
fotocopie aan dit arrest is gehecht;&#13;
Overwegende:&#13;
Appellanten zijn bij exploit van 3 februari&#13;
1989 in hoger beroep gekomen van&#13;
voormeld vonnis, met gelijktijdige dagvaarding&#13;
van geïntimeerde voor dit hof.&#13;
Bij memorie van grieven zijn na te melden&#13;
grieven aangevoerd en is geconcludeerd&#13;
het vonnis, waarvan beroep, te vernietigen&#13;
en, opnieuw rechtdoende, alsnog&#13;
af te wijzen de vordering van Ripping dat&#13;
zijn zoon Johannes Cornelis Ripping in&#13;
zijn plaats wordt gesteld als pachter ten&#13;
aanzien van de onderhavige pachtovereenkomst&#13;
en voorts Ripping te veroordelen in&#13;
de kosten van het geding in beide instanties.&#13;
Bij memorie van antwoord is verweer gevoerd&#13;
met conclusie tot het niet-ontvankelijk&#13;
verklaren van appellanten in hun hoger beroep en het bekrachtigen van het vonnis,&#13;
waarvan beroep.&#13;
De zaak is vervolgens bepleit ter zitting&#13;
van het hof van 18 september 1989, voor&#13;
appellanten door Mr. P.S.A. Overwater,&#13;
advocaat te Strijen, en voor geïntimeerde&#13;
door Mr. J. van Dijkhuizen, advocaat te&#13;
Arnhem.&#13;
Daarna hebben partijen de stukken,&#13;
waaronder de pleitnotities van de advocaten,&#13;
aan het hof overgelegd voor het wijzen&#13;
van arrest. Bij ter rolle van de pachtkamer&#13;
van dit hof van 2 oktober 1989 genomen&#13;
nadere memorie na pleidooi hebben appellanten&#13;
zich nog uitgelaten over de van de&#13;
zijde van geïntimeerde ten processe overgelegde&#13;
boekhoudgegevens. Hierop heeft&#13;
geïntimeerde nog gereageerd bij schrijven&#13;
van 7 oktober 1989 en bij brief van zijn accountant&#13;
van 9 oktober 1989.&#13;
De grieven:&#13;
I. Ten onrechte heeft de pachtkamer van&#13;
het kantongerecht overwogen, dat de voor&#13;
gestelde nieuwe pachter Johannes Cornelis&#13;
Ripping voldoende opleiding en ervaring in&#13;
de landbouw heeft om hem als een geschikte&#13;
nieuwe pachter te kunnen aanmerken.&#13;
II. Ten onrechte heeft de pachtkamer&#13;
van het kantongerecht overwogen, dat de&#13;
belangen van pachter en J.C. Ripping bij&#13;
een beslissing naar billijkheid dienen te prevaleren.&#13;
De vaststaande feiten:&#13;
Als enerzijds gesteld en anderzijds erkend&#13;
dan wel niet of onvoldoende&#13;
weersproken staat ten processe het navolgende&#13;
vast:&#13;
- geïntimeerde heeft bij pachtovereenkomst&#13;
van 28 mei 1965 gepacht een opper&#13;
vlakte bouw- en weiland, thans kadastraal&#13;
bekend gemeente Bergschenhoek, sectie B,&#13;
nrs. 4322, 4327 en 2297, thans groot&#13;
13.93.74 ha, zulks met ingang van 1 november&#13;
1962;&#13;
- als rechtsopvolgers van de oorspronkelijke&#13;
verpachters treden thans appellanten&#13;
op;&#13;
- bedoelde pachtovereenkomst werd bij&#13;
de grondkamer voor Zuid-Holland ter&#13;
goedkeuring ingezonden op 17 juni 1965,&#13;
weshalve de overeengekomen pachtduur&#13;
van zes jaar inging op 1 november 1965;&#13;
- inmiddels is de duur van de onderhavige&#13;
pachtovereenkomst enkele keren met&#13;
zes jaar verlengd, laatstelijk tot 1 november&#13;
1989;&#13;
- geïntimeerde is thans 73 jaar oud en&#13;
heeft zijn bedrijf met ingang van 1 januari&#13;
1985 overgedragen aan zijn zoon Johannes&#13;
Cornelis Ripping, dit met uitzondering van&#13;
de mestvarkens;&#13;
- genoemde zoon is thans 40 jaar oud,&#13;
is gehuwd en heeft drie nog schoolgaande&#13;
kinderen; hij heeft twee klassen van de La&#13;
gere Landbouwschool gevolgd alsmede een&#13;
cursus varkenshouderij (waarvan hij geen&#13;
diploma bezit) en twee keer gedurende een&#13;
week de praktijkschool te Schoondijke bezocht;&#13;
- het door geïntimeerde aan zijn zoon&#13;
overgedragen landbouwbedrijf is ongeveer&#13;
19 ha groot en bestaat behalve uit de grond&#13;
in geschil uit ongeveer 2 ha eigen grond&#13;
(waarop woning en bedrijfsgebouwen) en&#13;
ongeveer 3 ha van de gemeente Bergschen&#13;
hoek gepachte grond;&#13;
- naast dit landbouwbedrijf exploiteert&#13;
genoemde zoon van geïntimeerde een&#13;
kraanverhuurbedrijf, waarin vier werknemers&#13;
in vaste dienst werkzaam zijn.&#13;
Behandeling van het geschil in hoger beroep:&#13;
1. Blijkens het gestelde in de eerste grief&#13;
en de daarop gegeven toelichting zijn appellanten&#13;
van oordeel dat Johannes Cornelis&#13;
Ripping, de zoon van geïntimeerde, onvoldoende&#13;
waarborgen biedt voor een goede&#13;
bedrijfsvoering.&#13;
Het hof kan hen evenwel daarin niet volgen.&#13;
Weliswaar is de op exploitatie van een&#13;
agrarisch bedrijf gerichte scholing van de&#13;
voorgestelde pachter zeer marginaal en op&#13;
zichzelf onvoldoende in relatie tot de eisen&#13;
die heden ten dage aan een agrarisch ondernemer&#13;
gesteld moeten worden, maar voor&#13;
de beantwoording van de vraag of hij voldoende&#13;
waarborgen biedt als bedoeld in lid&#13;
5 van artikel 49 der Pachtwet dienen ook de&#13;
andere daarvoor van belang zijnde omstandigheden&#13;
in aanmerking te worden genomen.&#13;
Naar ten processe is gebleken, heeft&#13;
de voorgestelde pachter inmiddels een langdurige&#13;
en ruime ervaring in het leiden van&#13;
een eigen bedrijf. Na eerst tot zijn 21-e jaar&#13;
in het ouderlijk bedrijf te hebben meegewerkt, exploiteert hij sindsdien al vele jaren&#13;
een loonwerkbedrijf, thans kraanverhuurbedrijf,&#13;
voor eigen rekening. Zelf was hij&#13;
tot 1 januari 1985 daarin werkzaam en&#13;
daarbij gaf en geeft hij leiding aan een aantal&#13;
bij hem in dienst zijnde werknemers.&#13;
Daarnaast verleende hij daadwerkelijk&#13;
hulp in het boerenbedrijf van geïntimeerde&#13;
door regelmatig te participeren in het melken&#13;
van het vee en te assisteren bij de hooibouw,&#13;
alsmede in te springen als het erg&#13;
druk was. Tevens exploiteert hij al ongeveer&#13;
15 jaar enkele hectaren spruitenland,&#13;
zulks voor eigen rekening. Met ingang van&#13;
1 januari 1985 draagt de voorgestelde pachter&#13;
geheel zelfstandig zorg voor de exploitatie&#13;
van het door hem van geïntimeerde&#13;
overgenomen boerenbedrijf.&#13;
Al het vorenstaande in aanmerking genomen,&#13;
moet naar het oordeel van het hof&#13;
worden geconcludeerd dat de voorgestelde&#13;
pachter een ruime en langdurige ervaring&#13;
als zelfstandig ondernemer heeft opgedaan,&#13;
zulks de laatste drieenhalf jaar ook&#13;
met een landbouwbedrijf, alsmede dat hij&#13;
eveneens een ruime en langdurige ervaring&#13;
heeft opgedaan met de uitvoering van de&#13;
diverse in een boerenbedrijf voorkomende&#13;
werkzaamheden. Dit zo zijnde, rechtvaardigt&#13;
zijn marginale schoolopleiding niet de&#13;
gevolgtrekking dat sprake zou zijn van onvoldoende&#13;
waarborgen voor een behoorlijke&#13;
bedrijfsvoering op de litigieuze gronden.&#13;
De eerste grief is dan ook ongegrond.&#13;
2. Ingevolge het bepaalde in artikel 49,&#13;
lid 3, der Pachtwet beslist de pachtkamer&#13;
op een vordering tot ïndeplaatsstelling als&#13;
bedoeld in het eerste lid van dat artikel&#13;
naar billijkheid, met inachtneming van de&#13;
overige bepalingen van genoemd artikel 49.&#13;
Dat beslissen naar billijkheid houdt niet in&#13;
dat ter zake een afweging van de belangen&#13;
van partijen zou moeten plaats vinden. Indien&#13;
de pachtkamer van het kantongerecht&#13;
heeft bedoeld anderszins te overwegen, is&#13;
de tegen die overweging gerichte tweede&#13;
grief van appellanten gegrond. Dit brengt&#13;
evenwel niet mede dat alleen daarom reeds&#13;
het vonnis, waarvan beroep, niet in stand&#13;
kan blijven.&#13;
Bij een beslissing naar billijkheid op een&#13;
vordering tot indeplaatsstelling ex artikel&#13;
49, lid 1, der Pachtwet dient acht te worden&#13;
geslagen op alle relevante feiten en omstandigheden.&#13;
Uitgangspunt daarbij is dat, afgezien&#13;
van de bijzondere gevallen als bedoeld&#13;
in de leden 4, 5 en 6 van dat wetsartikel,&#13;
die vordering wordt toegewezen tenzij&#13;
de billijkheid zich daartegen verzet. In casu&#13;
is het van de zijde van appellanten aangevoerde&#13;
onvoldoende om tot een andere beslissing&#13;
te komen. Met name is te dezen niet&#13;
relevant of de voorgestelde pachter al dan&#13;
niet voldoende inkomsten voor zijn levensonderhoud&#13;
uit zijn kraanverhuurbedrijf&#13;
kan verkrijgen.&#13;
Ook grief II kan derhalve niet leiden tot&#13;
vernietiging van het vonnis, waarvan beroep.&#13;
Slotsom:&#13;
Het vonnis, waarvan beroep, moet worden&#13;
bekrachtigd met verbetering van gronden&#13;
als voormeld, met dien verstande dat&#13;
de datum met ingang waarvan Johannes&#13;
Cornelis Ripping als pachter in de plaats&#13;
van geïntimeerde is gesteld, nader dient te&#13;
worden bepaald op heden, 30 oktober&#13;
1989.&#13;
Appellanten dienen als de ook in hoger&#13;
beroep in het ongelijk gestelde partij te&#13;
worden veroordeeld in de kosten van dat&#13;
hoger beroep.&#13;
Rechtdoende in hoger beroep:&#13;
Bekrachtigt het door de pachtkamer van&#13;
het kantongerecht te Rotterdam tussen partijen&#13;
gewezen vonnis van 4 januari 1989,&#13;
waarvan beroep, met verbetering van gronden&#13;
als hiervoor overwogen, met dien verstande&#13;
dat de datum met ingang waarvan&#13;
Johannes Cornelis Ripping als pachter in&#13;
de plaats van geïntimeerde is gesteld, nader&#13;
wordt bepaald op heden, 30 oktober 1989.&#13;
Veroordeelt appellanten in de kosten van&#13;
het hoger beroep, aan de zijde van geïntimeerde&#13;
tot heden begroot op ƒ 300,- voor&#13;
verschotten en op ƒ 3600,- voor salaris van&#13;
de procureur.</content><legacyfootnotes/><footnotes><footnote/></footnotes><auteurs>Mr. Kok, mr. In 't Veld (plv.), mr. Van&#13;
Hijlkema (plv.), De Wolf, mr. ing. Jansens&#13;
van Gellicum</auteurs><published>1990-03-01 00:00:00</published><modified>1990-03-01 00:00:00</modified><editiondate>1990-03-01</editiondate><htmlpath>https://denhollander.info/artikel/7086</htmlpath></article>
</articles></edition>
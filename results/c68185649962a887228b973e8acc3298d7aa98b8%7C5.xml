<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2008</searchword><id>7376</id><udhid>UDH:TvAR/7376</udhid><titel>Overige stukken en berichten</titel><searchwords><searchword>TvAR 9/2008</searchword><searchword>UDH:TvAR/7376</searchword></searchwords><attachments><attachment><name>FR2008_9-Nieuws-Overigestukken.pdf</name><extention>pdf</extention><url>https://denhollander.info/download/6921/ci</url></attachment></attachments><inleiding>Ministerie van Financiën&#13;
Erkenning PE-instituten (Stcrt. 2008, 143, p. 9)&#13;
Op 28 juli 2008 heeft de minister van Justitie bekendgemaakt&#13;
dat verschillende instituten voor Permanente Educatie&#13;
(PE) zijn erkend door het College Deskundigheid Financiële&#13;
Dienstverlening (CDFD). De erkenning door het&#13;
CDFD geschiedt namens de minister. Het succesvol doorlopen&#13;
van de programma’s die door de PE-instituten worden&#13;
verzorgd, kan leiden tot het geldig houden van een diploma&#13;
in de zin van de artikelen 6 en 7 Bgfo op basis van de&#13;
Regeling toetstermen voor permanente educatie financiële&#13;
dienstverlening Wft 2008-2009.</inleiding><content>Brief over totstandkoming verbeterde gedragscodes met&#13;
aangescherpte normen voor verantwoorde kredietverstrekking&#13;
van consumptief krediet (Kamerstukken II&#13;
2007/08, 24 515, nr. 137)&#13;
De minister van Financiën heeft in zijn brief van 11 juni&#13;
2008 de Tweede Kamer geïnformeerd over de vaststelling&#13;
van nieuwe gedragscodes van de Nederlandse Thuiswinkel&#13;
Organisatie, Nederlandse Vereniging van Banken en Vereniging&#13;
van Financieringsondernemingen Nederland. De&#13;
gedragscodes geven invulling aan de open norm van artikel&#13;
4:34 Wft gericht op het voorkomen van overkreditering. Op&#13;
grond van de gedragscodes dient de aanbieder van krediet&#13;
voorafgaand aan de totstandkoming van de overeenkomst&#13;
informatie in te winnen over de financiële positie van de&#13;
consument om aan de hand van de basisnorm te toetsen of&#13;
een krediet verantwoord is voor de consument. Op grond&#13;
van de nieuwe gedragscodes is de basisnorm aangepast en&#13;
zijn de toetsingsnormen afhankelijk gemaakt van het inkomen&#13;
van de consument.&#13;
  Autoriteit Financiële Markten (AFM)&#13;
AFM publiceert onderzoeksrapport inzake advisering over&#13;
beleggingsverzekeringen&#13;
De AFM heeft op 3 juli 2008 de bevindingen van haar eerste&#13;
onderzoek naar de advisering over beleggingsverzekeringen&#13;
bekendgemaakt. Financiëledienstverleners zijn wettelijk verplicht&#13;
om passend advies te geven aan hun klanten. De AFM&#13;
heeft de wettelijke taak om op de kwaliteit van de advisering&#13;
over beleggingsverzekeringen toezicht te houden. De AFM&#13;
constateert dat de adviespraktijk van 20 procent van de&#13;
marktpartijen goed is, van 55 procent redelijk en van 25&#13;
procent matig tot slecht. De AFM doet in haar rapport aanbevelingen&#13;
ter verbetering van de advisering en overweegt&#13;
handhavende maatregelen te treffen tegen marktpartijen die&#13;
slecht tot matig uit het onderzoek komen. Het onderzoeksrapport&#13;
is verkrijgbaar op de website van de AFM&#13;
(www.afm.nl&gt;nieuws).&#13;
Intrekking Beleidsregel Biedingsbericht (Stcrt. 2008, 148, p.&#13;
13)&#13;
De Beleidsregel 01-02 Biedingsbericht, die in werking is&#13;
getreden op 4 september 2001, is per 29 juli 2008 komen te vervallen. Als gevolg van de inwerkingtreding van de Wet ter&#13;
uitvoering van richtlijn nr. 2004/25/EG betreffende het&#13;
openbareovernameverbod op 28 oktober 2007, vinden er&#13;
geen openbare biedingen op effecten meer plaats.&#13;
Aanvulling op wijziging mandaat AFM per 1 juli 2008 (Stcrt.&#13;
2008, 149, p. 23)&#13;
De gewijzigde regeling van mandaat, volmacht en machtiging&#13;
van de AFM is op 1 juli 2008 in werking getreden. De&#13;
AFM heeft twee aanvullingen op de regeling gepubliceerd&#13;
op 6 augustus 2008. Deze aanvullingen hebben betrekking&#13;
op bevoegdheden van de afdeling Toezicht Accountantsorganisaties&#13;
en de afdeling General Counsel. De aanvullingen&#13;
treden met terugwerkende kracht in werking per 1 juli&#13;
2008. De integrale tekst van het mandaat is opgenomen op&#13;
de website van de AFM (www.afm.nl).&#13;
  Autoriteit Financiële Markten (AFM) en De&#13;
Nederlandsche Bank (DNB)&#13;
Handhavingsbeleid van de AFM en DNB&#13;
De AFM en DNB hebben hun handhavingsbeleid geactualiseerd.&#13;
Het handhavingsbeleid uit 2003 is aangepast aan de&#13;
huidige wet- en regelgeving, maar is in essentie ongewijzigd&#13;
gebleven.&#13;
Het geactualiseerde handhavingsbeleid geeft inzicht in de&#13;
uitgangspunten en factoren die voor de toezichthouders van&#13;
belang zijn bij het bepalen van de inzet van handhavingsinstrumenten,&#13;
teneinde naleving van de in de financiële weten&#13;
regelgeving neergelegde normen te bewerkstelligen. Het&#13;
handhavingsbeleid beschrijft ook wanneer de publicatie van&#13;
overtredingen (openbare waarschuwing) en opgelegde sancties&#13;
aan de orde is of kan zijn.&#13;
Het handhavingsbeleid is gepubliceerd op de website van de&#13;
AFM (www.afm.nl&gt;nieuws) en DNB (www.dnb.nl/&#13;
openboek/extern).&#13;
  De Nederlandsche Bank (DNB)&#13;
Beleid- en regelgevingsoverzicht&#13;
DNB heeft op 26 juni 2008 ten behoeve van de onder toezicht&#13;
staande ondernemingen een ‘Beleid- en regelgevingsoverzicht&#13;
Prudentieel’ op de website geplaatst. In het overzicht&#13;
is de stand van zaken opgenomen van de lopende beleid-&#13;
en regelgevingstrajecten die direct van belang zijn voor&#13;
de onder toezicht staande ondernemingen in het kader van&#13;
de door DNB uit te oefenen toezichttaken. Een dergelijk&#13;
overzicht wordt elk kwartaal door DNB op de website geplaatst.&#13;
(www.dnb.nl/openboek/extern)&#13;
  Europese Commissie (EC)&#13;
EC wil een Expert Group on Credit Histories (EGCH)&#13;
samenstellen&#13;
De Europese Commissie wil een Expert Group on Credit&#13;
Histories (EGCH) samenstellen. De EGCH zal bestaan uit&#13;
experts op het gebied van kredietgegevens en zal op 1 mei&#13;
2009 een rapport presenteren met aanbevelingen over het&#13;
vergroten van de circulatie van kredietgegevens binnen de&#13;
Europese Unie. Geïnteresseerden konden tot 14 juli 2008&#13;
solliciteren.&#13;
(ec.europa.eu/internal_market/finservices-retail/credit/&#13;
history_en.htm)&#13;
EC publiceert een voorlopig impact assessment report&#13;
omtrent Private Placement&#13;
De Europese Commissie heeft een impact assessment report&#13;
gepubliceerd met daarin de bevindingen van een analyse&#13;
naar significante barrières voor grensoverschrijdende private&#13;
placements en de mogelijkheden om hier overheen te stappen.&#13;
De impact assessment leidt tot de conclusie dat er een&#13;
prima-faciebasis is voor acties op EU-niveau, nu geconstateerd&#13;
wordt dat de lappendeken van nationale regels in de&#13;
verschillende EU-lidstaten zorgt voor barrières en belemmeringen&#13;
voor grensoverschrijdende onderhandse plaatsingen.&#13;
Één en ander leidt tot verhoogde transactiekosten, juridische&#13;
onzekerheid en het in sommige gevallen verhinderen van&#13;
transacties. De impact assessment toont aan dat regelgevende&#13;
actie op EU-niveau noodzakelijk is om een effectief en allesomvattend&#13;
private-placementregime op EU-niveau tot&#13;
stand te brengen. Het rapport is beschikbaar op de website&#13;
van de Europese Commissie.&#13;
(ec.europa.eu/internal_market/investment/Legal_texts/&#13;
index_en.htm#nonlegis)&#13;
EC-voorstel ter verbetering EU-structuur voor icbes&#13;
De Europese Commissie heeft een belangrijke herziening&#13;
van de EU-structuur voor instellingen voor collectieve beleggingen&#13;
in effecten (icbe) voorgesteld. De nieuwe voorstellen&#13;
moeten de efficiëntie van het huidige wettelijke kader op&#13;
een aantal vlakken gaan vergroten. De voorstellen betreffen&#13;
onder andere het verbeteren van de mogelijkheden voor&#13;
grensoverschrijdende activiteiten van icbes, het opzetten van&#13;
een raamwerk voor fusies van icbes en het toestaan van het&#13;
gebruik van de master-feederstructuur, het vervangen van het&#13;
vereenvoudigd prospectus door het concept ‘Key Investor Information&#13;
(KII)’ en het bevorderen van samenwerking tussen&#13;
nationale toezichthouders. Het voorstel ligt ter overweging&#13;
bij het Europees Parlement en de Raad. Meer informatie is&#13;
beschikbaar op de website van de Europese Commissie.&#13;
(ec.europa.eu/internal_market/investment/legal_texts/&#13;
index_en.htm)&#13;
Publieke consultatie mogelijke verbeteringen Capital&#13;
Requirements Directive&#13;
De Europese Commissie heeft van 30 juni tot en met 18 juli&#13;
2008 een verdere publieke consultatie gehouden omtrent&#13;
mogelijke wijzigingen van de Richtlijn Kapitaaltoereikendheid&#13;
(Richtlijnen 2006/48/EG en 2006/49/EG) op het gebied&#13;
van securitisatie en andere risk-transferproducten. De&#13;
reacties en een samenvatting hiervan zijn beschikbaar op de&#13;
website van de Europese Commissie.&#13;
(ec.europa.eu/internal_market/bank/regcapital/&#13;
index_en.htm)&#13;
Consultatie over kredietbeoordelaars&#13;
De Europese Commissie heeft twee consultatiedocumenten&#13;
gepubliceerd over Credit Rating Agencies (CRA’s). Het eerste&#13;
document heeft betrekking op voorstellen voor de voorwaarden voor autorisatie, het functioneren van, en het toezicht&#13;
op CRA’s. Het tweede document bevat voorstellen voor beleidsopties&#13;
voor de wijze waarop moet worden omgegaan&#13;
met het schijnbaar overmatig vertrouwen in ratings in de&#13;
Europese regelgeving. De documenten liggen ter consultatie&#13;
voor tot en met 5 september 2008. De Europese Commissie&#13;
wil komende herfst met een voorstel komen.&#13;
(ec.europa.eu/internel_market/securities/agencies/&#13;
index_en.htm)&#13;
  The Committee of European Securities Regulators&#13;
(CESR)&#13;
Sixth update Frequently Asked Questions regarding&#13;
prospectuses&#13;
CESR heeft een zesde versie van de vragen en antwoorden&#13;
over de Prospectusrichtlijn (Richtlijn 2003/71/EG) gepubliceerd.&#13;
Toegevoegd zijn onder meer common positions over de&#13;
verantwoordelijkheid van garantiegevers voor de inhoud van&#13;
het prospectus, de wording van de accountantsverklaring bij&#13;
de financiële informatie pro forma en het gebruik van meer&#13;
dan één document met finale voorwaarden voor een bepaalde&#13;
uitgifte van obligaties.&#13;
(www.cesr.eu)&#13;
CESR en ERGEG leggen verzamelde feiten advies Third&#13;
Energy Package voor aan EC&#13;
CESR en ERGEG (European Regulators’ Group for Electricity&#13;
and Gas) leggen de reacties op de vragen naar aanleiding van&#13;
de verzameling van feiten en een samenvatting hiervan voor&#13;
aan de Europese Commissie. CESR en ERGEG hebben feitenmateriaal&#13;
verzameld voor het advies dat zij de Europese&#13;
Commissie zullen geven in het kader van de Third Energy&#13;
Package. Het definitieve advies wordt in de herfst van 2008&#13;
verwacht. (www.cesr.eu en www.energy-regulator.eu)&#13;
ERGEG en CERS consulteren over marktmisbruik in&#13;
energiehandel&#13;
ERGEG en CESR hebben op 21 juli 2008 een consultatiedocument&#13;
gepubliceerd over marktmisbruikkwesties gerelateerd&#13;
aan de handel in energie. In het conceptadvies bevelen&#13;
CESR en ERGEG onder meer aan om een tailormade raamwerk&#13;
van marktmisbruikregelgeving op te stellen voor de&#13;
elektriciteit- en gassector. Marktpartijen kunnen tot en met&#13;
29 augustus 2008 reageren op het conceptadvies aan de Europese&#13;
Commissie. De consultatie vindt plaats in het kader&#13;
van het mandaat dat ERGEG en CESR gezamenlijk hebben&#13;
gekregen met betrekking tot de Third Energy Package. Een&#13;
definitief advies aan de Europese Commissie wordt verwacht&#13;
aan het begin van de herfst van 2008. (www.energyregulator.&#13;
eu en www.cesr.eu)&#13;
CESR publiceert jaarverslag over 2007&#13;
Op 25 juli 2008 heeft CESR haar jaarverslag over 2007&#13;
gepubliceerd. Het jaarverslag is beschikbaar op de website&#13;
van CESR.&#13;
(www.cesr.eu)&#13;
CESR lanceert call for evidence inzake UCIT management&#13;
company passport&#13;
De Europese Commissie heeft CESR gevraagd om een advies&#13;
te geven over een UCIT management company passport.&#13;
Een dergelijk paspoort zou het mogelijk maken dat een icbefonds&#13;
beheerd wordt door een beheerder die vergunning&#13;
houdt en onder toezicht staat in een andere lidstaat dan de&#13;
Home Member State van de icbe. CESR zal de Commissie&#13;
adviseren over de voorwaarden waaronder een dergelijk paspoort&#13;
geïntroduceerd moet worden, waarbij die voorwaarden&#13;
een hoge beschermingsgraad voor investeerders moeten&#13;
bieden. Geïnteresseerde partijen kunnen tot en met 22 augustus&#13;
2008 hun visie geven op de call for evidence op de&#13;
website van CESR.&#13;
(www.cesr.eu)&#13;
CESR consulteert over fair value bij financiële&#13;
instrumenten op niet-liquide markten&#13;
CESR consulteert marktparticipanten over het bepalen van&#13;
de fair value en related disclosures van financiële instrumenten&#13;
op niet-liquide markten. Via de website van CESR kunnen&#13;
geïnteresseerden hun standpunten duidelijk maken. De&#13;
consultatieperiode eindigt 12 september 2008. In oktober&#13;
2008 komt CESR met een definitief document over dit onderwerp.&#13;
(www.cesr.eu)&#13;
CESR, CEBS en CEIOPS consulteren over richtlijnen voor&#13;
beoordeling van deelnemingen in de financiële sector&#13;
De drie L3-Comités (CESR, CEBS en CEIOPS (Committee&#13;
of European Insurance and Occupational Pensions Supervisors))&#13;
consulteren over de richtlijnen voor prudentiële beoordeling&#13;
van overnames en uitbreiding van deelnemingen binnen&#13;
de financiële sector. Aan bod komen onder meer samenwerkingsverbanden&#13;
tussen toezichthouders en de informatie&#13;
die moet worden aangeleverd bij de toezichthouders bij melding&#13;
van een voorgenomen deelneming. De beoordeling is&#13;
vereist onder Richtlijn 2007/44/EC betreffende de procedureregels&#13;
en evaluatiecriteria voor de prudentiële beoordeling&#13;
van verwervingen en vergrotingen van deelnemingen in de&#13;
financiële sector. De openbare consultatie loopt tot en met&#13;
3 oktober 2008. Op 19 september 2008 vindt een public&#13;
hearing plaats bij CEBS in Londen.&#13;
(www.cesr.eu, www.c-ebs.org en www.ceiops.eu)&#13;
  Committee of European Insurance and&#13;
Occupational Pensions Supervisors (CEIOPS)&#13;
CEIOPS publiceert Report on Proxies&#13;
In juli 2008 heeft CEIOPS het Report on Proxies (CEIOPS&#13;
CP 23) gepubliceerd. Het rapport geeft een vergelijkende&#13;
beschrijving van nationale proxymethoden voor de evaluatie&#13;
van technische voorzieningen onder Solvency II. Op basis&#13;
van dit rapport worden gehamoniseerde proxyvoorstellen&#13;
getest in QIS4, de vierde Quantitative Impact Study.  Committee of European Banking Supervisors&#13;
(CEBS)&#13;
Consultatie over technisch advies over beheersing van&#13;
liquiditeitsrisico&#13;
CEBS consulteert over het tweede gedeelte van zijn advies&#13;
aan de Europese Commissie over liquidity risk management.&#13;
Het document bevat de initiële aanbevelingen van CEBS&#13;
over het beheersen van liquiditeitsrisico bij kredietinstellingen&#13;
en beleggingsondernemingen en over het toezicht door&#13;
Europese prudentieeltoezichthouders op liquiditeitsrisico’s.&#13;
De consultatie staat open voor reacties tot en met 1 augustus&#13;
2008.&#13;
(www.c-ebs.org)&#13;
Rapport inzake transparantie van banken over activiteiten&#13;
en producten die beïnvloed zijn door de recente onrust op&#13;
de markten&#13;
CEBS heeft de publicaties en openbaarmakingen van 22&#13;
banken met betrekking tot de cijfers over het vierde kwartaal&#13;
van 2007, de vooruitzichten en de jaarcijfers 2007 onderzocht.&#13;
Het onderzoek richtte zich niet alleen op het openbaar&#13;
maken van exposures en de invloed op de resultaten,&#13;
maar keek ook naar informatie over business models, risicobeheersing&#13;
en accounting- en waarderingsmethoden.&#13;
(www.c-ebs.org)&#13;
Rapport over waarderen van complexe en illiquide&#13;
financiële instrumenten&#13;
CEBS heeft een rapport gepubliceerd over de problemen bij&#13;
het waarderen van complexe en illiquide financiële instrumenten.&#13;
Het rapport identificeert een aantal onderwerpen&#13;
waarover instellingen en de opstellers van accountingstandaarden&#13;
zich zouden moeten buigen teneinde de betrouwbaarheid&#13;
van de aan deze instrumenten toegekende waarderingen&#13;
te vergroten. Het rapport concentreert zich op het&#13;
waarderen van complexe financiële instrumenten en financiële&#13;
instrumenten waarvoor geen actieve markt bestaat,&#13;
transparantie over waarderingsmethoden en de onzekerheid&#13;
daarvan en het controleren van fair value estimates.&#13;
(www.c-ebs.org)&#13;
  International Organization of Securities&#13;
Commissions (IOSCO)&#13;
Volgende stappen met betrekking tot Credit Rating&#13;
Agencies&#13;
IOSCO’s Task Force on Credit Rating Agencies heeft de volgende&#13;
stappen met betrekking tot het toezicht op de naleving&#13;
van de Code of Conduct Fundamentals for Credit Rating&#13;
Agencies aangekondigd. De Task Force onderzoekt momenteel&#13;
op welke manieren de leden kunnen samenwerken om&#13;
controle uit te oefenen over de juiste en volledige openbaarmaking&#13;
van de onder de Code of Conduct vereiste informatie&#13;
en over het voldoen aan de mechanismes van de Code of&#13;
Conduct voor het bestrijden van conflicts of interest.&#13;
(www.iosco.org)&#13;
  Bank for International Settlements (BIS)&#13;
Publicaties Bazels Comité voor toezicht op banken&#13;
Het Bazels Comité heeft een voorstel gepubliceerd voor het&#13;
aanpassen van het Basel II market risk framework op het&#13;
gebied van het kapitaalregime voor trading-bookposities.&#13;
Daarbij is een afzonderlijk consultatiedocument gepubliceerd&#13;
met betrekking tot de kapitaalvereisten voor incrementele&#13;
risico’s in de handelsboeken van banken. Reageren&#13;
op beide documenten kan tot en met 15 oktober 2008.&#13;
Verder heeft het Joint Forum van het Bazels Comité,&#13;
IOSCO en IAIS (International Association of Insurance Supervisors&#13;
(IAIS)) de finale versie gepubliceerd van het Credit&#13;
Risk Transfer paper (zie deze rubriek in FR 2008-5).&#13;
(www.bis.org, www.iosco.org en www.iaisweb.org)&#13;
  Nationale tijdschriften&#13;
F. Bron, ‘De opkomst van een nieuwe generatie handelssystemen’,&#13;
Ondernemingsrecht 2008, p. 358-360.&#13;
R. van Buuren, ‘Nederlandsrechtelijke aspecten bij een&#13;
kredietovereenkomst. Een overzicht van theorie en praktijk&#13;
– deel I’, TOP 2008, p. 171-178.&#13;
K. Camfferman, ‘De AFM en de interpretatie van IFRS’,&#13;
Onderneming &amp; Financiering 2008, p. 53-63.&#13;
G.T.J. Hoff, ‘Met het Implementatievoorstel Transparantierichtlijn&#13;
is weer een stap vooruit gezet’, Ondernemingsrecht&#13;
2008, p. 322-326.&#13;
M. van der Kaay, ‘Vrijstellingen onder het verplicht bod’,&#13;
Vennootschap &amp; Onderneming 2008, p. 122-125.&#13;
H.L. Kaemingk, ‘Private equity in/na de kredietcrisis’, Ondernemingsrecht&#13;
2008, p. 374-379.&#13;
M. Kuilman, ‘Het recht van toepassing op (giraal overdraagbare)&#13;
effecten’, Vennootschap &amp; Onderneming 2008, p. 151-&#13;
154.&#13;
C.M. Grundmann-van de Krol, ‘Reparatie Wft in gang gezet’,&#13;
Ondernemingsrecht 2008, p. 360-362.&#13;
A.C.W. Pijls, ‘Misleiding van het beleggende publiek, een&#13;
oneerlijke handelspraktijk!’, Ondernemingsrecht 2008.&#13;
D.F.M.M. Zaman &amp; M.S. Koppert-van Beek, ‘De kwalificatie&#13;
van het fonds voor gemene rekening’, Ondernemingsrecht&#13;
2008, p. 379-385.&#13;
  Internationale tijdschriften&#13;
E.F. Greene en B.A. Yeager, ‘Sovereign wealth funds – a&#13;
measured assessment’, Capital Markets Law Journal 2008,&#13;
nr. 3, p. 247. M. McKee, ‘Financial markets turmoil and the biggest&#13;
banks: lessons to be learned’, Journal of International Banking&#13;
Law and Regulation 2008, nr. 8, p. 404.&#13;
J. Tanega, ‘Some Principles of Disclosure for Asset Backed&#13;
Securities Under the EU Prospectus Regulation 2004’, Journal&#13;
of International Banking Law and Regulation 2008, nr. 6,&#13;
p. 294.&#13;
C. Wells, ‘Europe’s new terms’, International Financial Law&#13;
Review 2008, p. 15.</content><legacyfootnotes/><footnotes><footnote/></footnotes><auteurs>mr. Z.D. van Heesen-Laclé, mr. T.G.A. Alferink en mr. I.L.J.M. Heemskerk</auteurs><published>2008-09-01 00:00:00</published><modified>2018-04-09 15:44:28</modified><editiondate>2008-09-01</editiondate><htmlpath>https://denhollander.info/artikel/7376</htmlpath></article>
</articles></edition>
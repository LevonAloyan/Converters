<edition><articles><article><jaar>1980</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1980</searchword><id>6555</id><udhid>UDH:TvAR/6555</udhid><titel>TERMIJNEN, GENOEMD IN DE RUILVERKAVELINGSWET 1954.</titel><searchwords><searchword>TvAR 7/1980</searchword><searchword>UDH:TvAR/6555</searchword></searchwords><attachments><attachment><name>1980_nr 7_Artikel_Langeslag.pdf</name><extention>pdf</extention><url>https://denhollander.info/download/6328/ci</url></attachment></attachments><inleiding>In de Ruilverkavelingswet 1954 - verder te noemen Rvk - zijn diverse artikelen&#13;
opgenomen, waarin termijnen zijn vermeld "binnen" welke periode&#13;
bepaalde handelingen dienen te worden gesteld. Onder meer valt te denken&#13;
aan de artikelen 19, 23, 33, 60, 85 en 102. De drie laatsgenoemde artikelen&#13;
bevatten termijnen verbonden aan de bevoegdheid tot het indienen van een&#13;
bezwaarschrift tegen ter visie gelegde stukken.&#13;
Teneinde de belangen van betrokkenen te waarborgen zijn deze bepalingen&#13;
in de Rvk opgenomen. Belanghebbenden kunnen tegen (concept-)&#13;
beslissingen bij de plaatselijke commissie bezwaar maken. Deze, ten behoeve&#13;
van belanghebbenden geschreven, bepalingen beperken echter tevens de&#13;
periode waarin bezwaar gemaakt kan worden om te voorkomen, dat eventuele&#13;
kwaadwilligen deze mogelijkheden zouden kunnen misbruiken en&#13;
daarmede de procedure eindeloos zouden kunnen traineren.&#13;
Omtrent het karakter van dergelijke termijnbepalingen blijken wel misverstanden&#13;
te bestaan. Moeten deze termijnen worden gezien als z.g. "fatale"&#13;
termijnen of moeten deze bepalingen "soepel" worden gehanteerd?&#13;
Ter bantwoording van deze vraag merk ik het volgende op: 1. De lijst van&#13;
rechthebbenden en het register van de eerste schatting worden ingevolge&#13;
artikel 55 van Rvk, het plan van toedeling ingevolge artikel 81 Rvk en de&#13;
lijst van geldelijke regelingen ingevolge artikel 102 Rvk opgemaakt door de&#13;
plaatselijke commissie.&#13;
Blijkens een K.B. van 18 oktober 1966 (P 1966, 2671) is de plaatselijke&#13;
commissie, "gezien haar taak en bevoegdheden, met openbaar gezag binnen&#13;
Nederland bekleed en derhalve een administratief orgaan in de zin van&#13;
artikel 1, eerste lid, van de Wet beroep administratieve beschikkingen;"&#13;
dientengevolge moet de plaatselijke commissie, "die geen provinciaal,&#13;
gemeentelijk of waterschapsorgaan is, noch tot de publiekrechtelijke&#13;
bedrijfsorganisatie behoort, gezien de geschiedenis van de totstandkoming&#13;
van de Wet beroep administratieve beschikkingen, voor zover het de Wet&#13;
beroep administratieve beschikkingen betreft tevens als een administratief&#13;
orgaan van de centrale overheid in de zin van artikel 2, eerste lid, dier Wet&#13;
worden aangemerkt".&#13;
Een en ander heeft tot gevolg, dat de handelwijze van de plaatselijke&#13;
commissie ten aanzien van het geven van beschikkingen dient te worden&#13;
beheerst door de zogeheten "Algemene beginselen van behoorlijk&#13;
bestuur", en dat deze handelwijze door de rechter onder meer aan deze&#13;
beginselen kan worden getoest. Ten deze valt te denken aan de volgende&#13;
beroepsgronden: a: Het lichaam heeft bij de afweging van de betrokken belangen niet in&#13;
redelijkheid tot het besluit kunnen komen.&#13;
b: Het lichaam heeft anderzins besloten in strijd met enig in het algemeen&#13;
rechtsbewustzijn levend beginsel van behoorlijk bestuur.</inleiding><content>2. In een bepaalde ruilverkaveling zijn, ingevolge de hen in artikel 60 Rvk&#13;
daartoe gegeven bevoegdheid, door enkele mensen "te vroeg" hun bezwaren&#13;
ingediend. Het meest in het oog springend is het geval, dat iemand&#13;
eerst te vroeg zijn bezwaren indient, vervolgens zijn bezwaren opnieuw,&#13;
maar dan te laat indient. Zou de interpretatie van J. P. J. Scholtens&#13;
worden gevolgd, dan zou de betreffende persoon in zijn bezwaar&#13;
niet-ontvankelijk moeten worden verklaard, daar hij niet "binnen" de&#13;
termijn van 14 dagen bezwaar heeft gemaakt. (Ruilverkavelingswet&#13;
Theorie-Praktijk, blz. 139)&#13;
Op grond van de terminologie van Rvk kan men de stelling verdedigen&#13;
dat de wetgever de "ontvangst-theorie" voor ogen stond. De letterlijke&#13;
tekst luidt immers:"... binnen 14 dagen bij de plaatselijke commissie&#13;
indienen". Het gebruik van het woord "binnen" zou er op kunnen&#13;
wijzen, dat de éérste mogelijkheid tot het indienen van bezwaar zou&#13;
zijn op de eerste dag van de bedoelde termijn.&#13;
3. Het meest voorkomend is het geval dat men zijn bezwaren te laat heeft&#13;
ingediend. Algemeen worden echter ten aanzien daarvan tegenwoordig&#13;
de "verzendtheorie" gehanteerd, die de termijn vanaf de dag na de verzending&#13;
berekent. (Zie hiervoor KB 2 september 1952, AB 794; 11 juni&#13;
1953, AB 743; 17 oktober 1962, AB 1963, 307; 18 juni 1971, AB 179).&#13;
Zelfs kleine overschrijdingen, die aan vertraagde postbestelling kunnen&#13;
worden geweten, worden in dit verband getolereerd (zie hiervoor KB&#13;
1 februari 1962, AB 253).&#13;
Bovendien acht het College van Beroep voor het bedrijfsleven de termijn&#13;
reeds gestuit door iedere niet mis te verstane blijk, dat beroep&#13;
wórdt ingesteld, zonder dat reeds een volledig beroepschrift is ingediend&#13;
(CBB 19 december 1969, SEW 1970, 330).&#13;
Het onder 2 genoemde geval dat eerst te vroeg en daarna opnieuw,&#13;
doch te laat, een bezwaarschrift is ingediend, zou dus volgens deze uitspraak&#13;
van het College van Beroep in elk geval als een tijdig ingediend&#13;
bezwaarschrift dienen te worden behandeld.&#13;
4. De artikelen 60, 85 en 102 Rvk hebben ten doel belanghebbenden in de&#13;
gelegenheid te stellen bezwaren tegen de lijst van rechthebbenden, schattingen, plan van toedeling en de lijst van geldelijke regelingen kenbaar te&#13;
maken en aldus hun belangen te behartigen, althans een zorgvuldige behandeling&#13;
daarvan te waarborgen.&#13;
In dit licht bezien is het dan ook enigszins bevreemdend, dat, alleen&#13;
gelet op de grammaticale interpretatie van het woord "binnen", zou&#13;
worden geconcludeerd, dat eerst vanaf de eerste dag na de tervisielegging&#13;
het indienen van bezwaarschriften een aanvang zou kunnen nemen.&#13;
Dergelijke bezwaarschriftprocedures worden in de regel aan een termijn&#13;
gebonden, teneinde te voorkomen, dat, door het te elfder ure indienen&#13;
van bezwaren de uiteindelijke afhandeling van bijvoorbeeld een&#13;
ruilverkavelingsprocedure eindeloos zou kunnen worden getraineerd.&#13;
5. Uit het voorlopig verslag en de memorie van antwoord bij het ontwerp&#13;
Rvk blijkt, dat met het stellen van de termijn na de laatste dag der tervisielegging&#13;
de bedoeling heeft voorgezeten, indien de tervisielegging in&#13;
meerdere gemeenten (eventueel niet geheel gelijktijdig) plaatsvindt, te&#13;
voorkomen, dat voor de laatst aan de beurt zijnde gemeente de beroepstermijn&#13;
reeds verlopen zou zijn, voordat tervisielegging plaatsvindt.&#13;
6. De vraag of het mogelijk is een bezwaarschrift in te dienen voordat de&#13;
tervisielegging is beëindigd, dient dan ook naar geheel andere maatstaven&#13;
te worden beoordeeld.&#13;
Daarbij dient rekening te worden gehouden met het doel der termijnstelling,&#13;
de wijze van beoordelen in soortgelijke gevallen en, niet in de&#13;
laatste plaats, met de redelijkheid.&#13;
Het onder 3 genoemde doel en de redelijkheid duiden erop, dat bedoelde&#13;
termijn niet moet worden gezien als een exact aangegeven periode,&#13;
na welks eerste dag en vóór het verstrijken der laatste dag het bezwaarschrift&#13;
zou moeten zijn ingediend, doch veeleer als een soort verloopperiode,&#13;
waarbij men na de aanvang ervan nog slechts 14 dagen tijd&#13;
heeft om te reageren.&#13;
Het belang van een klager kan in deze niet ondergeschikt worden verondersteld&#13;
aan een interpretatie van de termijn, welke verdere beperkingen&#13;
inhoudt als het doel van de termijnstelling noodzakelijk maakt.&#13;
Temeer dringt een dergelijke oplossing zich op, waar bij KB van 2 december&#13;
1935 (AB 1936 no 201) in een onteigeningszaak op dergelijke&#13;
wijze is geoordeeld. Overwogen werd toen:&#13;
"dat weliswaar krachtens artikel 5, eerste lid, der Wet (bedoeld is de&#13;
onteigeningswet) beroep openstaat binnen 14 dagen na de afkondiging der beslissing, doch dat appellant niettemin in zijn beroep ontvankelijk&#13;
is: dat immers de bedoelde termijn geenszins uitsluit de bevoegdheid om&#13;
voor dien termijn in beroep te komen;"&#13;
Ook de werkgroep Balans Ruilverkavelingswet (Tijdschrift voor Kadaster&#13;
en Landmeetkunde, 1968, blz. 377) geeft aan bedoelde termijn&#13;
een soortgelijke betekenis:&#13;
"Wel merkt zij dienaangaande nog op, dat de wet steeds spreekt van&#13;
bezwaren indienen "binnen" een zekere termijn, gerekend vanaf de tervisielegging.&#13;
Hieruit mag niet worden afgeleid, dat eerder ingediende bezwaren&#13;
niet-ontvankelijk zouden zijn en misschien ware het daarom&#13;
goed het woordje "uiterlijk" aan de wettelijke omschrijving van de termijn&#13;
toe te voegen".&#13;
Dat ook de afdeling voor de geschillen van bestuur van de Raad van&#13;
State een soepele houding aanneemt bij de beoordeling van de ingediende&#13;
bezwaarschriften onder termijn moge blijken uit een beschikking van&#13;
12 september 1974 (Bouwrecht 11 (1974) 12: 804).&#13;
In deze beschikking werd zelfs geacht dat tijdig tegen een bestemmingsplan&#13;
was opgekomen, terwijl géén bezwaarschrift bij de gemeente&#13;
was ingediend.&#13;
7. In soortgelijke wettelijke bepalingen is men nadien veelal het hiervoor&#13;
onder 5, laatste alinea, gegeven advies gaan volgen en heeft men in de&#13;
bepaling het woord "uiterlijk" opgenomen om misverstanden te voorkomen.&#13;
Ter adstructie verwijs ik u naar:&#13;
Artikel 36, eerste lid, van de Herinrichtingswet Oost-Groningen en de&#13;
Gronings-Drentse Veenkoloniën:&#13;
Uiterlijk de veertiende dag na de laatste dag, waarop de in artikel 34&#13;
bedoelde stukken ter inzage hebben gelegen, kan iedere belanghebbende&#13;
zijn bezwaren tegen de toekenning en omschrijving van rechten op de&#13;
lijst van rechthebbenden en tegen de schatting schriftelijk bij de herinrichtingscommissie&#13;
indienen:&#13;
In de memorie van toelichting van deze wet wordt t.a.v. de artikelen&#13;
27-50 meegedeeld dat deze bepalingen zijn ontleend aan de artikelen 55-&#13;
78 van de Ruilverkavelingswet 1954.&#13;
De invoeging van het woord "uiterlijk" in de overeenkomstige bepaling&#13;
wordt niet toegelicht; immers het beoogt niet iets nieuws te brengen!&#13;
Ook in de concept-Landinrichtingswet is het woord "uiterlijk" toegevoegd&#13;
aan de met artikel 60, eerste lid, Rvk overeenkomende bepaling.&#13;
Omdat men in bovengenoemde voorbeelden verwijst naar de desbetreffende bepalingen van Rvk, en bovendien in de termijnbepaling&#13;
wordt gesproken over "uiterlijk 14 dagen na...", mag worden aangenomen,&#13;
dat ook de Rvk zodanig dient te worden geïterpreteerd.&#13;
8. Ten overvloede wil ik nog wijzen op het Nederlands Bestuursrecht alge&#13;
meen deel I, vierde herziene druk 1973, van Donner, welke termijnstel&#13;
ling op soortgelijke wijze interpreteert (zie blz. 281 en 367/8).&#13;
9. Conclusie:&#13;
Gezien het voorgaande kan en mag uit artikel 60, eerste lid, Rvk niet&#13;
worden opgemaakt dat bezwaren die reeds tijdens de tervisielegging&#13;
worden ingediend niet-ontvankelijk zijn.&#13;
Artikel 60, eerste lid, bedoelt niets anders dan voor iedere belanghebbende&#13;
aan te geven wanneer de termijn om bezwaren in te dienen is verlopen.&#13;
Hetzelfde geldt voor de artikelen 85 en 102.&#13;
Oordeelt men anderzins, dan kan gemakkelijk strijd ontstaan met de&#13;
onder 1, sub a en/of b, genoemde algemene beginselen van behoorlijk&#13;
bestuur.</content><legacyfootnotes/><footnotes><footnote/></footnotes><auteurs>Mr. A. H. Langeslag</auteurs><published>1980-07-01 00:00:00</published><modified>1980-07-01 00:00:00</modified><editiondate>1980-07-01</editiondate><htmlpath>https://denhollander.info/artikel/6555</htmlpath></article>
</articles></edition>
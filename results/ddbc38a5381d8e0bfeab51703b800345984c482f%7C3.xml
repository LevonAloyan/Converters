<edition><articles><article><jaar>1980</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1980</searchword><id>6570</id><udhid>UDH:TvAR/6570</udhid><titel>UIT DE BEGROTING VOOR 1981 VAN HET MINISTERIE VAN LANDBOUW EN VISSERIJ</titel><searchwords><searchword>TvAR 11/1980</searchword><searchword>UDH:TvAR/6570</searchword></searchwords><attachments><attachment><name>1980_nr 11_Artikel_begroting.pdf</name><extention>pdf</extention><url>https://denhollander.info/download/6343/ci</url></attachment></attachments><inleiding>Grond- en pachtzaken&#13;
De grondmarkt gaf in de eerste helft van 1980 evenwichtiger verhoudingen te zien tussen vraag en aanbod bij een voorhands wat lager prijsniveau. Gezien de ontwikkeling van de grondprijs in de voorgaande jaren stemt dit hoopvol.&#13;
Gemiddelde grondprijs voor onverpachte en verpachte objecten (in gld. per ha)&#13;
Jaar&#13;
Boerderijen&#13;
Los bouwland&#13;
Los grasland&#13;
onver-&#13;
ver-&#13;
onver-&#13;
ver-&#13;
onver-&#13;
ver-&#13;
pacht&#13;
pacht&#13;
pacht&#13;
pacht&#13;
pacht&#13;
pacht&#13;
1970/1971&#13;
9830&#13;
7600&#13;
9520&#13;
7650&#13;
7480&#13;
6220&#13;
1971/19&#13;
1132&#13;
7600&#13;
9340&#13;
776&#13;
8520&#13;
6490&#13;
1972/19&#13;
1460&#13;
8600&#13;
10410&#13;
848&#13;
9720&#13;
7190&#13;
1973/19&#13;
1807&#13;
9890&#13;
12960&#13;
966&#13;
12650&#13;
9120&#13;
1974/19&#13;
2137&#13;
12290&#13;
14780&#13;
1067&#13;
14870&#13;
10040&#13;
1975/19&#13;
2526&#13;
14250&#13;
18780&#13;
1399&#13;
18420&#13;
11940&#13;
1976/19&#13;
4281&#13;
17122&#13;
29646&#13;
1724&#13;
30196&#13;
17499&#13;
1977/19&#13;
5690&#13;
27650&#13;
40650&#13;
259&#13;
40500&#13;
25290&#13;
1978/1979&#13;
55370&#13;
27040&#13;
41450&#13;
25830&#13;
40990&#13;
27170&#13;
De invloed van de overheid op evenwichtige verhoudingen binnen de grondmarkt is ongetwijfeld zeer belangrijk. Daarbij spelen ten minste twee aspecten een rol. Ten eerste: claims op gronden dienen tijdig te worden vastgesteld op basis van goed gefundeerde plannen; hierbij kan de grond-verwerving over een langere periode gespreid worden. Ten tweede is con-centratie van grondaankopen door één overheidsinstantie van belang. Vermeden wordt daardoor dat onderlinge concurrentie tot ongewenste beinvloeding van het prijsniveau leidt. Dit is temeer geboden nu, naast reeds jarenlange grondverwerving voor landinrichtingsprojecten, ook die in reservaten de aandacht vraagt. Voor beide doeleinden dienen jaarlijks enkele duizenden ha te worden geworven. In het westen van het land, waar de niet agrarische claims doorgaans hoger zijn dan elders, komen daar nog de aankopen in de zogenaamde bufferzones bij.</inleiding><content>In 1960 bedroeg het pachtareaal nog 54,4% van de 2,3 min. ha cultuur-grond; in 1970 nog 48,1% van de inmiddels tot 2,14 min. ha afgenomen oppervlakte; in 1979 was het areaal nog maar 40,7% van 2.03 min. ha. El-ke bijdrage tot vertraging van deze ontwikkeling is van belang - mede door de financieringsbehoefte in de landbouw.&#13;
De stijging van de eigenaarslasten heeft zich ook na de structurele bij-stelling van de pachtnormen in 1977 voortgezet. Om deze stijging in de pachtnormen tot uitdrukking te laten komen en tevens een bijdrage te leve-ren aan het tegengaan van de vermindering van het pachtareaal, is het stre-ven erop gericht nog dit najaar een wijziging van het Pachtnormenbesluit 1977 tot stand te doen komen.&#13;
Daarnaast is het de bedoeling het komende parlementaire jaar het wets-ontwerp tot wijziging van de Pachtwet in te dienen.&#13;
Dit voorstel bevat naast wijzigingen van technische aard, o.m. de moge-lijkheid van tussentijdse ontbinding van de pachtovereenkomst bij het be-reiken van de 65-jarige leeftijd van de pachter en beperking van het con-tinuatierecht tot de pachter die nog geen 65 jaar is.&#13;
Verder ligt het in de bedoeling de 65-jarengrens bij de in de plaats stelling te laten vervallen, tussentijdse herziening van de pachtprijs mogelijk te ma-ken (bij wijziging van het Pachtnormenbesluit) en inbreng in een mede-gerechtigdheid in bepaalde gevallen zonder toestemming van de verpachter mogelijk te maken.&#13;
Bij de voorbereiding van de Wet vervreemding landbouwgronden is al veel informatie over de grondmarkt verzameld. Een verdere verbreding van het inzicht in het functioneren van de grondmarkt is echter van belang. Een onderzoek in samenwerking met het LEI werd daarom in gang gezet. Het gaat hier om een inventarisatie van diverse kenmerken (bedrijfsgrootte, afstand, soort object, gebruiksrechten en dergelijke) van transacties met landbouwgronden.&#13;
Grondbankstelsel&#13;
Indien bedrijfsovername door een opvolgend kind of een pachter, dan wel bedrij fsvergroting dreigt te stranden op de financieringsproblemen, kunnen de betrokkenen een beroep doen op de Grondbank. De door de Stichting Beheer Landbouwgronden (SBL) aan te kopen grond kan dan in erfpacht worden uitgegeven, mits aan enkele voorwaarden wordt voldaan.&#13;
Vorig jaar werd het grondbankstelsel zodanig aangepast, dat bij een be-steding van minder middelen per geval, meer aanvragen zouden kunnen worden gehonoreerd. De belangstelling voor de Grondbank heeft evenwel zo'n enorme vlucht genomen, dat de aanvraagmogelijkheid voor 1980 desondanks reeds na enkele weken wegens uitputting der middelen moest worden opgeschort. De oorzaak van deze grote belangstelling is waarschijnlijk gelegen in de onzekere situatie van de grondmarkt en de hoogte van de grondprijzen. Deze ontwikkeling is onbevredigend, omdat in wezen maar een gering gedeelte van de vraag naar grondbankfinanciering kan worden gehonoreerd. Mede daarom, maar tevens in het licht van de algehele begrotingssituatie is nagegaan, waar toepassing van het grondbankstelsel in het kader van het landbouwbeleid het meest noodzakelijk moet worden geacht. Alles overwegende heeft de minister besloten tot inperking van de werkingssfeer van de Grondbank. Voorrang zal moeten worden verleend aan grondbankfinanciering bij de hiervoor bedoelde bedrijfsovername, alsmede bij bedrijfsvergroting in beheersgebieden, ter ondersteuning van het Relatienotabeleid. Een en ander heeft geen gevolgen voor de uitgifte van gronden onder erfpachtvoorwaarden voortvloeiende uit de verplichtingen opgenomen in rapporten, bedoeld in art. 34 van de Ruilverkavelingswet 1954. In dit kader valt ook te bedenken, dat de komende uitwerking van de Wet vervreemding landbouwgronden de mogelijkheden voor grondverwerving door financieel minder draagkrachtigen zullen verruimen. Door het grondbankbeleid op deze wijze bij te stellen, verwacht de minister dat bij de beschikbare middelen het volume van de overige aankoopcapaciteiten kan worden gewaarborgd.&#13;
Landinrichting&#13;
Het landinrichtingsbeleid is gericht op inrichting van delen van het landelijke gebied in overeenstemming met de functies die hieraan zijn gegeven in het kader van de ruimtelijke ordening. Het grote belang van landinrichting voor het landbouwstructuurbeleid hoeft nauwelijks betoog. Goede inrichting van de cultuurgrond is een onmisbare voorwaarde voor het behoud van de sterke internationale concurrentiepositie van onze landen tuinbouw - en daarmee voor het zoveel mogelijk handhaven van de agrarische werkgelegenheid; verbetering van de arbeidsomstandigheden is eveneens een belangrijke doelstelling.&#13;
Het Structuurschema Landinrichting zal de hoofdlijnen van het nationale landinrichtingsbeleid op langere termijn bevatten. In de ontwerp-Landinrichtingswet - het parlement bereidt de openbare behandeling ervan voor - is ervan uitgegaan dat het een wettelijke basis krijgt.&#13;
Voor 1981 en ook in de meerjarenramingen zijn voor de landinrichtingswerken zodanige bedragen opgenomen dat het jaarlijks in uitvoering nemen van gemiddeld 40.000 ha gehandhaafd kan worden. Wel zullen de kosten voortdurend kritisch worden beoordeeld. Voor de nieuwe projecten wordt een subsidie- en financieringssysteem toegepast waarbij het uitgangs-punt is: meer verantwoordelijkheid voor gemeenten en waterschappen en&#13;
- daardoor - minder lasten voor het rijk.&#13;
De bedragen die voor het Integraal Structuurplan voor het Noorden des Lands (ISP) beschikbaar zijn, maken een versnelde uitvoering van een aan-tal projecten in dit landsdeel mogelijk, met name ten behoeve van de her-inrichting van Oost-Groningen en de Gronings-Drentse Veenkoloniën.&#13;
Ruilverkaveling&#13;
De evaluatie van ruilverkavelingen en andere landinrichtingsprojecten wordt van steeds groter belang. In de eerste plaats voor de bij de voorberei-ding ontwikkelde alternatieven; ten tweede voor de in de ontwerp-Land-inrichtingswet voorgeschreven beschrijving van de te verwachten gevolgen voor:&#13;
- de economische toestand met inbegrip van de werkgelegenheid;&#13;
- de leef- en werkomstandigheden;&#13;
- de natuur en het landschap;&#13;
- de gesteldheid van water, bodem en lucht.&#13;
Er is al een proef evaluatie uitgewerkt voor de in voorbereiding zijnde ruil-verkaveling Velden.&#13;
In 1979 is voor 53.000 ha ruilverkaveling tot uitvoering besloten. Waar-schijnlijk zullen in 1980 de betrokken colleges van Gedeputeerde Staten voor totaal 41.000 ha de stemming uitschrijven. Totaal zijn er thans 392.155 ha in verschillende fasen van voorbereiding.&#13;
Bijzondere landinrichtingsprojecten, kavelruil, boerderijverplaatsing&#13;
Voor een aantal gebieden met bijzondere inrichtingsproblemen zijn land-inrichtingscommissies ingesteld. Over het gebied St. Oedenrode werd een dergelijke commissie het eens over ligging en omvang van beheers- en reser-vaatsgebieden. Dit is een belangrijke stap op de weg naar een inrichtings-plan. Voor de ruilverkaveling Giethoorn-Wanneperveen, die ligt in een proefgebied voor nationale landschapsparken, is eind vorig jaar bij de stemming tot uitvoering besloten. Voor de ruilverkaveling Mergelland wordt nog dit jaar de stemming uitgeschreven. De verschillende belangen van landbouw en van natuur- en landschap leidden tot vertraging in de voorbereiding van een aantal ruilverkavelingen in Zuid-West Drenthe. Ook de voorbereiding van de ruilverkaveling Terschelling is vertraagd door verschil van inzicht over de toepassing van de Relatienota. In overeenstemming met CRM is een werkwijze voorgesteld, waarbij naast het voorontwerp van het ruilverkavelingsplan een ontwerp-beheersplan wordt opgesteld. Deze plannen worden gelijktijdig gepubliceerd en in de inspraak gebracht.&#13;
Op grond van de Beschikking reconstructie oude glastuinbouwgebieden, is een positief advies uitgebracht over de gebieden „Het Ven" bij Venlo en „Aalsmeer". Aanvragen voor reconstructie zijn nu ingediend voor gebieden bij Huissen, Pijnacker en Roelof arendsveen. De bijdrage voor het noodzakelijk met de kavelruil uit te voeren aanpassingsbeleid is verhoogd tot max. ƒ 800,- per ha. Voor projecten groter dan 50 ha kan nu bovendien een bijdrage van ƒ 125,- per ha worden verleend voor de uitvoering van landschappelijke voorzieningen.&#13;
De onvermijdelijke budgettaire beperkingen nopen tot opschorting van bijdragen voor boerderijverplaatsing buiten ruilverkaveling.&#13;
Beheersregelingen&#13;
De zogenaamde Relatienota wordt in het kader van het beleid voor landelijke gebieden steeds belangrijker. Deze nota maakt in de meest kwetsbare van onze agrarische cultuurlandschappen onder andere mogelijk:&#13;
- verwerving van gronden voor natuurbeschermingszaken (zogenaamde reservaatsgebieden);&#13;
- toepassing van beheersregelingen (in zogenaamde beheersgebieden). De aanwijzing van de kwetsbare gebieden vindt plaats in twee fasen: a. de globale aanwijzing, b. de concrete begrenzing. Voor de gebieden waarvoor alleen de globale aanwijzing heeft plaatsgevonden, kunnen zogenaamde voorontwerpbeheersplannen worden opgesteld. Dergelijke plannen dragen een informatief karakter voor de belanghebbenden. Zij kunnen bovendien een hulpmiddel zijn bij de keuze van de concrete begrenzing van een ge bied.&#13;
Voorontwerpen zijn inmiddels opgesteld voor relatienotagebieden in Uitgeest, Eilandspolder, Waterland, Giethoorn-Wanneperveen, Havelte, de Workumerwaard, de Vijfheerenlanden en het Land van Cuyk -te zamen een oppervlakte van 9.000 ha. Uit een en ander blijkt dat daar een basis is gevonden voor constructief overleg over natuur- en landschapsbehoud in het kader van de agrarische bedrijfsvoering. In het ruilverkavelingsgebied Oirschot-Best zijn per 1 juli 1980 drie beheersovereenkomsten afgesloten voor totaal 19 ha. Concrete begrenzing is vastgesteld voor ruim 4.500 ha; voor 3.100 ha zijn ontwerpbeheersplannen in bewerking. De adviescommissie in de betreffende provincie stelt de (voorontwerp-beheersplannen op. Het beheersplan ten slotte wordt door het bestuur van de Stichting Beheer Landbouwgronden (SBL) vastgesteld. Op basis hiervan kunnen de boeren dan beheersovereenkomsten afsluiten.&#13;
Veel boeren kunnen zich moeilijk voorstellen dat het beheer van natuur en landschap ook een echte agrarische activiteit kan zijn. En wel in die zin dat een bepaalde bedrijfsvoering ook bedrijfseconomisch verantwoord is. De adviescommissie is gevraagd, hiermee bij het opstellen van de beheersplannen meer rekening te houden.&#13;
Het overleg over de toepassing van de beheersregelingen lijkt, al met al, thans niet zonder perspectief. Zeker is dat veel aandacht moet worden besteed aan de voorlichting en begeleiding van de agrariërs die beheers-overeenkomsten sluiten. Er wordt nu interdepartementaal overleg gevoerd over een wettelijke regeling ter vervanging van de Beschikking beheers-overeenkomsten. Zo'n Beheerswet zal regels moeten stellen voor beheers-plannen en -overeenkomsten. Uitgangspunt blijft hierbij de vrijwilligheid om al dan niet een beheersovereenkomst te sluiten.</content><legacyfootnotes/><footnotes><footnote/></footnotes><auteurs/><published>1980-11-01 00:00:00</published><modified>1980-11-01 00:00:00</modified><editiondate>1980-11-01</editiondate><htmlpath>https://denhollander.info/artikel/6570</htmlpath></article>
</articles></edition>
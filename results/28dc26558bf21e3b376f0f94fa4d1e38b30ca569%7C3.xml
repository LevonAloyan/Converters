<edition><articles><article><jaar>1981</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1981</searchword><id>6524</id><udhid>UDH:TvAR/6524</udhid><titel>DE WIJZIGING VAN DE PACHTWET INGEVOLGE DE WET</titel><searchwords><searchword>TvAR 10/1981</searchword><searchword>UDH:TvAR/6524</searchword></searchwords><attachments><attachment><name>1981_nr 10_Artikel_Houwing.pdf</name><extention>pdf</extention><url>https://denhollander.info/download/6297/ci</url></attachment></attachments><inleiding>1. De gecombineerde parlementaire behandeling van Wet&#13;
agrarisch grondverkeer en wijzigingswet Pachtwet.&#13;
De Wet agrarisch grondverkeer van 26 maart 1981, S 248 brengt in art. 66&#13;
tevens belangrijke wijzigingen in de Pachtwet. Deze betreffen hoofdzakelijk&#13;
het huidige art. 5, de door de grondkamers voor goedkeuring toe te&#13;
passen toetsingsnormen. Art. 5 wordt vervangen door tien nieuwe artikelen&#13;
5 - 5i. De noodzakelijkheid van deze wijziging is wel uiterst sober gemotiveerd.&#13;
De Wet agrarisch grondverkeer zelve (WAG) onderwerpt overeenkomsten&#13;
van vervreemding van landbouwgrond aan goedkeuring door de&#13;
grondkamer en bepaalt dat deze verleend wordt, onder meer en voor zover&#13;
hier van belang, indien de overeenkomst voldoet aan de krachtens deze wet&#13;
bij algemene maatregel van bestuur (a.m.v.b.) te stellen landbouwkundige&#13;
vereisten. De primaire doelstelling van de wet is blijkens de M.v.T. de beïnvloeding&#13;
van de prijsontwikkeling van landbouwgrond. „Voornaamste&#13;
strekking van het hierbij aangeboden wetsontwerp", aldus de M.v.T. blz.&#13;
14 „is het scheppen van de mogelijkheid om door middel van een landbouwkundige&#13;
toetsing de vraag naar landbouwgrond te beperken. Om een&#13;
en ander te bereiken is het onvoldoende een dergelijke toetsing alleen in te&#13;
voeren in geval van eigendomsoverdracht of bij bezwaren met zakelijke&#13;
rechten. Wil het systeem sluitend en gerechtvaardigd zijn, dan dient eenzelfde&#13;
toetsing te worden voorzien bij de verpachting van landbouwgrond".&#13;
En op blz. 34: „Het zal duidelijk zijn, dat een landbouwkundige&#13;
toetsing bij eigendomsoverdracht, slechts gerechtvaardigd is, indien&#13;
ook bij een pachtovereenkomst eenzelfde toetsing wordt toegepast. In de&#13;
Pachtwet zal derhalve een zelfde landbouwkundige toetsing worden geintroduceerd&#13;
als in de Wet vervreemding landbouwgronden" (aanvankelijk&#13;
voorgestelde benaming voor de WAG). Dit is volstrekt alles.&#13;
Bevredigen doet deze motivering mij weinig. De wetgever wilde geen bij de&#13;
wet vastgestelde verkoopprijzen van land; hij wilde door het stellen van&#13;
landbouwkundige eisen aan verkoopovereenkomsten van land de vraag beperken&#13;
en daardoor prijsstijging tegengaan. Dat heeft geen enkele zin ten&#13;
aanzien van de pachtprijzen. Ten aanzien van deze bestaat immers al jaren&#13;
een volledige wettelijke prijsbescherming: art. 3 PW en het daarop steunende&#13;
Pachtnormenbesluit. Over dit principiële onderscheid tussen P.W. en&#13;
WAG vindt men in de toelichting geen enkel woord.&#13;
Wat hiervan zij is mijns inziens vooral de wijze waarop te dezen de WAG&#13;
zelve en de wijziging van de Pachtwet gecombineerd zijn, waarbij dan nog de wijziging van de P.W. doorlopend als een soort aanhangsel aan de&#13;
WAG is behandeld, allerongelukkigst. Een afzonderlijke toelichting op de&#13;
wijziging in de P.W. ontbreekt vrijwel geheel. Zij beslaat een halve pagina&#13;
van de 56 pagina's van de M.v.T. In de parlementaire behandeling is zij&#13;
slechts hier en daar terloops ter sprake gekomen. De wijzigingen vormen&#13;
vrijwel alle aanpassingen voor de pachtovereenkomst aan de min of meer&#13;
overeenkomende bepalingen in de WAG betreffende vervreemdingsovereenkomsten.&#13;
Met betrekking tot elke wijziging moet men tot goed begrip&#13;
opsporen met welke bepaling van de WAG zij min of meer overeenkomen&#13;
en nazien hoe deze in de parlementaire stukken is toegelicht. En dan te bedenken&#13;
dat de WAG een der ingewikkeldste wetten - zo al geen recordhoudster&#13;
- is die ik ken.&#13;
Door dit een en ander is, vrees ik, ook de onderhavige behandeling van&#13;
deze wijzigingen rijkelijk ingewikkeld geworden. Maar is deze behandeling&#13;
ook wel zeer gewenst.&#13;
Voor wat de WAG zelve betreft moge ik nog de aandacht vestigen op het&#13;
heldere overzicht daarvan in het artikel van Heida in de Pacht 1981, blz.&#13;
288.&#13;
2. Het nieuwe art. 5 P.W. Volledige verandering van de landbouwkundige&#13;
toetsing.&#13;
Ingevolge art. 2 lid 2 P.W. behoeft de pachtovereenkomst de goedkeuring&#13;
van de grondkamer. Art. 5 houdt de vereisten in waaraan de pachtovereenkomst&#13;
moet voldoen. Ik spreek verder van toetsing van de overeenkomst&#13;
door de grondkamer en van de daarvoor gestelde toetsingsnormen of&#13;
criteria. Bij art. 66 sub B en sub C van de WAG wordt onder meer dit art. 5&#13;
P.W. vervangen door de artt. 5 en 5a, waarin de toetsingscriteria ingrijpend&#13;
worden gewijzigd. Duidelijkheidshalve spreek ik verder van art. 5 oud en art&#13;
5 nieuw.&#13;
Van de in art. 5 oud voorgeschreven criteria neemt art. 5 nieuw er vier&#13;
ongewijzigd over.&#13;
1. Art. 5 lid 1 sub a nieuw is gelijk aan art. 5 lid 1 sub a oud; de prijs&#13;
mag niet hoger zijn dan ingevolge artt. 3 en 4 bij a.m.v.b. resp. bij besluit&#13;
van de grondkamer vastgesteld.&#13;
2. Art. 5 lid 1 sub b nieuw is gelijk aan art. 5 lid 1 sub b oud: de overige&#13;
verplichtingen mogen niet buitensporig zijn.&#13;
3. Art. 5 lid 1 sub d nieuw is gelijk aan art. 5 lid 1 sub f oud: de overeen&#13;
komst moet voldoen aan het bij de P.W. bepaalde, resp. mag geen bepalingen&#13;
in strijd daarmee bevatten.&#13;
4. Art. 5 lid 7 nieuw is gelijk aan art. 5 lid 6 oud: voor de geldigheid van bepalingen in strijd met de wet kan geen beroep op goedkeuring van de&#13;
overeenkomst door de grondkamer gedaan worden.&#13;
Maar een volkomen en wezenlijke verandering ondergaat de P.W. met&#13;
betrekking tot de toetsing van de pachtovereenkomst aan de overige in art.&#13;
5 oud geregelde criteria, verder overeenkomstig de terminologie van art. 5&#13;
lid 1 sub c nieuw samen te vatten als de landbouwkundige toetsing. Ter vergemakkelijking&#13;
van het vergelijken geef ik hier de oude bepalingen daaromtrent&#13;
heel in het kort weer. Ingevolge art. 5 lid 1 sub c en sub d oud mogen&#13;
de verkaveling en de ligging van het land ten opzichte van de bedrijfsgebouwen&#13;
en de woning niet ondoelmatig zijn, of, als het gaat om land dat&#13;
betrokken geweest is in een ruil- of herverkaveling of dat gelegen is in de&#13;
IJsselmeerpolders, niet minder dan de bestaande; voor dit land mag ook de&#13;
bedrijfsgrootte niet geringer zijn dan de bestaande. En ingevolge art. 5 lid 1&#13;
sub e oud mogen door de overeenkomst de algemene belangen van de landbouw&#13;
niet worden geschaad, en kan de grondkamer als schadelijk daarvoor&#13;
aanmerken zo geringe bedrijfsgrootte dat de pachter zijn volledige arbeidskracht&#13;
in het bedrijf niet produktief kan maken, gebruik van het land voor&#13;
neveninkomsten, vergroting van een bedrijf terwijl kleine bedrijven in de&#13;
nabijheid uitbreiding behoeven. Eenvoudigheidshalve duid ik ze verder aan&#13;
als het criterium van de verkaveling en het criterium van het algemeen landbouwbelang.&#13;
Van dit alles dan vindt men in art. 5 nieuw zelf niets terug.&#13;
Thans dan de van art. 5 oud geheel afwijkende bepalingen van art. 5&#13;
nieuw en art. 5a betreffende deze landbouwkundige toetsing. In overeenstemming&#13;
met de boven blz. 427 vermelde toelichting op de wijziging van&#13;
de P.W. in het algemeen volstaat de artikelsgewijze toelichting met de opmerking&#13;
(M.v.T. blz. 56) dat zij beogen de landbouwkundige toetsing zoals&#13;
voorzien bij vervreemding ook in te passen in de P.W. Dienovereenkomstig&#13;
zijn de bepalingen van art. 5 nieuw betreffende deze toetsing m.m. gelijk&#13;
aan die van art. 8 WAG betreffende de toetsing van overeenkomsten van&#13;
vervreemding van land. Dit heeft weer tot gevolg dat men voor de uitlegging&#13;
van art. 5 nieuw en art. 5a de artikelsgewijze toelichting in de M.v.T.&#13;
op de WAG betreffende art. 8 daarvan moet raadplegen; blz. 43 e.v. (art. 8&#13;
was in het oorspronkelijke ontwerp art. 7). Waarbij men dan eerst nog&#13;
moet vaststellen welke bepalingen van art. 5 nieuw (bestaande uit 9 leden,&#13;
leden 1 en 2 daarvan onderverdeeld in de bepalingen a, b, c en d) en artikel&#13;
5a overeenkomen met welke bepalingen van art. 8 WAG (bestaande uit 6&#13;
leden, leden 2 en 3 onderverdeeld in a, b, c, en d). Zie al mijn beklag over&#13;
dit een en ander boven, blz. 427. Aan hanteerbaarheid van zijn gift heeft de&#13;
wetgever hier weinig aandacht geschonken.&#13;
Wat de landbouwkundige toetsing betreft verschilt art. 5 nieuw al aanstonds hierin principieel en volkomen van art. 5 oud, dat dit laatste zelf de&#13;
door de grondkamer toe te passen toetsingsnormen inhoudt, waarbij aan de&#13;
grondkamer een grote vrijheid van eigen beoordeling is gelaten (zie de zo juist&#13;
gegeven samenvatting) terwijl art. 5 nieuw lid 1 sub b vaststelling van deze&#13;
normen bij a.m.v.b. voorschrijft.&#13;
Aangezien een a.m.v.b. hieromtrent nog niet verschenen is kan ik hier&#13;
kort zijn en valt er in zoverre over deze nieuwe landbouwkundige toetsing&#13;
nog niets te bespreken.&#13;
Art. 5 nieuw houdt voorts in lid 1 sub c zelf alsmede in de leden 2 - 6 een&#13;
aantal bepalingen in omtrent de omvang van de bevoegdheid tot het stellen&#13;
van zulke normen bij a.m.v.b. en omtrent de wijze van totstandkoming&#13;
van zulk een maatregel. Deze bepalingen zijn, als boven al opgemerkt, op&#13;
kleine verschillen na n.m. woordelijk gelijk aan die van art. 8 WAG betreffende&#13;
vervreemdingsovereenkomsten. Art. 5 lid lc bepaalt tevens dat de te&#13;
stellen eisen kunnen verschillen naar gelang de produktierichting van de betrokken&#13;
hoeven en naar gelang de streek waarin de hoeve is gelegen. Als het&#13;
artikel het niet bepaalde zou dit dunkt mij ook wel gelden.&#13;
Voor het gemak van de lezer zowel als van de schrijver veroorloof ik mij&#13;
verder telkens plaatsruimte in beslag te nemen voor opneming van de woordelijke&#13;
tekst van de te bespreken bepaling. </inleiding><content>Art. 5 lid 2 nieuw.&#13;
De in het vorige lid, onder c, bedoelde vereisten kunnen uitsluitend betrekking&#13;
hebben op:&#13;
a. de opleiding, de ervaring of het hoofdberoep van de pachter voor zo&#13;
ver deze een natuurlijk persoon is;&#13;
b. indien het betreft de verpachting van een gehele hoeve, die niet&#13;
wordt toegevoegd aan een andere hoeve: de verkaveling van het land;&#13;
c. indien het betreft de verpachting van een hoeve ter toevoeging aan&#13;
een andere hoeve: de maximale bedrijfsoppervlakte na toevoeging en de&#13;
verkaveling van het toe te voegen land, mede ten opzichte van de hoeve&#13;
van de verwerver;&#13;
d. indien het betreft de verpachting van los land: de maximale bedrijfsoppervlakte&#13;
na toevoeging, de verkaveling van het toe te voegen land, mede&#13;
ten opzichte van de hoeve van de verwerver.&#13;
Het gaat hier om de bij de a.m.v.b. van lid lc te stellen eisen. Men lette&#13;
op het woord uitsluitend.&#13;
Het sub a bepaalde vormt een volledige tegenstelling met art. 5 lid 4 oud.&#13;
Dit stelt immers dat bij de toetsing op strijd met de algemene belangen van&#13;
de landbouw de grondkamer niet mag letten op de persoon van de verpachter. Een motivering van deze toch wel zeer belangrijke verandering heb ik&#13;
nergens aangetroffen.&#13;
Ik kan wat de bepalingen sub b, c en d betreft niet overzien of de daarin&#13;
gegeven specificatie van de eisen welke de Kroon bevoegd is te stellen, deze&#13;
bevoegdheid veel doet afwijken van de ingevolge art. 5 lid 1 sub c en d oud&#13;
(boven blz. .. weergegeven) aan de grondkamer toegekende bevoegdheid&#13;
en opgelegde verplichting met betrekking tot verkaveling en ligging.&#13;
Met betrekking tot de bepalingen sub b, c en d vermeld ik nog de opmerking&#13;
in de M.v.T. blz. 45 ad de overeenkomstige bepalingen van art. 8 lid 2&#13;
sub b, c en d WAG: „Verkaveling kan in dit verband mede omvatten vereisten&#13;
met betrekking tot de afstand". Voorts uit de M.v.A. blz. 80 het antwoord&#13;
van de Minister op een vraag uit het V.V. of verpachting van los -&#13;
land aan iemand die geen hoeve exploiteert zal worden goedgekeurd: „Een&#13;
dergelijke transactie zal niet worden goedgekeurd". Waar dat op rust weet&#13;
ik niet.&#13;
De omschrijving van de bevoegdheid van de Kroon maakte - dit voor&#13;
wie lid 5 nieuw wil vergelijken met lid 5 oud - een afzonderlijke bepaling&#13;
als die van art. 5 oud lid 1 sub d omtrent land in ruil- of herverkavelingsgebied&#13;
of in de IJsselmeerpolders onnodig.&#13;
Art. 5 lid 3 nieuw.&#13;
Voor gebieden, met betrekking waartoe de vereisten gesteld op grond&#13;
van artikel 8 van de Wet agrarisch grondverkeer worden ingetrokken, worden&#13;
gelijktijdig de vereisten bedoeld in het vorige lid ingetrokken.&#13;
Deze bepaling is ingevoegd bij een amendement Waalkens, dat aldus&#13;
werd toegelicht, dat „het beoogt een koppeling aan te brengen tussen de&#13;
vereisten van de landbouwkundige toetsing bij vervreemding en de toetsing&#13;
bij verpachtingen". Dat was ook in overeenstemming met de boven blz. 1&#13;
vermelde motivering die in de M.v.T. voor de gelijktijdige wijziging van de&#13;
Pachtwet werd gegeven.&#13;
Als dus voor enig gebied bij een a.m.v.b. krachtens de WAG vereisten&#13;
zijn gesteld voor vervreemdingsovereenkomsten en bij een a.m.v.b. krachtens&#13;
de P.W. vereisten voor pachtovereenkomsten, en als dan vervolgens&#13;
de vereisten voor vervreemdingsovereenkomsten worden ingetrokken, worden&#13;
gelijktijdig de bij de a.m.v.b. krachtens de P.W. voor pachtovereenkomsten&#13;
gestelde vereisten ingetrokken. De bepaling is niet erg duidelijk.&#13;
Houdt zij een opdracht aan de Kroon in? En wat geldt rechtens als de intrekking&#13;
achterwege blijft?&#13;
Art. 5 lid 4 nieuw.&#13;
Ten aanzien van pachtovereenkomsten met betrekking tot land gelegen binnen gebieden, waarin de uitoefening van de landbouw mede gericht&#13;
dient te zijn op doeleinden van natuur- of landschapsbehoud, dan wel gelegen&#13;
binnen gebieden, waarin het beheer in de toekomst uitsluitend gericht&#13;
zal zijn op doeleinden van natuur- of landschapsbehoud, kunnen bij algemene&#13;
maatregel van bestuur nadere vereisten worden gesteld. Deze vereisten&#13;
kunnen afwijkingen inhouden van de vereisten bedoeld in het tweede&#13;
lid.&#13;
Dit lid is woordelijk gelijk aan lid 4 van art. 9 WAG zoals dit luidde in het&#13;
ontwerp van deze wet. In de M.v.T. bij de WAG, blz. 46, werd dit art. 9,&#13;
lid 4 als volgt toegelicht: ,,Hierbij wordt met name gedacht aan beheersgebieden&#13;
en reservaten. Deze eisen kunnen met name betrekking hebben op&#13;
ervaringen van de verwerver ten aanzien van zodanige uitoefening van de&#13;
landbouw". De Kamer bleek echter juist niét te willen dat met betrekking&#13;
daartoe eisen zouden kunnen worden gesteld. En aangenomen werd een&#13;
amendement-van der Linden, waarbij aan het voorgestelde lid 4 van art. 9&#13;
WAG werd toegevoegd: ,,De nadere vereisten kunnen niet de verplichting&#13;
inhouden tot het afsluiten van een beheersovereenkomst dan wel betrekking&#13;
hebben op specifieke ervaring met landbouw zoals in deze gebieden&#13;
wordt nagestreefd". Juist het tegenovergestelde dus van wat de Regering&#13;
met de bepaling beoogde.&#13;
Echter: nagelaten werd deze zinsnede óók toe te voegen aan het, gelijk&#13;
gezegd, overigens woordelijk gelijkluidend art. 5, lid 4 P.W.! Voor het&#13;
dientengevolge ontstane verschil kan ik geen reden bedenken. Toegelicht is&#13;
het niet. De heer van der Linden zal aan de gehele Pachtwet niet gedacht&#13;
hebben.&#13;
Zei ik boven, blz. 428, te veel toen ik de gecombineerde behandeling van het&#13;
ontwerp WAG en het ontwerp wijziging Pachtwet en vooral ook de wijze&#13;
waarop daarbij dit laatste ontwerp behandeld werd, allerongelukkigst&#13;
noemde? Hieronder vindt men nog enige voorbeelden van onaanvaardbare&#13;
gevolgen daarvan.&#13;
De leden 5 en 6 van art. 5 nieuw geven procedureregels betreffende de&#13;
a.m.v.b. van lid 1 sub c waarbij de landbouwkundige toetsingseisen gesteld&#13;
worden.&#13;
Art. 5 lid 5 nieuw.&#13;
Alvorens Ons de voordracht tot een algemene maatregel van bestuur&#13;
wordt gedaan, worden het Landbouwschap en de commissie beheer landbouwgronden,&#13;
als bedoeld in artikel 30 van de Wet agrarisch grondverkeer&#13;
in de gelegenheid gesteld over het ontwerp daarvan hun mening kenbaar te&#13;
maken. Deze commissie van art. 30 is ondermeer belast met de leiding van&#13;
het Bureau Beheer Landbouwgronden, waarover zie de artt. 28 -&#13;
36 WAG.&#13;
Lid 6 heeft een al heel merkwaardige parlementaire behandeling&#13;
gehad, uitkomend op een heel slecht resultaat.&#13;
Het ontwerp WAG hield in lid 6 van art. 9 (thans genummerd 8)&#13;
een bepaling in, waarbij aan het parlement een zekere zeggenschap&#13;
werd gegeven met betrekking tot de datum van inwerkingtreding&#13;
van de a.m.v.b. van lid 1 van het artikel, regelende de vereisten voor&#13;
goedkeuring van een overeenkomst van vervreemding van land. In&#13;
het bij ditzelfde ontwerp ingediende ontwerp wijziging Pachtwet&#13;
ontbrak een soortgelijke bepaling betreffende de a.m.v.b. welke&#13;
krachtens het voorgestelde nieuwe art. 5 lid 1 sub c van deze wet de&#13;
vereisten voor goedkeuring van een pachtovereenkomst regelt. Naar&#13;
aanleiding van een in het V.V. gemaakte opmerking over dit ontbreken&#13;
voegde echter vervolgens de Regering aan het voorgestelde art. 5&#13;
nieuw P.W. alsnog een nieuw lid 6 toe, woordelijk gelijk aan dat lid&#13;
6 van art. 9 van het ontwerp WAG, welk nieuw lid 6 dus de&#13;
inwerkingtreding van de a.m.v.b. betreffende de landbouwkundige&#13;
toetsing van pachtovereenkomsten op gelijke wijze regelde. Dit lid 6&#13;
van art. 5 nieuw kwam dientengevolge als volgt te luiden.&#13;
Art. 5 lid 6 nieuw.&#13;
Een krachtens het eerste lid, onder c, vastgestelde maatregel&#13;
wordt aan de beide Kamers der Staten-Generaal overgelegd. De&#13;
maatregel treedt in werking met ingang van een door Ons te bepalen&#13;
tijdstip, dat niet eerder gelegen zal zijn dan nadat dertig dagen na de&#13;
overlegging zijn verstreken, indien gedurende die termijn niet door&#13;
of namens één der Kamers of door tenminste een vijfde van het&#13;
grondwettelijke aantal leden van één der Kamers de wens wordt te&#13;
kennen gegeven, dat de inwerkingtreding van de ma-tregel bij de wet&#13;
zal worden geregeld. Indien zodanige wens te kennen is gegeven&#13;
dienen Wij zo spoedig mogelijk een desbetreffend wetsontwerp in.&#13;
Hier was, dunkt mij, al sprake geweest van een, gelukkig tijdig&#13;
door het parlement ontdekte, fout van de wetsontwerper.&#13;
Maar nu komt het. Vervolgens werd bij de verdere parlementaire&#13;
behandeling door aanneming van een amendement Waalkens het lid&#13;
6 van art. 9 der WAG volledig en principieel veranderd in dier&#13;
voege, dat óók, indien een aantal leden van het parlement de wil&#13;
daartoe te kennen zouden geven, „het in de maatregel te regelen&#13;
onderwerp" zelf niet bij zodanige a.m.v.b. maar bij de wet geregeld&#13;
moet worden. Dat „onderwerp" is, wel te verstaan, de aan een&#13;
overeenkomst van vervreemding te stellen landbouwkundige&#13;
vereisten. Het amendement was als volgt toegelicht: „Het&#13;
parlement dient in de gelegenheid gesteld te worden te oordelen over het invullen van&#13;
de uiterst belangrijke criteria indien zij" (bedoeld zal zijn.het) „de wil&#13;
daartoe te kennen geeft". Dit lid 6 van art. 9 WAG is met dit al, maar dit&#13;
terzijde, voor mij althans onmatig moeilijk leesbaar geworden. Men probere&#13;
het eens!&#13;
Lid 6 van art. 5 nieuw Pachtwet bleef echter ongewijzigd!&#13;
Nog altijd dus mag het parlement ten aanzien van de aan de pachtovereenkomst&#13;
te stellen landbouwkundige eisen enkel vorderen dat van de&#13;
a.m.v.b. welke deze eisen regelt de datum van inwerkingtreding bij de wet&#13;
wordt geregeld maar niet dat deze eisen zelf bij de wet worden vastgesteld.&#13;
Ik vermag voor het verschil op dit punt tussen de wettelijke regeling van&#13;
de „uiterst belangrijke landbouwkundige criteria" (zie boven) voor vervreemdingsovereenkomsten&#13;
en die voor pachtovereenkomsten geen reden&#13;
te bedenken. Wel een oorzaak: dat men, bij de gezamenlijke parlementaire&#13;
behandeling van de Wet agrarisch grondverkeer en van de wijzigingswet&#13;
Pachtwet lid 6 van art. 8 WAG wijzigende, aan de Pachtwet en lid 6 van&#13;
art. 5 daarvan eenvoudig niet gedacht heeft. Ik volsta voor wat mijn oordeel&#13;
hierover betreft naar mijn commentaar op deze gezamenlijke behandeling op&#13;
blz. 427 en vooral naar mijn bespreking op blz. 432 van art. 5 lid 4&#13;
nieuw.&#13;
In elk geval komt nu wat lid 6 betreft de democratie ten aanzien van de&#13;
pacht van land minder tot haar recht dan ten aanzien van de koop van&#13;
land.&#13;
Niet duidelijk is mij, wat het parlement met vaststelling van de datum&#13;
van inwerking treden van de a.m.v.b. bij de wet opschiet. Het kan daarmee&#13;
bereiken dat deze datum veranderd wordt of dat de a.m.v.b. in het geheel&#13;
niet in werking treedt, maar de inhoud wijzigen kan het, dunkt mij, niet.&#13;
Art. 5 lid 7 nieuw.&#13;
Voor de geldigheid van bepalingen, wel in strijd met de wet zijn, kan op&#13;
goedkeuring van de overeenkomst door de grondkamer geen beroep worden&#13;
gedaan.&#13;
Dit lid 7 is, gelijk boven, blz. 428 al vermeld gelijk aan het bestaande&#13;
lid 6 van art. 5 oud.&#13;
Art. 5 lid 8 nieuw.&#13;
Het bepaalde in het eerste lid, onder a en b, vindt overeenkomstige toepassing&#13;
ten aanzien van de overeenkomst tot wijziging of beëindiging van&#13;
een pachtovereenkomst. Lid 1 onder a betreft de prijs, lid 1 onder b buitensporige verplichtingen. Dit&#13;
lid 8 is in zoverre gelijk aan het zevende lid van art. 5 oud.&#13;
Art. 5 lid 9 nieuw.&#13;
Indien het betreft de overgang van een gehele hoeve niet ter toevoeging aan&#13;
een andere hoeve, deels door vervreemding in de zin van de Wet agrarisch&#13;
grondverkeer, deels door verpachting, is de grondkamer bevoegd de&#13;
verpachting, voor zover het betreft de landbouwkundige toetsing als bedoeld in&#13;
het eerste lid, onder c, te beschouwen als vervreemding in de zin van genoemde&#13;
wet, indien afzonderlijke toetsing van de vervreemding en de verpachting&#13;
onbillijk zou zijn.&#13;
Deze bepaling is in de parlementaire behandeling toegevoegd. Mede aan de&#13;
hand van het daaromtrent in de M.v.A. blz. 80 e.v. opgemerkte laat zij zich als&#13;
volgt toelichten. Zij ziet op het geval dat iemand een hoeve aldus aan een ander&#13;
overdraagt, dat hij een gedeelte ervan aan hem verkoopt en een gedeelte aan&#13;
hem verpacht. Zonder deze bepaling zou in dit geval de grondkamer de verkoop&#13;
moeten toetsen aan de krachtens de WAG voor vervreemding gestelde&#13;
landbouwkundige vereisten en de pacht aan de krachtens de P.W. voor pacht&#13;
gestelde landbouwkundige vereisten. „Door deze bepaling" aldus de M.v.A.&#13;
„kan een overgang deels door vervreemding, deels door verpachting,&#13;
landbouwkundig getoetst worden als ware de totale overgang een overeenkomst&#13;
tot vervreemding van landbouwgrond". Aangezien de a.m.v.b. welke de&#13;
toetsingseisen bij vervreemding en de a.m.v.b. welke de toetsingsnormen bij&#13;
verpachting zullen vaststellen er nog niet zijn, valt nog niet te oordelen in welke&#13;
gevallen zich een onbillijkheid zal voordoen.&#13;
3. Artikel 5a nieuw. De uitzonderingen op artikel 5 nieuw.&#13;
Dit artikel stelt een aantal pachtovereenkomsten vrij van de toetsing aan de bij&#13;
a.m.v.b. van art. 5 lid 1 sub c te stellen landbouwkundige vereisten. Dus, zij&#13;
aanstonds gezegd, niét van de andere toetsingseisen van art. 5 t.a.v. de prijs,&#13;
buitensporige verplichtingen en bepalingen in strijd met de wet. De&#13;
belangrijkste van deze vrijstellingen is die van pachtovereenkomsten tussen&#13;
bepaalde familierelaties; art. 5a lid 1 sub a en lid 2. Zij heeft een bewogen&#13;
parlementaire behandeling gehad. Een verslag hiervan is misschien voor de&#13;
beoordeling van het resultaat niet noodzakelijk, maar op zich zelf, dacht ik, wel&#13;
belangwekkend.&#13;
Ik neem als uitgangspunt het thans nog geldende art. 5 oud. Ingevolge lid 3&#13;
hiervan blijven de vereisten, kort gezegd, betreffende de verkaveling en strijd met&#13;
de algemene belangen van de landbouw buiten toepassing bij overeenkomsten&#13;
tussen echtgenoten, bloed- of aanverwanten in de rechte lijn, pleegkinderen en&#13;
medepachters. Het oorspronkelijke ontwerp voor het voorgestelde nieuwe art. 5a van de P.W. hield vooreerst deze afwijking&#13;
van dit art. 5 oud lid 3 in, dat een soortgelijke vrijstelling niet alleen zou&#13;
gelden voor bloed- en aanverwanten in de rechte lijn maar ook voor bloeden&#13;
aanverwanten in de zijlijn tot de tweede graad. Het pleegkind werd&#13;
voorts gehandhaafd. Echtgenoot en medepachters verdwenen. Vrijstelling&#13;
werd verleend van de, bij de a.m.v.b. van art. 5 lid 1 sub c nieuw te stellen&#13;
vereisten betreffende de landbouwkundige toetsing. En, waar het hier verder&#13;
vooral om gaat, deze vrijstelling van het ontwerp art. 5a voor&#13;
pachtovereenkomsten was volledig gelijk aan die welke het oorspronkelijke&#13;
ontwerp Wet agrarisch grondverkeer in art. 7 lid 2a (thans geworden art.6)&#13;
inhield van de bij de a.m.v.b. van art. 9 (thans art. 8) dezer wet te stellen&#13;
vereisten voor overeenkomsten van vervreemding van landbouwgrond.&#13;
Bij de parlementaire behandeling nu bleek vooral verschil van mening te&#13;
bestaan over de voorgestelde vrijstelling voor de bloed- en aanverwanten in&#13;
de zijlinie. Bezwaar daartegen werd vooral gemaakt wegens de mogelijkheid&#13;
van misbruik. De Regering verklaarde in de M.v.A. (blz. 35) mede&#13;
naar aanleiding daarvan „bij heroverweging" beperking tot de rechte lijn&#13;
wenselijk te oordelen. Zowel het voorgestelde art. 7 WAG als het voorgestelde&#13;
art. 5a P.W. werden dienovereenkomstig gewijzigd: de zijlinie verdween.&#13;
Her-heroverweging bracht er haar echter blijkens haar Nota naar&#13;
aanleiding van het Eindverslag (blz.26) toe, alsnog een middenweg te kiezen,&#13;
leidende tot toevoeging aan art. 7 (thans art. 6) der WAG van een lid&#13;
3, hetwelk hierop neerkomt dat vervreemdingsovereenkomsten tussen&#13;
bloed- en aanverwanten in de zijlinie tot de tweede graad enkel behoeven te&#13;
voldoen aan de bij de a.m.v.b. van art. 8 te stellen persoonlijke eisen betreffende&#13;
de opleiding, de ervaring en het hoofdberoep van de vervreemder.&#13;
W&#13;
e zijn er nog niet. De Regering had bij haar vorige heroverweging, gelijk&#13;
boven gezegd, zowel art. 7 WAG als het overeenkomstige art. 5a P.W.&#13;
gelijkelijk gewijzigd. Zij liet echter dit keer na - een nalatigheid mag ik het&#13;
wel noemen - ook art. 5a P.W. overeenkomstig aan te vullen! Recidive:&#13;
zie hierboven blz. 432 ad art. 5 lid 4 nieuw en blz. 434 ad art. 5 lid 6 nieuw.&#13;
Gelukkig echter bleek in het onderhavige geval het kamerlid Waalkens&#13;
meer pachtbewust, of zorgvuldiger, dan de Regering. Hij diende aanstonds&#13;
een amendement in, daartoe strekkende dat art. 5a P.W. werd voorzien&#13;
van een lid 4, m.m. gelijk aan het nieuwe lid 4 van art. 7 WAG, met de toelichting&#13;
„Dit amendement beoogt conform de regeling bij de vervreemding&#13;
van land verpachtingen tussen broers en zusters slechts te toetsen aan de&#13;
persoonscriteria voor zover die krachtens een a.m.v.b. uit hoofde van deze&#13;
wet gelden". Aldus is de volgende tekst van art. 5a lid 2 nieuw ontstaan. Art. 5a lid 2 nieuw.&#13;
Indien het betreft een overeenkomst tot verpachting van land tussen&#13;
bloed- of aanverwanten in de zijlijn tot de tweede graad vindt toetsing aan&#13;
het bepaalde in de algemene maatregel van bestuur als bedoeld in artikel 5,&#13;
eerste lid, onder c, plaats voor zover het betreft vereisten als bedoeld in artikel&#13;
5, tweede lid, onder a.&#13;
Gehandhaafd blijven dus alleen, artikel 5 tweede lid sub a, de bij&#13;
a.m.v.b. te stellen vereisten betreffende de opleiding, de ervaring of het&#13;
hoofdberoep van de pachter.&#13;
Tot slot dan de bespreking van de in het eerste lid van art. 5a gemaakte&#13;
uitzonderingen op de toetsing aan de bij de a.m.v.b. van art. 5 lid 1 sub c&#13;
gestelde vereisten.&#13;
Art. 5a lid 1 nieuw.&#13;
De toetsing met betrekking tot het bepaalde in bij een algemene maatregel&#13;
van bestuur als bedoeld in artikel 5, eerste lid, onder c of vierde lid vindt&#13;
niet plaats, indien het betreft&#13;
a. een overeenkomst tussen bloed- of aanverwanten in de rechte lijn of met&#13;
een pleegkind;&#13;
b. een overeenkomst tot verpachting van land aan het bureau landbouw&#13;
gronden;&#13;
c. een overeenkomst tot verpachting van land, als bedoeld in artikel 12,&#13;
zesde lid;&#13;
d. een overeenkomst tot verpachting van land, zoals voorzien in artikel 10,&#13;
eerste lid, of artikel 13, onder c van de Wet agrarisch grondverkeer, in&#13;
dien degene die tot vervreemding wenst over te gaan hierbij als pachter&#13;
optreedt.&#13;
De uitzondering sub a is boven al besproken.&#13;
Het sub b genoemde bureau landbouwgronden is het bij art. 28 WAG ingestelde&#13;
bureau, onder meer belast met de uitvoering van de hem door de in&#13;
art. 29 genoemde minister opgedragen, op het verkrijgen, tijdelijk beheren&#13;
of vervreemden van onroerende goederen betrekking hebbende werkzaamheden.&#13;
Ad sub c. Bij de WAG is aan artikel 12 van de P.W. een nog nader te&#13;
bespreken nieuw lid 6 toegevoegd, volgens hetwelk de grondkamer&#13;
toestemming van een pachtovereenkomst voor korter dan de wettelijke&#13;
duur verleent indien het betreft verpachting door het zo juist genoemde&#13;
bureau.&#13;
De vrijstelling sub d vereist een, vrees ik, erg ingewikkelde toelichting,&#13;
waar de grondslagen van de WAG bijgehaald moeten worden. Over de ingewikkeldheid&#13;
van deze wet had ik het reeds eerder. In de M.v.T. blz. 46, bij de WAG dan wordt ad art. 11 (thans art. 10) opgemerkt&#13;
dat de ten aanzien van de pachter „veilige belegger" (dat is de eigenaar&#13;
die zijn land niet zelf gebruikt) niet zal worden uitgesloten van de&#13;
verwerving van landbouwgrond. Dienovereenkomstig bepaalt dit artikel&#13;
dat een overeenkomst tot vervreemding van landbouwgrond aan een natuurlijk&#13;
persoon door de grondkamer zonder toetsing aan de bij a.m.v.b. te&#13;
stellen vereisten wordt goedgekeurd indien een goedgekeurde pachtovereenkomst&#13;
of ontwerp-pachtovereenkomst met betrekking tot het te vervreemden&#13;
land wordt overgelegd. Hetzelfde geldt ingevolge art. 13 voor&#13;
vervreemding aan een rechtspersoon. Duiden we deze personen verder aan als&#13;
de belegger.&#13;
Wat nu de hierbij betrokken pachtovereenkomst betreft, het kan zijn dat&#13;
de verkoper land, hetwelk hij niet zelf gebruikt maar verpacht, verkoopt&#13;
aan een belegger. Toetsing van de pachtovereenkomst komt dan niet aan de&#13;
orde; de koper-belegger volgt de verkoper als verpachter bij de bestaande&#13;
pachtovereenkomst op. Verkoopt de verkoper land hetwelk hij wèl zelf gebruikt&#13;
aan een belegger die het gaat verpachten, dan is de door dezen te&#13;
sluiten pachtovereenkomst onderworpen aan de landbouwkundige toetsing&#13;
ingevolge de Pachtwet. Met betrekking hiertoe nu bevat art. 5a lid 1 sub d&#13;
nieuw een uitzonderingsbepaling. Zij betreft het geval dat een eigenaar&#13;
land hetwelk hij zelf gebruikt voor de landbouw aldus verkoopt aan een belegger&#13;
dat hij het tevens van deze in pacht krijgt. Voor dit bijzondere geval&#13;
nu bepaalt art. 5a lid 1 sub d, dat de tussen verkoper en koper te sluiten&#13;
pachtovereenkomst door de grondkamer wordt goedgekeurd zonder toetsing&#13;
aan de bij de a.m.v.b. van art. 5 lid 1 sub c te stellen landbouwkundige eisen.&#13;
Deze bepaling van art. 5a lid 1 sub d is door de Regering eerst na het&#13;
Eindverslag aan het artikel toegevoegd. Ik hoop dat ik de in de Nota naar&#13;
aanleiding van het Eindverslag, blz. 38, door de Regering daarop gegeven&#13;
toelichting aldus goed begrepen heb.&#13;
4. Artikelen 5b - 5 g. Verpachting aan rechtspersonen.&#13;
De Wet agrarisch grondverkeer houdt een bijzondere regeling in betreffende&#13;
de vervreemding van land aan een rechtsperspoon. Deze wordt in de&#13;
M.v.T. tot deze wet daarmede gemotiveerd, dat een aantal rechtspersonen&#13;
de mogelijkheid bieden door overdracht van aandelen of lidmaatschap de&#13;
beschikkingsmacht over hun toebehorend land te vervreemden zonder vervreemding&#13;
van dat land en dus zonder toetsing aan de in deze wet voor vervreemdingsovereenkomsten&#13;
gestelde eisen. Het is met het oog hierop dat&#13;
deze wet aan de overeenkomst van vervreemding van land aan een rechtspersoon zekere eisen stelt met betrekking tot het gebruik dat de&#13;
rechtspersoon van dat land zal maken. Deze komen hierop neer dat de&#13;
rechtspersoon hetzij zelf het land zal moeten gebruiken, hetzij het zal moeten&#13;
verpachten. Voor vervreemding aan een rechtspersoon is toestemming&#13;
van de grondkamer vereist, die slechts wordt gegeven als wordt overgelegd&#13;
hetzij een arbeidsovereenkomst met een bedrijfsleider, hetzij een pachtovereenkomst.&#13;
Zie voor een en ander de M.v.T. blz. 22 e.v.&#13;
En de daar gegeven toelichting eindigt met de opmerking, blz. 24: „In de&#13;
Pachtwet zullen bepalingen van gelijke strekking worden opgenomen ten&#13;
aanzien van een rechtspersoon-pachter. Ook in dit geval zal de rechtspersoon&#13;
een bedrijfsleider moeten hebben, welke voldoet aan eisen ten aanzien&#13;
van leeftijd, opleiding en ervaring". Verder kom ik in de M.v.T., na de&#13;
hierboven blz. 427 al geciteerde opmerking op blz. 34/35: „Het zal duidelijk&#13;
zijn dat een landbouwkundige toetsing bij eigendomsoverdracht slechts&#13;
gerechtvaardigd is indien ook bij een pachtovereenkomst eenzelfde toetsing&#13;
wordt toegepast", nog het zinnetje tegen: „Zo is in de Pachtwet een voorziening&#13;
getroffen ten aanzien van het functioneren van rechtspersonen,&#13;
welke overeenkomt met de regeling die getroffen is bij de vervreemding van&#13;
land aan een rechtspersoon".&#13;
Dat is volstrekt alles wat er in de M.v.T. aan toelichting op de onmatig&#13;
ingewikkelde artikelen 5b - 5g nieuw van de Pachtwet te vinden is. Het is&#13;
mij niet duidelijk of de motivering die de M.v.T. geeft voor afzonderlijke&#13;
regeling van vervreemding aan een rechtspersoon ook bedoeld is te gelden&#13;
voor afzonderlijke regeling van verpachting aan een rechtspersoon. Zij&#13;
deugt daarvoor dunkt mij niet. Maar een afzonderlijke regeling van verpachting&#13;
aan een rechtspersoon is naar mijn mening nodig op de nergens&#13;
door de Regering aangekondigde grond, dat de toetsingseisen van het nieuwe&#13;
artikel 5 - in tegenstelling met het bestaande - óók betrekking hebben&#13;
op de persoon van de pachter. Hoe past men die toe op een rechtspersoon?&#13;
Wat daarvan zij wreekt zich hier wel in het bijzonder dat de wetgever,&#13;
Wet agrarisch grondverkeer en wijzigingswet Pachtwet in eén wetsontwerp&#13;
behandelend, niet tot een redelijke behandeling van wie wijzigingswet gekomen&#13;
is. De nieuwe artikelen Pachtwet die de verpachting aan rechtspersonen&#13;
regelen ontberen iedere toelichting. En zij zijn wel in belangrijke mate&#13;
nageschreven van de bepalingen WAG die de vervreemding aan&#13;
rechtspersonen regelen, maar dat maakt bepaaldelijk niet dat zij geen eigen&#13;
toelichting zouden behoeven. Verpachten is nu eenmaal geen vervreemden.&#13;
Ik zal telkens met veronderstellingen en vraagtekens moeten werken.&#13;
Artikel 5b nieuw. Onverminderd het bepaalde bij of krachtens artikel 5 wordt een overeenkomst tot verpachting van land aan een privaatrechtelijke&#13;
rechtspersoon goedgekeurd, indien de grondkamer de rechtspersoon&#13;
toestemming verleent tot het sluiten van een zodanige overeenkomst.&#13;
Men moet met betrekking tot dit en de volgende artikelen goed onderscheiden&#13;
de toestemming die de grondkamer aan een rechtspersoon verleent&#13;
om als pachter een pachtovereenkomst aan te gaan en de&#13;
goedkeuring door de grondkamer van de pachtovereenkomst zelve (of&#13;
ontwerpovereenkomst, art. 7 P.W.). De grondkamer keurt in het&#13;
algemeen een pachtovereenkomst goed als zij voldoet aan de bij of&#13;
krachtens de wet gestelde eisen. Zij keurt echter een pachtovereenkomst&#13;
met een rechtspersoon goed indien bovendien de grondkamer aan de&#13;
rechtspersoon toestemming heeft gegeven. Bovendien; zie de aanhef van&#13;
het artikel: onverminderd het bepaalde bij of krachtens artikel 5.&#13;
De zonder toestemming van de grondkamer gesloten&#13;
pachtovereenkomst is niet ongeldig. Nu de wet geen enkele afwijkende&#13;
bepaling dienaangaande bevat geldt voor haar hetzelfde als voor elke&#13;
pachtovereenkomst: zij behoeft, art. 2, de goedkeuring van de&#13;
grondkamer en moet ter verkrijging daarvan aan deze worden&#13;
ingezonden. Zolang dat niet is geschied geldt zij ingevolge art. 9&#13;
onopzegbaar voor onbepaalde tijd en kan geen pachtprijs gevorderd&#13;
worden. Na inzending zal de grondkamer ingevolge het nieuwe art. 5b&#13;
goedkeuring moeten weigeren en dus ingevolge art. 6 haar nietig moeten&#13;
verklaren.&#13;
Volledigheidshalve hier vooruitlopend op de behandeling van art. 5g&#13;
nieuw: ook dit artikel bevat geen afwijkende regeling dienaangaande. Het&#13;
ziet blijkens zijn aanhef juist op pachtovereenkomsten, die mèt toestemming&#13;
gesloten zijn; zie hieronder blz. 446.&#13;
Artikel 5c nieuw. 1. De verzoeker dient ten behoeve van de toestemming&#13;
als bedoeld in artikel 5b de navolgende gegevens over te leggen: a. de&#13;
rechtsvorm; b. de naam van de rechtspersoon; c. de arbeidsovereenkomst&#13;
met de bedrijfsleider, welke bij de rechtspersoon werkzaam zal zijn.&#13;
2. Bij algemene maatregel van bestuur kunnen nadere regelen worden&#13;
gesteld betreffende de wijze waarop een verzoek om toestemming dient te&#13;
geschieden en betreffende de gegevens die van de verzoeker kunnen&#13;
worden verlangd.&#13;
Dit artikel en artikel 5d bepalen, aan welke eisen voor het verkrijgen&#13;
van toestemming moet zijn voldaan. Zij doen dat op enigszins vreemde&#13;
manier. Dat art. 5c onder de gegevens die de verzoeker ten behoeve van de&#13;
toestemming dient over te leggen noemt ,,de arbeidsovereenkomst met&#13;
de bedrijfsleider welke bij de rechtspersoon werkzaam zal zijn" zal wel&#13;
inhouden — maar het wordt nergens gezegd — dat voorwaarde voor de toestemming&#13;
is dat de rechtspersoon een bedrijfsleider in dienst neemt, zelfs: al&#13;
heeft genomen. Dat hij de overeenkomst moet overleggen houdt in dat zij&#13;
schriftelijk moet zijn aangegaan.&#13;
De wetgever lost dus de vorenomschreven moeilijkheid, hoe men de&#13;
aan de persoon van de pachter te stellen eisen kan toepassen bij&#13;
verpachting aan een rechtspersoon, aldus op dat de rechtspersoon die wil&#13;
pachten een bedrijfsleider in dienst moet nemen die aan deze eisen&#13;
voldoet.&#13;
De bedrijfsleider is in de nieuwe wettelijke regeling van verpachting&#13;
aan een rechtspersoon de centrale figuur. De wetgever heeft dan ook, de&#13;
Pachtwet op dit punt wijzigend, tevens in art. 1, lid 1 dier wet onder f een&#13;
definitie van bedrijfsleider opgenomen: ,,de natuurlijke persoon die&#13;
leiding geeft aan een in de vorm van een privaatrechtelijke rechtspersoon&#13;
gedreven hoeve". Hier begint al mijn kritiek. De wetgever is hier slordig te&#13;
werk gegaan. Een hoeve is volgens hetzelfde artikel 1, lid 1 sub c een&#13;
complex van een gebouw en het daarbij behorende land. Land zonder&#13;
gebouwen is dus geen hoeve, en iemand die leiding geeft aan een op land&#13;
zonder gebouwen gedreven bedrijf is dus geen bedrijfsleider in de zin der&#13;
wet. En de rechtspersoon die land zonder gebouwen exploiteert door een&#13;
natuurlijke persoon doet dat niet door een bedrijfsleider in de zin van de&#13;
wet. Hij kan dus niet, gelijk art. 5b voor toestemming door de&#13;
grondkamer eist, een arbeidsovereenkomst met een bedrijfsleider&#13;
overleggen. Dat zou meebrengen dat een rechtpersoon geen toestemming&#13;
zou kunnen krijgen om enkel los land te pachten. Maar gelukkig zegt art.&#13;
5b dat een overeenkomst tot verpachting van „land" aan een&#13;
rechtspersoon wordt goedgekeurd als de grondkamer toestemming&#13;
verleent. En art. 5g spreekt van het pachten van „land" waarvoor de&#13;
grondkamer de toestemming heeft ingetrokken. Wel kan hiertegenover&#13;
weer ingevolge art. 5d lid 1 sub c de toestemming worden ingetrokken als&#13;
de bedrijfsleider niet duurzaam met de leiding van de „hoeve" belast&#13;
zal zijn. Maar ik meen toch wel de rechtspersonen te mogen gerust&#13;
stellen en te mogen aannemen dat de wetgever, als hij een zo ingrijpende&#13;
beperking van de bevoegdheid van de rechtspersonen gewild had, dit&#13;
wel in een uitdrukkelijke bepaling kenbaar zou hebben gemaakt. Hij&#13;
heeft, moet ik veronderstellen, aan het voor de Pachtwet toch zo&#13;
belangrijke onderscheid tussen verpachting van een hoeve en verpachting&#13;
van los land eenvoudig niet gedacht!&#13;
Art. 5c is anderzijds wel zeer zorgvuldig: het noemt onder de&#13;
gegevens die de verzoeker ter verkrijging van toestemming dient over te&#13;
leggen de naam van de rechtspersoon. Dat is de verzoeker! Art. 5d nieuw 1. Toestemming als bedoeld in artikel 5b kan worden geweigerd:&#13;
a. indien redelijkerwijs moet worden aangenomen, dat de feitelijke&#13;
toestand niet met het in het verzoek vermelde in overeenstemming zal zijn;&#13;
b. indien niet wordt aangetoond, dat de bedrijfsleider voldoet aan bij al&#13;
gemene maatregel van bestuur te stellen vereisten met betrekking tot opleiding,&#13;
ervaring of hoofdberoep;&#13;
c. indien rederlijkerwijs moet worden aangenomen, dat de bedrijfsleider&#13;
niet duurzaam met de leiding van de hoeve belast zal zijn;&#13;
d. indien redelijkerwijs moet worden aangenomen, dat de bedrijfsleider&#13;
tevens bedrijfsleider buiten de betrokken hoeve zal zijn.&#13;
2. Bij algemene maatregel van bestuur kunnen nadere regelen worden&#13;
gesteld met betrekking tot de weigeringsgronden als omschreven in het vorige&#13;
lid.&#13;
3. Ingeval de toestemming niet verleend wordt, staat beroep open bij de&#13;
Centrale Grondkamer.&#13;
4. Ingeval de toestemming wordt verleend, worden de gegevens bedoeld&#13;
in artikel 5c in afwijking van artikel 77, eerste lid, onverwijld aan Onze Minister&#13;
overgelegd.&#13;
Aandacht verdient wel in de eerste plaats dat in de sub a - d omschreven&#13;
gevallen toestemming geweigerd kan worden. Het staat, waar van enige beperking&#13;
niet blijkt, dus de grondkamer volledig vrij om, ook als een dier gevallen&#13;
zich voordoet, toch toestemming te verlenen. Is dat bedoeld?&#13;
Wat de in lid 1 sub a genoemde feitelijke toestand betreft merk ik op dat art.&#13;
5c in lid 1 niet voorschrijft dat omtrent de feitelijke toestand iets vermeld moet&#13;
worden. Vermoedelijk slaat het onderhavige lid 1 sub a op de eisen die in de&#13;
a.m.v.b. van art. 5c lid 2 gesteld kunnen worden.&#13;
De bepaling waar te dezen alles om draait is mijns inziens die van lid 1 sub&#13;
b. Ingevolge het nieuwe artikel 5 (lid 1 sub c) dient de overeenkomst te voldoen&#13;
aan de bij a.m.v.b. te stellen vereisten aangaande de landbouwkundige&#13;
toetsing. En lid 2 van dit artikel somt limitatief de eisen op die daarin gesteld&#13;
kunnen worden, waaronder sub a die betreffende de opleiding, de ervaring of&#13;
het hoofdberoep van de pachter voor zover deze een natuurlijk persoon is.&#13;
Hieraan aansluitend bepaalt nu het onderhavige art. 5d, dat aan een&#13;
rechtspersoon toestemming geweigerd kan worden indien wordt aangetoond&#13;
dat de bedrijfsleider voldoet aan de bij a.m.v.b. te stellen vereisten met&#13;
betrekking tot opleiding, ervaring of hoofdberoep. Verondersteld mag wel&#13;
worden dat de a.m.v.b. van art. 5 en die van dit artikel 5d gelijke eisen zullen&#13;
stellen.&#13;
De bepaling van art. 5d sub d is woordelijk gelijk aan die van art. 14, lid 1 sub b 3° (wat een verwijzing!) der Wet agrarisch grondverkeer betreffende&#13;
de aan een rechtspersoon te verlenen toestemming voor een overeenkomst&#13;
tot vervreemding van landbouwgrond. Ik vermeld daarom, bij het&#13;
ontbreken van iedere toelichting op het onderhavige artikel, uit de M.v.A.&#13;
op de WAG het betoog van de Regering met betrekking tot dat artikel 14&#13;
(toen nog art. 15) - zulks naar aanleiding van een opmerking van de&#13;
V.V.D. (wie anders?) dat deze bepaling een voorbeeld van verregaande bevoogding&#13;
en uit dien hoofde ongewenst was - dat zij noodzakelijk was&#13;
omdat anders het artikel een loze bepaling zou zijn; de regeling zou anders&#13;
op eenvoudige wijze ontgaan kunnen worden, één bedrijfsleider zou een&#13;
groot aantal rechtspersonen aan de vereiste toestemming kunnen helpen.&#13;
Dat zou de Regering, als zij aan een behandeling van de wijzigingen in de&#13;
Pachtwet was toegekomen, ook ten aanzien van het nieuwe art. 5d wel hebben&#13;
opgemerkt.&#13;
Voorts is art. 5d, lid 1 sub c woordelijk gelijk aan lid 1 sub b 2° van voornoemd&#13;
art. 14 der WAG. Daarom zij hier tevens, ter toelichting op de term&#13;
„redelijkerwijs moeten aannemen", vermeld het door de Regering in de&#13;
M.v.A. blz. 26 met betrekking tot deze bepaling van art. 14 gegeven voorbeeld&#13;
„Van iemand die korte tijd als bedrijfsleider in dienst is geweest van&#13;
een rechtspersoon en vervolgens bedrijfsleider wil worden van een andere&#13;
rechtspersoon kan moeilijker worden aangenomen dat hij duurzaam bedrijfsleider&#13;
zal worden, dan van iemand die na jarenlang pachter te zijn geweest,&#13;
zijn bedrijf heeft moeten opgeven van wege stadsuitbreiding en als&#13;
bedrijfsleider in dienst treedt van een rechtspersoon".&#13;
Er zij, wat lid 1 betreft, nog op gewezen, dat met betrekking tot de weigeringsgrond&#13;
sub b de verzoeker moet aantonen dat aan het vereiste is voldaan,&#13;
maar dat ten aanzien van de andere gronden op hem geen verplichting&#13;
rust iets aan te tonen of te stellen. Wat is de taak van de grondkamer te&#13;
dezen?&#13;
In lid 2 delegeert de wetgever weer aan de Kroon.&#13;
Lid 3 lijkt mij gezien het algemeen luidend art. 106 P.W. volkomen overbodig.&#13;
Het is vermoedelijk gedachteloos overgenomen van het gelijkluidend&#13;
art. 14, lid 3 WAG betreffende de beslissing waarbij toestemming&#13;
voor het aangaan van een vervreemdingsovereenkomst geweigerd wordt.&#13;
Daar was zij nodig omdat die beslissing geen beschikking ingevolge de&#13;
Pachtwet is.&#13;
De in lid 4 gemaakte uitzondering op de geheimhoudingsplicht van art.&#13;
77 voor de grondkamer c.s. is nodig met het oog op de in de artt. 5f en 5g&#13;
aan de Minister toegekende bevoegdheid tot het instellen van de daar omschreven vordering met betrekking tot een door een rechtspersoon gesloten&#13;
pachtovereenkomst.&#13;
Artikel 5e nieuw 1. Indien binnen een tijdvlak van zeven jaren na het tijdstip&#13;
van de toestemming wijziging optreedt in de aan de grondkamer overgelegde&#13;
gegevens, dienen deze wijzigingen binnen één maand aan de grondkamer te&#13;
worden gemeld.&#13;
2. Voor zover de wijziging betreft een overeenkomst met een nieuwe bedrijfsleider,&#13;
behoeft deze wijziging de toestemming van de grondkamer.&#13;
3. De in het vorige lid bedoelde toestemming wordt verleend, indien voldaan&#13;
wordt aan het bepaalde bij of krachtens artikel 5d.&#13;
4. De in het eerste lid bedoelde gegevens worden in afwijking van artikel&#13;
77, eerste lid, onverwijld aan onze Minister overgelegd, tenzij het tweede&#13;
lid toepassing vindt. In het laatste geval worden de gegevens overgelegd na&#13;
dat de grondkamer heeft beslist over de aldaar bedoelde toestemming.&#13;
Met de aan de grondkamer ,,overgelegde" gegevens zijn, lijkt mij, enkel&#13;
bedoeld de ingevolge art. 5c lid 1 over te leggen gegevens alsmede de gegevens&#13;
die ingevolge de a.m.v.b. van lid 2 van dit artikel kunnen worden verlangd.&#13;
Lid 3 is weer enigszins merkwaardig geformuleerd. Toestemming wordt&#13;
verleend indien voldaan wordt aan het bepaalde bij art. 5d. Maar art. 5d bepaalt,&#13;
wanneer toestemming geweigerd wordt.&#13;
Met betrekking tot lid 4 zij verwezen naar het ad art. 5d lid 4 opgemerkte.&#13;
Artikel 5f nieuw 1. Op vordering van of vanwege Onze Minister kan de&#13;
toestemming binnen het tijdvak genoemd in artikel 5c, eerste lid, door de&#13;
grondkamer worden ingetrokken indien:&#13;
a. de te harer verkrijging verstrekte gegevens zodanig onjuist of onvolle&#13;
dig zijn, dat op het verzoek anders beslist zou zijn, als bij de beoordeling&#13;
daarvan de juiste omstandigheden volledig bekend waren geweest;&#13;
b. de rechtspersoon geen arbeidsovereenkomst heeft met een bedrijfslei&#13;
der;&#13;
c. de verplichtingen, welke voortvloeien uit artikel 5e, eerste lid, niet&#13;
worden nagekomen, dan wel indien de toestemming als bedoeld in artikel&#13;
5c, tweede lid, niet wordt verleend.&#13;
2. Van de intrekking, als bedoeld in het vorige lid, staat beroep open bij de&#13;
Centrale Grondkamer.&#13;
Op vordering van de Minister. Bij dit en het volgende artikel wordt de&#13;
Regering wel met een omvangrijke taak belast: doorlopend controle op het tot stand komen en de uitvoering van alle in heel Nederland met rechtspersonen&#13;
gesloten pachtovereenkomsten. Dat zal wel een omvangrijke nieuwe&#13;
departementale dienst pachtovereenkomsten met rechtspersonen vereisen.&#13;
Is dat werkelijk gerechtvaardigd? Als werkverschaffing misschien.&#13;
De toestemming kan worden ingetrokken; de grondkamer is dus geenszins&#13;
tot intrekking verplicht als een der indiens zich voordoet.&#13;
Lid 1 sub a spreekt van verstrekte gegevens, en niet, zoals artt. 5c en 5e,&#13;
van overgelegde gegevens. Gezien dit verschil moet men wel aannemen dat&#13;
onder de gegevens van art. 5f ook vallen de onverplicht verstrekte gegevens;&#13;
als zij verstrekt worden moeten zij juist zijn. Mij gaat echter de eis&#13;
dat deze volledig zijn te ver.&#13;
Tot goed begrip van de bepaling van lid 1 sub b bedenke men dat voor&#13;
het verkrijgen van de toestemming waar het te dezen om gaat onder meer&#13;
vereist was, ingevolge art. 5c lid 1 sub c, overlegging van de arbeidsovereenkomst&#13;
met de bedrijfsleider. Ik heb hierboven blz. 441 deze bepaling aldus&#13;
verstaan dat de overeenkomst schriftelijk moet zijn aangegaan en wel&#13;
vóórdat de toestemming gevraagd wordt. Men kan er, dunkt me, ook onmogelijk&#13;
iets anders uit afleiden. Dan moet dus in het geval van deze bepaling&#13;
de overeenkomst op enigerlei wijze geëindigd zijn. Het had, dunkt mij&#13;
niet misstaan als de wet hier van „geen arbeidsovereenkomst meer"&#13;
gesproken had.&#13;
De bepaling van lid 2 is weer overbodig; zie ad art. 5d lid 3.&#13;
Art. 5f geeft niet aan wat het gevolg van de intrekking van de toestemming&#13;
is ten aanzien van de reeds met die toestemming gesloten overeenkomst.&#13;
Zie daarover nader hieronder aan het slot van de behandeling van&#13;
art. 5g.&#13;
Artikel 5g nieuw 1. Indien een rechtspersoon binnen het tijdvak&#13;
genoemd in artikel 5e, eerste lid, land pacht waarvoor de grondkamer geen&#13;
toestemming heeft verleend dan wel de toestemming heeft ingetrokken,&#13;
vordert Onze Minister dat met betrekking tot dat land een&#13;
pachtovereenkomst wordt gesloten met het bureau beheer&#13;
landbouwgronden bedoeld in artikel 28 van de Wet agrarisch&#13;
grondverkeer of met een door hem aan te wijzen pachter.&#13;
2. Een vordering als bedoeld in het vorige lid wordt niet ingesteld dan&#13;
nadat zes maanden zijn verlopen na de datum van de intrekking van de&#13;
toestemming.&#13;
3. Indien de eigenaar van het land in gebreke blijft een pachtovereenkomst,&#13;
als voorzien in het eerste lid, te sluiten, vervalt met ingang van de&#13;
dertigste dag na de vordering van Onze Minister, dagelijks een dwangsom ten belope van een bij algemene maatregel van bestuur te bepalen bedrag.&#13;
4. Bij algemene maatregel van bestuur worden nadere regelen gesteld&#13;
met betrekking tot de procedure van aanwijzing van pachters, de voorwaarden&#13;
waaronder een pachtovereenkomst als bedoeld in het eerste lid&#13;
gesloten wordt en de wijze waarop het bureau beheer landbouwgronden het&#13;
land kan onderverpachten.&#13;
5. In afwijking van het bepaalde in artikel 32 behoeven onderverpachtingen&#13;
door het bureau beheer landbouwgronden niet de schriftelijke&#13;
toestemming van de verpachter.&#13;
Art. 5g bepaalt dat de Minister verpachting van het door een rechtspersoon&#13;
gepachte land aan het daar genoemde bureau vordert, indien een&#13;
rechtspersoon binnen het tijdvak genoemd in artikel 5e, eerste lid land pacht&#13;
waarvoor de grondkamer geen toestemming heeft verleend dan wel de&#13;
toestemming heeft ingetrokken. Het in art. 5e genoemde tijdvak is „een tijdvak&#13;
van zeven jaren na het tijdstip van de toestemming". Het gaat in art. 5g alzo,&#13;
zo stel ik bij de bespreking ervan voorop, om gevallen, waarin aan een&#13;
rechtspersoon toestemming is verleend. Het eerste geval is dat de&#13;
rechtspersoon land pacht „waarvoor de grondkamer geen toestemming heeft&#13;
verleend". Men zal even opkijken, maar zie hieronder.&#13;
Het tweede geval is dat hij land pacht waarvoor de grondkamer de&#13;
toestemming heeft ingetrokken. Wat dit tweede geval betreft laat de, taalkundig&#13;
weinig fraaie, omschrijving ervan geen andere conclusie toe dan dat het&#13;
hier gaat om een pachtovereenkomst die door de rechtspersoon is gesloten&#13;
nadat de toestemming was ingetrokken. Het artikel geeft in zoverre dus geen&#13;
bepaling omtrent het gevolg dat een intrekking heeft ten aanzien van een&#13;
voordien met toestemming gesloten pacht. Het is mij een raadsel waarom de&#13;
wetgever, die, gelijk boven blz. 440 opgemerkt, geen regel geeft omtrent de&#13;
rechtsgevolgen van een door een rechtspersoon zonder toestemming van de&#13;
grondkamer gesloten pachtovereenkomst, aan een na intrekking van de&#13;
toestemming gesloten overeenkomst de voor de verpachter zo bezwaarlijke&#13;
gevolgen van dat artikel 5g verbindt. Waarom is het juist in in dit geval niet&#13;
voldoende dat de grondkamer bij de toetsing van deze na de intrekking&#13;
gesloten overeenkomst haar nietig zal verklaren?&#13;
Voor wat het eerste geval betreft is het artikel voor mij geheel onbegrijpelijk.&#13;
Het gaat hier om, gelijk zo juist vastgesteld, pacht door een pachter die&#13;
van de grondkamer toestemming tot het sluiten van een pachtovereenkomst&#13;
heeft. Het in dit artikel omschreven gevolg nu treedt in als hij „land pacht&#13;
waarvoor de grondkamer geen toestemming heeft verleend". Dat kan in dit&#13;
verband slechts betekenen: een andere pachtovereenkomst sluit dan waarvoor&#13;
de grondkamer toestemming heeft verleend. Maar in welk opzicht: een pachtovereenkomst betreffende ander land of met een andere&#13;
verpachter? Hoe dan ook, dat dit geval bedoeld zou zijn klopt weer ten&#13;
enen male niet met het bepaalde in lid 2 van het artikel: de vordering wordt&#13;
niet eerder ingesteld dan zes maanden na de intrekking. Er moet dus wel&#13;
degelijk een intrekking zijn geweest. En het onderscheid tussen het eerste&#13;
en het tweede geval was juist dat in dit eerste geval van geen intrekking&#13;
sprake was. Mocht echter hier bedoeld zijn een andere pachtovereenkomst&#13;
dan waarvoor toestemming is verleend, dan geldt voor mij hetzelfde dat ik&#13;
met betrekking tot het tweede geval opmerkte: Waarom moeten speciaal&#13;
aan dat sluiten van een andere overeenkomst dan waarvoor toestemming is&#13;
verleend zulke voor de verpachter bezwaarlijke gevolgen worden verbonden?&#13;
De Minister „vordert". In de M.v.A., blz. 26, merkt de Regering op met&#13;
betrekking tot het overeenkomstige art. 17 WAG, dat de Minister te dezen&#13;
geen discretionaire bevoegdheid heeft; hij is tot het instellen van de vordering&#13;
verplicht. Dat zal ook wel voor het onderhavige artikel Pachtwet gelden.&#13;
Hij vordert dat met betrekking tot het land een pachtovereenkomst&#13;
wordt gesloten met het bureau beheer landbouwgronden bedoeld in art. 28&#13;
WAG of met een door hem aan te wijzen pachter. Met „hem" is wel bedoeld&#13;
het bureau en niet de Minister; anders ware vermelding van het bureau&#13;
zinledig. Hij vordert blijkens lid 3 van „de eigenaar" van dat land;&#13;
juister ware m.i. van „de verpachter". Deze behoeft geen eigenaar te&#13;
zijn.&#13;
Vorderen is hier blijkens lid 2: een vordering instellen (bij de pachtrechter,&#13;
art. 128 P.W.). Zij wordt niet eerder ingesteld dan „nadat zes maanden&#13;
zijn verlopen na de datum van intrekking van de toestemming". Zulks blijkens&#13;
de toelichting om de verpachter de gelegenheid te geven vrijwillig de&#13;
voorgeschreven overeenkomst aan te gaan. De termijnbepaling begrijp ik&#13;
niet goed. Zij wekt de indruk dat het hier zou gaan om een uit de&#13;
intrekking van de toestemming voortvloeiende vordering. Maar zij vloeit&#13;
voort uit het sluiten van een pachtovereenkomst na (hoe lang na?) de&#13;
intrekking.&#13;
De bepaling van lid 3 acht ik onaanvaardbaar. Afgezien van deze bepaling&#13;
ligt de zaak aldus. Het gaat hier om een bij de rechter in te stellen&#13;
vordering. Zij houdt in dat de verpachter veroordeeld zal worden een&#13;
pachtovereenkomst te sluiten met het bureau. Wordt zij toegewezen dan&#13;
wordt dus de verpachter door de rechter tot dat sluiten veroordeeld. De&#13;
rechter kan daarbij tevens, zo hij daartoe termen aanwezig acht - wat&#13;
hij gezien de aard van de vordering veelal zal achten — de verpachter&#13;
veroordelen tot een dwangsom voor het geval dat hij aan de veroordeling&#13;
niet voldoet. Kan nu de wetgever bepalen dat met ingang van de dertigste&#13;
dag na het instellen van de vordering, dus nog voordat de verpachter door de rechter tot het&#13;
sluiten veroordeeld is, dagelijks een dwangsom zal vervallen? Ik geloof dat&#13;
de wetgever niet overzien heeft, waar het te dezen eigenlijk om gaat.&#13;
Voor het vaststellen van het bedrag van een dwangsom in dit uitzonderlijke&#13;
geval is dan nog een algemene maatregel van bestuur nodig.&#13;
Waar in de leden 4 en 5 van „het bureau" gesproken wordt is er niet aan&#13;
gedacht dat ingevolge lid 1 de minister ook verpachting aan een andere&#13;
pachter kan vorderen.&#13;
Al met al vind ik artikel 5g een onaanvaardbaar artikel. Maar nog afgezien&#13;
daarvan is het wel een heel ernstige leemte in de wet dat zij geen regeling&#13;
inhoudt betreffende de gevolgen van intrekking van de voordien gesloten&#13;
overeenkomst. Heeft de wetgever aangenomen dat zij zonder wetsbepaling&#13;
van rechtswege door de intrekking eindigt? Ik kan het mij niet voorstellen.&#13;
Waar zou dat op berusten. Maar als hij het al heeft aangenomen,&#13;
heeft hij het dan niet nodig geacht de gevolgen van het eindigen te regelen?&#13;
De intrekking geschiedt niet juist aan het einde van een pachtjaar! Mocht&#13;
hij op een door mij niet begrepen wijze in art. 5 g hebben bepaald dat de&#13;
vordering door de Minister óók wordt ingesteld in geval van intrekking van&#13;
de toestemming nadat mét toestemming een pachtovereenkomst is gesloten,&#13;
dan zou ik die bepaling zeer onredelijk achten. De intrekking geschiedt&#13;
wegens onjuiste gedragingen van de pachter of wijziging in zijn omstandigheden.&#13;
De verpachter staat er volledig buiten. Waarom moeten daaruit&#13;
voor hem onder dwangsom(!) te handhaven verplichtingen ten behoeve van&#13;
de Staat voortvloeien?&#13;
Ik zie de rechtspraak op dit artikel 5g met spanning tegemoet.&#13;
5. Artikelen 5h en 5i. Ontheffingen.&#13;
Artikel 5h nieuw. Een overeenkomst tot verpachting van landbouwgrond,&#13;
gelegen binnen een gebied waarvoor op grond van artikel 5, eerste lid, vereisten&#13;
zijn gesteld, wordt door de grondkamer in afwijking van de vereisten&#13;
gesteld op grond van genoemd artikelonderdeel getoetst aan de navolgende&#13;
vereisten, indien de pachter aannemelijk maakt, dat hij de landbouwgrond&#13;
zal gebruiken voor een produktierichting waarvoor op grond van artikel 5,&#13;
eerste lid, onder c, geen vereisten zijn gesteld:&#13;
a. de aard en de omvang van de te verpachten landbouwgrond,&#13;
en de eventueel daarop aanwezige opstallen dienen geschikt te zijn voor het&#13;
opgegeven gebruik;&#13;
b. de pachter dient voldoende garantie te bieden, dat het&#13;
opgegeven gebruik zal worden verwezenlijkt;&#13;
c. de pachter, indien deze een natuurlijk persoon is, dient te&#13;
voldoen aan vereisten met betrekking tot opleiding, ervaring of hoofdberoep, die bij algemene&#13;
maatregel van bestuur kunnen worden gesteld.&#13;
Dit artikel vormt een aanvulling op de a.m.v.b. van art. 5 nieuw waarbij&#13;
de vereisten voor goedkeuring van een pachtovereenkomst worden gesteld.&#13;
Het is m.m. woordelijk gelijk aan art. 9 WAG betreffende de bij de&#13;
a.m.v.b. van art. 8 dier wet aan vervreemdingsovereenkomsten te stellen&#13;
eisen. Bij het gebruikelijke ontbreken van enige toelichting op dit art. 5 h&#13;
vat ik hier kort de in de M.v.T. blz. 46 op art. 9 WAG gegeven toelichting&#13;
samen.&#13;
„Gezien de grote verscheidenheid van takken van landbouw" aldus het&#13;
uitgangspunt van deze toelichting „zal het niet mogelijk zijn voor sommige&#13;
slechts zeer incidenteel voorkomende vormen vereisten te stellen". Voor&#13;
deze vormen zullen de te stellen eisen dus niet gelden: met het oog daarop&#13;
bepaalt nu art. 9 WAG vooreerst, dat wie er zich op beroept dat de gestelde&#13;
eisen voor hem niet gelden, omdat hij het land gaat gebruiken voor een andere&#13;
vorm van landbouw dan waarvoor zij gelden, aannemelijk moet maken&#13;
dat hij het land inderdaad voor die andere vorm zal gebruiken. En&#13;
voorts dat de grondkamer zijn overeenkomst zal goedkeuren indien hij voldoet&#13;
aan de, wat de M.v.T. noemt „globale", eisen van art. 9.&#13;
De Regering zou, neem ik aan, indien zij ook de voorgestelde wijzigingen&#13;
in de P.W. zou hebben behandeld, zeker dit art. 5 h van een toelichting van&#13;
gelijke strekking hebben voorzien. Ik meen dan ook hier met vermelding&#13;
van de toelichting ad art. 9 WAG te kunnen volstaan.&#13;
Een opmerking nog over de redactie van art. 5 h. Het spreekt wat eigenaardig&#13;
van vereisten die zullen gelden in afwijking van de bij a.m.v.b.&#13;
gestelde eisen als het land wordt gebruikt voor een produktierichting waarvoor&#13;
geen vereisten zijn gesteld. Als geen vereisten zijn gesteld, is er ook&#13;
geen sprake van afwijking van die vereisten. Dat „in afwijking van" had&#13;
mijns inziens hier beter achterwege kunnen blijven.&#13;
Zelfs hierover kan nog een a.m.v.b. verschijnen.&#13;
Artikel 5i nieuw. 1. Onze Minister verleent op aanvraag ontheffing van het&#13;
bepaalde bij of krachtens de artikelen 5, eerste lid, onder c, en tweede lid,&#13;
5d, eerste lid onder b, en 5h, onder c, indien naar zijn oordeel sprake is van&#13;
een bijzondere omstandigheid en gewichtige belangen tot het verlenen van&#13;
een ontheffing aanleiding geven.&#13;
2. Een ontheffing kan onder beperkingen worden verleend; aan de ont&#13;
heffing kunnen voorschriften worden verbonden.&#13;
3. Bij of krachtens algemene maatregel van bestuur worden regelen&#13;
gesteld met betrekking tot de procedure die bij het aanvragen van een ontheffing moet worden gevolgd, alsmede met betrekking tot de beslissing omtrent&#13;
de aanvraag.&#13;
4. Tegen een beslissing van Onze Minister omtrent de verlening, de weigering,&#13;
de verlenging of de intrekking van een ontheffing staat beroep open&#13;
bij de Centrale Grondkamer.&#13;
Volledigheidshalve herinner ik er hier aan dat volgens lid 2 van het huidige&#13;
art. 5 de grondkamer kan afwijken van de daar genoemde bepalingen&#13;
(betreffende verkaveling en schade aan de algemene belangen van de landbouw)&#13;
wanneer weigering van goedkeuring op grond van bijzondere omstandigheden&#13;
onredelijk zou zijn of zou indruisen tegen het landbouwbelang,&#13;
resp. wanneer omstandigheden, gelegen in de persoon van de verpachter&#13;
de goedkeuring in het belang van een verantwoorde bedrijfsvoering&#13;
wenselijk maken.&#13;
Het criterium van art. 5i nieuw voor ontheffing door de Minister is: dat&#13;
sprake is van een bijzondere omstandigheid en gewichtige belangen tot het&#13;
verlenen van ontheffing aanleiding geven (cumulatief). Dit cirterium, evenals&#13;
trouwens dat van het huidige art. 5 lid 2, is wel zo vaag dat het de Minister&#13;
volledige vrijheid laat - en zich voor bespreking niet leent.&#13;
Gemakshalve: de vereisten waarvan ontheffing kan worden verleend zijn&#13;
die welke gesteld zullen worden in 1 ° de a.m.v.b. van art. 5 lid 1 en lid 2, de&#13;
landbouwkundige toetsing, 2° de a.m.v.b. van art. 5d lid 1, de vereisten&#13;
waaraan de bedrijfsleider van de rechtspersoon moet voldoen; 3° de&#13;
a.m.v.b. van art. 5h sub c, de vereisten waaraan de pachter moet voldoen&#13;
die het land wil gebruiken voor een bijzondere produktierichting. Deze ontheffingsbevoegdheid&#13;
van de Minister omvat alle vereisten die bij a.m.v.b.&#13;
met betrekking tot een pachtovereenkomst gesteld kunnen worden.&#13;
Van de a.m.v.b. van dit artikel zelf, lid 3, heeft de Minister uiteraard&#13;
geen onthef f ingsbevoegdheid! En terzijde: de nieuwe bepalingen ter vervanging&#13;
van het bestaande artikel 5 vragen om 7 algemene maatregelen van&#13;
bestuur.&#13;
De in lid 4 gegeven beroepsmogelijkheid is hier niet overbodig: het gaat&#13;
hier om een beslissing van de Minister.&#13;
6. Wijzigingen in de bestaande artikelen 12, 56e lid 1, 74 en 79&#13;
Pachtwet.&#13;
Artikel 12 lid 6 nieuw 6. In afwijking van het bepaalde in het vierde en vijfde&#13;
lid verleent de grondkamer haar goedkeuring aan de kortere duur, indien&#13;
het betreft verpachting door het bureau beheer landbouwgronden. Van zodanige pachtovereenkomst kan geen verlenging worden gevraagd. Dit&#13;
bureau is kennelijk het bij art. 28 WAG ingestelde bureau.&#13;
Artikel 56e lid 1 sub d nieuw Het bestaande art. 56e P.W. noemt in lid 1&#13;
onder a, b en c drie gevallen, waarin de verplichting van de verpachter van&#13;
art. 56b om bij vervreemding van het verpachte de pachter voorkeur te geven&#13;
niet geldt. Daaraan wordt nu - bij art. 66 sub K van de WAG - een&#13;
nieuw vierde geval toegevoegd:&#13;
d. in geval het verpachte deel uitmaakt van een landgoed in de zin van&#13;
artikel 7 van de Wet agrarisch grondverkeer en aannemelijk is dat de verwerver&#13;
het landgoed als zodanig in stand zal houden.&#13;
Als enige toelichting zegt de M.v.T. blz. 56: „Deze bepaling is&#13;
noodzakelijk om de vervreemding van een landgoed in zijn geheel&#13;
mogelijk te maken". Dat „mogelijk maken" lijkt mij in zoverre niet juist,&#13;
dat volgens het tweede lid van art. 56e de verpachter aan de pachter geen&#13;
voorkeur behoeft te geven als de grondkamer heeft vastgesteld dat hij een&#13;
ernstige reden heeft om het niet te doen. En de Centrale Grondkamer&#13;
neemt aan - zie mijn overzicht rechtspraak in het septembernummer van&#13;
de Pacht — dat de wil een landgoed in stand te houden een ernstige reden&#13;
in de zin van dit lid 2 is.&#13;
Landgoed in de zin van art. 7 WAG. Het lijkt eenvoudiger dan het is.&#13;
Want ingevolge dit art. 7 (sub a) wordt onder landgoed ten eerste verstaan&#13;
een complex aangemerkt als landgoed in de zin van art. Natuurschoonwet!&#13;
En voorts sub b een complex aangewezen als landgoed in de zin van de&#13;
WAG. Ik volsta met op te merken dat zowel dit aanmerken als dit aanwijzen&#13;
geschieden door de in deze wetten genoemde Ministers op verzoek van&#13;
de eigenaar. Voor een beroep op art. 56e lid 1 sub d is dus een voorafgaand&#13;
verzoek aan die ministers nodig. Veel vereenvoudiging biedt art. 56e lid 1 d&#13;
de verpachter dus niet.&#13;
Ik wijs in dit verband volledigheidshalve nog op de belangrijke consequentie&#13;
die de WAG ook afgezien van het voorgaande voor het voorkeursrecht&#13;
van de pachter heeft. Zowel de verkoop door de verpachter aan de&#13;
pachter ingevolge het voorkeursrecht als de verkoop door de verpachter&#13;
aan een ander in het geval dat hij een ernstige reden heeft zijn vervreemdingsovereenkomsten,&#13;
die dus de goedkeuring van de pachtkamer ingevolge&#13;
de WAG behoeven. Te dien aanzien zij nog art. 6, lid 2d van deze wet&#13;
vermeld, ingevolge hetwelk de eerstgenoemde overeenkomst, die tussen&#13;
verpachter en pachter ingevolge het voorkeursrecht, door de grondkamer&#13;
zonder meer, zonder toetsing aan de in art. 8 WAG gestelde toetsingseisen,&#13;
wordt goedgekeurd.&#13;
De wijziging van art. 74 en art. 79 Pachtwet betreffende samenstelling en werkwijze van de grondkamer houden verband met de belangrijke taak die&#13;
bij de WAG aan de grondkamer is opgedragen.&#13;
7. De overgangsbepaling Nota bene!&#13;
Tenslotte de overgangsbepaling betreffende de wijzigingen van de Pachtwet.&#13;
Men zij er op verdacht dat men deze vindt in de wet waarbij deze wijzigingen&#13;
zijn aangebracht, dus in de Wet agrarisch grondverkeer.&#13;
Artikel 69 Wet agrarisch grondverkeer 1. Deze wet is niet van&#13;
toepassing ten aanzien van overeenkomsten, waarvan een akte is&#13;
opgemaakt, welke voor de dag van inwerkingtreding van deze wet, een&#13;
zekere dagtekening heeft verkregen.&#13;
2. Artikel 66 is niet van toepassing op zaken die op het tijdstip van het in&#13;
werking treden van de wet aanhangig zijn bij de grondkamers, de Centrale&#13;
Grondkamer, de pachtkamers van de kantongerechten of de pachtkamer&#13;
van het Gerechthof te Arnhem.&#13;
3. De in deze wet opgenomen bepalingen inhoudende de wijziging van&#13;
de Pachtwet zijn niet van toepassing op pachtovereenkomsten, aangegaan&#13;
voor het inwerking treden van deze wet en waarvan een schriftelijke pacht&#13;
overeenkomst of een vonnis tot schriftelijke vastlegging aan de grondkamer&#13;
ter goedkeuring ingezonden wordt binnen één jaar na het in werking&#13;
treden van deze wet.&#13;
Gezien de aanhef van lid 3 zouden de leden 1 en 2 niet toepasselijk zijn&#13;
op de in de WAG opgenomen bepalingen houdende wijziging van de&#13;
Pachtwet. Maar lid 2 heeft betrekking op art. 66 van de WAG, waarvan de&#13;
aanhef luidt: ,,In de Pachtwet worden de volgende wijzigingen aangebracht".&#13;
Toch wel een treurig staaltje van wetgeving: ook lid 2 ziet dus&#13;
daarop. Ik neem aan dat dit met lid 1 niet het geval is.&#13;
Van belang is vooral lid 3. Voor de toepasselijkheid daarvan is wel vereist&#13;
dat de pachtovereenkomst, zij het schriftelijk zij het mondeling, is aangegaan&#13;
vóór het inwerkingtreden van de wet. Maar als dit het geval is, kan men de&#13;
nieuwe toetsingseisen nog ontgaan door haar binnen een jaar na het&#13;
inwerkingtreden aan de grondkamer in te zenden, zo nodig na haar op&#13;
schrift te hebben gesteld of door de grondkamer krachtens art. 11 P.W.&#13;
schriftelijk te hebben doen vastleggen.</content><legacyfootnotes/><footnotes><footnote/></footnotes><auteurs>Mr. Ph. A. N. Houwing</auteurs><published>1981-10-01 00:00:00</published><modified>1981-10-01 00:00:00</modified><editiondate>1981-10-01</editiondate><htmlpath>https://denhollander.info/artikel/6524</htmlpath></article>
</articles></edition>
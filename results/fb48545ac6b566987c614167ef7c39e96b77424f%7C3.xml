<edition><articles><article><jaar>2001</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2001</searchword><id>4723</id><udhid>UDH:TvAR/4723</udhid><titel>Meijer / Geerlings-Clemens (TvAR 2001/5089)</titel><searchwords><searchword>TvAR 11/2001</searchword><searchword>TvAR 2001/5089</searchword><searchword>UDH:TvAR/4723</searchword></searchwords><attachments><attachment><name>2001_nr 11_Rechtspraak_5089.pdf</name><extention>pdf</extention><url>https://denhollander.info/download/4665/ci</url></attachment></attachments><inleiding>[Pachtwet art. 41, 45]&#13;
&#13;
Geen schending van hoor en wederhoor.&#13;
Voorgenomen eigen gebruik ernstig&#13;
gemeend en uitvoerbaar; theoretische&#13;
opleiding zonder meer genoegzaam;&#13;
praktijkervaring beperkt; gezien de omstandigheden&#13;
van het geval bestaat evenwel&#13;
voldoende uitzicht op een rendabele&#13;
bedrijfsvoering. Nu het in de rede ligt dat&#13;
aansluitend aan de studie met de opzet van&#13;
een bedrijf zal worden begonnen, een zeer&#13;
groot belang daarbij: overwegende betekenis.&#13;
Sinds de expiratiedatum is inmiddels bijna&#13;
een jaar verstreken: bijzondere omstandigheid&#13;
op grond waarvan wordt verlengd met&#13;
één jaar.</inleiding><content>BESCHIKKING IN DE ZAAK VAN:&#13;
Johannes Cornelis Jozef Meijer, wonende te&#13;
Voorhout,&#13;
appellant,&#13;
procureur: mr P.C. Plochg,&#13;
tegen&#13;
Margaretha Geerlings-Clemens, wonende te&#13;
Lisse,&#13;
geïntimeerde,&#13;
procureur: mr J.M. Bosnak.&#13;
1 Het geding in eerste aanleg&#13;
De pachtkamer van het kantongerecht te Haarlem&#13;
heeft op 9 april 1999 tussen partijen een&#13;
beschikking gegeven, waarbij is afgewezen het&#13;
verzoek van appellant tot verlenging van de&#13;
tussen hem als pachter en geïntimeerde als&#13;
verpachtster bestaande en behoudens verlenging&#13;
op 31 december 1998 eindigende pachtovereenkomst&#13;
met betrekking tot het woonhuis&#13;
met diverse aanhorigheden en bollenland,&#13;
gelegen aan de ’s Gravendamseweg 34 te Voorhout,&#13;
kadastraal bekend gemeente Voorhout,&#13;
sectie A, nrs. 2355, 2358 en 2359, totaal groot&#13;
2.13.45 ha.&#13;
2 Het geding in hoger beroep&#13;
2.1 Pachter is bij op 7 mei 1999 ter griffie van&#13;
het hof ingekomen beroepschrift in hoger&#13;
beroep gekomen van voormelde beschikking,&#13;
met verzoek om die beschikking te vernietigen&#13;
en, opnieuw beschikkende, de litigieuze&#13;
pachtovereenkomst alsnog te verlengen met&#13;
een periode van zes jaar, althans met een&#13;
periode als het hof vermeent te behoren, met&#13;
veroordeling van verpachtster in de kosten&#13;
van het geding in beide instanties.&#13;
2.2 Verpachtster heeft bij op 11 juni 1999 ter&#13;
griffie van het hof ingekomen verweerschrift&#13;
verweer gevoerd, met conclusie dat het hof de&#13;
beschikking, waarvan beroep, (zo nodig met&#13;
verbetering van gronden) zal bevestigen, met&#13;
veroordeling van pachter in de proceskosten.&#13;
2.3 Op 15 november 1999 heeft ter zitting van&#13;
het hof een mondelinge behandeling van het&#13;
hoger beroep plaats gehad, waarbij aanwezig&#13;
waren pachter in persoon, vergezeld van ing.&#13;
H.J. van den Berg van WLTO Advies en bijgestaan&#13;
door mr drs P.A. de Hoog, advocaat te&#13;
Amsterdam, alsmede A.J. Geerling, de echtgenoot&#13;
van verpachtster, vergezeld van zijn&#13;
kleinzoon E. van Baar en bijgestaan door mr&#13;
R.K.E. Buysrogge, advocaat te Zwolle.&#13;
2.4 Door pachter en E. van Baar zijn ter zitting&#13;
van het hof inlichtingen verstrekt, waarna&#13;
de raadslieden de wederzijdse standpunten&#13;
nader hebben toegelicht, zulks beiden mede&#13;
aan de hand van pleitnotities.&#13;
2.5 De raadsman van verpachtster heeft bezwaar&#13;
aangetekend tegen het in aanmerking nemen&#13;
van het door de raadsman van pachter bij&#13;
schrijven van 10 november 1999 aan het hof&#13;
en de wederpartij toegezonden rapport van&#13;
WLTO Advies d.d. 6 juli 1999 omdat hij eerst&#13;
op 12 november 1999 dat rapport heeft ontvangen&#13;
en geen gelegenheid meer heeft gehad&#13;
dit met zijn cliënte, haar echtgenoot en haar&#13;
kleinzoon te bespreken. De raadsman van&#13;
pachter heeft vervolgens daarop gereageerd.&#13;
Nadat het hof zich in raadkamer ter zake&#13;
heeft beraden, heeft het vervolgens aan partijen&#13;
meegedeeld het ingediende bezwaar&#13;
gegrond te achten; het desbetreffende rapport&#13;
is daarna aan de raadsman van pachter teruggegeven.&#13;
3 De grieven&#13;
De grieven luiden:&#13;
I. Ten onrechte heeft de pachtkamer van het&#13;
kantongerecht appellant geen aanhouding verleend&#13;
voor het nemen van een conclusie van&#13;
antwoord na comparitie, daarmee het recht&#13;
van hoor en wederhoor schendend.&#13;
II. Ten onrechte overweegt de pachtkamer van&#13;
het kantongerecht dat geïntimeerde voldoende&#13;
aannemelijk heeft gemaakt dat haar kleinzoon&#13;
het gepachte in eigen gebruik wil nemen en&#13;
dat dat gebruik reëel is.&#13;
III. Ten onrechte laat de pachtkamer van het&#13;
kantongerecht met betrekking tot de beoordeling&#13;
van de rentabiliteit van de beoogde&#13;
onderneming de wil van derden tot vrijwillige&#13;
ondersteuning van de onderneming meewegen.&#13;
IV. Ten onrechte acht de pachtkamer van het&#13;
kantongerecht de stelling van appellant, dat&#13;
het voorgenomen gebruik niet van overwegende&#13;
betekenis is nu het beoogde bedrijf niet&#13;
rendabel is, niet doorslaggevend.&#13;
V. Ten onrechte overweegt de pachtkamer van&#13;
het kantongerecht dat appellant onvoldoende&#13;
duidelijk heeft gemaakt hoe hij denkt zijn&#13;
bedrijf blijvend te exploiteren en dat een&#13;
groot deel van zijn inkomen is verkregen uit&#13;
andere bronnen dan zijn bedrijf.&#13;
VI. Ten onrechte heeft de pachtkamer van het&#13;
kantongerecht het verzoek van appellant tot&#13;
verlenging van de pachtovereenkomst afgewezen.&#13;
4 De mondelinge behandeling&#13;
Ter zitting van het hof is – niet of onvoldoende&#13;
weersproken – onder meer verklaard&#13;
(zakelijk weergegeven):&#13;
door pachter:&#13;
dat hij 51 jaar is en vijf kinderen heeft in de&#13;
leeftijd van 13 tot 22 jaar, waarvan de oudste&#13;
kapster is en de overigen nog een schoolopleiding&#13;
volgen; dat hij in 1995 van zijn echtgenote&#13;
is gescheiden en inmiddels een nieuwe partner&#13;
heeft die vanaf mei 1999 bij hem woont; dat&#13;
hij de Lagere Tuinbouwschool heeft gevolgd;&#13;
dat hij een tuinbouwbedrijf van 3.42 ha&#13;
exploiteert, te weten de 2.13.45 ha in geschil&#13;
alsmede 1.28.60 ha die hij van een derde in&#13;
pacht heeft; dat op de grond in geschil een&#13;
woonhuis staat en voorts enkele schuren&#13;
(totaal ongeveer 50 m2), een met hete lucht&#13;
verwarmde kas van 500 m2 en een van buisverwarming&#13;
voorziene kas van 100 m2; dat de&#13;
rest, groot ruim 1 ha, als open grond wordt&#13;
gebruikt; dat hij dahlia’s, bloemen en bomen&#13;
(coniferen) kweekt; dat de tot het pachtobject&#13;
in geschil behorende grond in één complex&#13;
met de gebouwen is gelegen; dat de van een&#13;
derde gepachte grond op een afstand van&#13;
ongeveer 4 kilometer ligt en hij deze grond in&#13;
de jaren 1997 t/m 1999 niet zelf heeft gebruikt&#13;
maar via een teeltpachtovereenkomst aan een&#13;
derde in gebruik heeft gegeven; dat op die&#13;
grond geen gebouwen staan; dat de bedrijfsresultaten&#13;
in 1999 heel goed zijn geweest;&#13;
door de kleinzoon van verpachtster:&#13;
dat hij 24 jaar is en nog ongehuwd, maar wel&#13;
een vriendin heeft; dat hij momenteel nog&#13;
in Arnhem woont; dat hij de Lagere en de&#13;
Middelbare Tuinbouwschool heeft gevolgd,&#13;
voorts een certificaat van de Stichting Mini&#13;
Ondernemingen Nederland heeft behaald en&#13;
thans een HBO-opleiding tuin- en landschapsinrichting&#13;
aan de Agrarische Hogeschool te&#13;
Velp volgt, welke studie hij in juni 2000 denkt&#13;
af te ronden; dat zijn praktijkervaring bestaat&#13;
uit: a) het gedurende vier jaar in de vakantie&#13;
werken in het bloembollenbedrijf van Geerlings&#13;
Bergamo, telkens zo’n 7 weken per jaar;&#13;
b) een stage in een bloembollenbedrijf te Luttelgeest&#13;
in 1996, totaal gedurende 10 weken; c)&#13;
het in 1999 gedurende 3 à 4 weken werken in&#13;
een bedrijf (van familie) in Engeland, met&#13;
name ten behoeve van de teelt van lelies; d)&#13;
een recentelijke stage bij een automatiseringsbedrijf&#13;
voor kwekerijen, waar hij zich gedurende&#13;
10 weken met onderzoek heeft bezig&#13;
gehouden; dat hij het pachtobject in geschil&#13;
wil gaan gebruiken voor de teelt van bloembollen;&#13;
dat hij daartoe de grond ongeveer 50&#13;
centimeter wil laten afgraven en dan grof zand&#13;
wil laten opbrengen; dat zijn grootouders de&#13;
kosten hiervan voor hun rekening zullen&#13;
nemen; dat hij voorts de bestaande schuren&#13;
wil afbreken en daar koelcellen wil bouwen;&#13;
dat hij een bollenkraam wil aanschaffen van&#13;
500.000 tulpenbollen en 60.000 narcissenbollen;&#13;
dat de totale investering ongeveer&#13;
ƒ 280.000,– bedraagt; dat hij zelf beschikt over&#13;
ongeveer ƒ 100.000,–; dat hij in januari 2000&#13;
wil beginnen met de realisering van zijn plannen;&#13;
dat hij geen bezwaar heeft tegen het&#13;
bepalen van een boete die verschuldigd zal zijn&#13;
indien zijn voornemen tot het gaan gebruiken&#13;
van het pachtobject mocht blijken in werkelijkheid&#13;
niet aanwezig te zijn geweest.&#13;
5 Beoordeling van het geschil in&#13;
hoger beroep&#13;
5.1 Uit de stukken van het geding in eerste&#13;
aanleg blijkt dat partijen daarin diverse keren de&#13;
gelegenheid hebben gehad hun standpunt naar&#13;
voren te brengen en toe te lichten; zij hebben&#13;
in ruime mate daarvan ook gebruik gemaakt&#13;
en pachter geeft niet aan wat hij daarenboven&#13;
nog meer had willen aanvoeren. Van schending&#13;
van het recht van hoor en wederhoor is&#13;
dan ook geen sprake geweest en de enkele&#13;
omstandigheid dat aan de zijde van pachter&#13;
een wisseling van raadsman heeft plaats gehad,&#13;
doet daaraan niet af.&#13;
Bij het vorenstaande komt nog dat in hoger&#13;
beroep een geheel nieuwe behandeling van het&#13;
geschil heeft plaatsgevonden, zodat pachter&#13;
daarin – opnieuw – alle gelegenheid heeft&#13;
gehad datgene naar voren te brengen wat hij&#13;
noodzakelijk c.q. nuttig oordeelde.&#13;
Grief I kan dan ook geen doel treffen.&#13;
5.2 In zijn beschikking van 25 oktober 1994&#13;
heeft het hof ten aanzien van de onderhavige&#13;
pachtverhouding geoordeeld dat de wil van de&#13;
kleinzoon van verpachtster om het gepachte&#13;
persoonlijk voor de exploitatie van een tuinbouwbedrijf&#13;
in gebruik te nemen als ernstig&#13;
gemeend kan worden aangemerkt, alsmede&#13;
dat dit voornemen na het voltooien van zijn&#13;
studie en het opdoen van enige praktijkervaring&#13;
ook uitvoerbaar is.&#13;
5.3 Allereerst moet worden vastgesteld dat&#13;
bedoelde kleinzoon niet alleen zijn opleiding&#13;
aan de Middelbare Tuinbouwschool heeft voltooid,&#13;
maar tevens een opleiding aan de Agrarische&#13;
Hogeschool bijna heeft afgerond. Daarnaast&#13;
heeft hij bij elkaar gedurende meer dan&#13;
40 weken praktijkervaring opgedaan in verschillende&#13;
bedrijven.&#13;
5.4 De theoretische opleiding van betrokkene&#13;
moet in elk geval als genoegzaam worden aangemerkt.&#13;
Dit kan niet zonder meer gezegd&#13;
worden van zijn praktijkervaring, gezien de&#13;
duur daarvan en in aanmerking genomen dat&#13;
deze geen betrekking heeft op het als ondernemer&#13;
(mede) leiden van een bedrijf. Dit is&#13;
evenwel geen reden om het voorgenomen&#13;
eigen gebruik als “niet mogelijk” of als “geen&#13;
uitzicht biedend op een rendabele bedrijfsvoering”&#13;
te beschouwen. De kleinzoon van&#13;
verpachtster heeft door DLV Bloembollen een&#13;
bedrijfsplan laten opstellen, waaruit blijkt dat&#13;
hij, gezien de voor hem geldende omstandigheden,&#13;
op een verantwoorde wijze kan starten&#13;
met de opzet van het voorgenomen bedrijf,&#13;
zulks met uitzicht op een rendabele bedrijfs-&#13;
voering. Daarbij neemt het hof met name in&#13;
aanmerking de financiële steun die hij van zijn&#13;
grootouders zal ontvangen – welke steun ter&#13;
zitting van het hof door A.J. Geerlings is&#13;
bevestigd – alsmede de andere hulp die hem&#13;
van de zijde van het bloembollenbedrijf Geerlings&#13;
Bergamo is toegezegd.&#13;
5.5 Aan het vorenstaande doet onvoldoende&#13;
af dat, zoals van de zijde van pachter betoogd,&#13;
het netto te verwachten bedrijfsresultaat van&#13;
de kleinzoon van verpachtster wellicht lager&#13;
zal zijn dan in voormeld bedrijfsplan becijferd.&#13;
Immers, de marge in dat plan is voldoende&#13;
groot om ook dan een voor een beginnend&#13;
ondernemer aanvaardbaar resultaat mogelijk&#13;
te doen zijn. Het gaat in casu tenslotte om de&#13;
vraag of het voorgenomen eigen gebruik voor&#13;
een beginnend ondernemer uitzicht biedt op&#13;
een aanvaardbare aanzet voor een eigen bedrijf.&#13;
Die vraag moet bevestigend worden beantwoord&#13;
en zulks is niet anders indien daarbij,&#13;
zoals ook DLV aangeeft, moet worden vastgesteld&#13;
dat voor de toekomst aan verdere uitbreiding&#13;
(in grond en in gewassenareaal) moet&#13;
worden gedacht dan wel anderszins een wijziging&#13;
in de bedrijfsopzet wenselijk of noodzakelijk&#13;
kan zijn; het eerste moet geacht worden&#13;
op termijn realiseerbaar te zijn en tot het laatste&#13;
geeft het onderhavige bedrijf zelve de&#13;
mogelijkheden.&#13;
5.6 Gelet op al het vorenoverwogene, ziet het&#13;
hof geen aanleiding om terug te komen op&#13;
zijn oordeel als hierboven sub 5.2 verwoord.&#13;
De kleinzoon van verpachtster moet thans in&#13;
staat worden geacht het gepachte persoonlijk&#13;
in gebruik te nemen als van de zijde van verpachtster&#13;
ten processe aangegeven.&#13;
5.7 Nu bedoelde kleinzoon op het punt staat&#13;
zijn studie af te ronden en het in de rede ligt&#13;
dat hij aansluitend daaraan start met de opzet&#13;
van een bedrijf, heeft hij er een zeer groot&#13;
belang bij om alsdan de exploitatie van het voorgenomen&#13;
bedrijf ter hand te kunnen nemen;&#13;
met de verdere voorbereidingen daartoe zal,&#13;
zoals door betrokkene ter zitting van het hof&#13;
aangegeven, al in januari 2000 moeten worden&#13;
begonnen.&#13;
Eén en ander impliceert dat het persoonlijk&#13;
gebruik van het litigieuze pachtobject thans&#13;
voor hem van overwegende betekenis moet&#13;
worden geacht.&#13;
5.8 Gelet op het bepaalde in artikel 41 van&#13;
de Pachtwet brengt het vorenstaande mee dat&#13;
– behoudens het hierna overwogene – voor&#13;
verlenging van de onderhavige pachtovereenkomst&#13;
geen plaats is. De omstandigheid dat&#13;
pachter door het verlies van het gepachte ernstig&#13;
in de grondslag van zijn maatschappelijk&#13;
bestaan zal worden aangetast – het hof ziet&#13;
geen aanleiding om op zijn op 25 oktober&#13;
1994 daaromtrent gegeven oordeel terug te&#13;
komen – moet buiten beschouwing blijven.&#13;
5.9 Nu sinds de expiratiedatum van de onderhavige&#13;
pachtovereenkomst inmiddels een jaar&#13;
is verstreken gedurende welke periode het&#13;
gebruik van het gepachte door pachter is&#13;
voortgezet, ziet het hof daarin een bijzondere&#13;
omstandigheid die aanleiding is voor verlenging&#13;
van de overeenkomst met één jaar.&#13;
5.10 Ambtshalve acht het hof voorts termen&#13;
aanwezig om op de voet van artikel 44, lid 3,&#13;
van de Pachtwet een bedrag te bepalen dat&#13;
verpachtster aan pachter moet betalen in geval&#13;
later mocht blijken dat de wil van haar kleinzoon&#13;
om het gepachte persoonlijk voor een&#13;
tot de landbouw betrekkelijk doel in gebruik&#13;
te nemen in werkelijkheid niet aanwezig is&#13;
geweest, onverminderd het recht van pachter&#13;
op verdere schadevergoeding. Gelet op aard&#13;
en omvang van het gepachte, zal het hof&#13;
bedoeld bedrag vaststellen op ƒ 250.000,–.&#13;
5.11 Het vorenoverwogene brengt mee dat&#13;
ook de grieven II, III, IV en VI ongegrond&#13;
zijn, alsmede dat grief V geen bespreking&#13;
behoeft.&#13;
6 Slotsom&#13;
6.1 De beschikking, waarvan beroep, moet&#13;
worden vernietigd en beslist moet worden als&#13;
na te melden.&#13;
6.2 Pachter moet als de in overwegende mate&#13;
in het ongelijk gestelde partij worden veroordeeld&#13;
in de kosten van het geding in beide&#13;
instanties.&#13;
Beslissing&#13;
Het hof, beschikkende in hoger beroep:&#13;
vernietigt de door de pachtkamer van het kantongerecht&#13;
te Haarlem tussen partijen gegeven&#13;
beschikking van 9 april 1999, waarvan beroep,&#13;
en opnieuw beschikkende:&#13;
verlengt de litigieuze tussen partijen bestaan-&#13;
de pachtovereenkomst met een termijn van&#13;
één jaar, eindigende op 31 december 1999;&#13;
bepaalt voorts dat verpachtster een bedrag van&#13;
ƒ 250.000,– (tweehonderdvijftigduizend gulden)&#13;
aan pachter moet betalen in geval later&#13;
mocht blijken dat de wil van haar kleinzoon&#13;
E. van Baar om het litigieuze pachtobject persoonlijk&#13;
voor een tot de landbouw betrekkelijk&#13;
doel in gebruik te nemen in werkelijkheid&#13;
niet aanwezig is geweest, onverminderd het&#13;
recht van pachter op verdere schadevergoeding;&#13;
wijst af het meer of anders verzochte;&#13;
veroordeelt pachter in de tussen partijen&#13;
gevallen proceskosten, aan de zijde van verpachtster&#13;
tot heden begroot voor de eerste&#13;
aanleg op ƒ 1.000,– en voor het hoger beroep&#13;
op ƒ 475,– voor verschotten en ƒ 3.400,– voor&#13;
salaris van de procureur.</content><legacyfootnotes/><footnotes><footnote/></footnotes><auteurs/><published>2001-11-01 00:00:00</published><modified>1999-12-07 00:00:00</modified><editiondate>2001-11-01</editiondate><htmlpath>https://denhollander.info/artikel/4723</htmlpath></article>
</articles></edition>
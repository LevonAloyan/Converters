<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2007</searchword><id>4003</id><udhid>UDH:TvAR/4003</udhid><titel>Wetgeving en literatuur</titel><searchwords><searchword>TvAR 10/2007</searchword><searchword>UDH:TvAR/4003</searchword></searchwords><attachments><attachment><name>TvAR_2007_10-nieuws.pdf</name><extention>pdf</extention><url>https://denhollander.info/download/3975/ci</url></attachment></attachments><inleiding>Landbouwkwaliteitsbeleid&#13;
&#13;
Landbouwkwaliteitsbesluit&#13;
Op grond van de Landbouwkwaliteitswet&#13;
kunnen regels worden gesteld over&#13;
de oorsprong, de hoedanigheid, de sortering,&#13;
de aanduiding, de verzorging,&#13;
de verpakking, de vorm en de maat of&#13;
het gewicht van landbouwproducten.&#13;
Nu de zgn. aansluitplicht – op grond&#13;
waarvan men moest zijn aangesloten&#13;
bij private controle-instellingen – is geschrapt&#13;
moesten ook allerlei amvb’s&#13;
worden herzien. Dat is gebeurd door&#13;
het Landbouwkwaliteitsbesluit 2007&#13;
( Stb.2007, 344). In feite komt dit besluit&#13;
neer op een lange reeks verwijzingen&#13;
naar Europese regelgeving, die op&#13;
deze manier wordt geïmplementeerd.&#13;
&#13;
Dierziekten&#13;
a) Een overzicht van de stand van&#13;
zaken met betrekking tot de MKZ&#13;
is te vinden in een brief d.d. 21&#13;
september 2007 van de minister&#13;
( Kamerstukken II2007/08, 27&#13;
622, nr. 138). Eerder al in Kamerstukken&#13;
II2006/07, 27 622 en&#13;
30669, nr. 136 (MKZ en Bluetongue)&#13;
en in nr. 137 (13 september&#13;
2007).&#13;
– Over de diertransporten heeft Snijders-&#13;
Hazelhoff vragen gesteld (en&#13;
antwoorden gekregen), Kamerstukken&#13;
II2006/07, Aanhangsel&#13;
2666, p. 5645.&#13;
– Wijziging Regeling beperkingsgebieden&#13;
bluetongue 2006, Stcrt. 4&#13;
september 2007, nr. 170; Stcrt.14&#13;
september 2007, nr. 179.&#13;
– (Wijziging) Tijdelijke regeling&#13;
maatregelen mond- en klauwzeer&#13;
Verenigd Koninkrijk 2007 (II),&#13;
Stcrt. 17 september 2007, nr. 179;&#13;
Stcrt.19 september 2007, nr. 181.&#13;
– Ook over de Klassieke Scrapie bij&#13;
schapen valt veel te zeggen: zie Kamerstukken&#13;
II2006/07, 29 683,&#13;
nr. 13, brief 14 september 2007.&#13;
&#13;
Dierenwelzijn&#13;
– Voor ingrepen ter identificatie van&#13;
kalveren gold een vrijstelling van&#13;
het Ingrepenbesluit. Deze vrijstelling&#13;
is verlengd tot 1 januari 2008&#13;
(Vrijstellingsregeling dierenwelzijn,&#13;
Stcrt. 29 augustus 2007, nr. 166).&#13;
Het couperen van schapenstaarten&#13;
en het verwijderen van neuslellen&#13;
bij kalkoenen is per 1 januari 2008&#13;
verboden. Daartoe is een wijziging&#13;
van het Ingrepenbesluit gepubliceerd&#13;
( Stb. 2007, 339).&#13;
– Naar aanleiding van het initiatiefwetsvoorstel&#13;
van Waalkens inzake&#13;
het verbod op seks met dieren&#13;
heeft de Raad van State opgemerkt&#13;
dat de tekst ook seks tussen dieren&#13;
onderling verbood. Dat was niet&#13;
de bedoeling van de indiener en de&#13;
tekst is dus aangepast ( Kamerstukken&#13;
II2006/07, 31 009, nr. 5, advies&#13;
, en nr. 6, nota van wijziging,&#13;
3 september 2007).&#13;
– Er schijnt qua welzijn nog wel eens&#13;
wat mis te gaan bij het transport&#13;
van levende dieren. Het kamerlid&#13;
Thieme stelt daar elke dag wel een&#13;
vraag aan de minister over. Dat&#13;
gaan wij allemaal niet signaleren.&#13;
Wel heeft de minister in een brief&#13;
aan de Tweede Kamer haar standpunt&#13;
weergegeven ( Kamerstukken&#13;
II2006/07, 28 286 en 21 501-32,&#13;
nr. 57, 7 september 2007). Er&#13;
wordt verscherpt toezicht aangekondigd.&#13;
De zgn. brancheprotocollen&#13;
worden ingetrokken, waardoor&#13;
‘de goeden te lijden hebben&#13;
van de kwaden’. De sector moet&#13;
een kwaliteitssysteem met voldoende&#13;
waarborgen ontwikkelen,&#13;
vindt de minister.&#13;
– De minister is nog bezig met de&#13;
lijst van te houden dieren, de rapportages&#13;
over natuurlijk gedrag en&#13;
de handel in honden- en kattenbont&#13;
( Kamerstukken II2006/07,&#13;
28 286 en 21 501-32, nr. 56, brief,&#13;
3 september 2007).&#13;
– Teksten wetgeving dierenwelzijn,&#13;
editie 2007-2008, Den Haag&#13;
2007, 447 blz.&#13;
&#13;
Gewasbescherming&#13;
De nieuwe Wet gewasbeschermingsmiddelen&#13;
en biociden verscheen in&#13;
april 2007 in het Staatsblad (nr. 125).&#13;
De wet, die beoogt de Europese gewasbeschermingsrichtlijn&#13;
en de Biocidenrichtlijn&#13;
te implementeren, vervangt de&#13;
oude Bestrijdingsmiddelenwet. Op&#13;
basis van de Wgb is nu een nieuw Besluit&#13;
gepubliceerd ( Stb.2007, 334).&#13;
Het besluit bevat nadere regels over het&#13;
College Gewasbeschermingsmiddelen&#13;
en Biociden, de toelating van middelen,&#13;
handel en gebruik en handhaving.&#13;
Er komen ook nog weer ministeriële&#13;
regelingen onder te hangen. Een handig&#13;
schema van wie wat doet is in de&#13;
toelichting bij het Besluit opgenomen&#13;
(p. 68). Over het nieuwe systeem zijn&#13;
nog heel wat vragen, vooral over de inwerkingtreding&#13;
van het nieuwe stelsel&#13;
en de toelating van bestrijdingsmiddelen&#13;
( Kamerstukken II2007/08, 27 858&#13;
en 31 067, nr. 63, lijst van vragen en&#13;
antwoorden, 24 september 2007). In&#13;
een aparte brief gaat de minister in op&#13;
de vraag wat de nationale elementen&#13;
zijn die worden gehanteerd bij de toelating&#13;
van bestrijdingsmiddelen. Veel is&#13;
wel Europees, maar er is op onderdelen&#13;
toch sprake van aanvullend nationaal&#13;
beleid, zo blijkt ( Kamerstukken II&#13;
2006/07, 27 858 en 311 067, nr. 62, 4&#13;
september 2007). De Wet Aanpassing&#13;
overgangsrecht Wet gewasbeschermingsmiddelen&#13;
en biociden heeft intussen&#13;
ook het Staatsbladgehaald ( Stb.&#13;
2007, 338).&#13;
&#13;
Stop fout vlees&#13;
Het burgerinitiatief heeft geleid tot een&#13;
dik rapport van het Centraal Planbureau&#13;
en het Milieu- en Natuurplanbureau,&#13;
getiteld ‘Analyse van het burgerinitiatief&#13;
‘Boeren met toekomst’. Effecten&#13;
van een andere intensieve veehouderij’.&#13;
Dat is ook naar de Tweede&#13;
Kamer gestuurd ( Kamerstukken II&#13;
2007/08, 31 060, nr. 4, brief 24 september&#13;
2007). Enkele conclusies: het&#13;
inkomen van de veehouders zal fors&#13;
dalen, boeren worden structureel afhankelijk&#13;
van overheidsteun, ammoniakemissie&#13;
en mestdruk daalt maar&#13;
doordat de vleesproductie door het&#13;
buitenland wordt overgenomen zal het&#13;
milieueffect op Europese schaal ‘deels&#13;
positief en deels negatief ’ zijn. Het dierenwelzijn&#13;
verbetert, maar dat geldt&#13;
waarschijnlijk niet voor de productie&#13;
die naar het buitenland wordt verplaatst.&#13;
Een kansloos initiatief dus.&#13;
&#13;
Biologische landbouw&#13;
In een brief van de minister van LNV&#13;
gaat deze in op mogelijke knelpunten&#13;
bij de omschakeling naar biologische&#13;
landbouw. Daar is een ‘quick scan’&#13;
voor uitgevoerd. Verder beleid wordt&#13;
aangekondigd; de minister is optimistisch&#13;
gestemd, zij het dat het vooral&#13;
moet komen uit de ‘eigen dynamiek en&#13;
marktkracht’. ( Kamerstukken II&#13;
2006/07, 29 842, nr. 14, brief 23 augustus&#13;
2007).&#13;
&#13;
Plantenziekten&#13;
In Nederland is nu ook de Potato&#13;
Spindle Tuber Viroid ontdekt. Daarom&#13;
wordt de regeling invoer, uitvoer en&#13;
verkeer van planten aangepast ( Stcrt.&#13;
13 september 2007, nr. 177) zodat de&#13;
voor dit PSTVd gevoelige planten ook&#13;
geregeld zijn.</inleiding><content/><legacyfootnotes/><footnotes><footnote/></footnotes><auteurs>Prof. mr. D.W. Bruil</auteurs><published>2007-10-01 00:00:00</published><modified>2017-06-12 13:00:33</modified><editiondate>2007-10-01</editiondate><htmlpath>https://denhollander.info/artikel/4003</htmlpath></article>
</articles></edition>
<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2008</searchword><id>7271</id><udhid>UDH:TvAR/7271</udhid><titel>Wetgeving en Literatuur</titel><searchwords><searchword>TvAR 6/2008</searchword><searchword>UDH:TvAR/7271</searchword></searchwords><attachments><attachment><name>TvAR-6-2008 W&amp;R1.pdf</name><extention>pdf</extention><url>https://denhollander.info/download/6846/ci</url></attachment></attachments><inleiding>Melkquotum en pacht&#13;
Onder de titel: ‘Melkquotum op vervangen&#13;
pachtcontract’ bespreekt L.P.J.&#13;
Mertens in het Land- en Tuinbouw&#13;
Bulletin van april 2008 het arrest van&#13;
het Pachthof Arnhem van 19 februari&#13;
2008 (LJN BC7324, zaaknr.&#13;
104.003.363, Bergsma/Weeshuis). Samengevat&#13;
oordeelde het Pachthof in&#13;
deze zaak als volgt. De samenhang tussen&#13;
melkquotum en pachtgrond wordt&#13;
niet verbroken door eigendomsoverdracht.&#13;
Ook de vervanging van de&#13;
oude pachtovereenkomst door een&#13;
nieuwe pachtovereenkomst leidt niet&#13;
tot verbreking van voornoemde samenhang,&#13;
tenzij partijen zulks overeenkomen,&#13;
aldus het Pachthof. Grondslag&#13;
voor dit oordeel vormden art. 34&#13;
Pachtwet (oud), 6:212 BW, 7:361 BW,&#13;
art. 7 lid 1 van de Verordening (EEG)&#13;
nr. 857/84, zoals gewijzigd bij Verordening&#13;
(EEG) nr. 590/85 alsmede een&#13;
arrest van het Hof van Justitie van de&#13;
Europese Gemeenschappen van 13 juli&#13;
1989 (5/88, Wachauf/BRD, AB 1992,&#13;
14).&#13;
Over de verplichting van de pachter&#13;
om de waarde van zuremelkquotum bij&#13;
het einde van de pacht te delen met de&#13;
verpachter, gaat de bijdrage van L.P.J.&#13;
Mertens in het meinummer van het&#13;
Land- en Tuinbouw Bulletin (LTB&#13;
2008/5, p. 7).&#13;
Voorkeursrecht&#13;
In het Belgische Tijdschrift voor Agrarisch&#13;
Recht, uitgave oktober t/m december&#13;
2007 (nummer 4), schrijft&#13;
plaatsvervangend pachtrechter te ’s-&#13;
Hertogenbosch en Boxmeer, P.A. de&#13;
Hoog, over het voorkeursrecht van de&#13;
pachter in het Nederlandse pachtrecht.&#13;
Behandeld worden de Pachtwet 1937,&#13;
het Pachtbesluit 1941, de Wet vervreemding&#13;
landbouwgronden, en het&#13;
voorkeursrecht volgens de (vervallen)&#13;
Pachtwet. Het nieuwe pachtrecht&#13;
wordt genoemd. Het Nederlandse&#13;
voorkeursrecht wordt vergeleken met&#13;
het Belgische voorkooprecht. De conclusie&#13;
is dat een positief aspect van het&#13;
Nederlandse systeem is, dat op de&#13;
koopprijs een prijsbeheersing van toepassing&#13;
is maar dat op alle andere punten&#13;
de Belgische wetgeving redelijker&#13;
en evenwichtiger lijkt te zijn en ook&#13;
minder ontduikingsgevoelig. Dat nu&#13;
ook de pachter het nakijken heeft bij&#13;
verkoop aan een zgn. veilige verpachter,&#13;
past volgens de schrijver ‘in een patroon&#13;
dat al sedert de tachtiger jaren&#13;
van de vorige eeuw in het Nederlandse&#13;
pachtrecht zichtbaar is: een afnemende&#13;
kwaliteit als het om wetgevingstechniek&#13;
gaat, en het steeds meer loslaten&#13;
van de oorspronkelijke doelstelling van&#13;
de wetgeving: de bescherming van de&#13;
(maatschappelijke) positie van de&#13;
pachter’.</inleiding><content/><legacyfootnotes/><footnotes><footnote/></footnotes><auteurs>mr. C.S.C. Monsma en prof. mr. D.W. Bruil</auteurs><published>2008-06-01 00:00:00</published><modified>2017-06-16 16:17:51</modified><editiondate>2008-06-01</editiondate><htmlpath>https://denhollander.info/artikel/7271</htmlpath></article>
</articles></edition>
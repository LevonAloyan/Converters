<edition><articles><article><jaar>2011</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2011</searchword><id>8952</id><udhid>UDH:TvAR/8952</udhid><titel>Rechtspraak 5622.  (TvAR 2011/5622)</titel><searchwords><searchword>TvAR 1/2011</searchword><searchword>TvAR 2011/5622</searchword><searchword>UDH:TvAR/8952</searchword></searchwords><attachments><attachment><name>TvAR2011_01_09_5622.pdf</name><extention>pdf</extention><url>https://denhollander.info/download/7907/ci</url></attachment></attachments><inleiding>Geschil inzake de door erfpachter aan erfverpachter ver­schuldigde erfpachtcanon. Betekenis van onderliggende akte van vestiging en nadien gesloten onderhandse akten bij de bepaling van door partijen overeengekomen erfpachtcanon. &#13;
</inleiding><content>Tussenvonnis 27 februari 2008 &#13;
De procedure &#13;
De zaak is aanhangig gemaakt bij verzoekschrift van de stichting van 14 februari 2007. &#13;
Daarna zijn de volgende processtukken gewisseld: &#13;
-een memorie van antwoord tevens inhoudende een verzoek in reconventie van 2 april 2007 van de zijde van [Y]; &#13;
-een memorie van repliek in conventie tevens memorie van antwoord in reconventie tevens akte vermindering van eis van 4 juni 2007 van de zijde van de stichting; &#13;
-een memorie van dupliek van 15 augustus 2007 van de zij­de van [Y]. &#13;
Op 5 oktober 2007 heeft te Wageningen een mondelinge be­handeling van het geschil plaatsgevonden. Voor de stich­ting is haar rentmeester ing. [..] verschenen, bijgestaan door mr. N.S. Commijs, advocaat te Zwolle. [Y] is verschenen, vergezeld van haar zoon [..] en bijgestaan door mr. Boon­stra voornoemd. De partijen hebben inlichtingen verstrekt en hun standpunten nader doen toelichten, de stichting on­der overlegging van pleitnotities en luchtfoto´s en [Y] onder overlegging van een overzichtskaart en foto´s. Van de mon­delinge behandeling is aantekening gehouden. &#13;
Vervolgens heeft [Y] op 14 november 2007 een akte geno­men waarop de stichting bij akte van 28 november 2007 heeft gereageerd. &#13;
De zaak is in staat van wijzen gekomen en het vonnis is be­paald op heden. &#13;
Conclusies van partijen &#13;
in conventie &#13;
Het verzoek van de stichting strekt er, na vermindering van eis, toe dat de arbitragecommissie bij vonnis, uitvoerbaar bij voorraad, [Y] zal veroordelen: &#13;
I.om aan de stichting te betalen ter zake per 1 oktober 2006 achterstallige erfpachtcanon € 31.650,03, althans een zoda­nig bedrag als de arbitragecommissie in goede justitie zal vermenen te behoren; &#13;
II. om aan de stichting te betalen ter zake per 1 oktober 2006 verschuldigde contractuele rente over de achterstallige erf­pachtcanon € 10.984,72, te vermeerderen met de contractu­ele rente over de achterstallige erfpachtcanon tot de dag der voldoening van die achterstallige erfpachtcanon, althans een zodanig bedrag als de arbitragecommissie in goede justitie zal vermenen te behoren; &#13;
III. om aan de stichting te betalen de na 1 oktober 2006 tot de datum van het einde van de erfpachtovereenkomst nog te verschijnen canontermijnen ad € 17.328,03, te vermeerde­ren met de conform artikel 2 van het erfpachtcontract ver­schuldigde verhogingen, en te vermeerderen met de contrac­tuele rente ad 1,0% per maand, waarbij een gedeelte van een maand als volle maand wordt gerekend, over de achterstalli­ge canontermijnen, te berekenen vanaf de diverse betaalda­ta van de vervallen en niet volledig betaalde canontermijnen tot de dag der algehele voldoening; &#13;
IV. om aan de stichting te betalen binnen veertien dagen na de datum van het eindvonnis de op de gebruikelijke wij­ze vast te stellen kosten van het geding, daaronder begre­pen de kosten van de stichting voor rechtsbijstand, en – voor het geval voldoening binnen deze termijn niet plaatsvindt – te vermeerderen met de wettelijke rente te rekenen vanaf be­doelde termijn tot de dag der voldoening. &#13;
Daartegen is door [Y] verweer gevoerd met conclusie dat de arbitragecommissie de stichting in haar vorderingen &#13;
niet ontvankelijk zal verklaren en/of de vorderingen van de stichting af zal wijzen met veroordeling van de stichting in de proceskosten. &#13;
in reconventie &#13;
Het verzoek van [Y] strekt er toe dat de arbitragecommissie een redelijke erfpachtcanon zal vaststellen en de stichting zal veroordelen tot betaling aan [Y] van het meerdere door [Y] en haar rechtsvoorganger aan de stichting betaalde, met veroordeling van de stichting in de proceskosten. &#13;
Daartegen is door de stichting verweer gevoerd met con­clusie dat de arbitragecommissie bij vonnis, uitvoerbaar bij voorraad, [Y] in haar verzoek niet ontvankelijk zal verkla­ren en/of af zal wijzen, met veroordeling van [Y] om aan de stichting te betalen binnen veertien dagen na de datum van het eindvonnis de op de gebruikelijke wijze vast te stellen kosten van de reconventie, daaronder begrepen de kosten van de stichting voor rechtsbijstand, en – voor het geval vol­doening binnen deze termijn niet plaatsvindt – te vermeer­deren met de wettelijke rente te rekenen vanaf bedoelde ter­mijn tot de dag der voldoening. &#13;
De beoordeling van het geschil &#13;
in conventie en in reconventie &#13;
1 De bevoegdheid van de arbitragecommissie &#13;
Gelet op de overeenkomst van partijen om hun geschil in overeenstemming met artikel 19 van de overeenkomst tot vestiging van een recht van erfpacht vastgelegd bij notariële akte van 14 september 1979 en geregistreerd op 24 septem­ber 1979 te Dordrecht, ter beslissing voor te leggen aan de arbitragecommissie van het Instituut voor Agrarisch Recht te Wageningen, is de arbitragecommissie bevoegd om met toepassing van het arbitragereglement van het Instituut voor Agrarisch Recht van de geschillen kennis te nemen en daar­over te beslissen. Het instituut voor Agrarisch Recht heeft op verzoek van partijen voornoemde arbiters conform het arbitragereglement aangewezen. &#13;
2 Vaststaande feiten &#13;
in conventie en in reconventie &#13;
Tussen partijen staat als gesteld en erkend dan wel niet (vol­doende) betwist - mede op grond van de overgelegde en in zoverre niet (voldoende) bestreden bescheiden – het volgen­de vast. &#13;
2.1 Blijkens vorenbedoelde akte van vestiging heeft de stichting aan [Z], voor de duur van 30 jaar, ingaande 15 no­vember 1979 en eindigende op 15 november 2009, in erf­pacht uitgegeven: percelen bouw- en weiland, gelegen aan de Lageweg onder de gemeente Grijpskerk, kadastraal be­kend gemeente Grijpskerk, sectie B nummers 342, 343, 349, 350, 351, 352, 361, 353, 354, 359, 360, 600, 601 gedeelte­lijk, 792, 793, 796, 1053 en sectie C nummers: 197, 198, 1018 gedeeltelijk, 1019 gedeeltelijk, 1016, 1013, 207, 210, 211, 196, 1148 en 1149. &#13;
2.2 De totale oppervlakte waarop het recht van erfpacht be­trekking heeft is 65.55.58 ha. &#13;
2.3 De akte van vestiging bevat onder meer de volgende be­palingen: &#13;
“artikel 2: &#13;
De canon is bij de erfpachtsuitgifte bepaald op achthonderd gulden (f. 800,-) per hectare per jaar (-). Ingaande vijftien november negentienhonderd vierentachtig en vervolgens na elke vijf jaren, zal de canon opnieuw worden vastgesteld door de alsdan geldende canon te verhogen met de procen­tiële stijging, welke de pachtnormen voor gelijkwaardige gronden tot en met het kalenderjaar voorafgaande aan het jaar van canonherziening telkens hebben ondergaan (-). &#13;
artikel 4: &#13;
1. De erfpachtscanon moet worden betaald in twee termij­nen, verschijnende op één april en één oktober van het lo­pende erfpachtsjaar (-). &#13;
3. Indien de betaling van een canontermijn niet binnen veer­tien dagen na de verschijndag heeft plaats gehad wordt het verschuldigde verhoogd met één ten honderd voor iedere maand of gedeelte van een maand verzuim, zonder dat hier­toe enige ingebrekestelling nodig is (-). &#13;
artikel 5: &#13;
1. De erfpachter aanvaardt het erfpachtsgoed in de staat waarin dit zich bevindt (-). &#13;
2. De erfpachter wordt geacht het erfpachtsgoed volkomen te kennen. Hij heeft derhalve geen aanspraak op ontbinding van de overeenkomst, of vermindering van de erfpachtcanon of op enige andere tegemoetkoming ter zake van al of niet verborgen gebreken, (-) de aard, (-) de ligging of de groot­te ervan (-). &#13;
artikel 6: &#13;
1. De erfpachter moet het erfpachtsgoed naar de eisen van een rationele bedrijfsvoering voor de uitoefening van het agrarisch bedrijf gebruiken, en wel zodanig, dat de vrucht­baarheid, onderhoudstoestand en cultuurtoestand van de grond verzekerd blijft (-). &#13;
artikel 9: &#13;
1. Zonder voorafgaande schriftelijke toestemming van de ei­genaar is het de erfpachter verboden: &#13;
a.Het erfpachtsrecht of enig deel daarvan te vervreemden. (-) &#13;
5.De in lid 1. sub a. bedoelde toestemming (-) is niet ver­eist bij verkoop van het erfpachtrecht in zijn geheel aan één bloedverwant van de erfpachter in de rechte opgaande en nederdalende linie. &#13;
artikel 16: &#13;
Van een of meer der artikelen van deze voorwaarden voor uitgifte in erfpacht kan slechts worden afgeweken bij akte te verlijden ten overstaan van een door de eigenaar aan te wij­zen notaris”. &#13;
2.4 In een onderhandse akte van 31 december 1986 geven de stichting en [Z] onder meer te kennen dat de herziening van de erfpachtcanon met ingang van 15 november 1984 niet is geëffectueerd in verband met het bedrijfsresultaat van de erfpachter, alsmede dat de canon op dat tijdstip nog f. 800,- per ha bedraagt. &#13;
[Z] en de stichting zijn blijkens die akte onder meer over­eengekomen dat de erfpachtcanon f. 860,- per ha zal bedra­gen met ingang van de driejarige periode, welke zal aanvan­gen op 15 november 1986 en verder, dat de erfpachtcanon &#13;
met ingang van 15 november 1989 opnieuw zal worden vastgesteld rekening houdend met de dan heersende omstan­digheden en ten slotte, dat met de vaststelling van deze wij­ziging bij onderhandse akte genoegen wordt genomen. &#13;
2.5 Met brief van 31 januari 1990 deelt de stichting aan [Z] mee dat de erfpachtcanon gedurende drie jaar, te weten de (erf)pachtjaren 1985, 1986 en 1987, is verlaagd tot f. 380,- per ha per jaar, dat voor het jaar 1990 is afgezien van de verhoging van de erfpachtcanon, alsmede dat zij daarom f. 75.012,- aan [Z] terug zal betalen. De stichting wijst er in die brief ten slotte op dat zij slechts éénmaal tot deze verla­ging van de pacht bereid is en dat zij in de toekomst niet op­nieuw op deze wijze kan helpen. &#13;
2.6 In een onderhandse akte van 15 september 1997 geven de stichting en [Z] onder meer te kennen dat laatstelijk bij wijzigingsovereenkomst van 31 december 1986 de jaarlijk­se canon is verhoogd tot f. 860,- per ha, alsmede: “dat in die akte onder meer is overeengekomen dat de erfpachtscanon telkens na verloop van een termijn van drie jaren kan wor­den herzien”. De stichting en [Z] zijn blijkens die akte over­eengekomen dat de erfpachtcanon, met ingang van de drie­jarige periode, welke zal aanvangen op 15 november 1996, f. 989,- per ha zal bedragen en verder, dat zij met de vast­stelling van deze wijziging bij onderhandse akte genoegen nemen. &#13;
2.7 Met brief van 6 december 1999 heeft de rentmeester van de stichting [Z] onder meer als volgt bericht: &#13;
“Zoals in de originele akte is aangegeven kan de canon elke drie jaar worden aangepast. De verhoging houdt in dat de canon van f. 989,- stijgt naar f. 1.109,- per ha. De wijziging van de canon geschied bij onderhandse akte, zodat notaris­kosten worden uitgespaard”. &#13;
De bij de brief gevoegde (concept)wijzigingsovereenkomst waarin is opgenomen dat de erfpachtcanon f. 1.109,- per ha zal bedragen met ingang van de driejarige periode, welke zal aanvangen op 15 november 1999, is niet voor akkoord on­dertekend door [Z]. &#13;
2.8 [Z] is op 17 april 2006 overleden. Het erfpachtrecht is middels testament overgegaan op [Y]. Zij heeft het erfpacht­recht aanvaard en is erfpachtster geworden. &#13;
2.9 De stichting heeft € 363,02 (f. 800,-) per ha per jaar van 15 november 1979 tot 15 november 1986 aan erfpachtcanon in rekening gebracht, € 390,25 (f. 860,-) van 15 november 1986 tot 15 november 1996, € 448,78 (f. 989,-) van 15 no­vember 1996 tot 15 november 1999, € 503,24 ( f. 1.109,-) van 15 november 1999 tot 15 november 2002 en € 528,65 (f. 1.165,-) van 15 november 2002 tot heden. &#13;
2.10 Vanaf 15 november 1999 is € 448,80 per ha per jaar aan erfpachtcanon betaald. &#13;
3 standpunten van partijen &#13;
in conventie en in reconventie &#13;
3.1 De stichting legt aan haar verzoek ten grondslag dat [Y] na sommatie in gebreke is gebleven met volledige betaling van de verschuldigde erfpachtcanon. Sedert 15 november 1999 is een achterstand ontstaan die tot 15 november 2006 € 31.650,03 bedraagt. [Y] dient dat bedrag, vermeerderd met € 10.984,72 aan contractuele rente te betalen. &#13;
3.2 [Y] betwist dat er sprake is van een betalingsachterstand. Zij stelt voorts dat niet alleen zij maar ook [Z] teveel aan erfpachtcanon aan de stichting heeft betaald. &#13;
3.3 Hetgeen partijen ter onderbouwing van hun standpunten aanvoeren, komt, voor zover van belang, hierna aan de orde. &#13;
4. ten aanzien van het recht &#13;
4.1 Tijdens de mondelinge behandeling is gebleken dat [Y] niet heeft beoogd een verzoek in reconventie te doen, doch dat zij slechts naar voren heeft willen (doen) brengen dat de arbitragecommissie voordat zij de vorderingen van de stich­ting kan beoordelen de hoogte van de canon zal dienen vast te stellen, alsmede dat in verband daarmee zal blijken dat [Y] geen betalingsachterstand heeft maar zelfs teveel aan de stichting heeft betaald. De stichting heeft daarop niet gere­ageerd. De arbitragecommissie zal daarom het reconventio­nele verzoek als ingetrokken beschouwen. &#13;
4.2 Tijdens de mondelinge behandeling is voorts gebleken dat de stichting geen prijs stelt op beslissing van het door haar sub III gevorderde. Een beslissing op dat onderdeel van het petitum zal daarom achterwege blijven. &#13;
4.3 Partijen zijn verdeeld over de vraag of vorenbedoel­de overeenkomsten van 31 december 1986 en 15 septem­ber 1997 meebrengen dat de in artikel 2 van de akte van ves­tiging voorziene vijfjaarlijkse wijziging van de canon voor de resterende duur van het erfpachtrecht is veranderd in een driejaarlijkse wijziging daarvan. &#13;
4.4 De stichting stelt zich op het standpunt dat in de met [Z] gesloten wijzigingsovereenkomst van 31 december 1986 is vastgelegd de erfpachtcanon voortaan iedere drie jaar te her­zien. Dat de stichting en [Z] zulks ook daadwerkelijk heb­ben beoogd blijkt volgens de stichting niet alleen uit de be­vestiging van het op 31 december 1986 overeengekomene in de wijzigingsovereenkomst van 15 september 1997, maar ook uit het handelen van [Z] conform die afspraak. Volgens de stichting hebben partijen beoogd de erfpachtvoorwaarden duurzaam te wijzigen en zijn vorenbedoelde overeenkom­sten onderhands gesloten ter besparing van notariële kosten. &#13;
4.5 [Y] voert daartegen aan dat de herzieningsperiode op 31 december 1986 niet is gewijzigd van vijf in drie jaar aange­zien een dergelijke wijziging volgens artikel 16 van de erf­pachtovereenkomst alleen bij notariële akte mogelijk is. [Z] en de stichting zijn op 31 december 1986 slechts overeen­gekomen de canon te herzien voor de resterende termijn van drie jaar van de lopende vijfjaarsperiode. Zulks omdat de herziening van de canon per 15 november 1986 niet is geëf­fectueerd in verband met de bedrijfsresultaten van [Z]. &#13;
4.6 Naar het oordeel van de arbitragecommissie hebben de onderhands door de stichting en [Z] opgemaakte akten niet het effect dat de erfpachtvoorwaarden daardoor wijzigen nu de akte van vestiging bepaalt dat verandering van de erf­pachtvoorwaarden alleen bij notariële akte mogelijk is en bovendien overdracht van het recht, gelet op artikel 9 lid 1, sub a., juncto artikel 9, lid 5 van de akte van vestiging, niet (geheel) is uitgesloten. &#13;
4.7 Dat de rechten en plichten van erfpachter en erfverpach­ter, zoals die ten aanzien van de hoogte van de canon, uit de akte van vestiging voortvloeien, sluit evenwel niet uit dat partijen aanvullend overeenkomen. De arbitragecom­missie zal onderzoeken of [Z] zich jegens de stichting heeft verplicht om gedurende de resterende looptijd van het erf­pachtrecht driejaarlijkse canonherzieningen te accepteren. Wanneer dat het geval is dient te worden bezien of [Y] als rechtsopvolgster onder algemene titel van [Z] aan die af­spraken is gebonden. &#13;
4.8 De arbitragecommissie stelt vast dat in de onderhand­se akte van 31 december 1986 weliswaar is vermeld dat de &#13;
erfpachtcanon met ingang van de driejarige periode, wel­ke zal aanvangen 15 november 1986, f. 860,- per jaar per ha zal bedragen, doch dat voor de daaropvolgende canonher­ziening zonder voorbehoud of toelichting wordt verwezen naar een datum die (ook) correspondeert met het bepaalde in artikel 2 van de akte van vestiging, te weten 15 novem­ber 1989. De arbitragecommissie kan de hiervoor bedoel­de door de stichting gestelde overeenkomst daarom niet uit de tekst van de onderhavige onderhandse akte afleiden. De tekst sluit daarentegen wel aan bij het mede ter gelegenheid van de mondelinge behandeling onweersproken naar vo­ren gebrachte standpunt van [Y] dat partijen op 31 decem­ber 1986 voor een driejarige periode hebben gekozen om de tweede vijfjaarsperiode overeenkomstig de akte van ves­tiging vol te maken nadat de stichting in de periode van 15 november 1984 tot 15 november 1986 van een canonverho­ging had afgezien. &#13;
4.9 Het bevreemdt de arbitragecommissie dat in de onder­handse akte van 15 september 1997 is vermeld dat in de akte van 31 december 1986 is overeengekomen dat de erf­pachtcanon elke drie jaar kan worden herzien, terwijl, zo­als hiervoor is overwogen, een dergelijke overeenkomst niet uit laatstbedoelde akte kan worden afgeleid. Die vermelding is op zichzelf daarom onvoldoende voor het vast komen te staan van de door de stichting gestelde overeenkomst. &#13;
4.10 Wanneer [Z] en de stichting overeenkomstig de ge­stelde afspraken zouden hebben gehandeld, zouden canon­aanpassingen hebben moeten plaatsvinden per 15 novem­ber 1989 – een datum die overeenstemt met de systematiek van artikel 2 van de akte van vestiging en die ook wordt ge­noemd in de overeenkomst van 31 december 1986, maar waarop canonaanpassing achterwege is gelaten – en per 15 november van de jaren 1992, 1995 en 1998. Op die data heeft echter evenmin wijziging van de canon plaatsgevon­den. In afwijking van de gestelde afspraak hanteerde de stichting blijkens haar brief van 31 januari 1990, de onder­handse akte van 15 september 1997 en de brief van haar rentmeester van 6 december 1999, 15 november van de ja­ren, 1990, 1996 en 1999 als data waarop canonaanpassingen kunnen plaatsvinden. [Z] noch de stichting hebben zich dus overeenkomstig de door de stichting gestelde en door [Y] weersproken overeenkomst gedragen. Uit het gedrag van [Z] kan daarom niet worden afgeleid dat hij met een driejaarlijk­se canonherziening heeft ingestemd. &#13;
4.11 De stichting stelt zich sub 13. van haar verzoekschrift, op het standpunt dat zij de betwisting van [Y] dat een drie­jaarlijkse canonherziening is overeengekomen met bespre­king van de onderhandse aktes van 31 december 1986 en 15 september 1997 en de brief van 6 december 1999 en door te stellen dat [Z] dienovereenkomstig heeft gehandeld, vol­doende heeft weerlegd. Mede gelet daarop passeert de arbi­tragecommissie het aan het einde van het verzoekschrift van de stichting opgenomen algemene bewijsaanbod als onvol­doende gespecificeerd. &#13;
4.12 Op grond van het vorenoverwogene is niet vast komen te staan dat [Z] zich jegens de stichting heeft verplicht om in afwijking van het bepaalde in de akte van vestiging voor de resterende duur van het recht van erfpacht een driejaarlijkse canonherziening te accepteren. Er bestaat ter zake dan ook geen verplichting die op [Y] kan zijn overgegaan. &#13;
4.13 Vervolgens zal de arbitragecommissie beoordelen of de stelling van [Y] op gaat dat de betalingsverplichting van [Z] sedert 15 november 1984 niet meer is gewijzigd. In de over­eenkomst van 31 december 1989 heeft [Z] zich verplicht om in de periode 15 november 1986 tot 15 november 1989 een canon te betalen van f. 860,- per ha per jaar. Dat de stichting later bereid is gebleken aan [Z] in verband met de uitkom­sten van zijn bedrijfsvoering f. 380,- per ha per jaar over de jaren 1985, 1986 en 1987 terug te betalen staat los van de op 31 december 1986 nader door de stichting en [Z] overeenge­komen en daarom door [Z] verschuldigde canon. Overigens acht de arbitragecommissie op dit punt van betekenis dat de stichting in de brief van 31 januari 1990 duidelijk heeft aan­gegeven dat de terugbetaling over de jaren 1985, 1986 en 1987 een éénmalige aangelegenheid betreft. De interpretatie van [Y] van de brief van 31 januari 1990 die er op neerkomt dat de stichting heeft besloten om de overeenkomst van 31 december 1986 niet uit te voeren, maar de canon met terug­werkende kracht vanaf het pachtjaar 1985, dus met ingang van 15 november 1984, te verlagen van f. 800,- tot f. 420,- per ha per jaar kan daarom niet worden gevolgd. &#13;
4.14 [Y] stelt dat [Z] en de stichting hebben gedwaald in de overeenkomst van 15 september 1997 door de canon ingaan­de 15 november 1996 vast te stellen op f. 989,- per ha per jaar, terwijl de voordien geldende canon van f. 860,- per ha per jaar hoger is dan de in het Pachtnormenbesluit bepaalde regionorm op grond waarvan de canon met maximaal 15% of f. 85,- verlaagd had moeten worden tot f. 775,-. &#13;
4.15 Zoals uit het vorenoverwogene blijkt is de canon die [Z] over de periode van 15 november 1986 tot 15 novem­ber 1999 aan de stichting is verschuldigd, niet gebaseerd op de uitvoering van artikel 2 van de akte van vestiging maar op het nader in de overeenkomsten van 31 december 1986 en 15 september 1997 door die partijen overeengekome­ne. Daarom is ook niet van belang of de aldus overeengeko­men betalingsverplichting van [Z] overeenstemt met een op de voet van artikel 2 vastgestelde canon. Reeds omdat [Y] haar beroep op dwaling kennelijk en ten onrechte grondt op het niet of onjuist toepassen van de systematiek van artikel 2, kan dat beroep niet slagen. De arbitragecommissie kan [Y] om dezelfde reden evenmin volgen in haar standpunt dat [Z] en de stichting hebben gedwaald door in de overeen­komst van 15 september 1997 de canon ingaande 15 novem­ber 1996 vast te stellen op f. 989,- per ha per jaar. [Z] heeft de op 31 december 1986 en 15 september 1997 nader met de stichting overeengekomen canon daarom terecht betaald. &#13;
4.16 Ten aanzien van de in de met de brief van 6 december 1999 meegezonden (concept)-wijzigingsovereenkomst ge­noemde canon per 15 november 1999 van f. 1.109,- per jaar per ha, stelt de stichting zich op het standpunt dat de om­standigheid dat [Z] dat concept niet heeft ondertekend niet betekent dat die gewijzigde canon niet tussen haar en [Z] is gaan gelden. De stichting onderbouwt haar standpunt slechts met verwijzing naar de overeenkomsten van 31 okto­ber 1986 en 15 september 1997. Voor wat betreft de canon­herzieningsperiode volgt uit het vorenoverwogene dat het standpunt van de stichting niet kan worden gevolgd. Nu [Z] het concept niet heeft ondertekend en ook anderszins niet is gebleken dat hij met de inhoud daarvan heeft ingestemd is ten aanzien van de canon ook niet vast komen te staan dat een nieuwe nadere overeenkomst tussen hem en de stich­ting tot stand is gekomen. Voor beantwoording van de vraag of de canon per 15 november 1999 f. 1.109,- per ha per jaar kan bedragen, moet daarom worden teruggevallen op het­geen omtrent de vaststelling van de canon in artikel 2 van de akte van vestiging is geregeld. [Y] maakt dus terecht aan­&#13;
spraak op vaststelling van de canon in overeenstemming met die bepaling. De arbitragecommissie voegt daar aan toe dat voor het geval de berekening van de canon op de voet van artikel 2 van de akte van vestiging hoger uit zou komen dan f 1.109,- per ha per jaar, aan de stichting, gelet op hetgeen zij in deze procedure, overeenkomstig haar sommatie van 20 oktober 2006 aan [Y], vordert, geen hoger bedrag kan wor­den toegewezen. &#13;
4.17 Omdat partijen van mening verschillen over de uitleg van de in artikel 2 voorkomende zinsnede: “(-) zal de canon opnieuw worden vastgesteld door de alsdan geldende canon te verhogen met de procentiële stijging, welke de pachtnor­men voor gelijkwaardige gronden (-) hebben ondergaan”, is eerst uitleg van die bepaling vereist. &#13;
4.18 Volgens de stichting worden op de voet van artikel 2 al­leen uit het Pachtnormenbesluit voortvloeiende verhogingen van de pachtprijzen in aanmerking genomen. [Y] betoogt dat ook met in het Pachtnormenbesluit opgenomen verlagin­gen van de pachtprijs rekening moet worden gehouden. &#13;
4.19 Uit voormelde zinsnede in artikel 2 van de akte van vestiging, uitgelegd naar objectieve maatstaven in het licht van de akte als geheel, volgt naar het oordeel van de arbi­tragecommissie, dat de erfpachtcanon de lotgevallen van de pachtnormen voor gelijkwaardige gronden zal volgen. De omstandigheid dat in die bepaling alleen stijgingen worden genoemd doet daar onvoldoende aan af, reeds omdat ten tij­de van het vestigen van het recht van erfpacht niet voorzien­baar was dat de systematiek van het Pachtnormenbesluit in de loop der tijd zou wijzigen. De arbitragecommissie acht in dat verband voorts van belang dat [Z] en de stichting ook in de visie van de stichting ten aanzien van de canon vanaf het begin van de erfpachtovereenkomst aansluiting hebben ge­zocht bij het Pachtnormenbesluit (sub 6. memorie van re­pliek in conventie tevens memorie van antwoord in recon­ventie teven akte vermindering van eis). &#13;
4.20 [Y] voert verder aan dat ofschoon voor wat betreft de geografische ligging van de onderhavige gronden, de in het Pachtnormenbesluit bedoelde norm voor regio 3a, het noor­delijk weidegebied, van toepassing zou zijn, omdat artikel 2 spreekt van gelijkwaardige gronden, terwijl de gronden niet in erfpacht uitgegeven zijn voor de veehouderij maar voor de akkerbouw, regio 2, de veenkoloniën en Oldambt, als de regio met vergelijkbare gronden, uitgangspunt dient te zijn. &#13;
4.21 De arbitragecommissie kan die visie van [Y] niet vol­gen. Anders dan zij stelt bepaalt de akte van vestiging niet dat de gronden ten behoeve van de akkerbouw zijn uitgege­ven maar dat percelen bouw- en weiland in erfpacht zijn uit­gegeven. Bovendien bepaalt het eerste lid van artikel 6 van de akte dat de erfpachter de gronden voor de uitoefening van het agrarisch bedrijf dient te gebruiken. Omdat de akte de erfpachter aldus niet verplicht om de in erfpacht gegeven gronden voor de akkerbouw aan te wenden, is er geen reden een andere regio dan die waarin de gronden zijn gelegen in aanmerking te nemen. &#13;
4.22 Omdat hetgeen [Z] en de stichting onderhands zijn overeengekomen er toe heeft geleid dat de systematiek van artikel 2 van de akte van vestiging in de periode van 15 no­vember 1984 tot 15 november 1999 niet of niet geheel is ge­volgd, kan het vaststellen van de canon welke op de voet van dat artikel in die periode zou hebben gegolden achter­wege blijven. Uitgangspunt van artikel 2 van de akte van vestiging is dat de canon tijdens de looptijd van het erf­pachtrecht met hetzelfde percentage zal stijgen als de hoogst toelaatbare pachtprijs voor vergelijkbare gronden. Op 15 no­vember 1999 dient de verhouding tussen hoogst toelaatbare pachtprijs en canon derhalve dezelfde te zijn als bij aanvang van het erfpachtrecht. &#13;
4.23 De vaststelling van de erfpachtcanon per 15 novem­ber 1999 vereist derhalve dat eerst de op 15 november 1979 hoogst toelaatbare pachtprijs voor gelijkwaardige gronden wordt berekend. Dat dient te geschieden op de voet van het op die datum geldende Pachtnormenbesluit en met het weg­denken van de sedertdien door de erfpachter aangebrachte veranderingen. De aan het erfpachtobject aangebrachte ver­anderingen kunnen worden ontleend aan hetgeen [Y] in haar akte na mondelinge behandeling daaromtrent onweerspro­ken heeft gesteld. Aldus komt de verhouding vast te staan tussen de aanvangscanon (f. 800,- per ha per jaar) en de pachtwaarde bij aanvang van het recht van erfpacht. Vervol­gens dient de pachtprijs van gelijkwaardige gronden per 15 november 1999 te worden vastgesteld. Omdat artikel 2 van de akte van vestiging bepaalt dat de canon zal worden ver­hoogd met de procentuele stijging, welke de pachtnormen voor gelijkwaardige gronden tot en met het kalenderjaar voorafgaande aan het jaar van canonherziening telkens heb­ben ondergaan, moeten voor de vaststelling van de pacht­waarde per 15 november 1999, de op 31 december 1998 gel­dende pachtnormen in aanmerking worden genomen. Door de aanvangscanon met hetzelfde percentage te veranderen als de pachtwaarde sedert 15 november 1979 is veranderd, blijkt de erfpachtcanon per 15 november 1999. &#13;
4.24 Een en ander brengt de arbitragecommissie tot het oor­deel dat zowel de pachtwaarde van het erfpachtobject naar de op 15 november 1979 geldende pachtnormen als de pachtwaarde van het erfpachtobject naar de op 31 december 1998 geldende pachtnormen door deskundigen zal moeten worden bepaald. Omdat de vordering van de stichting be­trekking heeft op de canon tot 1 oktober 2006, dient ook de erfpachtcanon per 15 november 2004 aan de hand van de op 31 december 2003 geldende pachtnormen, te worden vast­gesteld. De arbitragecommissie zal de deskundigen daarom voorts opdragen om de pachtwaarde naar de op 31 december 2003 geldende pachtnormen vast te stellen. &#13;
4.25 Partijen hebben tijdens de mondelinge behandeling in­gestemd met de benoeming van de deskundigen mr. J.G. Bongers en ing. L.L.M. Lorijn. De arbitragecommissie zal tot deze benoeming overgaan. Het voorschot van de deskun­digen zal in overeenstemming met partijen ten laste van de stichting worden gebracht. Beide partijen hebben te kennen gegeven zich met de hoogte van het voorschot van € 6.000,- te kunnen verenigen. &#13;
4.26 De conclusie is dat een deskundigenbericht zal wor­den gelast en dat iedere verdere beslissing zal worden aan­gehouden. &#13;
De beslissing &#13;
De arbitragecommissie, beslissende als goede mannen naar billijkheid: &#13;
beveelt een onderzoek door deskundigen zoals in rechts­overweging 4.25 is overwogen; &#13;
benoemt tot deskundigen: mr. J.G. Bongers en ing. L.L.M. de Lorijn, […]; &#13;
bepaalt dat de deskundigen partijen (via hun gemachtigden) in de gelegenheid zullen stellen opmerkingen te maken en verzoeken te doen en dat zij daarvan in hun rapport melding dienen te maken waarbij van de inhoud van de gemaakte op­merkingen en gedane verzoeken moet blijken; &#13;
beveelt partijen om aan de deskundigen alle door dezen ge­wenste inlichtingen te verstrekken; &#13;
bepaalt dat de deskundigen het door hen uit te brengen rap­port (ondertekend en met redenen omkleed) ter griffie van de arbitragecommissie (postbus 245, 6700 AE Wageningen) zullen indienen vóór 23 april 2008; &#13;
bepaalt dat de deskundigen het onderzoek eerst zullen be­hoeven aan te vangen nadat de stichting bij wege van voor­schot ter zake van de kosten van het deskundigenonderzoek een bedrag van € 6.000,- ten kantore van de secretaris van de arbitragecommissie zal hebben gedeponeerd door storting op bankrekeningnummer 2003.02.523 ten name van Insti­tuut voor Agrarisch Recht, onder vermelding van de namen van partijen en van: “voorschot deskundigen”; &#13;
bepaalt dat dit voorschot uiterlijk op 12 maart 2008 moet zijn voldaan; &#13;
bepaalt dat het onderzoek door de deskundigen zal worden verricht onder leiding van de voorzitter van de arbitrage­commissie, mr. H.C.A. Walda; &#13;
bepaalt dat de deskundigen zich voor vragen en/of opmer­kingen betreffende het onderzoek kunnen wenden tot mr. H.C.A. Walda; &#13;
bepaalt dat de secretaris een afschrift van dit vonnis aan de deskundigen zal verzenden; &#13;
bepaalt dat aan de zijde van de stichting desgewenst op 7 mei 2008 een conclusie na deskundigenbericht kan nemen; &#13;
houdt iedere verdere beslissing aan. &#13;
Eindvonnis 22 oktober 2008 &#13;
De procedure &#13;
Eerder is in deze zaak een tussenvonnis gewezen. Ter uit­voering van dat vonnis is op 3 april 2008 een deskundi­genrapport uitgebracht door de door de arbitragecommis­sie aangewezen deskundigen. Dat rapport bevindt zich bij de stukken. Vervolgens heeft de stichting een akte genomen en [Y] een antwoordakte. De zaak is in staat van wijzen geko­men en het vonnis is bepaald op heden. &#13;
Motivering &#13;
1. De arbitragecommissie houdt vast aan hetgeen zij in het tussenvonnis heeft overwogen en beslist. &#13;
2. De deskundigen hebben de pachtwaarde van het erfpacht­object naar de op 15 november 1979 geldende pachtnormen getaxeerd op f. 510,- per ha (totaal f. 33.433,46), naar de op 31 december 1998 geldende pachtnormen op f. 760,- per ha (totaal f. 49.822,41) en naar de op 31 december 2003 gel­dende pachtnormen op € 396,60 (totaal € 25.999,43). &#13;
3. Partijen kunnen zich verenigen met de door de deskundi­gen vastgestelde pachtnormen. De arbitragecommissie zal eveneens van de taxatie door deskundigen uitgaan. &#13;
4. De arbitragecommissie zal hierna eerst de erfpachtcanon per 15 november 1999 en 15 november 2004 vaststellen zo­als die voortvloeit uit de toepassing van artikel 2 van de akte van vestiging en vervolgens nagaan of het in de antwoor­dakte van [Y] neergelegde standpunt er toe moet leiden dat daarvan moet worden afgeweken en zo ja, in welke mate. &#13;
5. Uitgaande van hetgeen in het tussenvonnis sub 4.22 en 4.23 is overwogen en de bevindingen van de deskundigen in aanmerking genomen, stelt de arbitragecommissie de ver­houding tussen de aanvangscanon van f. 800,- per ha en de op dat tijdstip geldende pachtwaarde van f. 510,- per ha vast op 800/510. De overeenkomstig artikel 2 van de akte van vestiging bepaalde erfpachtcanon bedraagt dan met ingang van 15 november 1999, 800/510 x f. 760,-, ofwel, afgerond, f. 1.192,- (€ 541,-) per ha jaar en met ingang van 15 novem­ber 2004, 800/510 x € 396,60, ofwel, afgerond, € 622,- per ha per jaar. &#13;
6. [Y] betoogt dat omdat artikel 19, lid 4 van de akte van vestiging bepaalt dat (lees:) de arbitragecommissie recht zal spreken als goede mannen naar billijkheid, de arbitragecom­missie dient te toetsen of de op de voet van de akte van ves­tiging bepaalde canon redelijk en billijk is. [Y] noemt twee aspecten die volgens haar bij deze toets van belang zijn. Zij stelt in de eerste plaats dat partijen het er na aanvang van de erfpacht over eens waren dat de aanvangscanon, gelet op het voortbrengend vermogen van de grond, te hoog was en in de tweede plaats dat bij de vast te stellen canon nog een redelij­ke exploitatie mogelijk is. De arbitragecommissie zal laatst­bedoeld aspect niet behandelen, reeds omdat [Y] daarom­trent geen standpunt inneemt. &#13;
7. [Y] stelt dat de aanvangscanon volgens partijen te hoog was en dat daarom tot en met de vijfjaarsperiode eindigend op 15 november 1994 een canon van f. 860,- per ha per jaar heeft gegolden. Volgens haar dienen de uit de door de des­kundigen bepaalde reguliere pachtprijzen voortvloeiende veranderpercentages op deze canon toegepast te worden. &#13;
8. Zoals in het tussenvonnis reeds is overwogen kan de door (de rechtsvoorgangers) van partijen in afwijking van de akte van vestiging overeengekomen canon tot 15 november 1999 geen uitgangspunt zijn voor bepaling van de canon voor de daarop volgende perioden. Voorts heeft [Y] eerder het stand­punt ingenomen dat wijziging van de erfpachtovereenkomst slechts bij notariële akte kan plaatsvinden. Bovendien is al­lerminst vast komen te staan dat er tussen partijen overeen­stemming over bestaat dat de aanvangscanon te hoog was en dat daarom tot 15 november 1994 een lagere canon heeft ge­golden. De redenering van [Y] kan derhalve niet worden ge­volgd. &#13;
9. De stichting heeft over de periode van 15 november 1999 tot 15 november 2002 € 503,24 per ha per jaar aan erfpacht­canon aan (de rechtsvoorganger) van [Y] in rekening ge­bracht. Overeenkomstig hetgeen in de laatste volzin van rechtsoverweging 4.16 in het tussenvonnis is overwogen kan de stichting, anders dan zij in haar akte na deskundi­genbericht kennelijk stelt, over de periode van 15 november 1999 tot 15 november 2002 geen aanspraak maken op beta­ling van een hogere canon dan de canon van € 503,24 per ha waarop zij haar vordering heeft gebaseerd. &#13;
10. Over de periode van 15 november 2002 tot 15 novem­ber 2004 maakt de stichting aanspraak op een canon van € 528,65 per ha, terwijl zij op de voet van artikel 2 van de akte van vestiging slechts aanspraak had kunnen maken op € 503,24 per ha. Zij heeft over die periode aldus in ieder geval € 25,41 per ha per jaar teveel in rekening gebracht. &#13;
11. De canon waarop de stichting aanspraak maakt vanaf 15 november 2004 ligt beneden de op de voet van artikel 2 van de akte van vestiging berekende canon. Gelet op hetgeen is overwogen in rechtsoverweging 4.16 van het tussenvonnis heeft zij, anders dan zij thans kennelijk betoogt, in ieder ge­val geen aanspraak op het meerdere. &#13;
12. Op grond van dit een en ander is [Y] aan canon ver­schuldigd: &#13;
van 15 november 1999 tot 15 november 2002: 65.55.58 ha x € 503,24 x 3 = € 98.970,90 &#13;
van 15 november 2002 tot 15 november 2004: 65.55.58 ha x € 528,65 x 2 = € 69.312,15 &#13;
van 15 november 2004 tot 15 november 2006: 65.55.58 ha x € 528,65 x 2 = € 69.312,15 &#13;
totaal € 237.595,20 &#13;
Aan canon is € 205.945,17 betaald. Het door de stichting sub I gevorderde bedrag van € 31.650,03 kan daarom wor­den toegewezen. &#13;
13. [Y] stelt zich op het standpunt dat zij geen rente ver­schuldigd is omdat de stichting nimmer een opeisbare vor­dering op haar heeft gekregen aangezien de stichting, nadat partijen het niet eens konden worden over de erfpachtcanon, heeft nagelaten zich tijdig tot arbiters te wenden. Volgens [Y] kan een vordering eerst ontstaan nadat de erfpachtcanon in rechte is vastgesteld. Ter zitting heeft zij in dat verband naar de Hoge Raad NJ 1997/316 en NJ 2000/436 verwezen. [Y] voert voorts aan dat de wijze waarop de stichting de ren­te heeft berekend niet duidelijk is en ten slotte dat de stich­ting geen rekening heeft gehouden met de verjaring van een deel van de hoofdsom. &#13;
14. De arbitragecommissie verwerpt het verjaringsverweer omdat het onvoldoende is onderbouwd. Zo geeft [Y] niet aan wanneer een verjaringstermijn is gaan lopen en welke termijn zij daarbij op het oog heeft en laat zij in het midden welk deel van de hoofdsom dat zou betreffen. Om dezelfde reden wordt het verweer ten aanzien van de berekening van de rente verworpen nu dat slechts bestaat uit de enkele stel­ling dat de wijze waarop de stichting de rente heeft berekend niet duidelijk is. De arbitragecommissie gaat er daarom van­uit dat de stichting de rente juist heeft berekend. &#13;
15. Het derde lid van artikel 4 van de akte van vestiging be­paalt dat indien betaling van een canontermijn niet binnen veertien dagen na de verschijndag heeft plaatsgehad het ver­schuldigde, zonder dat daarvoor ingebrekestelling is vereist, wordt verhoogd met één procent voor iedere maand of ge­deelte van een maand verzuim. Dat betekent dat [Y] door niet tijdig en/of onvoldoende te betalen in verzuim is. Dat [Y] met de stichting van mening verschilt over de hoog­te van de canon maakt dat niet anders. Bovendien was het, anders dan [Y] kennelijk beoogt te stellen, aan haar of haar rechtsvoorganger om desgewenst over het geschil over de omvang van de door de stichting in rekening gebrachte ca­non op de in de akte van vestiging voorziene wijze te laten beslissen. Ook hetgeen in de uitspraken van de Hoge Raad waarnaar zij verwijst is overwogen kan haar niet baten. In laatstbedoeld arrest komt geen rente ter sprake en in de zaak die in eerstbedoeld arrest is behandeld was geen rente ver­schuldigd omdat er geen sprake was van verzuim. De door de stichting sub II gevorderde rente zal daarom worden toe­gewezen. &#13;
16. [Y] heeft geen verweer gevoerd tegen het sub IV gevor­derde, zodat ook dat deel van de vordering als na te melden voor toewijzing in aanmerking komt. &#13;
17. [Y] zal als de in het ongelijk te stellen partij in de pro­ceskosten worden veroordeeld, met dien verstande dat de voor rekening van [Y] komende kosten van het deskundi­genrapport zullen worden beperkt tot de helft daarvan, om­dat zowel de stichting als (de rechtsvoorganger van) [Y] van artikel 2 van de akte van erfpacht zijn afgeweken waardoor een onderzoek door deskundigen noodzakelijk is geworden. De kosten van de deskundigen bedragen € 5.827,75, arbitra­gekosten bedragen € 14.090,34,-. &#13;
Bij de proceskostenveroordeling zal de arbitragecommis­sie er rekening mee houden dat de stichting in totaal € 19.918,09,- aan voorschotten heeft gestort. &#13;
18. De gevorderde wettelijke rente over de proceskosten, waartegen geen verweer is gevoerd, kan worden toegewe­zen. &#13;
De beslissing &#13;
De arbitragecommissie, beslissende als goede mannen naar billijkheid: &#13;
veroordeelt [Y] om aan de stichting te betalen € 42.634,75, te vermeerderen met de contractuele rente over € 31.650,03 vanaf 1 oktober 2006 tot de dag der voldoening; &#13;
veroordeelt [Y] tot betaling van de proceskosten aan de zij­de van de stichting, tot de uitspraak begroot op € 20.133,14, waarvan € 3.129,- salaris gemachtigde, te vermeerderen met de wettelijke rente over € 20.133,14 vanaf de veertiende dag na betekening van dit vonnis tot de dag van voldoening; &#13;
verklaart dit vonnis uitvoerbaar bij voorraad; &#13;
wijst het meer of anders gevorderde af. &#13;
</content><legacyfootnotes/><footnotes><footnote/></footnotes><auteurs>mr. H.C.A. Walda, prof. mr. D.W. Bruil, ing. L. van der Lelij</auteurs><published>2011-01-01 00:00:00</published><modified>2011-01-01 00:00:00</modified><editiondate>2011-01-01</editiondate><htmlpath>https://denhollander.info/artikel/8952</htmlpath></article>
</articles></edition>
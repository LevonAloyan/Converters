<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1993</searchword><id>5308</id><udhid>UDH:TvAR/5308</udhid><titel>Klein Mentink / de minister van Landbouw, Natuurbeheer en Visserij (TvAR 1993/4660)</titel><searchwords><searchword>TvAR 11/1993</searchword><searchword>TvAR 1993/4660</searchword><searchword>UDH:TvAR/5308</searchword></searchwords><attachments><attachment><name>1993_nr 11_Rechtspraak_4660.pdf</name><extention>pdf</extention><url>https://denhollander.info/download/5307/ci</url></attachment></attachments><inleiding>Verordening (EEG) nr. 3007/84.&#13;
Uitvoeringsregeling EEG-premie schapevleesproducenten 1990, art. 6 en 13&#13;
&#13;
Premieaanvraag voor alle ooien afgewezen&#13;
omdat verplaatsingsmelding is gedaan na de&#13;
dag, waarop verplaatsing volgens verklaring&#13;
op het meldingsformulier is aangevangen.&#13;
Verzoekers primaire grief dat hij toch in aanmerking&#13;
voor premie voor alle ooien behoort&#13;
te komen, omdat de verplaatsing in feite na de&#13;
melding plaatsvond, treft geen doel. Verordening&#13;
noch Uitvoeringsregeling bieden echter&#13;
voldoende steun voor verweerders standpunt&#13;
dat indien een vermindering van het ooienbestand&#13;
met ten hoogste tien procent het gevolg&#13;
is van verplaatsing, waarbij de voorschriften&#13;
van art. 6 van de Uitvoeringsregeling niet in&#13;
acht zijn genomen, het bepaalde bij art. 13 lid&#13;
2 van de Uitvoeringsregeling (gedeeltelijke&#13;
vermindering premie) niet van toepassing is.&#13;
Volgt vernietiging.</inleiding><content>Uitspraak in de zaak van: J.P. Klein Mentink,&#13;
wonende te Driel, verzoeker,&#13;
tegen&#13;
de minister van Landbouw, Natuurbeheer en&#13;
Visserij, zetelend te 's-Gravenhage, verweerder,&#13;
gemachtigde: mr. K.A. Fikkert, ambtenaar&#13;
ten departemente.&#13;
1. Het verloop van de procedure&#13;
Bij brief, verzonden op 31 juli 1992, kenmerk&#13;
J. 9210501 II heeft verweerder verzoeker mededeling&#13;
gedaan van zijn besluit diens bezwaar&#13;
tegen na te melden besluit van de&#13;
directeur Landbouw, Natuur en Openluchtrecreatie&#13;
in de provincie Gelderland (hierna: directeur&#13;
LNO) ongegrond te verklaren en zijn&#13;
verzoek om premie, als bedoeld in de Uitvoeringsregeling&#13;
EEG-premie schapevleesproducenten&#13;
1990 (hierna: de Premieregeling), voor&#13;
de verkoopseizoenen 1990 en 1991, af te wijzen.&#13;
Tegen eerstvermeld besluit heeft verzoeker&#13;
bij verzoekschrift, ingekomen ter griffie op 31&#13;
augustus 1992, beroep ingesteld bij het College.&#13;
Daarbij heeft hij kennelijk beoogd te vorderen&#13;
dat het College het bestreden besluit&#13;
vernietigt en dat het bepaalt dat verweerder&#13;
alsnog zijn aanspraak op premie zal erkennen.&#13;
Verweerder heeft op 30 november 1992&#13;
een verweerschrift, strekkend tot verwerping&#13;
van het beroep, ingediend en daarbij de op de&#13;
zaak betrekking hebben stukken overgelegd.&#13;
Het College heeft de zaak behandeld ter&#13;
openbare terechtzitting van 23 april 1993,&#13;
waar verweerder is verschenen en zijn standpunt&#13;
nader heeft toegelicht. Verzoeker is daar,&#13;
hoewel behoorlijk opgeroepen, niet verschenen.&#13;
2. De vaststaande feiten&#13;
Op grond van de gedingstukken en het verhandelde&#13;
ter terechtzitting staan de volgende&#13;
feiten en omstandigheden ten processe vast. -&#13;
Door middel van op 15 februari 1991 door&#13;
hem ondertekende en op 18 februari 1991&#13;
door de districtsbureauhouder (hierna: DBH)&#13;
ontvangen formulieren heeft verzoeker de directeur&#13;
LNO gevraagd hem in het kader van&#13;
de Premieregeling voor de verkoopseizoenen&#13;
1990 en 1991 in aanmerking te doen komen&#13;
voor premie voor alle 31 op de datum van de&#13;
aanvraag aanwezige ooien. Verzoeker heeft&#13;
daarbij verklaard kennis te hebben genomen&#13;
van en te voldoen aan de bepalingen van de&#13;
Premieregeling en de hierop betrekking hebbende&#13;
EEG-verordeningen. Voorts heeft hij&#13;
zich daarbij verplicht de daarin gestelde voorwaarden,&#13;
zoals vermeld op de achterkant van&#13;
het formulier, waaronder de voorwaarde dat&#13;
de producent verplicht is om het opgegeven&#13;
aantal aan te houden ooien op ieder moment&#13;
van de aanhoudperiode (15 maart 1991 tot en&#13;
met 22 juni 1991) op zijn bedrijf te houden,&#13;
na te leven.&#13;
- Bij een op 22 mei 1991 door verzoeker, als&#13;
mede door A.J. Klein Mentink-Dekkers ondertekende&#13;
verklaring, verzonden in een door&#13;
de PTT op 23 mei 1991 afgestempelde enveloppe,&#13;
heeft verzoeker de DBH mededeling&#13;
gedaan van verplaatsing van ooien naar een&#13;
nader aangeduid perceel van A.J. Klein Men&#13;
tink-Dekkers, voornoemd, met ingang van 22&#13;
mei 1991.&#13;
- Bij brief, verzonden op 1 november 1991,&#13;
heeft de directeur LNO verzoeker meegedeeld&#13;
dat de door hem voor de verkoopseizoenen&#13;
1990 en 1991 aangevraagde premie ingevolge&#13;
het bepaalde bij art. 13, eerste lid, van de Pre&#13;
mieregeling niet aan hem kan worden uitbetaald.&#13;
De in de brief vermelde afwijzingsgrond&#13;
luidt als volgt:&#13;
'Op 23 mei 1991 heeft de districtsbureauhouder&#13;
uw verplaatsingsverklaring ontvangen.&#13;
Hierop is door u verklaard, dat op 22 mei&#13;
1991 ooien worden verplaatst naar gronden&#13;
en/of gebouwen van A.J. Klein Mentink-Dekkers&#13;
te Herveld.&#13;
U heeft deze verklaring niet tijdig (uiterlijk&#13;
vóór de dag waarop de verplaatsing plaatsvindt)&#13;
aan de districtsbureauhouder doen toekomen&#13;
(art. 6, eerste lid van de Beschikking).'&#13;
- Tegen dit besluit heeft verzoeker bij ver&#13;
weerder bezwaar gemaakt bij een op 14 november&#13;
1991 door deze ontvangen brief.&#13;
Zakelijk weergegeven heeft verzoeker daarbij&#13;
onder meer aangevoerd dat de betrokken ver&#13;
plaatsing van twee ooien op 25 mei 1991 na&#13;
het aanbrengen van een omheining om de te&#13;
begrazen tuin van zijn tante, A.J. Klein Men&#13;
tink-Dekkers, en derhalve na invulling en toe&#13;
zending van het verplaatsingsformulier&#13;
plaatsvond.&#13;
- Bij brief van 24 april 1992 heeft verweer&#13;
ders Commissie voor de Bezwaarschriften&#13;
verzoeker als volgt bericht:&#13;
'Tegen de beslissing van de directeur Landbouw,&#13;
Natuurbeheer en Openluchtrecreatie&#13;
d.d. 1 november 1991 op Uw aanvraag in het&#13;
kader van de Uitvoeringsregeling EEG-premie&#13;
Schapevleesproducenten 1990 (verkoopseizoen&#13;
1990/1991) hebt U in november 1991&#13;
bezwaar gemaakt.&#13;
In Uw bezwaarschrift stelt U dat U de ooien&#13;
niet, zoals U op Uw naar waarheid ingevulde&#13;
verklaringsformulier hebt verklaard, op&#13;
22 mei 1991 hebt verplaatst maar op 25 mei&#13;
1991. De Commissie voor de Bezwaarschriften&#13;
stelt U in de gelegenheid met deugdelijk&#13;
bewijsmateriaal aan te tonen dat U daadwerkelijk&#13;
op 25 mei 1991 Uw ooien hebt verplaatst.&#13;
U wordt verzocht Uw antwoord binnen&#13;
drie weken te sturen naar:&#13;
Ministerie van Landbouw, Natuurbeheer&#13;
en Visserij&#13;
T.a.v. Secretariaat van de Commissie voor&#13;
de Bezwaarschriften, Kamer 7304, Postbus&#13;
20401, 2500 EK DEN HAAG'&#13;
- Bij brief van 12 mei 1992 heeft verzoeker&#13;
op voormeld verzoek gereageerd. Deze brief&#13;
bevat onder meer een door A.J. Klein Men&#13;
tink-Dekkers ondertekende verklaring.&#13;
- Het bestreden besluit is genomen naar aan&#13;
leiding van voormeld bezwaarschrift, over&#13;
eenkomstig het daartoe door de Commissie&#13;
voor de Bezwaarschriften aan verweerder ver&#13;
strekte advies.&#13;
3. Het bestreden besluit Het bestreden besluit&#13;
is in het bijzonder gebaseerd op de volgende&#13;
overwegingen:&#13;
'De regeling geeft uitvoering aan de EEG-verordeningen&#13;
3013/89, 872/84, 3493/90,&#13;
3007/84 en 2814/90. Ingevolge artikel 6, eerste&#13;
lid, van de regeling moet een producent,&#13;
indien hij (een gedeelte van) de aan te houden&#13;
ooien gaat aanhouden op gronden of in gebouwen&#13;
waarvan hij niet de eigenaar, erfpachter&#13;
of pachter (op basis van een door de&#13;
grondkamer goedgekeurde pachtovereenkomst)&#13;
is, daarvan mededeling doen aan de&#13;
districtsbureauhouder en wel uiterlijk vóór de&#13;
dag waarop de verplaatsing plaatsvindt.&#13;
Bij niet-nakoming bestaat geen recht op&#13;
premie (artikel 13, eerste lid). Als, zoals in&#13;
Uw geval, de mededeling kennelijk per post is&#13;
toegezonden, beschouw ik als de dag waarop&#13;
de mededeling is gedaan de datum, waarop&#13;
het stuk ter verzending aan de posterijen is&#13;
toevertrouwd. In beginsel is dat de datum van&#13;
het poststempel.&#13;
Dat betekent dat de onderstaande verplaatsing&#13;
op de erachter vermelde datum is gemeld:&#13;
melding verzonden vgl.&#13;
postst.-datum&#13;
23/5/91&#13;
Gelet op de bovenstaande&#13;
informatie kom ik tot de conclusie dat U één&#13;
verplaatsingsverklaring niet tijdig bij de&#13;
districtsbureauhouder&#13;
hebt ingediend. Dat het U redelijkerwijs onmogelijk&#13;
was die verklaring tijdig in te dienen&#13;
hebt U niet aangetoond. U kon er redelijkerwijs&#13;
van op de hoogte zijn dat U een verplaatsing&#13;
van schapen uiterlijk één dag voor de&#13;
aanvang van die verplaatsing moet melden,&#13;
daar die voorwaarde staat vermeld op het aanvraagformulier&#13;
en het verklaringsformulier. U&#13;
stelt dat U de ooien pas op 25 mei 1991 hebt&#13;
verplaatst. Die stelling hebt U niet voldoende&#13;
aangetoond. Aan de overgelegde verklaring&#13;
kan ik niet de betekenis hechten die U daaraan&#13;
gehecht wenst te zien.&#13;
Ik verklaar Uw bezwaarschrift dan ook ongegrond&#13;
en wijs Uw daarmee samenhangend&#13;
verzoek af.'&#13;
4. De grieven van verzoeker&#13;
Ter ondersteuning van het beroep heeft verzoeker&#13;
de volgende - samengevat weergegeven&#13;
- grieven aangevoerd.&#13;
In afwijking van de in de verplaatsingsverklaring&#13;
vermelde datum vond de daadwerkelijke&#13;
verplaatsing van twee ooien naar de tuin&#13;
van A.J. Klein Mentink-Dekkers plaats op 25&#13;
mei 1991, derhalve nadat verzoeker de verplaatsing&#13;
had gemeld. Verzoeker is in staat&#13;
deze stelling door middel van getuigen te bewijzen.&#13;
In elk geval is de beslissing om, naar aanleiding&#13;
van de melding van de verplaatsing&#13;
van voormelde twee ooien, indien deze te laat&#13;
is gedaan, de premie voor alle 31 ooien voor&#13;
twee verkoopseizoenen niet uit te keren, onevenredig&#13;
in verhouding tot dat verzuim. Verzoeker&#13;
heeft te goeder trouw gehandeld.&#13;
Schaaphouders, bij wie, bij controle, naar verhouding&#13;
evenveel schapen blijken te ontbreken,&#13;
worden slechts gedeeltelijk gekort op de&#13;
premie.&#13;
5. Het verweer&#13;
In het verweerschrift heeft verweerder onder&#13;
meer het volgende opgemerkt:&#13;
'Verzoeker heeft een aanvraag ingediend voor&#13;
31 ooien. Volgens zijn opgave waren op de&#13;
datum van aanvraag 31 ooien op zijn bedrijf&#13;
aanwezig. Omtrent de verplaatsing van ooien&#13;
op 22 mei 1991 heeft de districtsbureauhouder&#13;
op 24 mei 1991 het verklaringsformulier,&#13;
waarvan de enveloppe op 23 mei 1991 is afgestempeld,&#13;
ontvangen. Het verklaringsformulier&#13;
is door verzoeker en ingebruikgever op&#13;
22 mei 1991 ondertekend. Het voorgaande betekent&#13;
dat de verplaatsing door verzoeker niet&#13;
tijdig is gemeld en daarmee heeft hij niet voldaan&#13;
aan de vereisten van artikel 6, eerste en&#13;
tweede lid, van de regeling.&#13;
Verzoeker stelt dat hij, in tegenspraak met&#13;
zijn naar waarheid ingevulde verplaatsingsverklaring,&#13;
de ooien pas op 25 mei 1991 heeft&#13;
verplaatst. Op het verzoek van de Commissie&#13;
voor de Bezwaarschriften die stelling aan te&#13;
tonen heeft hij een verklaring van de ingebruikgever,&#13;
d.d. 12 mei 1992, overgelegd. Die&#13;
enkele, achteraf opgestelde, niet verifieerbare,&#13;
verklaringen van verzoeker en de ingebruikgever&#13;
acht ik onvoldoende bewijs om de verklaring&#13;
van verzoeker, die hij destijds naar&#13;
waarheid heeft afgelegd, opzij te zetten.&#13;
Voorts stelt verzoeker dat hij te goeder&#13;
trouw heeft gehandeld.&#13;
Of verzoeker al dan niet te goeder trouw&#13;
heeft gehandeld is hier niet relevant. Verzoeker&#13;
heeft zich bij het indienen van het aanvraagformulier&#13;
verplicht de voorwaarden van&#13;
de regeling na te leven. Gebleken is dat hij&#13;
niet aan de vereisten heeft voldaan en derhalve&#13;
is zijn premie-aanvraag afgewezen.&#13;
Tenslotte heeft verzoeker er geen vrede&#13;
mee dat de gehele premie vervalt terwijl er&#13;
maar twee ooien zijn verplaatst en dat de premie&#13;
voor twee verkoopseizoenen vervalt.&#13;
Naar aanleiding van die klacht zij op het volgende&#13;
gewezen.&#13;
Gelet op artikel 3, eerste lid, van verordening&#13;
(EEG) 3007/84 zoals laatstelijk gewijzigd&#13;
bij de verordening 1260/90, zijn in&#13;
beginsel óók ooien die niet op het eigen bedrijf&#13;
van de producent worden gehouden, subsidiabel.&#13;
De kortingsbepaling van artikel 6,&#13;
vierde lid, van de verordening, kan gelet op&#13;
de samenhang met de leden 2 en 3 alleen&#13;
slaan op verzuimen met betrekking tot verminderingen&#13;
van een aantal voor de premie&#13;
gehouden ooien en niet op situaties waarin&#13;
(een gedeelte van) de voor de premie aangehouden&#13;
ooien elders dan het eigen bedrijf van&#13;
de producent worden aangehouden, zonder&#13;
dat het verplaatsingsvoorschrift is nageleefd.&#13;
Ik wijs er verder nog op dat op grond van&#13;
de communautaire regelgeving - en ook van&#13;
de nationale - géén verplichting bestaat om&#13;
inzake verplaatsingen van voor de premie opgegeven&#13;
ooien melding te maken van de aantallen&#13;
dieren, die bij een verplaatsing betrokken&#13;
zijn. Bijgevolg zijn, nog afgezien van het&#13;
bovenstaande, de kortingsvoorschriften zoals&#13;
die met betrekking tot verminderingen van het&#13;
aantal voor de premie aangehouden ooien gelden,&#13;
niet toe te passen op verzuimen ten aanzien van verplaatsingen. Met de artikelen 6 en&#13;
13 van de regeling is uitvoering gegeven aan&#13;
het bepaalde in de artikelen 3 en 6 van verordening&#13;
(EEG) 3007/84 in de bovenaangehaalde&#13;
versie.&#13;
Met betrekking tot het vervallen van de&#13;
premie voor twee jaar merk ik op dat anders&#13;
dan verzoeker meent, het onthouden van premie&#13;
voor beide verkoopseizoenen niet disproportioneel&#13;
is. Verzoeker heeft zich, in verband&#13;
met de premie voor de verkoopseizoenen&#13;
1990 en 1991, verbonden om het door hem&#13;
opgegeven aantal ooien van 15 maart 1991 tot&#13;
en met 22 juni 1991 aan te houden en daarbij&#13;
de overige voorwaarden van de regeling na te&#13;
leven.&#13;
Verzoeker kon en moest weten dat zijn&#13;
verzuim om de voorschriften gedurende de&#13;
hierbovengenoemde aanhoudperiode na te leven,&#13;
van invloed zou zijn op de premie voor&#13;
beide verkoopseizoenen.'&#13;
6. De beoordeling van het geschil In de&#13;
Premieregeling is, onder meer, het volgende&#13;
bepaald:&#13;
'Artikel 6&#13;
1. De producent is verplicht om, indien hij&#13;
de aan te houden ooien dan wel een gedeelte&#13;
daarvan gaat aanhouden op gronden of in ge&#13;
bouwen waarvan hij niet de eigenaar, erfpachter&#13;
dan wel pachter op basis van een door de&#13;
grondkamer goedgekeurde pachtovereenkomst&#13;
is, hiervan uiterlijk vóór de dag waarop&#13;
de verplaatsing plaats vindt, door middel van&#13;
het daartoe bestemde exemplaar van het door&#13;
de directeur vastgestelde verplaatsingsformulier,&#13;
mededeling te doen aan de districtsbureauhouder.&#13;
2. Vanaf het moment van verplaatsing&#13;
dient de producent het volledig ingevulde en&#13;
ondertekende voor de controle door de Alge&#13;
mene Inspectiedienst bestemde exemplaar van&#13;
het verplaatsingsformulier op zijn bedrijf ter&#13;
beschikking te hebben.&#13;
3. De gronden of gebouwen waarnaar de&#13;
aan te houden ooien worden verplaatst, moe&#13;
ten door de producent:&#13;
a. op het verplaatsingsformulier met kadastrale&#13;
gegevens worden omschreven of&#13;
b. door middel van een bij het verplaatsingsformulier&#13;
te voegen en naar het oordeel&#13;
van de districtsbureauhouder eenduidige situatieschets&#13;
of omschrijving worden aangeduid.&#13;
4. Indien de producent de verplichtingen,&#13;
bedoeld in het eerste en tweede lid, niet is nagekomen&#13;
maar met daartoe strekkende bewijsstukken&#13;
ten genoegen van de directeur&#13;
LNO aantoont dat het hem redelijkerwijs niet&#13;
mogelijk was aan deze verplichtingen te voldoen,&#13;
wordt de premie uitbetaald onderscheidenlijk&#13;
niet teruggevorderd.'&#13;
'Artikel 13&#13;
1. Indien op enig moment blijkt dat de pro&#13;
ducent:&#13;
a. de verplichtingen, bedoeld in de artikelen&#13;
4, eerste lid, 5, eerste lid, en 6, eerste en&#13;
tweede lid, niet is nagekomen, dan wel&#13;
b. op het aanvraagformulier of op het ver&#13;
plaatsingsformulier onjuiste gegevens heeft&#13;
verstrekt, wordt, onverminderd het bepaalde&#13;
in het tweede, derde en vierde lid, voor die&#13;
aanvraag geen premie toegekend dan wel&#13;
wordt de beslissing houdende toekenning van&#13;
een premie ingetrokken en zal de reeds uitbetaalde&#13;
premie worden teruggevorderd.&#13;
2. In afwijking van het bepaalde in het eer&#13;
ste lid wordt, indien het werkelijke aantal aan&#13;
wezige ooien tien procent of minder van het&#13;
voor premie opgegeven aantal verschilt, voor&#13;
het werkelijke aantal aanwezige ooien de pre&#13;
mie verminderd met driemaal het verschilpercentage&#13;
uitgekeerd, indien de directeur LNO&#13;
ervan overtuigd is dat dit verschil niet het ge&#13;
volg is van een valse verklaring die doelbewust&#13;
of door grove nalatigheid is afgelegd.&#13;
De hiervoor weergegeven, primair voorgedragen,&#13;
grief treft geen doel. Het College overweegt&#13;
daartoe dat verzoeker de DBH een&#13;
verklaring heeft doen toekomen, blijkens het&#13;
poststempel op 23 mei 1991 ter post bezorgd,&#13;
waarop hij mededeling doet van verplaatsing&#13;
van ooien naar gronden en/of gebouwen van&#13;
A.J. Klein Mentink-Dekkers met ingang van&#13;
22 mei 1991. Mitsdien is hij ter zake van die&#13;
verplaatsing de verplichting, gesteld bij art. 6,&#13;
eerste lid, van de Premieregeling niet nagekomen.&#13;
Dat de verplaatsing, naar verzoeker stelt, in&#13;
feite heeft plaatsgevonden op 25 mei 1991&#13;
kan niet tot een ander oordeel leiden, reeds&#13;
omdat het aldus gestelde niet als zodanig is&#13;
gemeld en derhalve niet ten tijde van belang&#13;
op de voorgeschreven wijze controleerbaar is&#13;
gemaakt.&#13;
Verzoeker heeft voorts geen feiten of omstandigheden&#13;
gesteld, op grond waarvan verweerder&#13;
had moeten oordelen dat het&#13;
verzoeker redelijkerwijs onmogelijk was aan&#13;
de verplichting, bedoeld in voormeld art. 6,&#13;
eerste lid, te voldoen.&#13;
Naar het oordeel van het college heeft verweerder&#13;
aan het voorgaande echter ten onrechte&#13;
de conclusie verbonden dat de&#13;
aanspraak van verzoeker op premie in zijn geheel&#13;
is komen te vervallen, zoals hij bij het&#13;
bestreden besluit heeft gedaan. Verzoekers&#13;
hiervoor weergegeven, subsidiair voorgedragen,&#13;
grief treft dan ook doel. Dienaangaande&#13;
overweegt het College als volgt.&#13;
Uit de feiten, vermeld onder 2., blijkt dat&#13;
van het door verzoeker opgegeven aantal van&#13;
31 aan te houden ooien in totaal twee ooien&#13;
naar percelen van AJ. Klein Mentink-Dekkers,&#13;
voornoemd, zijn verplaatst.&#13;
De omstandigheid dat verzoeker van deze&#13;
verplaatsing niet overeenkomstig art. 6, eerste&#13;
lid, van de Premieregeling vooraf mededeling&#13;
heeft gedaan, heeft tot gevolg dat het werkelijk&#13;
aantal ooien, dat gedurende de aanhoudperiode&#13;
op zijn bedrijf aanwezig is geweest, is&#13;
verminderd tot 29. Dit aantal verschilt minder&#13;
dan tien procent van het voor de premie opgegeven&#13;
aantal van 31.&#13;
Verweerder stelt zich op het standpunt dat,&#13;
indien de vermindering van ten hoogste tien&#13;
procent het gevolg is van verplaatsing, waarbij&#13;
de voorschriften van art. 6 van de Premieregeling&#13;
niet in acht zijn genomen, het&#13;
bepaalde bij voormeld art. 13, tweede lid,&#13;
hierboven vermeld, niet van toepassing is. Hij&#13;
heeft dan ook nagelaten zich er overeenkomstig&#13;
laatstvermelde bepaling van te overtuigen&#13;
of evenvermeld verschil tussen het werkelijke&#13;
aantal en het voor de premie opgegeven aantal&#13;
ooien, niet het gevolg is van een valse verklaring,&#13;
die doelbewust of door grove nalatigheid&#13;
is afgelegd.&#13;
Naar het oordeel van het College biedt de&#13;
Premieregeling, noch Verordening (EEG) nr.&#13;
3007/84, zoals gewijzigd bij Verordening&#13;
(EEG) nr. 1260/90, voldoende steun voor dit&#13;
standpunt. Dat, naar verweerder heeft aangevoerd,&#13;
de toepasselijke regelgeving niet voorschrijft&#13;
dat het aantal te verplaatsen ooien&#13;
(vooraf) wordt medegedeeld, sluit de toepasselijkheid&#13;
van het bepaalde bij voormeld art.&#13;
13, tweede lid, niet uit in gevallen, als het onderhavige,&#13;
waarin het aantal niet in overeenstemming&#13;
met het bepaalde bij art. 6&#13;
verplaatste ooien in feite wel is medegedeeld&#13;
en door verweerder als juist aanvaard.&#13;
De slotsom is dat het bestreden besluit wegens&#13;
strijd met het beginsel van behoorlijk bestuur,&#13;
dat wil dat een beschikking wordt&#13;
gedragen door de daaraan ten grondslag gelegde&#13;
motivering, moet worden vernietigd op&#13;
de in art. 5, sub d., van de Wet administratieve&#13;
rechtspraak bedrijfsorganisatie vermelde&#13;
grond.&#13;
Dienovereenkomstig wordt beslist.&#13;
7. De beslissing&#13;
Het College:&#13;
- vernietigt de beslissing van de minister van&#13;
Landbouw, Natuurbeheer en Visserij van 31&#13;
juli 1992, met het kenmerk J. 9210501II;&#13;
- bepaalt dat verweerder op het door verzoeker&#13;
bij hem ingediend bezwaarschrift opnieuw&#13;
beslist met inachtneming van hetgeen bij deze&#13;
uitspraak is overwogen;&#13;
-gelast dat verweerder aan verzoeker het&#13;
door hem betaalde griffierecht ten bedrage&#13;
van f 150,- (zegge: honderd en vijftig gulden)&#13;
vergoedt; en&#13;
- wijst af hetgeen meer of anders is gevorderd.</content><legacyfootnotes/><footnotes><footnote/></footnotes><auteurs/><published>1993-11-01 00:00:00</published><modified>1992-10-07 00:00:00</modified><editiondate>1993-11-01</editiondate><htmlpath>https://denhollander.info/artikel/5308</htmlpath></article>
</articles></edition>
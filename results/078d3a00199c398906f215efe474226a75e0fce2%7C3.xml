<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1994</searchword><id>5184</id><udhid>UDH:TvAR/5184</udhid><titel>Aegon Levensverzekering N.V. / de Jong (TvAR 1994/4684)</titel><searchwords><searchword>TvAR 3/1994</searchword><searchword>TvAR 1994/4684</searchword><searchword>UDH:TvAR/5184</searchword></searchwords><attachments><attachment><name>1994_nr 3_Rechtspraak_4684.pdf</name><extention>pdf</extention><url>https://denhollander.info/download/5119/ci</url></attachment></attachments><inleiding>Pachtwet, art. 11, 49-5&#13;
&#13;
Voorgestelde pachter biedt qua opleiding en ervaring, voldoende waarborgen voor het be-hoorlijk voeren van een veehouderijbedrijf. Wil weidebedrijf (zonder melkquotum) voortzetten als vleesveebedrijf. Moet in staat worden geacht zich de noodzakelijke specifieke deskundigheid voldoende en tijdig eigen te maken.&#13;
De wijze van bedrijfsvoering door een (voorgestelde) pachter en de daarmee gemoeide financiële risico's zijn - mits de pachter voldoet aan zijn verplichtingen jegens de verpachter - overigens in beginsel en behou-dens het nemen van onaanvaardbare financiële risico's, voor een verpachter niet van belang.&#13;
In dit geval geenszins onmogelijk dat de voorgestelde pachter een voldoende rendabel veehouderijbedrijf exploiteert. Voor de wijze van gebruik van het gepachte zal het geen wezenlijk verschil maken welke opzet pachter daarvoor precies kiest. Zoon pachter in de plaats gesteld. Voorwaarde voor gestelde beëindigingsovereenkomst niet vervuld.</inleiding><content>Arrest in de zaak van:&#13;
Aegon Levensverzekering N.V., gevestigd te 's-Gravenhage, appellante, procureur: mr. J.M.J. Huver,&#13;
tegen&#13;
Jan de Jong, wonende te Katlijk (gemeente Heerenveen), geïntimeerde, procureur: mr. J. van Dijkhuizen.&#13;
Het geding in eerste aanleg&#13;
De pachtkamer van het kantongerecht te Hee-renveen heeftop 17 september 1991 en 21 no-vember 1991 tussen partijen vonnissen uitgesproken, die in fotokopie aan dit arrest zijn gehecht en naar de inhoud waarvan wordt verwezen.&#13;
Het geding in hoger beroep&#13;
Appellante - verder ook te noemen Aegon -is bij exploit van 23 december 1991 met ge-lijktijdige dagvaarding van geïntimeerde -verder ook te noemen J. de Jong - voor dit hof, in hoger beroep gekomen van genoemde vonnissen, waarbij - kort weergegeven -(vonnis 17 september 1991) een comparitie van partijen is gelast resp. (vonnis 21 novem-ber 1991) in conventie de zoon van J. de Jong, Gerard de Jong, als pachter in de plaats van J. de Jong is gesteld, en in reconventie aan Aegon haar vordering (tot schriftelijke vastlegging van een onder ontbindende voor-waarde aangegane pachtbeëindigingsovereen-komst enz.) is ontzegd, met veroordeling van Aegon in de kosten van het geding in conven-tie en reconventie.&#13;
Bij memorie van grieven zijn door Aegon de onderomschreven grieven aangevoerd en toegelicht met conclusie:&#13;
In conventie:&#13;
J. de Jong niet-ontvankelijk te verklaren in zijn in eerste aanleg ingestelde vordering, al-thans hem deze vordering te ontzeggen.&#13;
Nr. 4684&#13;
In reconventie:&#13;
de tussen Aegon en J. de Jong in september 1990 mondeling onder ontbindende voor-waarde aangegane beëindigingsovereenkomst in dier voege schriftelijk vast te leggen, dat de ontbindende voorwaarde in vervulling is ge-gaan, zodat de beëindigingsovereenkomst on-voorwaardelijk is geworden en de pacht-overeenkomst op 10 mei 1992 eindigt, zijnde aan het einde van het pachtjaar waarin J. de Jong de leeftijd van 65 jaar bereikt.&#13;
In conventie en reconventie:&#13;
- de uitspraak voor zover mogelijk uit voerbaar bij voorraad te verklaren;&#13;
- J. de Jong te veroordelen om aan Aegon de volgens het gebruikelijke tarief te begroten bijdrage in de proceskosten van beide instan ties te betalen.&#13;
Bij memorie van antwoord heeft J. de Jong terzake verweer gevoerd met conclusie tot be-vestiging van de vonnissen waarvan beroep, met veroordeling van Aegon in de kosten van beide instanties.&#13;
Ter zitting van het hof van 7 december 1992 hebben partijen hun standpunten doen bepleiten, Aegon door mr. H. Stein, advocaat te Zwolle en J. de Jong door mr. A.J. Boon-stra, advocaat te Groningen, beiden onder overlegging van pleitnotities.&#13;
Vervolgens heeft Aegon nog een akte ge-nomen ter overlegging van produkties, waar-op J. de Jong bij akte heeft gereageerd en hebben partijen de stukken overgelegd voor het wijzen van arrest.&#13;
De grieven&#13;
Aegon heeft de volgende grieven tegen het&#13;
vonnis waarvan beroep aangevoerd:&#13;
Grief 1&#13;
De pachtkamer heeft ten onrechte geoordeeld,&#13;
zoals zij heeft gedaan in de rechtoverwegin-&#13;
gen 9 en 10 van het eindvonnis, en daarom de&#13;
conventionele vordering tot indeplaatsstelling&#13;
toegewezen.&#13;
Grief 2&#13;
De pachtkamer heeft ten onrechte geoordeeld, zoals zij heeft gedaan in de rechtoverweging 11 van het eindvonnis, en daarom de conven-tionele vordering tot indeplaatsstelling toege-wezen.&#13;
Grief 3&#13;
De pachtkamer heeft ten onrechte geoordeeld, zoals zij heeft gedaan in de rechtoverweging 17 van het eindvonnis, en daarom de in recon-ventie gevorderde schriftelijke vastlegging van de beëindigingsovereenkomst tussen Ae-gon en J. de Jong afgewezen.&#13;
De vaststaande feiten&#13;
In hoger beroep kan van de volgende, als er-kend of niet (voldoende) betwist, vaststaande feiten worden uitgegaan:&#13;
J. de Jong heeft in 1961 een saté en landen te Katlijk, in totaal groot 32.78.39 ha van (de rechtsvoorgangster van) Aegon in pacht ge-kregen.&#13;
Door toevoeging van enkele percelen los land in 1970 is het gepachte vergroot tot een totale oppervlakte van 39.15.31 ha.&#13;
Nadat Aegon in 1985 een gedeelte van het gepachte, met de daarop staande gebouwen, aan J. de Jong heeft verkocht, bestaat het pachtobject nog slechts uit los land.&#13;
Na de ruilverkaveling Midden-Tjonger be-staat het pachtobject thans uit los land ter grootte van in totaal 34.92.25 ha.&#13;
De huidige pachtovereenkomst tussen par-tijen, vastgelegd in door de grondkamer voor Friesland goedgekeurde pacht(wijzi-gings)overeenkomsten, loopt behoudens ver-lenging tot 11 mei 1997.&#13;
Het bedrijf van J. de Jong beschikt niet over een melkquotum.&#13;
J. de Jong is geboren op 4 juli 1926. Zijn zoon G.J. de Jong, de voorgestelde pachter, is geboren op 24 november 1969 en thans dus 23 jaar oud, is ongehuwd en woont bij zijn ouders op de voorheen tot het gepachte beho-rende boerderij.&#13;
Beoordeling van het hoger beroep Tegen het tussenvonnis van 17 september 1991 zijn geen grieven aangevoerd, zodat Aegon in haar hoger beroep in zoverre niet kan worden ontvangen.&#13;
Grief I&#13;
1. Deze grief maakt bezwaar tegen de verwer-ping door de pachtkamer van het kantonge-recht van het verweer van Aegon dat de gevraagde indeplaatsstelling had moeten wor-den afgewezen omdat de voorgestelde pach-ter, G.J. de Jong, niet voldoende waarborgen biedt voor een behoorlijke bedrijfsvoering.&#13;
2. G.J. de Jong heeft verklaard niet voorne-mens te zijn op het gepachte het weidebedrijf&#13;
van zijn vader voort te zetten, maar een vlees-veebedrijf op te zetten.&#13;
3. Aegon stelt - zakelijk weergegeven - dat niet kan worden aangenomen dat G.J. de Jong voldoende waarborgen biedt voor het behoorlijk voeren van een dergelijk vleesvee bedrijf, omdat:&#13;
- hij de voor het behoorlijk voeren van een vleesveebedrijf nodige opleiding en ervaring mist;&#13;
- hij de voor het opzetten van een dergelijk vleesveebedrijf nodige financiële liquiditeiten mist;&#13;
- een vleesveebedrijf in de door G.J. de Jong beoogde opzet (evenals het door J. de Jong als pachter gevoerde weidebedrijf) naar verwachting niet voldoende rendabel kan zijn.&#13;
4. Het hof is, mèt de pachtkamer van het kantongerecht, van oordeel dat er ten deze van uit moet worden gegaan dat G.J. de Jong als opvolgend pachter wel voldoende waar borgen biedt voor een behoorlijke bedrijfs voering.&#13;
5. Hij heeft een, voor het voeren van een veehouderijbedrijf in het algemeen, zeker vol doende opleiding met MAVO en Rijks Mid delbare Landbouwschool, en één jaar Hogere Landbouwschool, en de cursus Economische Vorming toekomstig Ondernemer boerenbe drijf.&#13;
Tevens heeft hij daartoe voldoende prakti-sche ervaring, en moet hij dus goed in staat worden geacht tot het voeren van een veehou-derijbedrijf.&#13;
6. Aegon betwist niet dat hij zowel wat be treft opleiding als praktische ervaring vol doende waarborgen biedt voor het kunnen voeren van een weidebedrijf, zoals zijn vader dat thans doet. Het aanbod van Aegon tot het (onder voorwaarden, die geen betrekking heb ben op zijn opleiding en/of praktische erva ring, te weten het overleggen van een aanvaardbaar bedrijfsplan dat tevens de finan ciële haalbaarheid daarvan aannemelijk maakt) aanvaarden van G.J. de Jong als zijn vader opvolgend pachter in geval van voort zetting van diens weidebedrijf kan ook niet anders worden gezien dan als een erkenning van die opleiding en ervaring als voldoende.&#13;
7. G.J. de Jong moet, op basis van zijn hui dige opleiding en ervaring en met zijn leeftijd van 23 jaar, naar het oordeel van het hof in staat worden geacht zich de specifieke des kundigheid, die het voeren van een vleesvee bedrijf in de door hem beoogde opzet vergt, voldoende en tijdig eigen te maken.&#13;
8. Het staat ten processe vast dat de opzet van een vleesveebedrijf, zoals G.J. de Jong zich dat voorstelt, een totale investering ver eist van f 935 696,-, waarbij inbegrepen het bouwen van een stal op een daartoe door G.J. de Jong aan te kopen perceel van plm. 1 ha.&#13;
9. Tevens is niet betwist dat G.J. de Jong een eigen vermogen bezit van plm. f 230 000,-, dat gedeeltelijk ten behoeve van het op te zetten vleesveebedrijf liquide te ma ken is. Voor zover dat laatste niet het geval is, zal het kunnen dienen tot zekerheid voor het aantrekken van kapitaal van derden.&#13;
Aldus kan er enerzijds niet met zekerheid van uit worden gegaan dat het G.J. de Jong zal lukken voldoende financiële middelen ter beschikking te krijgen om de nodige (grote) investeringen te kunnen doen tot het opzetten van een vleesveebedrijf, zoals dat thans door hem is beoogd. Anderzijds kan er thans echter evenmin van worden uitgegaan dat zulks G.J. de Jong niet zal lukken.&#13;
10. De wijze van bedrijfsvoering door een pachter en de daarmee gemoeide financiële belangen en resultaten zijn - mits uiteraard de pachter voldoet aan zijn verplichtingen jegens de verpachter - overigens in beginsel en be houdens het nemen van onaanvaardbare fi nanciële risico's, waarvan hier geen sprake is, voor een verpachter niet van belang. Zulks geldt eveneens ten aanzien van een voorge stelde pachter.&#13;
11. De door G.J. de Jong voorgestelde be drijfsvoering en de daarmee voor deze ge moeide financiële belangen en resultaten kunnen voor de beoordeling van deze grief dan ook slechts van belang zijn voor zover er in verband daarmee voor zou moeten worden gevreesd dat G.J. de Jong na zijn indeplaats- stelling daardoor onvoldoende waarborgen je gens Aegon biedt voor een behoorlijke bedrijfsvoering op het gepachte.&#13;
12. De stellingname van Aegon komt er in wezen op neer dat de gepachte ca 35 ha los grondland, tezamen met de aan J. de Jong toe behorende grond en gebouwen, nimmer in enige vorm van veehouderijbedrijf rendabel zullen kunnen worden geëxploiteerd, omdat met het gepachte geen melkquotum samen hangt; met name ook niet in de vorm van een weidebedrijf noch in de vorm van een vlees veebedrijf, zoals door G.J. de Jong beoogd. Deze stellingname wordt in zijn algemeenheid door het hof niet onderschreven.&#13;
13. Uit de in het geding gebrachte gege vens acht het hof geenszins onmogelijk dat G.J. de Jong in staat zal zijn om op de ge-pachte ca. 35 ha los groenland, tezamen met de aan J. de Jong toebehorende grond en ge-bouwen, een voor hem voldoende rendabel veehouderijbedrijf op te zetten en te exploite-ren. De daarvoor door G.J. de Jong te kiezen vorm is in beginsel voor Aegon als verpachter niet van belang, mits hij zijn bedrijf behoor-lijk voert, aan zijn verplichtingen jegens Ae-gon voldoet en behoorlijke zorg besteedt aan het gepachte. Voor de wijze van gebruik van de onderhavige 35 ha groenland zal het ook geen wezenlijk verschil behoeven te maken welke opzet G.J. de Jong precies zal kiezen voor zijn veehouderijbedrijf, waarbinnen dit land wordt geëxploiteerd.&#13;
14. Daarbij geldt dat (ook) voor G.J. de Jong zelf een behoorlijke exploitatie van, en bedrijfsvoering op de gepachte ruim 35 ha los land een eerste vereiste zal zijn voor het vol doende rendabel kunnen maken van het door hem te voeren bedrijf. Mocht G.J. de Jong nieuwbouw plegen dan doet hij dat op eigen grond en geheel voor eigen risico.&#13;
15. Gezien de opleiding en ervaring van G.J. de Jong valt aan te nemen dat hij, welke vorm hij ook precies zal kiezen voor zijn vee houderijbedrijf, jegens Aegon voldoende waarborgen biedt voor het behoorlijk voeren daarvan.&#13;
16. Grief 1 treft dan ook geen doel.&#13;
Grief 2&#13;
17. In de grief bestrijdt Aegon de beslissing&#13;
van de pachtkamer van het kantongerecht dat&#13;
de indeplaatsstelling van G.J. de Jong volgens&#13;
art. 49 lid 3 PW naar billijkheid moet worden&#13;
toegewezen.&#13;
18. Aegon wijst in dit verband op haar be lang dat wordt voorkomen dat G.J. de Jong zich als gevolg van onvoldoende deskundig heid of 'financiële beslommeringen' niet vol doende zal kunnen concentreren op de hoge eisen die een behoorlijke bedrijfsvoering stelt.&#13;
19. Het hof acht, zoals boven overwogen, G.J. de Jong in zijn algemeenheid voldoende deskundig om een vleesveebedrijf op con tractbasis naar behoren te voeren.&#13;
20. Afgezien van de vraag of 'financiële beslommeringen' niet een onderdeel vormen van het voeren van nagenoeg ieder landbouw bedrijf, heeft Aegon naar het oordeel van het hof geenszins duidelijk gemaakt in hoeverre onder de omstandigheden van het geval, ook als het opzetten van het door G.J. de Jong be oogde vleesveebedrijf grote eisen aan de financieringsmogelijkheden van G.J. de Jong zou stellen, gevreesd moet worden dat deze eisen bij G.J. de Jong zouden leiden tot een gebrek aan concentratie op een behoorlijke bedrijfsvoering, of dat deze bij hem anders-zins zou leiden tot een niet-behoorlijke be-drijfsvoering.&#13;
21. Onbetwist is dat er voor Aegon geen gegronde vrees bestaat voor een niet-tijdige betaling van de pacht door G.J. de Jong.&#13;
22. Blijkens het bovenoverwogene moet er van uit worden gegaan dat voor Aegon ook geen gegronde vrees behoeft te bestaan voor een niet-behoorlijk gebruik van het gepachte en daardoor depreciatie van het gepachte.&#13;
23. Niet is gesteld of gebleken dat het ge bruik van de onderhavige percelen essentieel is voor een behoorlijke exploitatie van andere nabijgelegen pachtbedrijven van Aegon. Het hof acht dan ook geen wezenlijk belang voor Aegon op het spel bij verpachting van de on derhavige percelen aan andere pachters dan G.J. de Jong.&#13;
24. G.J. de Jong moet voor Aegon als op volgend pachter in redelijkheid aanvaardbaar worden geacht, en de pachtkamer van het kantongerecht heeft met recht G.J. de Jong als pachter in de plaats van zijn vader gesteld.&#13;
Ook grief 2 is dus vergeefs voorgesteld.&#13;
Grief 3&#13;
25. Deze grief betreft de in reconventie door Aegon gestelde, maar door J. de Jong betwis-te, voorwaardelijke beëindigingsovereen-komst.&#13;
26. Aegon heeft gesteld dat beëindiging van de pacht is overeengekomen zodra J. de Jong de 65-jarige leeftijd heeft bereikt, onder de voorwaarde dat G.J. de Jong niet als pach ter in de plaats van J. de Jong wordt gesteld.&#13;
In het midden kan blijven of die voorwaar-de als een ontbindende voorwaarde moet wor-den gequalificeerd, nu kennelijk is bedoeld dat de beëindiging juist wèl van kracht zal zijn als G.J. de Jong niet in de plaats wordt gesteld.&#13;
27. Nu, zoals hierboven met betrekking tot de grieven 1 en 2 is overwogen, de door de pachtkamer van het kantongerecht uitgespro ken indeplaatsstelling terecht is uitgesproken en wordt bekrachtigd, is de gestelde voor waarde niet vervuld.&#13;
Aldus kan de door Aegon gestelde beëindi-gingsovereenkomst, ook indien bewezen en schriftelijk vastgelegd, in ieder geval geen ef-fect sorteren.&#13;
Aegon heeft ingevolge de beslissing van het hof in conventie dus geen belang meer bij haar reconventionele vordering. Zij moet dan ook in haar hoger beroep tegen de ontzegging van haar reconventionele vordering niet-ont-vankelijk worden verklaard.&#13;
Slotsom&#13;
Nu de grieven van Aegon tegen het eindvon-nis inzake de conventionele vordering zijn verworpen en zij overigens in haar beroep niet-ontvankelijk is, moeten de vonnissen waarvan beroep worden bekrachtigd.&#13;
Aegon moet als de in het ongelijk gestelde partij worden veroordeeld in de kosten van het geding in hoger beroep.&#13;
Beslissing&#13;
Het hof, rechtdoende in hoger beroep:&#13;
Verklaart Aegon niet-ontvankelijk in haar beroep tegen het vonnis van 17 september 1991;&#13;
Bekrachtigt het vonnis van 21 november 1991;&#13;
Veroordeelt Aegon in de kosten van het geding in hoger beroep, welke tot heden aan de zijde van J. de Jong worden begroot op f4500,-.</content><legacyfootnotes/><footnotes><footnote/></footnotes><auteurs/><published>1994-03-01 00:00:00</published><modified>1993-06-28 00:00:00</modified><editiondate>1994-03-01</editiondate><htmlpath>https://denhollander.info/artikel/5184</htmlpath></article>
</articles></edition>
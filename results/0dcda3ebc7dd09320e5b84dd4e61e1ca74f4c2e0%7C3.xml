<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1996</searchword><id>4976</id><udhid>UDH:TvAR/4976</udhid><titel>Van der Heijden c.s. / Van de Mortel (TvAR 1996/4842)</titel><searchwords><searchword>TvAR 11/1996</searchword><searchword>TvAR 1996/4842</searchword><searchword>UDH:TvAR/4976</searchword></searchwords><attachments><attachment><name>1996_nr 11_Rechtspraak_4842.pdf</name><extention>pdf</extention><url>https://denhollander.info/download/4917/ci</url></attachment></attachments><inleiding>Pachtwet, art. 11&#13;
&#13;
Er is schriftelijke pachtovereenkomst. Gezien diverse — in het arrest nader aangegeven — feiten en omstandigheden, deze tezamen en in onderling verband beschouwd, is daarvoor later niet een nieuwe (mondelinge) pachtovereenkomst met de pachter en diens broer in de plaats gekomen. Het feitelijk samen gaan gebruiken van de onderhavige hoeve doet daaraan niet af.&#13;
Over blijft slechts dat gedurende vele jaren de pachtprijs door beiden samen is betaald zonder protest daartegen zijdens verpachter, maar dit enkele feit is tegen de achtergrond van alle andere omstandigheden van het geval onvoldoende om de conclusie dat een nieuwe pachtovereenkomst tot stand is gekomen te kunnen dragen.</inleiding><content>Arrest in de zaak van:&#13;
1. Henricus Johannes Josephus van der Heij- den,&#13;
2. Gerardus Maria van der Heijden,&#13;
beiden wonende te Oostelbeers, gemeente Oost-, West- en Middelbeers, appellanten, te-vens incidenteel geïntimeerden, procureur: mr. C.W.P. van Gelder,&#13;
tegen&#13;
Jan Hein Lodewijk van de Mortel, wonende te Ascona (Zwitserland), geïntimeerde, tevens incidenteel appellant, procureur: mr. J.M. Bosnak.&#13;
Het geding in eerste aanleg&#13;
De pachtkamer van het kantongerecht te Til-burg heeft op 2 juli 1993 en 3 december 1993 tussen partijen vonnissen gewezen, die in fo-tokopie aan dit arrest zijn gehecht en naar de inhoud waarvan wordt verwezen.&#13;
Het geding in hoger beroep&#13;
Appellanten - hierna ook te noemen: Van der Heijden c.s. - zijn bij exploit van 31 decem-ber 1993, met gelijktijdige dagvaarding van geïntimeerde - hierna ook te noemen: Van de Mortel - voor dit hof, in hoger beroep geko-men van genoemd vonnis van 3 december 1993, waarbij Van der Heijden c.s. niet-ont-&#13;
vankelijk zijn verklaard in hun vordering tot schriftelijke vastlegging van een pachtover-eenkomst tussen Van de Mortel als verpachter en hen als pachters met betrekking tot de per-celen grond te Oostelbeers, gemeente Oostel-beers, sectie B, nrs. 89, 90, 91, 95, 96, 97, 107, 108, 110, 112, 113, 114, 278, 279, 280, 282, 771, 773, 774, 780, 789, 1138, 1139, 1140, 1157 en 1158 tesamen groot 18.86.00 ha, voor een pachtprijs van totaal f 6993 per jaar, aangegaan voor onbepaalde tijd, zulks sedert jaar en dag, althans sedert 1969.&#13;
Bij memorie van grieven is na te melden grief aangevoerd, met conclusie dat het hof het vonnis, waarvan beroep, zal vernietigen en, opnieuw rechtdoende, schriftelijk zal vast-leggen de tussen partijen bestaande pachto-vereenkomst met betrekking tot gemelde percelen, met veroordeling van Van de Mortel in de kosten van beide instanties.&#13;
Bij memorie van antwoord is verweer ge-voerd met conclusie dat het hof Van der Heij-den c.s. niet-ontvankelijk in hun hoger beroep zal verklaren, althans dat hoger beroep zal af-wijzen, met hun veroordeling in de proces-kosten.&#13;
Tevens heeft Van de Mortel onder aanvoe-ring van één grief incidenteel hoger beroep in-gesteld tegen het tussen partijen gewezen vonnis van 3 december 1993, met conclusie tot vernietiging van dat vonnis enkel wat de daarbij gegeven beslissing betreft en, opnieuw rechtdoende, H.J.J. van der Heijden niet-ont-vankelijk in zijn vordering te verklaren en overigens de vordering af te wijzen en voor het overige het vonnis, waar nodig met aan-vulling van gronden, te bekrachtigen.&#13;
Partijen hebben vervolgens de stukken aan het hof overgelegd voor het wijzen van arrest.&#13;
De grieven&#13;
De grief in het principaal hoger beroep luidt:&#13;
Ten onrechte heeft de pachtkamer van het kantongerecht in haar eindvonnis overwogen:&#13;
'Samenvattend is de pachtkamer van oor-deel dat de door eisers aangevoerde feiten en omstandigheden de grondslag van hun vorde-ring, te weten: de totstandkoming van 27 mei 1966 van een pachtovereenkomst tussen hen als pachters en gedaagde als verpachter, niet kunnen dragen, weshalve eisers niet-ontvan-kelijk moeten worden verklaard in hun vorde-ring'.&#13;
De in het incidenteel hoger beroep aange-voerde grief luidt:&#13;
De pachtkamer van het kantongerecht heeft ten onrechte Van der Heijden c.s. niet-ontvankelijk in hun vordering verklaard.&#13;
De vaststaande feiten&#13;
In hoger beroep kan, mede aan de hand van bescheiden, van de volgende, als erkend of niet (voldoende) betwist, vaststaande feiten worden uitgegaan:&#13;
- bij pachtovereenkomst van 20/22 april 1965 is door Van de Mortel aan G. van der Heijden, de vader van Van der Heijden c.s., verpacht de hoeve 'Lindehoeve', totaal groot 18.86.00 ha;&#13;
- voornoemde G. van der Heijden is op 8 november 1965 overleden, als zijn erfgena- men - en uit dien hoofde als opvolgende pachters in gemelde pachtovereenkomst - na latend zijn echtgenote en kinderen;&#13;
- bij pachtwijzigingsovereeenkomst van 14/16 maart 1966, goedgekeurd door de grondkamer voor Noord-Brabant op 27 mei 1966, is overeengekomen dat H.J.J. van der Heijden (appellant sub 1) met ingang van 1 januari 1966 als enige pachter de pacht zal voortzetten, zulks met ontslag van de overige medepachters;&#13;
- volgens verpachter is de overeengeko- men duur van voormelde pachtovereenkomst verstreken op 31 oktober 1978/30 april 1979, waarna de overeenkomst telkens van rechts wege met zes jaar is verlengd, laatstelijk mits dien tot 31 oktober 1996/30 april 1997;&#13;
- bij brief van 22 maart 1974 is van de zij de van verpachter aan pachter toestemming verleend om G.M. van der Heijden, appellant sub 2, met diens gezin op de gepachte hoeve te laten inwonen;&#13;
- sinds 1969 exploiteren Van der Heijden c.s. gezamenlijk de onderhavige hoeve en sindsdien is de daarvoor verschuldigde pacht prijs gedurende een lange reeks van jaren voor hun gezamenlijke rekening betaald;&#13;
- zij hebben bij akte van 24 september 1969 met elkaar een maatschapsovereen- komst, ingaande 1 mei 1969, gesloten met als doel de gezamenlijke exploitatie van een land bouwbedrijf, in welke maatschap door appel lant sub 1 onder meer de gebruiks- en genotsrechten van de onderhavige pachthoeve zijn ingebracht;&#13;
- bij brief van 30 mei 1973 heeft verpach- ter aan appellant sub 1 toestemming verleend voor de bouw van een Hgboxenstal op het ge pachte;&#13;
- bij schrijven van 1 april 1992 heeft ver pachter aan pachter doen berichten - onder meer - dat laatstgenoemde de pachtprijs per soonlijk dient te voldoen, welke mededeling is herhaald bij aangetekende brief van 18 sep- tember 1992;&#13;
- de ten name van Van der Heijden c.s. ter zake van pacht op 3 juni 1993, 7 juli 1992, 8 september 1992 en 6 oktober 1992 betaalde bedragen zijn door verpachter als onverschul- digd betaald gerestitueerd;&#13;
- in de loop van 1993 is appellant sub 1 gehuwd, in verband waarmee appellant sub 2 met zijn gezin de tot de gepachte hoeve beho- rende woning heeft verlaten en elders is gaan wonen.&#13;
Beoordeling van het geschil in hoger beroep 1. Van der Heijden c.s. vorderen de schrifte-lijke vastlegging van een sedert jaar en dag, althans sinds 1969 tussen hen als pachters en Van de Mortel als verpachter bestaande pachtovereenkomst met betrekking tot de hoe-ve in geschil. Gezien de bewoordingen van hun vordering en de in hoger beroep nog daarop gegeven toelichting, gaat het hof er vanuit dat zij bedoelen de schriftelijke vast-legging te vorderen van een nieuwe pachto-vereenkomst en niet van een pachtwijzigings-overeenkomst.&#13;
2. Niet in geschil is dat krachtens de pacht- wijzigingsovereenkomst van 14/16 maart 1966 H.J.J. van der Heijden toen de enige pachter van de hoeve in geschil is geworden zulks met ontslag van alle andere medepach- ters, inclusief G.M. van der Heijden, thans ap- pellant sub 2.&#13;
Het gaat er in dit geding dus om of daarna sprake is geweest van feiten en omstandighe-den, op grond waarvan de conclusie moet worden getrokken dat op enig moment, zulks uitdrukkelijk of stilzwijgend, tussen partijen een nieuwe pachtovereenkomst als door Van der Heijden c.s. gesteld tot stand is gekomen.&#13;
3. Van der Heijden c.s. voeren ter onder- steuning van hun vordering aan dat zij sinds 1969 de gepachte hoeve samen exploiteren en sindsdien ook gezamenlijk de daarvoor ver- schuldigde pachtprijs hebben betaald totdat in 1992 door verpachter daartegen bezwaar werd gemaakt. Ook hebben zij, aldus betrokkenen, samen op de gepachte grond een ligboxenstal gebouwd, dit met toestemming van Van de Mortel. De gemachtigde van laatstgenoemde heeft volgens hen de tussen hen gesloten maatschapsovereenkomst van 24 september&#13;
1969 ter inzage gehad en geen bezwaar ge-maakt tegen het daarin ten aanzien van de ge-bruiksrechten van de onderhavige hoeve bepaalde.&#13;
4. Tegenover het vorenstaande staat even wel het volgende:&#13;
- Van der Heijden c.s. erkennen dat Van de Mortel ter gelegenheid van het sluiten van de pachtwijzigingsovereenkomst van 14/16 maart 1966 uitdrukkelijk heeft aangegeven slechts één pachter te wensen 'om trammelant in de toekomst te voorkomen';&#13;
- H.J.J. van der Heijden heeft in 1974 aan Van de Mortel toestemming heeft gevraagd om G.M. van der Heijden met diens gezin in de tot de litigieuze hoeve behorende woning te laten wonen en in de brief van 22 maart, waarbij de gevraagde toestemming aan hem werd verleend, is aangegeven 'dat door deze toestemming geen enkele rechtsverhouding ontstaat tussen uw broer en verpachter';&#13;
- Van der Heijden c.s. voeren aan dat zij herhaaldelijk aan Van de Mortel hebben ge vraagd om het pachtcontract op beider naam te stellen en dat dit steeds is geweigerd;&#13;
- in de tussen beide appellanten gesloten akte van maatschap van 24 september 1969 is vermeld dat door de vennoot sub 1 (H.J.J. van der Heijden) de gebruiks- en genotsrechten van de pachtrechten zijn ingebracht;&#13;
- de toestemming voor de bouw van een ligboxenstal op het gepachte is verleend in een alleen aan H.J.J. van der Heijden gerichte brief van 30 mei 1973;&#13;
- van de zijde van Van de Mortel is bij aan H.J.J. van der Heijden gerichte brieven van 1 april 1992 en 18 september 1992 uitdrukkelijk aangegeven dat alleen hij kan worden aange- merkt als pachter.&#13;
5. Het in de vorige rechtsoverweging ver melde, dat tesamen en in onderling verband beschouwd, staat naar het oordeel van het hof in de weg aan de conclusie dat op enig mo- ment in 1966 of later in de plaats van - of naast - de bestaande pachtovereenkomst met H.J.J. van der Heijden met betrekking tot de onderhavige hoeve een andere pachtovereen- komst met Van der Heijden c.s. als pachter is gekomen. Met name is geen sprake geweest van een uitdrukkelijke afspraak ter zake; te gen de achtergrond van gemelde feiten en om standigheden is ook geen plaats voor de slotsom dat tussen partijen een stilzwijgende overeenkomst als door Van der Heijden c.s. bedoeld, is tot stand gekomen.&#13;
6. Aan het vorenstaande kan het door Van der Heijden c.s. samen gaan gebruiken van de hoeve in geschil niet afdoen. Dit klemt te meer nu blijkens de maatschapsakte door H.J.J. van der Heijden niet de pachtrechten maar de gebruiks- en genotsrechten daarvan - mitsdien alleen het feitelijk gebruik van het gepachte - is ingebracht. Uit de eventuele be- kendheid van Van de Mortel met die akte en het eventueel achterwege gebleven zijn van bezwaar zijnerzijds tegen de inhoud daarvan kan dus niet worden afgeleid dat hij geacht moet worden met de inbreng van pachtrechten stilzwijgend te hebben ingestemd.&#13;
Ook het door Van der Heijden c.s. samen gebouwd hebben van een ligboxenstal - waar-voor de toestemming alleen aan H.J.J. van der Heijden is verleend - kan niet worden gezien als meer dan voortvloeiend uit het samen fei-telijk gebruiken van de onderhavige hoeve.&#13;
Overblijft dan alleen dat de voor de hoeve in geschil verschuldigde pachtprijs gedurende vele jaren - tot 1992 - door Van der Heijden c.s. gezamenlijk is voldaan zonder dat zulks tot protesten of dergelijke van de zijde van Van de Mortel leidde. Die enkele omstandig-heid is evenwel tegen de achtergrond van al het vorenoverwogene onvoldoende om de conclusie dat een pachtovereenkomst als door Van der Heijden c.s. gesteld tot stand is geko-men, te kunnen dragen.&#13;
7. De in het principaal hoger beroep opge- worpen grief is derhalve ongegrond.&#13;
8. Het incidenteel hoger beroep is gegrond. Nu reeds sprake is van een schriftelijke pachtovereenkomst tussen Van de Mortel als verpachter en H.J.J. van der Heijden als pach- ter, moet laatstgenoemde niet-ontvankelijk worden verklaard voor zover de onderhavige vordering door hem is ingediend. De vorde ring moet, voor zover deze is ingediend door G.M. van der Heijden, worden afgewezen.&#13;
Slotsom&#13;
Het vonnis, waarvan beroep, moet worden&#13;
vernietigd, voor zover Van der Heijden c.s.&#13;
daarbij niet-ontvankelijk in hun vordering zijn&#13;
verklaard en beslist moet worden als na te&#13;
melden.&#13;
Van der Heijden c.s. moeten als de ook in hoger beroep in het ongelijk gestelde partij worden veroordeeld in de kosten van dat be-roep.&#13;
Beslissing&#13;
Het hof, rechtdoende in hoger beroep:&#13;
in het principaal hoger beroep:&#13;
Verklaart het beroep ongegrond.&#13;
in het incidenteel hoger beroep:&#13;
Vernietigt het door de pachtkamer van het kantongerecht te Tilburg tussen partijen ge-wezen vonnis van 3 december 1993, waarvan beroep, voor zover Van der Heijden c.s. daar-bij niet-ontvankelijk in hun vordering zijn verklaard,&#13;
en in zoverre opnieuw rechtdoende:&#13;
Verklaart H.J.J. van der Heijden niet-ont-vankelijk voor zover de vordering door hem is ingediend.&#13;
Wijst de vordering, voor zover deze is in-gediend door G.M. van der Heijden, van de hand.&#13;
Bekrachtigt dat vonnis voor het overige.&#13;
in het principaal en in het incidenteel ho-ger beroep:&#13;
Veroordeelt Van der Heijden c.s. in de in hoger beroep tussen partijen gevallen proces-kosten, aan de zijde van Van de Mortel tot he-den begroot op f 350 voor verschotten en f 1400 voor salaris van de procureur.</content><legacyfootnotes/><footnotes><footnote/></footnotes><auteurs/><published>1996-11-01 00:00:00</published><modified>1995-10-24 00:00:00</modified><editiondate>1996-11-01</editiondate><htmlpath>https://denhollander.info/artikel/4976</htmlpath></article>
</articles></edition>
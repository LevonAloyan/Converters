<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>8/9</uitgave><aflevering>8</aflevering><searchword>TvAR 8/9/1990</searchword><id>6241</id><udhid>UDH:TvAR/6241</udhid><titel>Produktenaansprakelijkheid in de landbouw</titel><searchwords><searchword>TvAR 8/9/1990</searchword><searchword>UDH:TvAR/6241</searchword></searchwords><attachments><attachment><name>1990_nr 89_Artikel_Sneijders.pdf</name><extention>pdf</extention><url>https://denhollander.info/download/6035/ci</url></attachment></attachments><inleiding>1. INLEIDING&#13;
De kogel is door de kerk. Op 20 maart jl. is de Tweede Kamer akkoord gegaan met&#13;
het (op één punt geamendeerde) wetsvoorstel produktenaansprakelijkheid.1 Met de&#13;
inwerkingtreding van het wetsvoorstel zullen, ter implementatie van de EEG-richtlijn&#13;
produktenaansprakelijkheid van 19852, aan het Burgerlijk Wetboek de artikelen&#13;
1407a t/m 1407/ worden toegevoegd. Nederland was eind 1986 een van de eerste&#13;
Lidstaten van de EG die een tekst voor een wetsvoorstel openbaar maakten. Ruim&#13;
drie en een half jaar later moeten we constateren dat ons land voor wat betreft de&#13;
inwerkingtreding van de uiteindelijke wettelijke regeling tot de hekkesluiters behoort.&#13;
De wetgeving is reeds aan de richtlijn aangepast in het Verenigd Koninkrijk,&#13;
Italië, Griekenland, Portugal, Denemarken, Luxemburg en de Bondsrepubliek&#13;
Duitsland. Met Nederland dienen Frankrijk, Spanje, België en Ierland dus nog uitvoering&#13;
aan de richtlijn te geven. Verwacht mag worden dat de artikelen 1407a e.v.&#13;
per 1 januari 1991 van kracht zullen worden. Daarmee is de in de richtlijn voor implementatie&#13;
gegunde termijn van drie jaar, die afliep op 30 juli 1988, ruimschoots&#13;
overschreden.&#13;
Het nieuwe recht inzake produktenaansprakelijkheid komt in hoofdlijnen op het&#13;
volgende neer. Artikel 1407a bepaalt dat de producent aansprakelijk is voor de schade&#13;
veroorzaakt door een gebrek in zijn produkt. Bedoelde aansprakelijkheid bestaat&#13;
in de eerste plaats voor schade door dood of lichamelijk letsel. Ook zaakschade&#13;
wordt als schade in de zin van de regeling aangemerkt, echter slechts voor zover deze&#13;
in de privésfeer is ontstaan en een bedrag van ƒ 1263,85 overschrijdt (art. 1407/,&#13;
eerste lid).3 Producenten zijn fabrikanten van eindprodukten, producenten van&#13;
grondstoffen en fabrikanten van onderdelen. Tevens wordt als producent beschouwd&#13;
ieder die zich als zodanig presenteert door zijn naam, zijn merk of ander&#13;
onderscheidingsteken op een produkt aan te brengen, alsmede ieder die een produkt in de EG invoert om dit te verkopen, te verhuren, te leasen of anderszins te verstrekken&#13;
in het kader van zijn commerciële aktiviteiten (art. 1407c, lid 2 en 3). Voor de&#13;
landbouw is van belang dat artikel 1407c in het vierde lid bepaalt dat elke leverancier&#13;
als producent wordt beschouwd ingeval niet kan worden vastgesteld wie de werkelijke&#13;
producent van het schade veroorzakende produkt is. Ik kom hier later op terug.&#13;
Bedoelde leverancier kan overigens aan aansprakelijkheid ontkomen door binnen&#13;
een redelijke termijn aan de benadeelde duidelijk te maken wie de werkelijke producent&#13;
is, of wie hem het produkt heeft geleverd.&#13;
De aansprakelijkheid bestaat slechts voor gebrekkige produkten. Een produkt is&#13;
gebrekkig indien het niet de veiligheid biedt die men ervan mag verwachten, alle omstandigheden&#13;
in aanmerking genomen (art. 1407e). Hierbij dient blijkens de tekst&#13;
van de bepaling in het bijzonder te worden gelet op de presentatie van het produkt,&#13;
het redelijkerwijs te verwachten gebruik en het tijdstip waarop het in het verkeer&#13;
werd gebracht. Een produkt mag niet als gebrekkig worden beschouwd, uitsluitend&#13;
omdat nadien een beter produkt in het verkeer is gebracht.&#13;
Artikel 1407c bepaalt in het eerste lid dat onder produkt wordt verstaan een roerende&#13;
zaak, ook nadat deze een bestanddeel is gaan vormen van een andere roerende&#13;
of onroerende zaak, zulks met uitzondering van landbouwprodukten en produkten&#13;
van de jacht. Onder landbouwprodukten worden verstaan produkten van de bodem,&#13;
van de veefokkerij en van de visserij, met uitzondering van produkten die een eerste&#13;
bewerking of verwerking hebben ondergaan.4 De uitzondering van landbouwprodukten&#13;
hoefde ingevolge artikel 15, eerste lid, sub a, van de richtlijn niet in het BW&#13;
te worden opgenomen. Het is tot op het laatste moment onzeker geweest of de Tweede&#13;
Kamer op dit punt met het wetsvoorstel akkoord zou gaan.&#13;
In het navolgende zal ik uitvoerig ingaan op de discussie die over dit onderwerp&#13;
tussen de verantwoordelijke bewindslieden en de Tweede Kamer (althans de vaste&#13;
Commissie voor Justitie) heeft plaatsgevonden. Vervolgens zal ik aandacht besteden&#13;
aan de vraag wat het handhaven van de uitzondering voor gevolgen heeft voor de&#13;
landbouw als producent. Is de Nederlandse boer er in werkelijkheid iets mee opgeschoten?&#13;
Als gevolg van de in de richtlijn geopende mogelijkheid om landbouwprodukten&#13;
onder de werking van een nationale regeling inzake produktenaansprakelijkheid&#13;
te brengen, kunnen er ondanks de met de richtlijn beoogde harmonisatie op&#13;
dit punt verschillen ontstaan tussen de wetgevingen van de verschillende Lidstaten.&#13;
In een afzonderlijke paragraaf zal worden nagegaan in hoeverre de Nederlandse&#13;
landbouw alsnog nadelige gevolgen van een dergelijk verschil kan ondervinden.&#13;
Voorts is een paragraaf gewijd aan de relatie tussen de regelgeving inzake produktenaansprakelijkheid&#13;
en die inzake de kwaliteit van landbouwprodukten.&#13;
De ondernemer in de agrarische sector kan tevens slachtoffer worden van een produkt.&#13;
Ook aan dit aspect van de problematiek zal aandacht worden besteed. Voor de volledigheid wijs ik erop dat de Tweede Kamer een amendement heeft aanaard&#13;
waarbij werd voorgesteld om de in artikel 4 van de richtlijn neergelegde bewijslastverdeling&#13;
expliciet in het BW over te nemen.5 Een amendement dat had&#13;
moeten leiden tot het schrappen van het in artikel 1407a, eerste lid, sub e, neergelegde&#13;
verweermiddel ter zake van ontwikkelingsrisico's werd tijdens de plenaire behandeling&#13;
ingetrokken.6</inleiding><content>2. KABINET EN TWEEDE KAMER OVER LANDBOUWPRODUKTEN&#13;
Tijdens de parlementaire behandeling van het wetsvoorstel is de uitzondering inzake&#13;
landbouwprodukten uitvoerig bediscussieerd. Van de zijde van het kabinet werd het&#13;
gesprek gevoerd door de minister (in het eindstadium de staatssecretaris) van Justitie&#13;
en de staatssecretaris van Economische Zaken. De minister van Landbouw en Visserij&#13;
heeft zich niet — althans niet openlijk — in de discussie gemengd. Misschien&#13;
vormt dit een verklaring voor het feit dat zijn collega's juist wanneer zij spraken&#13;
over landbouwprodukten bij herhaling over hun eigen voorbeelden struikelden en&#13;
stellingen poneerden die even later door hen zelf weer onderuit werden gehaald. Het&#13;
verloop van de discussie komt hierna uitgebreid aan de orde.&#13;
Vooraf dient te worden gewezen op het feit dat de SER begin 1980 een advies inzake&#13;
produktenaansprakelijkheid heeft gepubliceerd, waarin ook al uitvoerig bij de&#13;
positie van de landbouwprodukten is stilgestaan.7 Het advies komt voor wat het&#13;
onderhavige onderwerp betreft in het kort hierop neer dat de SER geen aanleiding&#13;
zag om bedoelde produkten van de produktenaansprakelijkheid uit te zonderen.&#13;
Met name het voor het maken van deze uitzondering gehanteerde argument, dat een&#13;
schade veroorzakend gebrek van landbouwprodukten het gevolg kan zijn van een&#13;
door een derde veroorzaakte verontreiniging van het milieu, werd verworpen. Het&#13;
argument verdroeg zich namelijk niet met het systeem van de op dat moment bekende&#13;
ontwerp-richtlijn van 1979, dat er op neerkwam dat producenten zich niet kon?&#13;
den verweren door aan -te tonen dat de ontstane schade mede het gevolg was van&#13;
de schuld van derden. Dit systeem werd in de uiteindelijke richtlijn gehandhaafd en&#13;
is dus ook in de artikelen 1407a e.v. BW terug te vinden.8&#13;
De uiteindelijke richtlijn bepaalde in artikel 2 dat landbouwprodukten die geen&#13;
eerste be- of verwerking hadden ondergaan niet als produkt in de zin van de regeling&#13;
konden worden beschouwd. In de considerans van de richtlijn treft men geen argumenten&#13;
voor de uitzondering aan. Waarschijnlijk is zij meer het gevolg van de hechte&#13;
organisatie van de groene lobby dan van een gedegen belangenafweging.9 Als gezegd opende artikel 15 de mogelijkheid om de uitzondering niet in de nationale wetgeving&#13;
ter implementatie van de richtlijn over te nemen. De Nederlandse regering&#13;
maakte van deze mogelijkheid geen gebruik. In de memorie van toelichting werd deze&#13;
beslissing op schamele wijze gemotiveerd. Nu de richtlijn in haar definitieve&#13;
vorm, anders dan door de meerderheid van de SER was bepleit, wel een uitzondering&#13;
voor landbouwprodukten bevatte en het nog onzeker was of nadere Lidstaten&#13;
gebruik zouden maken van de bevoegdheid tot afwijking, werd mede met het oog&#13;
op internationale concurrentieverhoudingen voor het overnemen van de uitzondering&#13;
gekozen.10&#13;
De vaste Commissie voor Justitie van de Tweede Kamer plaatste in het Voorlopig&#13;
Verslag een aantal vraagtekens bij de uitzondering. Wanneer onderging een landbouwprodukt&#13;
eigenlijk een eerste be- of verwerking, zodat het tot de produkten in&#13;
de zin van de regeling ging behoren? Kon het voorsnijden of verpakken van groenten&#13;
als zodanig worden beschouwd? En het conserveren ervan? Waren landbouwgewassen&#13;
die voor het oogsten waren behandeld met te veel of verkeerde bestrijdingsmiddelen&#13;
ook van de regeling van het wetsvoorstel uitgesloten? Of vormde een&#13;
dergelijke behandeling reeds een be- of verwerking zodat het regime van de regeling&#13;
op de aldus voortgebrachte produkten van toepassing was? Wat te denken van het&#13;
slachten van koeien, varkens en kippen? Vormde vlees per definitie een produkt in&#13;
de zin van de regeling of moest het ondanks de slacht als een primair landbouwprodukt&#13;
worden beschouwd? Maakte het uit of de slacht op industriële wijze had plaatsgevonden?&#13;
Welke waarde moest eigenlijk worden gehecht aan het feit dat de considerans&#13;
van de richtlijn niet sprak over een 'eerste' be- of verwerking, maar over een&#13;
'industriële' be- of verwerking 'die tot een gebrek in die produkten kan leiden'?11&#13;
De bewindslieden suggereerden in de memorie van antwoord dat voor de beslissing,&#13;
of er in een concreet geval sprake is van een eerste be- of verwerking, doorslaggevend&#13;
moet worden geacht of er een behandeling werd toegepast die op het produkt&#13;
van invloed is geweest.12 Dit is behalve een onduidelijk in ieder geval ook een erg&#13;
ruim criterium; ruimer dan bijvoorbeeld het in dit stadium van de behandeling door&#13;
het Landbouwschap gesuggereerde criterium, dat er op neerkwam dat slechts die behandelingen&#13;
van een landbouwprodukt als be- of verwerking konden worden gekwalificeerd,&#13;
als gevolg waarvan de hoedanigheid werd gewijzigd.&#13;
Een behandeling met bestrijdingsmiddelen vormde volgens de bewindslieden geen&#13;
bewerking in de zin van de regeling, aangezien zij zich op het standpunt stelden dat&#13;
pas na de oogst van een 'eerste' be- of verwerking kon worden gesproken.13 Hiermee&#13;
in tegenspraak was de enkele regels later gemaakte opmerking dat de vraag, of&#13;
ook de grootschalige behandeling met bestrijdingsmiddelen onder het begrip bewerking&#13;
viel, bevestigend leek te moeten worden beantwoord. Volgens de nota naar aanleiding van het eindverslag was hier echter sprake van een verschrijving. Het&#13;
woord bevestigend diende als ontkennend te moeten worden gelezen.14&#13;
De bewindslieden zaaiden echter nog meer verwarring, door zichzelf in de memorie&#13;
van antwoord kennelijk nogmaals tegen te spreken. Vanuit de kamer was de&#13;
vraag gesteld wie op welke grond aansprakelijk was voor de schade die de consument&#13;
zou lijden door bijvoorbeeld de aanwezigheid van schadelijke hormonen in het&#13;
vlees. Het antwoord luidde dat de bewindslieden verwachtten dat hormooninjecties&#13;
door de rechter als een bewerking in de zin van de regeling zouden worden aangemerkt&#13;
(zodat het vlees als produkt in de zin van de regeling moest worden beschouwd).&#13;
15 Hierbij verloren zij uit het oog dat dergelijke injecties uiteraard vóór&#13;
de slacht worden toegediend. Indien bij groenten en fruit onderscheid werd gemaakt&#13;
tussen vóór en na de oogst verrichte handelingen, moest er dan bij vlees niet eenzelfde&#13;
onderscheid worden aangebracht tussen handelingen welke vóór en na de slacht&#13;
werden verricht?&#13;
De vaste Commissie voor Justitie concludeerde in het eindverslag dat de uitzondering&#13;
zoveel vragen opriep dat het alleen daarom al de voorkeur leek te verdienen&#13;
haar te schrappen. De bewindslieden bleken niet in staat om het te maken van de&#13;
uitzondering in een consistente redenering van argumenten te voorzien. De commissie&#13;
was bovendien van oordeel dat er vanuit een oogpunt van consumentenbescherming&#13;
(waarvan verhoging toch het hoofddoel van de richtlijn was) niet alleen aansprakelijkheid&#13;
voor bewerkte doch ook voor onbewerkte produkten diende te bestaan.&#13;
16&#13;
In de nota naar aanleiding van het eindverslag kwamen de bewindslieden op hun&#13;
eerder ingenomen standpunt ten aanzien van de hormooninjecties terug. Zij maakten&#13;
kenbaar dat ten aanzien van dieren pas na de slacht over een eerste be- of verwerking&#13;
kon worden gesproken. Aan de passage in de considerans van de richtlijn,&#13;
waarin werd gesteld dat er sprake moest zijn van een industriële be- of verwerking&#13;
'die tot een gebrek (....) kan leiden', wilden zij geen bijzondere betekenis toekennen.&#13;
Uit de tekst van de richtlijn bleek volgens hen dat niet was bedoeld dat een be- of&#13;
verwerking slechts onder bepaalde omstandigheden tot een aansprakelijkheid van de&#13;
producent aanleiding kon geven.17 Enkele regels verder gingen de bewindslieden in&#13;
op het standpunt van de commissie dat de uitzondering maar beter kon worden geschrapt&#13;
gelet op de vele vragen die deze opriep. Zij bleken van oordeel dat zij een&#13;
toereikend uitgangspunt hadden geboden met hun interpretatie 'dat iedere behandeling&#13;
die een zodanige invloed heeft op het produkt dat het daardoor gebrekkig had&#13;
kunnen worden, als een vorm van be- of verwerken dient te worden beschouwd'.18&#13;
Aldus spraken zij zichzelf opnieuw in een en hetzelfde stuk tegen.&#13;
Het verloop van de discussie wekte de verwachting dat de leden van de Vaste&#13;
Commissie voor Justitie waren gesterkt in hun voorlopige conclusie dat tot schrapping van de uitzondering moest worden overgegaan. Niets bleek echter minder waar.&#13;
Op 26 april 1989 vond een uitgebreide commissievergadering plaats waarin de voorbereiding&#13;
van de plenaire behandeling van het wetsvoorstel produktenaansprakelijkheid&#13;
tot een afronding had moeten komen. Tijdens de vergadering werd van de zijde&#13;
van de PvdA een amendement ingediend, waarbij werd voorgesteld de uitzondering&#13;
te laten vervallen. Met name het CDA maakte kenbaar het amendement niet te zullen&#13;
steunen.19 De voorlopige conclusie van de commissie bleek dus niet (meer?) zo&#13;
unaniem te worden gedeeld als het Eindverslag deed vermoeden.&#13;
De minister van Justitie deed nog een laatste poging om de discussie zodanig te&#13;
vertroebelen dat deze wel in een aanvaarding van het amendement moest uitlopen.&#13;
In een brief van 2 mei 1989 schreef hij dat een producent zich vermoedelijk niet met&#13;
succes op de uitzondering zou kunnen beroepen indien de oogst of de slacht gepaard&#13;
ging met enige vorm van industriële bewerking.20 Hij leek dus terug te zijn gekomen&#13;
op het standpunt dat slechts na oogst of slacht plaatsgevonden handelingen als&#13;
be- of verwerking konden worden aangemerkt.&#13;
Als gevolg van de val van het kabinet bleef het vervolgens gedurende lange tijd&#13;
stil rond het wetsvoorstel. Pas in het voorjaar van 1990 werd de draad weer opgepakt.&#13;
De plenaire behandeling vond plaats op 8 en 13 maart van dit jaar.21 De&#13;
stemming vond plaats op 20 maart 1990. Het amendement werd verworpen.&#13;
3. DE STREKKING VAN DE UITZONDERING&#13;
In de eerste plaats rijst de vraag wat het handhaven van de uitzondering nu eigenlijk&#13;
betekent. Vervolgens rijst de vraag wat de landbouw met de handhaving ervan is opgeschoten.&#13;
Laatstbedoelde vraag komt aan de orde in de volgende paragraaf. Hier&#13;
is de eerste vraag aan de orde. Aangenomen dat we de brief van de minister van&#13;
Justitie van 2 mei 1989 op dit punt niet al te letterlijk moeten nemen, staat buiten&#13;
discussie dat behandelingen welke vóór en ten tijde van de 'winning' van een landbouwprodukt&#13;
hebben plaatsgevonden niet als een be- of verwerking kunnen worden&#13;
beschouwd.22 Produkten die na oogst of slacht aan consumenten worden verkocht&#13;
zonder dat zij nog op enigerlei wijze zijn behandeld vallen als gevolg van de uitzondering&#13;
buiten het regime van de artikelen 1407a tot en met 1407/ BW.&#13;
Voor wat betreft de plantaardige produkten moet hierbij worden opgemerkt dat,&#13;
anders dan in kringen van onder andere het Landbouwschap wel is beweerd, niet&#13;
van belang is dat niet geoogste gewassen onroerende zaken zijn. De regeling heeft&#13;
weliswaar slechts betrekking op schaden veroorzaakt door gebrekkige roerende zaken (en bestanddelen van onroerende zaken), maar de zakenrechterlijke status is&#13;
uiteraard pas van belang op het moment waarop de schade wordt toegebracht. En&#13;
op dat tijdstip zijn de bedoelde landbouwprodukten roerend. Het feit dat zij ooit&#13;
onroerend zijn geweest doet niet ter zake. Dat een behandeling juist in laatstbedoelde&#13;
periode heeft plaatsgevonden evenmin.&#13;
Het enige argument voor het maken van een onderscheid tussen behandelingen&#13;
vóór en behandelingen na de winning is gelegen in het feit dat er welhaast geen landbouwprodukt&#13;
is te bedenken dat alvorens het werd gewonnen niet aan enigerlei behandeling&#13;
is onderworpen. Gewassen worden op grote schaal bespoten met bestrijdingsmiddelen;&#13;
dieren plegen veelvuldig met preparaten van uiteenlopende aard te&#13;
worden behandeld om ziekten tegen te gaan en de groei te bevorderen. Indien men&#13;
al deze behandelingen als be- of verwerking zou beschouwen, zou de uitzondering&#13;
voor primaire landbouwprodukten elke betekenis missen.&#13;
Het onderscheid heeft als consequentie dat een levend dier als zodanig geen produkt&#13;
is in de zin van de regeling. Een boer verkoopt een kalf. Nadat het dier aan&#13;
de koper is geleverd blijkt dat het een besmettelijke ziekte had als gevolg waarvan&#13;
de veestapel van de koper eveneens ziek wordt en op een aantal van zijn koeien een&#13;
noodslachting moet worden uitgevoerd. Als gevolg van de uitzondering zijn de artikelen&#13;
1407a tot en met 1407j BW niet van toepassing. Het verhaal van de schade&#13;
zal bijgevolg langs een andere weg moeten verlopen. Hierbij dient overigens te worden&#13;
opgemerkt dat de regeling ook indien de uitzondering zou zijn geschrapt geen&#13;
soelaas voor de koper zou hebben geboden. De door hem geleden schade is namelijk&#13;
geen schade in de zin van artikel 1407f, aangezien er sprake is van zaakschade welke&#13;
buiten de privésfeer is geleden.&#13;
Tot dusverre bleef één aspect van de uitzondering buiten beschouwing. Ingevolge&#13;
artikel 1407c worden onder landbouwprodukten verstaan de primaire produkten&#13;
'van de bodem'. Iedereen lijkt het erover eens te zijn dat ook in substraatteelt gekweekte&#13;
planten en de vruchten hiervan als zodanig moeten worden aangemerkt.&#13;
Verwonderlijk is dit niet. De opstellers van de richtlijn hebben ongetwijfeld geen onderscheid&#13;
willen aanbrengen tussen enerzijds produkten van de bodem en anderzijds&#13;
produkten van andere groeimedia. Voor zover men in de definitie van het begrip&#13;
landbouwprodukt tussen verschillende categorieën heeft willen onderscheiden, heeft&#13;
men slechts een indeling op het oog gehad tussen produkten van akker- en tuinbouw,&#13;
veehouderij en visserij.&#13;
Welke handelingen moeten als be- of verwerking worden gekwalificeerd? De bewindslieden&#13;
hebben de opvatting verdedigd dat het moet gaan om handelingen die&#13;
invloed hebben op het produkt, althans een zodanige invloed dat het produkt dientengevolge&#13;
gebrekkig had kunnen worden.23 Mijns inziens heeft dit tot gevolg dat&#13;
al snel van een be- of verwerking kan worden gesproken. Bij het sorteren, wassen,&#13;
snijden en verpakken van groenten kunnen al de nodige verontreinigingen optreden&#13;
die vervolgens tot schade aanleiding kunnen geven.&#13;
In al deze gevallen is - althans in de opvatting van de bewindslieden; het laatste&#13;
woord is aan het Hof van Justitie van de EG — dan ook van een be- of verwerking sprake. Ook conserveringsmaatregelen dienen zonder meer als be- of verwerking te&#13;
worden beschouwd. Hierbij moet worden gedacht aan onder andere het drogen, invriezen,&#13;
doorstralen, pasteuriseren en steriliseren van voedingsmiddelen.24 De behandeling&#13;
met kleurstoffen moet eveneens zonder twijfel als be- of verwerking worden&#13;
aangemerkt.&#13;
Buiten de uitzondering vallen bijgevolg gepasteuriseerde en gesteriliseerde melkprodukten,&#13;
kaas, boter, karnemelk, yoghurt en kwark. Hetzelfde geldt voor voorgesneden&#13;
groentepaketten, zuurkool, met anti-spruitmiddelen behandelde aardappelen&#13;
en doorstraalde aardbeien. Diepgevroren vis en vlees kunnen niet meer tot de&#13;
primaire landbouwprodukten worden gerekend, evenmin als vis- en vleesprodukten&#13;
waarbij een kleurstof of een conserveermiddel is toegepast.&#13;
Wat blijft er dan nog over? Welke produkten kunnen nog wel als primaire landbouwprodukten&#13;
worden aangemerkt? Dat geldt in de eerste plaats voor de melk die&#13;
direct van de boer wordt betrokken. Het geldt tevens voor kroppen sla en andijvie,&#13;
alsmede voor andere verse groenten die in hun oorspronkelijke vorm aan consumenten&#13;
worden geleverd, Appels, peren, tomaten en komkommers behoren in het algemeen&#13;
nog tot de primaire landbouwprodukten, evenals eieren.&#13;
4. DE AANSPRAKELIJKHEID VOOR PRIMAIRE LANDBOUWPRODUKTEN&#13;
Voor primaire landbouwprodukten bestaat geen produktenaansprakelijkheid ingevolge&#13;
artikelen 1407a e.v. BW. Een miljoen kippen in een legbatterij krijgen gedurende&#13;
enkele dagen voer toegediend dat achteraf met een schadelijke stof blijkt te&#13;
zijn verontreinigd.25 Als gevolg hiervan zijn de geproduceerde eieren giftig. Veertig&#13;
Nederlanders komen in een ziekenhuis terecht nadat zij enkele van deze eieren hebben&#13;
genuttigd. Veertien bejaarden en zes kleuters komen te overlijden. De staatssecretaris&#13;
van Justitie vond het 'toch wat ver' gaan om te zeggen dat in legbatterijen&#13;
geproduceerde eieren in een industrieel proces als bedoeld in de considerans van de&#13;
richtlijn worden voortgebracht26, zodat de slachtoffers c.q. hun nabestaanden het&#13;
in een geval als het onderhavige met artikel 1401 BW zullen moeten doen.27&#13;
Uit de Kamerstukken wordt niet duidelijk welk doel de wetgever met het opnemen&#13;
van de uitzondering heeft beoogd. Tijdens de parlementaire discussie is in feite&#13;
slechts ingegaan op de vraag of een duidelijk onderscheid kon worden gemaakt tussen&#13;
primaire en be- of verwerkte produkten. We mogen echter aannemen dat men&#13;
de Nederlandse boer met de uitzondering heeft willen beschermen. Dat de Kamer&#13;
niet om de Nederlandse boer heen kan werd op de dag waarop de plenaire behandeling was gepland toevalligerwijs onderstreept door actievoerende akkerbouwers, die&#13;
enkele dagen tevoren in grote getale naar het Binnenhof waren afgereisd.&#13;
Wat is de landbouw er echter mee opgeschoten? Ik kom in de eerste plaats terug&#13;
op het eerder genoemde vierde lid van artikel 1407c. Iemand gaat met buikklachten&#13;
naar de dokter, die een voedselvergiftiging constateert. Gelukkig (het komt zelden&#13;
voor28) kunnen de bestanddelen van de maaltijden welke de patiënt de dag tevoren&#13;
heeft genoten nog aan een onderzoek worden onderworpen, zodat de oorzaak met&#13;
honderd procent zekerheid kan worden achterhaald. Het blijkt dat hij het slachtoffer&#13;
is geworden van een bestrijdingsmiddel waarmee de geconsumeerde krop sla in&#13;
strijd met het bij het middel geleverde wettelijke gebruiksvoorschrift was bespoten.&#13;
Het middel heeft zich in het blad opgehoopt, zodat het met wassen niet kon worden&#13;
verwijderd. Wie is er voor de geleden schade aansprakelijk? De kans is groot dat&#13;
niet meer valt te traceren van welke kweker de litigieuze krop afkomstig was. De&#13;
genoemde bepaling is juist voor dit geval geschreven: 'Indien niet kan worden vastgesteld&#13;
wie de producent van het produkt is, wordt elke leverancier als producent&#13;
ervan beschouwd, tenzij hij de benadeelde binnen een redelijke termijn de identiteit&#13;
meedeelt van de producent of van degene die hem het produkt heeft geleverd'.&#13;
Voor de patiënt dus geen nood. Maar voor de betrokken kweker evenmin. Landbouwproducenten&#13;
zullen in veruit de meeste gevallen - ook als de causaliteit&#13;
vaststaat — aan produktenaansprakelijkheid kunnen ontkomen, doodeenvoudig&#13;
omdat hun identiteit voor de slachtoffers van produkten nauwelijks is te achterhalen.&#13;
De voor landbouwprodukten gemaakte uitzondering biedt dientengevolge niet&#13;
zo zeer bescherming aan de boer in het veld, als wel aan de groenteboer op de&#13;
hoek.29&#13;
In het uitzonderlijke geval waarin onomstotelijk is vastgesteld dat geconstateerde&#13;
ziekteverschijnselen door een bepaald primair landbouwprodukt zijn veroorzaakt en&#13;
tevens is komen vast te staan welke kweker dit produkt heeft voortgebracht, is het&#13;
zeer de vraag wat deze kweker met de uitzondering is opgeschoten. De ontwikkeling&#13;
van de produktenaansprakelijkheid in de rechtspraktijk heeft in ons land gedurende&#13;
vele jaren goeddeels stilgestaan. Het heeft tot de zomer van 1989 moeten duren tot&#13;
de Hoge Raad sinds het lekkende kruik-arrest van 197330 opnieuw in een geval van&#13;
produktenaansprakelijkheid heeft kunnen beslissen. Maar het Halcion-arrest van&#13;
1989 mag er dan ook zijn.31 De beslissing komt in feite hierop neer dat het gebrekkigheidscriterium&#13;
van de EEG-richtlijn in de jaren 80 reeds tot het geldend Nederlands&#13;
recht moest worden gerekend, zodat een producent tijdens die periode onrechtmatig&#13;
handelde indien hij een produkt in het verkeer bracht dat niet de veiligheid&#13;
bood die men er van mocht verwachten.&#13;
Nu kan men mij tegenwerpen dat de Hoge Raad zijn jongste uitspraak gezien de gebruikte bewoordingen kennelijk tot de sfeer van de geneesmiddelen heeft willen&#13;
beperken. Ik ben hiervan geenszins overtuigd. Inderdaad heeft de Hoge Raad&#13;
'slechts' overwogen dat het Hof terecht tot het oordeel was gekomen dat een geneesmiddel&#13;
gebrekkig is wanneer het niet de veiligheid biedt die de gebruiker/consument&#13;
gerechtigd is te verwachten. Dat niet over een produkt maar over een geneesmiddel&#13;
wordt gesproken is begrijpelijk, daar het onderhavige geschil nu eenmaal&#13;
op een door een geneesmiddel veroorzaakte schade betrekking had. Het arrest&#13;
biedt mijns inziens echter geen enkel aanknopingspunt om te veronderstellen dat het&#13;
gebrekkigheidscriterium onder het regime van art. 1401 BW slechts voor geneesmiddelen&#13;
geldt en er dus een onderscheid bestaat tussen de hier voor geldende produktenaansprakelijkheid&#13;
en die voor andersoortige produkten. Het creëren van een dergelijk&#13;
onderscheid zo kort voor de implementatie van de richtlijn, die het onderscheid&#13;
niet kent, zou ook bepaald onverstandig zijn geweest.&#13;
Het is niet uitgesloten dat de op art. 1401 BW (c.q. afd. 6.3.1 NBW) gebaseerde&#13;
rechtspraak inzake produktenaansprakelijkheid gedurende de jaren 90 alsnog tot&#13;
wasdom zal komen en zich ook op andere punten zodanig zal ontwikkelen, dat de&#13;
verschillen met de regeling van de artikelen 1407a e.v. (c.q. de art. 6 : 185 e.v. NBW)&#13;
steeds geringer worden. Voor zover de uitzondering de boer in het veld al bescherming&#13;
biedt, zal deze in een dergelijke ontwikkeling met hetzelfde tempo afnemen.&#13;
5. DE UITZONDERING EN INTERNATIONALE CONCURRENTIEVERHOUDINGEN&#13;
In de memorie van toelichting maakten de verantwoordelijke bewindslieden kenbaar&#13;
dat 'mede met het oog op internationale concurrentieverhoudingen' was besloten de&#13;
uitzondering over te nemen.32 De aangehaalde woorden zijn bepaald cryptisch te&#13;
noemen, maar werden tijdens de verdere behandeling niet inhoudelijk ter discussie&#13;
gesteld. Slechts werd duidelijk dat de bewindslieden het van bijzonder belang achtten&#13;
of de Bondsrepubliek Duitsland tot het opnemen van de uitzondering zou beslissen.&#13;
33 De redenering moet zijn geweest dat vele Nederlandse landbouwprodukten&#13;
naar het buitenland — waaronder de Bondsrepubliek - worden geëxporteerd, en&#13;
de Nederlandse landbouwproducent in een ongunstige postitie zou komen te verkeren,&#13;
indien zijn aldaar afgezette produkt zou zijn onderworpen aan de strenge regels&#13;
van de EEG-richtlijn, terwijl voor de produkten van zijn buitenlandse concurrenten&#13;
een milder regime zou gelden. De bewindslieden lijken er hierbij van te zijn uitgegaan&#13;
dat de nationaliteit van het schadeveroorzakende produkt (c.q. van de producent&#13;
hiervan) beslissend is voor het beantwoorden van de vraag welk recht op een&#13;
geschil inzake produktenaansprakelijkheid moet worden toegepast.&#13;
Dit uitgangspunt is echter onjuist. De Nederlandse landbouwproducent die in de&#13;
toekomst produkten naar andere EG-Lidstaten exporteert kan wel degelijk te maken krijgen met strengere regels dan door de Nederlandse rechter op grond van artikel&#13;
1401 BW zijn ontwikkeld, daar op eventuele geschillen veelal juist niet het Nederlands&#13;
doch het buitenlands recht van toepassing zal zijn.&#13;
Een Nederlandse kweker heeft 30 000 kilo tomaten geoogst. Hiervan zet hij een&#13;
derde gedeelte af in Nederland, terwijl zowel naar Frankrijk als naar de Bondsrepubliek&#13;
10 000 kilo wordt geëxporteerd. Na verloop van tijd blijken de tomaten schadelijk&#13;
te zijn voor de gezondheid als gevolg van het feit dat de kweker een verkeerde&#13;
meststof heeft toegepast. Stel dat de slachtoffers in alle drie de genoemde landen&#13;
in staat zijn om de kweker als de producent van de tomaten te identificeren. Zij spreken&#13;
hem aan tot vergoeding van hun schade. Welk recht is op hun respectievelijke&#13;
vorderingen van toepassing?&#13;
Voor wat betreft de slachtoffers hier te lande bestaat er geen probleem. Uiteraard&#13;
is de Nederlandse rechter bevoegd om van een aanhangig gemaakt geschil kennis te&#13;
nemen en zal deze Nederlands recht toepassen. De slachtoffers zullen hun vordering&#13;
in verband met de in artikel 1407c gemaakte uitzondering voor landbouwprodukten&#13;
moeten baseren op artikel 1401 BW.&#13;
De Franse slachtoffers staan voor de vraag aan welke rechter zij hun vordering&#13;
zullen voorleggen. Ingevolge de artikelen 2 en 5, sub 3, van het EEG-Executieverdrag&#13;
(EEX) zijn zowel de Nederlandse als de Franse rechter bevoegd.34 Aangezien&#13;
zowel Nederland als Frankrijk partij is bij het Haags Verdrag van 1973 inzake de&#13;
wet welke van toepassing is op de aansprakelijkheid wegens produkten35, dient de&#13;
rechter van beide landen de in dit verdrag neergelegde verwijzingsregels te hanteren.&#13;
Het toepasselijke recht wordt in casu bepaald door artikel 4 van het verdrag: het&#13;
Franse recht is van toepassing aangezien het schade berokkenende feit zich in Frankrijk&#13;
heeft voorgedaan en de slachtoffers aldaar hun gewone verblijfplaats hebben.&#13;
Helaas voor de kweker kent het Franse wetsvoorstel inzake produktenaansprakelijkheid&#13;
geen uitzondering voor landbouwprodukten. De kweker krijgt hier dus - aangenomen&#13;
dat het voorstel op dit punt ongewijzigd blijft - met de volle aansprakelijkheid&#13;
van de richtlijn te maken. Ook in Spanje bestaat overigens het voornemen&#13;
om de uitzondering niet op te nemen. Van de Lidstaten die reeds tot implementatie&#13;
van de richtlijn overgingen heeft Luxemburg van het opnemen van de afzondering&#13;
afgezien.&#13;
En nu dan de Bondsrepubliek. De bevoegde rechter wordt ook in dit geval aangewezen&#13;
door het EEX. Het Duitse slachtoffer heeft de keuze tussen de Nederlandse&#13;
en de Duitse rechter. Hoewel de Bondsrepubliek geen partij is bij het zojuist genoemde&#13;
Haags Verdrag van 1973, dient de Nederlandse rechter ook in dit geval de&#13;
verwijzingsregels van het verdrag te hanteren. Hij zal ingevolge artikel 4 Duits recht&#13;
moeten toepassen. Indien het slachtoffer zijn vordering aan de Duitse rechter zou&#13;
voorleggen bestaat er, ondanks het feit dat deze niet aan laatstbedoeld verdrag is&#13;
gebonden, een gerede kans dat deze eveneens het Duitse recht op de vordering van&#13;
toepassing zal verklaren. Gelukkig, zo denkt de kweker, want de Duitse wetgever&#13;
maakte de uitzondering wel; nu krijg ik dus met veel vriendelijker regels dan die van de richtlijn te maken. Helaas, zelfs nu blijkt de werkelijkheid anders: gedurende de&#13;
afgelopen decennia ontwikkelde de Duitse rechter op basis van paragraaf 823, lid&#13;
1, BGB (in grote lijnen vergelijkbaar met ons artikel 1401 BW) een aansprakelijkheid&#13;
voor door gebrekkige produkten veroorzaakte schaden, welke zich qua resultaat&#13;
nauwelijks van dat van de richtlijn onderscheidt.36 Op al te veel coulance&#13;
hoeft de kweker dus bepaald niet te rekenen.&#13;
De stand van het Duitse rechtersrecht inzake produktenaansprakelijkheid vormt&#13;
in de industriële wereld geen uitzondering. Dit brengt met zich mee dat Nederlandse&#13;
landbouwers waarvan primaire produkten naar het buitenland worden geëxporteerd&#13;
in het algemeen een grote kans lopen om in geval van gebreken te worden geconfronteerd&#13;
met een regime inzake produktenaansprakelijkheid dat strenger is dan de tot&#13;
dusverre op grond van artikel 1401 ontwikkelde regels ter zake. Dit geldt zelfs indien&#13;
de produkten zijn afgezet in een EG-Lidstaat die een uitzondering voor landbouwprodukten&#13;
kent. Een en ander is geen gevolg van zich wild over de aardkloot verspreidende&#13;
'Amerikaanse toestanden' of iets van dien aard, doch van het reeds in&#13;
de vorige paragraaf gereleveerde feit dat de produktenaansprakelijkheid in ons land&#13;
jarenlang op een laag pitje heeft gestaan en dientengevolge doodeenvoudig bij die&#13;
in andere landen met een vergelijkbaar niveau van industrialisatie achterop is geraakt.&#13;
De internationale concurrentieverhoudingen vormen gezien het voorgaande voor&#13;
het opnemen van de uitzondering in de Nederlandse wetgeving in ieder geval geen&#13;
argument. Op in een andere Lidstaat afgezette Nederlandse landbouwprodukten&#13;
zal, net als op de aldaar voortgebrachte concurrerende produkten, het recht van de&#13;
desbetreffende Lidstaat van toepassing zijn. In het omgekeerde geval dat buitenlandse&#13;
produkten in ons land met Nederlandse produkten concurreren geldt mutatis&#13;
mutandis hetzelfde en is steeds het Nederlands recht van toepassing.&#13;
6. HET BELANG VAN REGELGEVING INZAKE DE KWALITEIT VAN LANDBOUWPRODUKTEN&#13;
Tijdens de behandeling van het wetsvoorstel is meerdere malen gewezen op het feit&#13;
dat in ons land een aantal regelingen van kracht is inzake de kwaliteit van landbouwprodukten.&#13;
Hierbij kan onder andere worden gedacht aan de Landbouwkwaliteitswet,&#13;
de Warenwet, de Bestrijdingsmiddelenwet 1962 en de verordening van produkten&#13;
bedrijfschappen. Het bestaan van deze regelgeving kan natuurlijk nooit een argument&#13;
vormen om landbouwprodukten van de produktenaansprakelijkheid ingevolge&#13;
de artikelen 1407a e.v. uit te zonderen. Eerder is het omgekeerde het geval: het&#13;
feit dat de kwaliteit van landbouwprodukten aan regels is gebonden brengt met zich&#13;
mee dat de landbouwproducent die zich dienovereenkomstig gedraagt zich niet al&#13;
te veel zorgen over de produktenaansprakelijkheid hoeft te maken. Zijn produkten zijn van een behoorlijke kwaliteit en zijn bijgevolg waarschijnlijk ook behoorlijk&#13;
veilig; zij kunnen worden geveild.&#13;
In hoeverre kan een producent aan aansprakelijkheid ontkomen door aan te tonen&#13;
dat hij de toepasselijke voorschriften heeft nageleefd? Het antwoord wordt gegeven&#13;
in artikel 1407a, eerste lid, sub d. De producent is aansprakelijk voor de schade&#13;
veroorzaakt door een gebrek in zijn produkt, tenzij het gebrek een gevolg is van het&#13;
feit dat het produkt in overeenstemming is met dwingende onderheidsvoorschriften.&#13;
Dat lijkt op het eerste gezicht geruststellend; de reikwijdte van de bepaling is&#13;
echter beperkt.&#13;
De minister van Justitie heeft zich terecht op het standpunt gesteld dat de producent&#13;
alleen dan van het bedoelde verweer gebruik kan maken, indien hij bewijst dat&#13;
de samenstelling van zijn produkt dwingend door de overheid is voorgeschreven. Er&#13;
moet sprake zijn van gedetailleerde voorschriften waarvan de producent niet mag&#13;
afwijken.37 Dergelijke voorschriften komen in de Nederlandse wetgeving nauwelijks&#13;
voor. Het enige voorbeeld is waarschijnlijk te vinden in de Regeling Zuigelingenvoeding&#13;
(Warenwet) van 8 juli 1987 (Stcrt. 136).38&#13;
Het voorgaande impliceert dat in het kader van een geschil over door een landbouwprodukt&#13;
veroorzaakte schade een toetsing kan plaatsvinden aan strengere eisen&#13;
dan die van de toepasselijke kwaliteitswetgeving. Produkten die aan de wettelijke&#13;
voorschriften voldoen kunnen desondanks gebrekkig zijn en aanleiding geven tot&#13;
produktenaansprakelijkheid.&#13;
7. DE LANDBOUW ALS BENADEELDE&#13;
De landbouw is niet slechts producent maar ook gebruiker van produkten. Als gevolg&#13;
van de toepassing van bijvoorbeeld bestrijdingsmiddelen en landbouwwerktuigen&#13;
kan schade ontstaan waarvan volgens de regels van de produktenaansprakelij -&#13;
keid vergoeding kan worden gevorderd.&#13;
Hierbij dient te worden bedacht dat de artikelen 1407a e.v. in de professionele&#13;
sfeer slechts van toepassing zijn op letselschade. Voor zaakschade bestaat slechts een&#13;
(beperkte) aansprakelijkheid voor zover deze in de privésfeer is geleden.&#13;
Dat zich in de landbouw door produkten veroorzaakte letselschaden voordoen is&#13;
buiten kijf. Onlangs zond de minister van Sociale Zaken en Werkgelegenheid bijvoorbeeld&#13;
een brief aan de Tweede Kamer naar aanleiding van een onderzoek naar&#13;
de gezondheid van kwekers en werknemers in de bollenteelt. Dit onderzoek leverde&#13;
sterke aanwijzingen op dat het gebruik van bestrijdingsmiddelen in de bollenteelt&#13;
kan leiden tot vervroegd optredende veroudering van functies van het zenuwstelsel.&#13;
Er was sprake van een veroudering met maar liefst 10 tot 20 levensjaren. De minister&#13;
stelde een aantal maatregelen voor om de blootstelling van de betrokkenen aan de&#13;
desbetreffende bestrijdingsmiddelen te beperken. Het is niet ondenkbaar dat de producenten van deze middelen voor de toegebrachte&#13;
schade aansprakelijk zijn. Artikel 1407a, eerste lid, sub e, zou wellicht een adder&#13;
onder het gras kunnen vormen. De bepaling houdt in dat de producent zich kan verweren&#13;
met een beroep op de stand van wetenschap en techniek. Hij is niet aansprakelijk&#13;
indien 'het op grond van de stand van de wetenschappelijke en technische kennis&#13;
op het tijdstip waarop hij het produkt in het verkeer bracht, onmogelijk was het&#13;
bestaan van het gebrek te ontdekken'. In het algemeen wordt aangenomen dat producenten&#13;
zich slechts in uitzonderlijke situaties op de bepaling kunnen beroepen.39&#13;
Wat voor de benadeelde een adder lijkt, zou in werkelijkheid voor de producent dus&#13;
wel eens een dooie mus kunnen blijken.&#13;
Het feit dat een bestrijdingsmiddel ingevolge artikel 3 van de Bestrijdingsmiddelenwet&#13;
1962 is toegelaten sluit aansprakelijkheid niet uit. Mijns inziens kan uit het&#13;
eerder genoemde Halcion-arrest worden afgeleid dat dit ook onder het huidige recht&#13;
al zo is. Ook ten aanzien van dit onderwerp beperkte de Hoge Raad zich tot het doen&#13;
van een uitspraak over de registratie van geneesmiddelen. Ik kan mij echter niet&#13;
voorstellen dat de Hoge Raad op dit punt tot een ander oordeel zou zijn gekomen&#13;
indien Halcion geen genees- maar een bestrijdingsmiddel was geweest.&#13;
Schade aan gewassen en vee valt buiten de werkingssfeer van de artikelen 1407c&#13;
e.v. De melkveehouder die van oordeel is dat de op zijn bedrijf opgetreden mastitis&#13;
zijn oorsprong vindt in een gebrek van de melkmachine en de producent van deze&#13;
machine aansprakelijk wenst te stellen, zal in de toekomst de weg van artikel 1401&#13;
BW (c.q. afd. 6.3.1 NBW) moeten volgen. Ook hier geldt hetgeen ik reeds aan het&#13;
eind van paragraaf 4 heb geschreven. Het is niet uitgesloten dat deze weg die van&#13;
de artikelen 1407a e.v. (c.q. art. 6 : 185 e.v. NBW) steeds dichter zal naderen.&#13;
8. CONCLUSIE&#13;
De uitvoerige discussie tussen bewindslieden en kamerleden ten spijt, is mijn standpunt&#13;
ongewijzigd gebleven: de uitzondering voor landbouwprodukten dient niet te&#13;
worden gehandhaafd.40&#13;
Welke produkten nu precies zijn uitgesloten is nog altijd niet geheel duidelijk. In&#13;
zijn brief van 16 februari jl. schrijft de staatssecretaris van Justitie dat het hem voorkomt&#13;
'dat tijdens de parlementaire behandeling van het wetsvoorstel in een intensieve&#13;
discussie het begrip onbewerkte landbouwprodukten zodanig is verhelderd, dat&#13;
de praktijk daarmee zal kunnen werken'.41 De bewindslieden hebben zichzelf tijdens&#13;
de discussie zo vaak tegengesproken dat aan de juistheid van deze stelling ernstig&#13;
moet worden getwijfeld. Wanneer heeft een behandeling invloed op een produkt,&#13;
althans een zodanige invloed dat het produkt dientengevolge gebrekkig kan&#13;
worden?&#13;
Een slager snijdt het vlees van een zojuist geslachte stier in stukken. In de opvatting van de bewindslieden is het antwoord op de vraag of dit als een bewerking moet&#13;
worden beschouwd afhankelijk van de vraag of hij zijn mes tevoren goed had&#13;
schoongemaakt. Indien hij zulks heeft nagelaten kan het vlees gebrekkig worden en&#13;
valt het bijgevolg niet onder de uitzondering. Is het dan niet verstandiger om de uitzondering&#13;
maar gewoon te schrappen? Indien het mes schoon was ondergaat het&#13;
vlees weliswaar een invloed van het snijden (het wordt in kleinere stukken opgedeeld),&#13;
maar kan dit geen aanleiding geven tot een gebrek en dus niet tot produktenaansprakelijkheid.&#13;
Wie heeft er dan behoefte aan om het vlees nog eens uitdrukkelijk&#13;
van de produktenaansprakelijkheid uit te zonderen?&#13;
In feite beschermt de uitzondering niet zo zeer de landbouw, als wel de handel&#13;
in landbouwprodukten. Daar is natuurlijk niets op tegen, maar waarin onderscheidt&#13;
deze handel zich van de handel in andere produkten, zodat een verschil tussen de&#13;
toepasselijke regels is gerechtvaardigd?&#13;
Waarin onderscheidt de landbouw zich overigens van andere sectoren? Wie in de&#13;
kamerstukken gaat zoeken naar argumenten voor het maken van de uitzondering&#13;
is snel klaar. Hij komt niet verder dan de passage in de memorie van toelichting,&#13;
dat mede met het oog op internationale concurrentieverhoudingen voor het opnemen&#13;
van de uitzondering is gekozen. De kracht van dit argument is in paragraaf 5&#13;
op zijn minst aanzienlijk gerelativeerd. De discussie tussen kamer en kabinet spitste&#13;
zich met name toe op de vraag of de strekking van de uitzondering voldoende helder&#13;
was.&#13;
Zelfs voor zover de landbouw bescherming van de uitzondering ondervindt is de&#13;
winst beperkt. Met het Halcion-arrest lijkt de Hoge Raad een ontwikkeling in gang&#13;
te hebben gezet waarin de verschillen tussen de produktenaansprakelijkheid op&#13;
grond van artikel 1401 BW enerzijds en de artikelen 1407a e.v. BW anderzijds steeds&#13;
geringer zullen worden. Het in het verkeer brengen van een primair landbouwprodukt&#13;
dat niet de veiligheid biedt die men ervan mag verwachten is onrechtmatig. Wat&#13;
heeft artikel 1401 BW de producent ervan boven de nieuwe regeling te bieden, aangenomen&#13;
dat de rechter geen al te hoge eisen zal stellen aan het bewijs ten aanzien&#13;
van de schuld?&#13;
Met het handhaven van de uitzondering is niemand werkelijk gediend. De bezwaren&#13;
ervan zijn intussen evident. De uitzondering zal aanleiding geven tot het compliceren&#13;
van procedures, hetgeen weer de nodige vertraging en kostenverhoging met&#13;
zich mee zal brengen. Een gedaagde die ook maar enigszins meent van de uitzondering&#13;
gebruik te kunnen maken zal zich er uiteraard op beroepen. Vervolgens kan de&#13;
rechter zich genoodzaakt zien om bijvoorbeeld een prejudiciële vraag voor te leggen&#13;
aan het Hof van Justitie van de EG, met alle gevolgen vandien. Het nuttig effect&#13;
hiervan, althans voor de Nederlandse boer, is zeer twijfelachtig.&#13;
Rest nog de vraag wat het meest geschikte moment is om tot schrapping van de uitzondering&#13;
over te gaan. De EEG-richtlijn bepaalt in artikel 21 dat de Europese Commissie&#13;
de Raad van ministers om de vijfjaar een verslag doet toekomen over de toepassing&#13;
van de richtlijn en hierbij in voorkomende gevallen passende voorstellen&#13;
voorlegt. De eerste termijn van vijfjaar was in de zomer van 1990 reeds verstreken.&#13;
Op korte termijn kunnen dus al voorstellen tot wijziging van de richtlijn worden gedaan. Erg reëel lijkt een dergelijke heroverweging op Europees niveau niet, aangezien&#13;
tussen 1985 en 1990 nog slechts zeer beperkte ervaringen met de richtlijn zijn&#13;
opgedaan.&#13;
Wel reëel is een heroverweging van het Nederlandse standpunt bij de behandeling&#13;
van titel 6.3.3 van het NBW. Het kamerlid Soutendijk-Van Appeldoorn heeft de&#13;
mogelijkheid van een dergelijke heroverweging uitdrukkelijk geopperd tijdens de&#13;
uitgebreide commissievergadering van 26 april 1989.42 Zij maakte melding van de&#13;
drie overwegingen die het kader aangeven waarbinnen haar fractie tot het handhaven&#13;
van de uitzondering had besloten. Voor een heroverweging zou aanleiding zijn&#13;
indien een van deze drie overwegingen onderuit zou worden gehaald.&#13;
De eerste overweging was dat de landbouw geen industrieel produktieproces kent.&#13;
De tweede overweging had betrekking op de internationale concurrentieverhoudingen&#13;
en de derde op het feit dat de bewerker van landbouwprodukten aansprakelijk&#13;
is voor alle gebreken van het bewerkte produkt, ook indien deze vóór of tijdens de&#13;
oogst of de slacht zijn ontstaan. Tegen de laatste overweging is mijns inziens niets&#13;
in te brengen. Dat de tweede overweging geen stand kan houden kwam reeds uitvoerig&#13;
aan de orde. Het standpunt dat de aard van het agrarisch produktieproces niet&#13;
industrieel is, is mijns inziens eveneens onhoudbaar. Het valt toch onmogelijk te&#13;
ontkennen dat de in grote sectoren van de Nederlandse landbouw gevolgde produktiemethoden&#13;
nauwelijks meer als ambachtelijk kunnen worden gekenschetst.43 Nu&#13;
maar liefst twee van de overwegingen niet overeind kunnen blijven, lijkt niets meer&#13;
aan de schrapping in de weg te staan.</content><legacyfootnotes>1. Kamerstukken 1985-1986, 19 636, nrs 1-2, Aanpassing van het Burgerlijk Wetboek aan de richtlijn&#13;
van de Raad van de Europese Gemeenschappen inzake de aansprakelijkheid voor produkten met gebreken.&#13;
Als gevolg van de amendering werd een nieuw art. 1407d aan het wetsvoorstel toegevoegd en werden&#13;
de oorspronkelijke artikelen 1407 d-i vernummerd tot 1407 e-j&#13;
2. Pb 1985, nr L 210, blz 29-33 (85/374/EEG).&#13;
3. Het wat merkwaardige bedrag van / 1.263,85 vindt zijn oorsprong in artikel 9 van de richtlijn, waarin&#13;
is bepaald dat ter zake van bedoelde zaakschade een franchise moet worden toegepast ten belope van 500&#13;
Ecu.&#13;
4. Het oorspronkelijke wetsvoorstel sprak niet over landbouwprodukten maar over landbouwgrondstoffen.&#13;
Mede op gezag van de literatuur is de tekst in een later stadium aangepast (nota van Wijziging, Kamerstukken&#13;
1987-1988, 19 636, nr. 7). Zie met name Van Wassenaer van Catwijck, Produktenaansprakelijkheid,&#13;
Zwolle 1986, blz. 30 e.v.&#13;
5. Kamerstukken 1988-1989, 19 636, nr. 12. Zie tevens noot 1.&#13;
6. Zie voor de tekst van het amendement Kamerstukken 1988-1989, 19 636, nr. 15.&#13;
7. Advies Produktenaansprakelijkheid, Publicatienr. 4-18 januari 1980, blz. 19 tot 21.&#13;
8. Vergelijk het laatste lid van artikel 1407a: 'De aansprakelijkheid van de producent wordt niet vermin&#13;
derd, indien de schade is veroorzaakt zowel door een gebrek in het produkt als door de gedraging van&#13;
een derde'.&#13;
9. Verg. Reich, Product Safety and Product Liability An Analysis of the EEC Council Directive of 25&#13;
July 1985 on the Approximation of the Laws, Regulations, and Administrative Provisions of the Member&#13;
States Concerning Liability for Defective Products, Journal of Consumer Policy 1986, blz. 143 en Cousy,&#13;
Vraagbaak omtrent de richtlijn produktenaansprakelijkheid, Tijdschrift voor Privaatrecht 1988, blz. 680.&#13;
10. Kamerstukken 1985-1986, 19 636, nr. 3, blz. 5&#13;
11. Kamerstukken 1987-1988, 19 636, nr. 5, blz. 19&#13;
12. Kamerstukken 1987-1988, 19 636, nr. 6, blz. 23 en 24&#13;
13. Kamerstukken 1988-1989, 19 636, nr. 6, blz. 23&#13;
14. Kamerstukken 1988-1989, 19 636, nr. 9, blz. 11&#13;
15. Kamerstukken 1988-1989, 19 636, nr. 6, blz. 24&#13;
16. Kamerstukken 1988-1989, 19 636, nr. 8, blz. 9-10&#13;
17. Kamerstukken 1988-1989, 19 636, nr. 9, blz. 11&#13;
18. Idem.&#13;
19. UCV 47-6.&#13;
20. Kamerstukken 1988-1989, 19 636, nr. 13, blz. 5. Dat de slacht zélf als een bewerking moet worden&#13;
beschouwd werd reeds gesuggereerd door Van Wassenaer van Catwijck, a.w. blz. 32.&#13;
21. Handelingen Tweede Kamer 1990, 47-2788 tot en met 2797 en 48-2838 tot en met 2845.&#13;
22. Verg. o.a. Van Wassenaer van Catwijck, a.w. blz. 31. Volgens Schmidt-Salzer is de fase van de risico&#13;
aansprakelijkheid bereikt 'Nach Abschluss des natürlichen Entwicklungsprozesses (bei der Tier- und Geflügelzucht:&#13;
Tötung, bei Getreide: Trennung vom Halm)'; zie diens Kommentar EG-Richtlinie Produkthaftung,&#13;
Band 1, blz. 295.&#13;
23. Zie Kamerstukken 1987-1988, nr. 6, blz. 23-24 en nr. 9, blz. 11.&#13;
24. Volgens Van Wassenaer van Catwijck maakt het verschil of het drogen al of niet machinaal heeft&#13;
plaatsgevonden; zie a.w. blz. 33. Aangezien in beide gevallen verontreinigingen kunnen optreden, zou&#13;
ik dit onderscheid niet willen maken. Het sluit in ieder geval niet aan bij het door de bewindslieden verdedigde&#13;
standpunt.&#13;
25. Vergelijk de tijdens de plenaire behandeling in de Tweede Kamer door de heer Wolffensperger geschetste&#13;
casuspositie; Handelingen Tweede Kamer 8 maart 1990, TK 47, blz. 27-91.&#13;
26. Handelingen Tweede Kamer 13 maart 1990, TK 48, blz. 2841.&#13;
27. Verg, in dit verband Faure en Vanbuggenhout, Produktenaansprakelijkheid, Rechtskundig Weekblad&#13;
1987, blz. 6.&#13;
28. Verg. Hummels, Hondius en Snijders, Levensmiddelen en produktenaansprakelijkheid, TvC 1988,&#13;
blz. 204 en VMT 1988, nr. 26, blz. 12.&#13;
29. Zie mijn eerdere bijdrage over het onderhavige onderwerp aan het tijdschrift voor Agrarisch recht&#13;
1987, blz. 355-356.&#13;
30. HR 2 februari 1973, NJ 1973, 315.&#13;
31. HR 30 juni 1989, RvdW 1989, 190 en TvC 1989, blz. 354-357, m.n. G.M.F. Snijders.&#13;
32. Kamerstukken 1985-1986, 19 636, nr. 3, blz. 5.&#13;
33. Zie bijvoorbeeld de Nota naar aanleiding van het Eindverslag, Kamerstukken 1988-1989, 19 636, nr.&#13;
9, blz. 11.&#13;
34. Verg. in dit verband Hof van Justitie van de EG 30 november 1976, NJ 1977, 494 (Franse Kalimijn).&#13;
35. Trb. 1974 84.&#13;
36. Zie G.M.F. Snijders, Produktveiligheid en aansprakelijkheid; Veiligheidseisen, preventieve veiligheidskeuringen&#13;
en de aansprakelijkheid voor door gebrekkige produkten veroorzaakte schaden in de&#13;
Bondsrepubliek en in Nederland, Deventer 1987 (diss.), blz. 135-149.&#13;
37. Kamerstukken 1988-1989, 19 636, nr. 13, blz. 8.&#13;
38. Idem. In dezelfde zin reeds Hummels, Hondius en Snijders, a.w. blz. 212.&#13;
39. Verg. Stolker, 5 argumenten tegen het ontwikkelingsrisicoverweer NJB 1989 blz. 646-647.&#13;
40. Verg. Agrarisch recht 1987, blz. 358.&#13;
41. Kamerstukken 1989-1990, 19 636, nr. 17, blz. 4.&#13;
42. UCV 47, blz. 6.&#13;
43. Verg. Schmidt-Salzer, a.w. blz. 294 en Van Wassenaer van Catwijck, a.w. blz. 31 e.v.</legacyfootnotes><footnotes><footnote/></footnotes><auteurs>Mr. G.M.F. Snijders</auteurs><published>1990-08-01 00:00:00</published><modified>1990-08-01 00:00:00</modified><editiondate>1990-08-01</editiondate><htmlpath>https://denhollander.info/artikel/6241</htmlpath></article>
</articles></edition>
<edition><articles><article><jaar>2011</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2011</searchword><id>9220</id><udhid>UDH:TvAR/9220</udhid><titel>Rechtspraak 5639. Tennet / Wobbes (TvAR 2011/5639)</titel><searchwords><searchword>TvAR 5/2011</searchword><searchword>TvAR 2011/5639</searchword><searchword>UDH:TvAR/9220</searchword></searchwords><attachments><attachment><name>TvAR2011_05_08_Rechtspraak_5639.pdf</name><extention>pdf</extention><url>https://denhollander.info/download/8101/ci</url></attachment></attachments><inleiding>Met een geliberaliseerde pachtovereenkomst is niet ver­enigbaar dat een verpachter bedingt dat hij de pachtover­eenkomst tussentijds, dus vóór afloop van de door partijen bepaalde duur (in dit geval twee jaar), eenzijdig kan beëin­digen. Dat verpachter netbeheerder is maakt dat niet an­ders.&#13;
</inleiding><content>Het geding in eerste aanleg&#13;
De grondkamer Noord heeft bij beschikking van 6 december 2010, waarvan afschrift aan partijen is verzonden op 16 de­cember 2010, met betrekking tot de op 26 mei 2010 bij haar ter goedkeuring ingezonden pachtovereenkomst als bedoeld in artikel 7:397, lid 1 BW tussen partijen betreffende de per­celen grasland, kadastraal bekend gemeente Hoogkerk, sec­tie D, nrs. 1278 en 2186, tezamen groot 4.06.70 ha, aange­gaan voor de duur van 2 jaar, ingaande 1 januari 2009 en eindigend 31 december 2010, als volgt beslist: “De overeen­komst wordt gewijzigd in die zin dat artikel 5 van de bijzon­dere voorwaarden wordt geschrapt.&#13;
De aldus gewijzigde overeenkomst wordt goedgekeurd.” Voormelde beschikking is in fotokopie aan deze beschikking gehecht. Daarnaar wordt verwezen voor de procesgang in eerste aanleg en de aan de beschikking ten grondslag geleg­de motivering.&#13;
Het geding in hoger beroep&#13;
Verpachtster is bij een op 31 december 2010 ter griffie inge­komen beroepschrift in beroep gekomen van voormelde be­schikking. Pachter heeft geen gebruik gemaakt van de mo­gelijkheid om een verweerschrift in te dienen.&#13;
De grieven&#13;
Verpachtster heeft aangevoerd dat zij als landelijk netbe­heerder op grond van de Elektriciteitswet 1998 wettelijke verplichtingen heeft als gevolg waarvan het gebruik van het pachtobject beïnvloed kan worden, bijvoorbeeld door het door haar als netbeheerder uitvoeren van dringende onder­houds- of reparatiewerkzaamheden, terwijl daarnaast ver­plichtingen uit de Elektriciteitswet 1998 ertoe kunnen nopen dat zij als landelijk netbeheerder het pachtobject of een ge­deelte daarvan dringend nodig heeft voor eigen gebruik en dientengevolge reden kan hebben om de pachtovereenkomst op te zeggen.&#13;
Beoordeling van het geschil in hoger beroep&#13;
1. Uit de stukken blijkt dat de onderhavige pachtovereen­komst de navolgende bijzondere voorwaarde bevat: “5. Ver­koop van Pachtobject, dan wel aanwending voor andere doeleinden kan het gebruik beïnvloeden. Verpachter is dan bevoegd deze Pachtovereenkomst te beëindigen.”&#13;
2. Blijkens de stukken, waaronder die in eerste aanleg, heeft de secretaris van de grondkamer bij brief van 8 november 2010 partijen dienaangaande het volgende doen weten: “De grondkamer is voorlopig van oordeel dat de overeenkomst niet ongewijzigd kan worden goedgekeurd. Zij stelt u voor artikel 5 van de bijzondere voorwaarden te schrappen. Tus­sentijdse eenzijdige ontbinding van (een deel van) de pacht­overeenkomst is niet mogelijk op basis van de pachtregelge­ving. Een pachtovereenkomst geldt voor een bepaalde duur. Hiervan is geen sprake meer als de overeenkomst kan eindi­gen op een onzeker tijdstip in de toekomst. Tussentijdse ont­binding is alleen mogelijk indien partijen daartoe in voorko­mend geval een pachtontbindingsovereenkomst sluiten en ter goedkeuring indienen bij de grondkamer dan wel door tussenkomst van de pachtrechter in gevallen, waarin de wet daarin voorziet.” Van de door de grondkamer aan partijen geboden mogelijkheid om schriftelijke opmerkingen te ma­ken of een mondelinge behandeling te verzoeken is binnen de gestelde termijn door geen van beide partijen gebruik ge­maakt. Vervolgens heeft de grondkamer blijkens haar bestre­den beschikking dienovereenkomstig beslist.&#13;
3. Mede gelet op het bepaalde in artikel 7:397, lid 1 junc­to artikel 7:319, lid 1 sub f BW heeft naar het oordeel van de Centrale Grondkamer de grondkamer terecht en op juis­te gronden artikel 5 van de bijzondere voorwaarden zoals hiervoor vermeld geschrapt. Genoemd artikel 7:397 lid 1 BW betreft een uitzondering op het regime van de reguliere pacht wat betreft overeenkomsten waarvan partijen dat in de pachtovereenkomst hebben bepaald en die zijn “aangegaan voor een duur van zes jaren of korter”. Met de strekking van deze uitzondering is niet verenigbaar dat een verpachter be­dingt dat hij de pachtovereenkomst tussentijds, dus vóór af­loop van de door partijen bepaalde duur (in dit geval twee jaar), eenzijdig kan beëindigen. De hoedanigheid van onder­havige verpachtster – landelijk netbeheerder op grond van de Elektriciteitswet – biedt geen grondslag anders te oorde­len. De door verpachtster aangevoerde grieven treffen dan ook geen doel. &#13;
AR2011_05.indb 218 23-5-2011 12:49:41 5639 Tijdschrift voor Agrarisch RechtNr. 5 mei 2011 219 Rechtspraak &#13;
4. Verpachtster heeft in haar beroepschrift nog vermeld dat zij naar aanleiding van de bestreden beschikking van de grondkamer voornemens is om een tweetal in haar be­roepschrift verwoorde bepalingen in nieuwe pachtovereen­komsten op te nemen en dat zij graag het standpunt van de Centrale Grondkamer met betrekking tot die nieuwe bepa­lingen wil vernemen. Dienaangaande overweegt de Cen­trale Grondkamer dat zij ingevolge artikel 36, lid 1 van de Uitvoeringswet grondkamers belast is met de behandeling van beroepschriften tegen beschikkingen van de grondka­mer. Deze wettelijke taak biedt geen ruimte voor het in het kader van de behandeling van een beroepschrift geven van een oordeel over een voornemen van de indiener van dit be­roepschrift om in de toekomst -naar aanleiding van de in be­roep bestreden beschikking- bepaalde voorwaarden in nieu­we pachtovereenkomsten op te nemen. Voor zoveel nodig overweegt de Centrale Grondkamer dat eerst indien bedoel­de voorwaarden zijn neergelegd in een (ontwerp)pachtover­eenkomst en die (ontwerp)pachtovereenkomst ter goedkeu­ring aan de bevoegde grondkamer is gezonden primair die grondkamer zich ter zake een oordeel dient te vormen. In­dien en voor zover daartegen bij haar beroep zal worden in­gesteld, zal de Centrale Grondkamer hierover pas dienen te oordelen.&#13;
Slotsom&#13;
De beschikking, waarvan beroep, moet worden bevestigd.&#13;
Beslissing&#13;
De Centrale Grondkamer, beschikkende in hoger beroep:&#13;
Bevestigt de beschikking, waarvan beroep. &#13;
</content><legacyfootnotes/><footnotes><footnote/></footnotes><auteurs>mr. W.L. Valk, mr. M.G.W.M. Stienissen en mr. Th.C.M. Willemse en de deskundige leden mr. ing. J.A. Jansens van Gellicum en ir. H.B.M. Duenk</auteurs><published>2011-05-01 00:00:00</published><modified>2011-05-01 00:00:00</modified><editiondate>2011-05-01</editiondate><htmlpath>https://denhollander.info/artikel/9220</htmlpath></article>
</articles></edition>
<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1996</searchword><id>5947</id><udhid>UDH:TvAR/5947</udhid><titel>Besluit tuinbouwbedrijven met bedekte teelt</titel><searchwords><searchword>TvAR 7/8/1996</searchword><searchword>UDH:TvAR/5947</searchword></searchwords><attachments><attachment><name>1996_nr 78_Artikel_Bomhof.pdf</name><extention>pdf</extention><url>https://denhollander.info/download/5791/ci</url></attachment></attachments><inleiding>1. INLEIDING&#13;
Sinds 1 mei 1996 geldt het besluit tuinbouwbedrijven met bedekte teelt (Stb. 1996, nr. 168), dat de vergunningplicht van de Wet milieubeheer opheft als aan een aantal entree-eisen wordt voldaan. Onder dit besluit vallen de glastuinbouw, groentetrekkerijen en kwe-kerijen van paddestoelen.&#13;
In totaal gaat het om ongeveer 15 500 bedrijven, waarvan er ruim 75% geen milieuver-gunning meer nodig zullen hebben. In plaats daarvan geldt een meldingsplicht en moet aan algemene voorschriften worden voldaan.&#13;
Het besluit is lang onderweg geweest. Op 23 december 1993 vond de publicatie van het ontwerp-besluit plaats (Stcrt. 1993, nr. 247), waarop veel reacties loskwamen. Milieu-organisaties vonden weinig terug van de verruimde reikwijdte van de Wet milieubeheer (o.a. beperking gebruik van energie, bestrijdingsmiddelen, afvalstoffen), het Stafbureau van het Openbaar Ministerie klaagde over de slechte handhaafbaarheid en landbouworga-nisaties konden zich niet vinden in de strengere milieu-eisen (o.a. afstanden, beperking lichthinder).&#13;
Nadien vond enkele malen een discussie plaats met de vaste kamercommissies voor Milieubeheer en Landbouw/Natuurbeheer (zie o.a. TK 1993-1994, 23 400 IX, nrs. 61 en 80; 1994-1995, 23 400, nr. 38). Daaruit bleek dat de Tweede Kamer noch de beide minis-ters tevreden waren over de beperkte opzet van de regeling. Dat komt, omdat het besluit op belangrijke punten volgend is aan lopende convenanten (o.a. inzake energiebesparing, beperking gebruik bestrijdingsmiddelen, afvalreductie) en losse einden vertoont, waar nog nader onderzoek nodig is (bovenafscherming assimilatiebelichting). Om die redenen zal het besluit over drie jaar worden herzien.&#13;
Over twee onderwerpen bleef tussen de regering en de Tweede Kamer lange tijd ver-schil van mening bestaan. Dat waren de afstand van bestaande tuinbouwbedrijven tot naastgelegen verblijfsobjecten (bleef uiteindelijk toch 10 meter) en de duur van de don-kerperiode in de zomer, waarin geen lichtuitstraling mag plaatsvinden (bleef in beginsel gehandhaafd op vier uur). Uiteindelijk werd het een regeling die over het algemeen niet verder gaat dan bestaande vergunningen en praktijkafspraken.&#13;
Met het van kracht worden van het besluit kwam een einde aan de overgangsregeling van de oude glastuinbouwverordeningen (art. 3 vroegere Hinderwet) en het grootschalig gedogen, dat voor deze bedrijfstak jarenlang schering en inslag is geweest. Tevens werd de aansluiting bereikt met het Lozingenbesluit glastuinbouwbedrijven dat sinds 1 novem-ber 1994 ontheffing mogelijk maakt van de lozingsvergunning.</inleiding><content>2. WERKINGSSFEER&#13;
Tuinbouwbedrijven vallen onder het besluit als er uitsluitend of in hoofdzaak groenten, fruit, siergewassen, potplanten of eetbare paddestoelen worden gekweekt in opstallen. Bepalend is dus het hoofdzaakcriterium dat - net zoals bij de andere agrarische uitvoeringsbesluiten - soms lastig valt vast te stellen (omzet, verdeling activiteiten naar bedrijfsop-pervlak, omvang kassen, e.d.).&#13;
Dat speelt onder meer voor vollegrondsbedrijven met 'ondersteunend glas' van meer dan 1000 m2 (vallen buiten het besluit akkerbouwbedrijven), omdat die pas onder het be-sluit glastuinbouw vallen als het bedrijf in hoofdzaak bestemd is voor bedekte teelt (kassen moeten dus de hoofdzaak uitmaken). Is dat niet het geval, dan valt zo'n akkerbouwbedrijf buiten wal en schip en zal een vergunning nodig zijn.&#13;
Daarnaast gaat het om tuinderijen en kwekerijen, die bovengenoemde limitatieve activiteiten verrichten in opstanden. Het besluit maakt daarbij geen onderscheid in tijdelijke of permanente onderkomens, zoals het Lozingenbesluit glastuinbouw wel doet (zie onder VIII). Wel zal er bij tijdelijke opstanden sprake moeten zijn van enige duur en regelmaat, wil het tuinbouwbedrijf gekwalificeerd kunnen worden als 'bestemd voor bedekte teelt'.&#13;
Over de juridische reikwijdte van het tuinbouwbedrijf staat in de toelichting een interessante verhandeling te lezen, die komt erop neer dat het open land rondom het erf en de bedrijfsgebouwen doorgaans niet tot de inrichting behoort, omdat het om los van elkaar staande activiteiten gaat. Daarmee volgt de wetgever de jurisprudentie van de Afdeling bestuursrechtspraak van de Raad van State die in diverse uitspraken te kennen gaf dat weilanden van rundveebedrijven (ABRS 19 januari 1996 Milieurechtspr. 1996, nr. 4, p. 5) en akkers van tuinbouwbedrijven (ABRS 1 december 1995 Milieurechtspr. 1996, nr. 3, p. 7/AB 1996, nr. 128) buiten beschouwing dienen te blijven. Alleen voor fruitteeltbedrijven werd aangenomen dat de inrichting ook betrekking heeft op de teeltgronden, waardoor er ook terzake van het gebruik van bestrijdings- en ontsmettingsmiddelen vergunningvoor-schriften kunnen worden gesteld (ABRS 2 december 1994, nr. G05.93.1218 Grubben-vorst). Derhalve rijst de vraag of het besluit voor boomkwekerijen en fruitteeltbedrijven formeel niet in strijd komt met de jurisprudentie, omdat het besluit niet van toepassing is voor dat deel van de gronden, waar onbedekte teelt plaatsvindt (in de praktijk zal dat overigens niet vaak consequenties hebben).&#13;
3. ENTREE-EISEN&#13;
Om onder het besluit te kunnen vallen, moet een bedrijf voldoen aan de afstandseisen, buiten een milieubeschermingsgebied liggen en geen activiteiten verrichten die afwijken van wat gebruikelijk is in de branche.&#13;
Er gelden verschillende afstanden, afhankelijk van het gegeven of het gaat om een nieuw danwei een bestaand bedrijf (waaronder ook valt de uitbreiding). Dat onderscheid kan de helft of meer aan meters schelen ten opzichte van externe objecten. Het besluit maakt een verdeling in drie categorieën met een aflopend beschermingsniveau. Voor aan-eengesloten bebouwing (minimaal drie of meer woningen) en verblijfsobjecten van der-den (behalve 'kamperen bij de boer') geldt de hoogste bescherming; dan komen losstaande woningen van derden (minder dan drie woningen) en restaurants; daarna de agrarische bedrijfswoningen (inclusief die van familie of 'rustende agrariërs') die de minste bescherming genieten. Men dient in het oog te houden dat de afstanden van het besluit - ondanks een daartoe strekkende aanbeveling in de toelichting - niet maatgevend hoeven te zijn voor de ruimtelijke ordening (zie kamervragen over grotere afstanden; TK 1995-1996, Aanhangsel, p. 1861).&#13;
Zoals gebruikelijk moet bij de berekening worden uitgegaan van de kortste afstand tussen een bedrijfsobject (waterbassins/tanks en erf tellen niet mee) en het naburige ver-blijfsobject (garages, schuurtjes, bergingen, tuinen, e.d. tellen niet mee). Ook de jurisprudentie laat zien dat daarbij geen enkel bedrijfsobject over het hoofd mag worden gezien dat overlast kan veroorzaken (ABRS 1 april 1996, nr. F03.96.0198 's-Gravenzande). Het apart aangeven van agrarische bedrijfswoningen en restaurants is overigens bijzonder, want andere agrarische uitvoeringsbesluiten doen dat niet.&#13;
Afstand bedrijf tot de omgeving&#13;
categorie nieuw bedrijf bestaand bedrijf&#13;
I&#13;
50 25&#13;
II&#13;
25 10&#13;
III&#13;
25 10&#13;
categorie 1: categorie 2: categorie 3:&#13;
aaneengesloten woonbebouwing (minimaal 3 huizen op minder&#13;
dan 5 meter van elkaar gelegen), gebouw of een deel ervan&#13;
bestemd voor verblijf van personen, gebouw of terrein met&#13;
recreatieve bestemming (behalve 'kamperen bij de boer')&#13;
restaurants en woningen van derden, die niet behoren bij het&#13;
bedrijf&#13;
agrarische (bedrijfs)woningen van derden&#13;
N.B. De afstand wordt gemeten vanaf het bedrijfsonderdeel dat het dichtst ligt bij het externe object (waterbassin/opslagtank en het erf worden hierbij buiten&#13;
_______beschouwing gelaten).__________________________________________________&#13;
Voor de toepassing van het besluit gelden ook bedrijfsmatige eisen. Die bestaan uit een bovengrens voor de capaciteit die afwijkt van hetgeen in de bedrijfstak gebruikelijk is (o.a. installaties, opslag van stoffen en gassen) en voor activiteiten die extra aandacht behoeven (o.a. houden van vee, verven van bloemen en siergewassen). De toegestane capaciteiten zijn soms fors hoger dan het ontwerpbesluit eerder aangaf en ze wijken ook nogal eens af van andere agrarische uitvoeringsbesluiten. De tuinder die het meldingsformulier naloopt kan overigens snel zien welke beperkingen aan de omvang van zijn werkzaamheden zijn gesteld; daarvoor hoeft hij het besluit zelf niet te raadplegen.&#13;
Tenslotte geldt een uitsluiting voor bedrijven die liggen in een milieubeschermingsge-bied (kwetsbaar vanwege grondwaterwinning, bodemstructuur of stilte). Dat komt, omdat bij provinciale milieuverordening instructieregels kunnen worden gegeven aan de gemeente, die de regels weer moet 'doorvertalen' in de milieuvergunning. Aangezien die 'doorwerking' niet mogelijk is voor a.m.v.b.-bedrijven, moet de vergunningplicht om die reden in stand blijven. In de praktijk zal dat vaak geen grote gevolgen hebben, omdat de meeste (concentraties van) tuinbouwbedrijven niet in een milieubeschermingsgebied liggen. Is dat wel het geval, dan zal de tuinder duurder uit zijn vanwege de kosten van de mi-lieuvergunning (opstellen aanvraag, betalen leges) en de vaak strengere voorschriften (o.a. inzake opslag van stoffen). Overigens kan de tuinder ook om andere redenen duurder uit zijn en wel als de gemeente - al dan niet op verzoek van de provincie - nadere eisen gaat stellen (beroep is overigens mogelijk). Het stellen van nadere eisen mag echter alleen in bepaalde gevallen (o.a. voor geluid- en lichthinder), waarbij de gemeente niet verder mag gaan dan een uitwerking geven aan de bestaande algemene regels (dus geen nieuwe voorschriften toevoegen). Voor het stellen van nadere eisen kan de gemeente - anders dan voor meldingen - leges vragen, doch ze hoeven - anders dan meldingen - niet te worden gepubliceerd in de plaatselijke huis-aan-huisbladen.&#13;
Indien een bedrijf met een milieuvergunning onder het besluit valt, komt de vergunning van rechtswege te vervallen. Als later niet meer wordt voldaan aan de eisen van het besluit (bijv. capaciteitsgrenzen worden overschreden), dan zal de oude vergunning niet herleven en moet opnieuw een vergunning worden aangevraagd (ABRS 4 december 1993, nr. 4, p. 7). Daarbij blijven overigens de bestaande rechten bestaan (overgangsrecht), zij het dat de uitbreiding/wijziging op zich aan andere normen mag worden getoetst dan die van het besluit (o.a. afstand). Daarom is het vaak voordeliger om bij bedrijfsveranderingen binnen het bereik van het besluit te blijven, omdat uitbreidingen en wijzigingen dan als een bestaande situatie worden aangemerkt met alle voordelen vandien.&#13;
4. AARD VAN DE VOORSCHRIFTEN&#13;
Voor de belangrijkste onderdelen van het besluit wordt verwezen naar bestaande conve-nanten en lopend onderzoek, waardoor de voorschriften over het algemeen niet verder gaan dan de bestaande praktijk (vergunningen, gedoogbeschikkingen). Bij de herziening van het besluit worden de milieu-eisen aangescherpt op basis van individuele bedrijfsmilieuplannen, waarin moet worden aangegeven hoe binnen vier jaar de extra milieu-maatregelen zullen worden uitgevoerd (convenant doelgroepoverleg Glastuinbouw en Milieu mei 1006). Een standaardpakket zal aanwezig blijven in het besluit; extra milieu-eisen die zijn toegesneden op de mogelijkheden per bedrijf komen in het bedrijfsmilieuplan. Bedrijven die geen goedgekeurd bedrijfsmilieuplan hebben, krijgen de extra voorschriften bij wettelijke regeling opgelegd.&#13;
In het besluit bedekte teelt is vermeden om uit besluiten die rechtstreeks van toepassing zijn (bijv. BEES, BOOT, CFK-besluit) voorschriften over te nemen danwei daarnaar te verwijzen; daarmee wordt een snelle veroudering van het besluit bedekte teelt voorkomen. Alleen voor bestrijdingsmiddelen (aanmaken, opslag) moest een uitzondering worden gemaakt, omdat gemeente-ambtenaren doorgaans geen toezichthouder zijn op grond van de Bestrijdingsmiddelenwet.&#13;
De tuinder behoeft echter niet in het ongewisse te blijven over het volledige eisenpakket voor zijn bedrijf. Zowel in de toelichting van het besluit als in de heldere voorlich-tingsbrochure van VROM ('Milieuregels nieuwe stijl') wordt de betekenis van de aanverwante regelgeving uit de doeken gedaan.&#13;
De meeste voorschriften zijn vrij technisch van aard (kwaliteit installaties, uitvoering van opslagvoorzieningen) en hebben vanwege afgesloten convenanten of uitzonderingsregelingen (bijv. vrijstelling energieheffing) nauwelijks betrekking op het voorkomen en beperken van emissies, grondstoffen, afvalstoffen, energie. Evenmin beogen de voorschriften het hergebruik bij het ontstaan ervan te bevorderen. De werkelijke afweging van milieubelangen tegen agrarische/economische belangen ligt dus in andere kaders besloten en dat wordt uit het besluit goed duidelijk. Mogelijk zal daarin over drie jaar verandering komen als het besluit wordt herzien.&#13;
5. DIVERSE VOORSCHRIFTEN NADER BEZIEN&#13;
a. Bodem&#13;
Elk nieuw tuinbouwbedrijf is gehouden om vier weken voor de start en beëindiging van de activiteiten een bodemonderzoek te laten verrichten op de plaatsen, waar verontreiniging kan worden verwacht (opslag van milieuschadelijke stoffen). Dit zgn. nulsituatieon-derzoek (niet nodig in kassen, waar geteeld wordt) heeft tot doel een bestaande verontreiniging vast te stellen en na verloop van tijd een eventuele toename in beeld te brengen.&#13;
Vanwege de samenloop met de bouwvergunning en het Vrijwillige BSB-onderzoek' is gekozen voor de onderzoeksvariant 'Bodemonderzoek milieuvergunningen en BSB' (vervangt straks de huidige NVN 5740). Een bedrijf hoeft daarom maar eenmaal een onderzoek te doen en kan de uitkomst ervan voor drie doelen gebruiken. Om bodemverontreiniging te voorkomen is voor alle plaatsen, waar stoffen worden opgeslagen of verwerkt een vloeistofdichte vloer voorgeschreven. De Wet bodembescherming is van toepassing bij onnodige verontreiniging of een incident (melding, zorgplicht) en bij ernstige vervuiling (overschrijding interventiewaarden) gaat het bekende traject lopen van bodemsanering in eigen beheer of in opdracht van de provincie.&#13;
b. Geluid&#13;
Voor geluidhinder geldt een versoepeling die andere uitvoeringsbesluiten niet kennen. Naast de reguliere etmaalwaarden (Leq) en piekwaarden (Lmax) mag het piekniveau één maal per nacht worden overschreden als er bij het laden en lossen sprake is van groeps-vervoer (veilingproducten). Er kan overigens aan worden getwijfeld of in alle situaties aan de geluidsniveaus kan worden voldaan, omdat de toegestane afstand tot woningen van derden en geluidsgevoelige bestemmingen erg kort mag zijn (minimaal 10 meter voor bestaande bedrijven). Bij nauwgezette controle zouden daarom wel eens veel overtredingen kunnen worden geconstateerd, die in de praktijk lang niet allemaal ongedaan zijn te maken (bij het besluit akkerbouwbedrijven doet zich hetzelfde euvel voor). Maximaal toelaatbare geluidsniveaus (dBA)&#13;
Indien een tuinder voor de grondontsmetting gebruik maakt van een stoominstallatie, dan behoort die automatisch tot de inrichting en zal het eveneens moeite kosten om te voldoen aan de geluidsnormen. Daarom zijn die bij overschrijding niet van toepassing, doch wel kan de gemeente nadere eisen stellen (vervangend geluidsniveau, periode en locatie van het stomen). Zoals al eerder gezegd, kan de tuinder die het met zo'n nadere eis niet eens is, rechtstreeks beroep instellen bij de Afdeling bestuursrechtspraak van de Raad van State.&#13;
c. Afvalwater&#13;
Het besluit stelt eisen aan de omvang en samenstelling van het bedrijfsafvalwater dat op het openbaar riool wordt geloosd. Dit is sinds 1 maart 1996 mogelijk door de integratie van de voormalige gemeentelijke lozingsverordening in de Wet milieubeheer (Wet stedelijk afvalwater). De voorschriften zijn echter alleen van toepassing op tuinders en kwekers die niet onder het Lozingenbesluit glastuinbouw vallen, wat door de onvolledige afstemming tussen beide besluiten soms het geval is (zie hierna onder VIII). In het meldingsformulier van het besluit bedekte teelt - en nog beter in het formulier van het Lozingenbesluit - staat te lezen, welke informatie aan de gemeente en de waterkwaliteitsbeheerder (meestal waterschap) moet worden verschaft. Ook voor de uitvoering van de lozingsvoor-schriften kunnen nadere eisen worden gesteld.&#13;
d. Afvalstoffen&#13;
Het verbranden van eigen afvalstoffen is alleen mogelijk als de gemeente dat toestaat (APV). In de praktijk gebeurt dat nogal eens voor organisch afval (bladloof, snoeihout, e.d.), wat - afgezien van met ziekten besmet materiaal - meestal net zo gemakkelijk kan worden gecomposteerd. In de toelichting wordt erop gewezen dat bij provinciale verordening de gemeentelijke bevoegdheid op dit punt terzijde kan worden gesteld (tot aan een verbrandingsverbod toe). Daarvan blijkt tot nu toe in maar weinig gevallen, omdat de materie bij de agrarische achterban te gevoelig ligt.&#13;
Het is trouwens de vraag of dit a.m.v.b.-voorschrift goed doordacht is, want het spoort niet met hergebruik als hoogste doelstelling van het landelijk afvalbeleid ('ladder van Lansink'). Verder lijkt de gemeentelijke toestemming voor verbranden op gespannen voet te staan met de specifieke zorgplicht van de Wet milieubeheer (art. 10.3) voor het omgaan met afvalstoffen en de nadelige gevolgen die daarbij kunnen ontstaan.&#13;
Over het registreren van de opslag, het gebruik en de afvoer van afvalstoffen zegt het besluit niets. Dat gemis wordt goedgemaakt door de provinciale milieuverordening, die rechtstreekse regels mag bevatten voor a.m.v.b.-bedrijven (aanvullende werking). Dat betekent dat langs die weg omvangrijke hoeveelheden bedrijfsafval (steenwolmatten, bind-materiaal, lege verpakkingen, biomassa, e.d.) in beeld komen vanwege de verplichting om een afvalstoffenadministratie bij te houden.&#13;
e. Lichthinder&#13;
Bij de hinder van assimilatiebelichting is voor een voorzichtige aanpak gekozen. Gedurende de nacht dient binnen 10 meter van de kas de horizontale uitstraling met 95% te worden gereduceerd (bij controle moet minimaal 90% worden gemeten) en mag er geen direct zicht zijn op de belichtingslampen. De reductie moet plaatsvinden door zijgevelafscherming, tenzij er een passend alternatief voorhanden is (bijv. blinde muur, bomenrij). Wanneer naburige verblijfsobjecten te dicht bij de kas staan (zie navolgende tabel), kan de gemeente bij nadere eis op elk moment dat de assimilatiebelichting brandt, verlangen dat deze voorzieningen worden aangebracht.&#13;
In de zomerperiode (1 mei - 1 september) is aan het einde van de avond een verplichte donkerperiode voorgeschreven (20.00 - 24.00 uur). Is dat redelijkerwijs niet mogelijk, dan kan op grond van andere eisen met de donkerperiode worden geschoven (tussen 19.00 en 02.00 uur), kan de duur van de donkerperiode in de zomer worden beperkt (met 10 weken) danwei wordt er bovenaf scherming voorgeschreven (lichtreductie van 95% vereist). Normaliter is nog geen bovenaf scherming verplicht gesteld vanwege de hoge kosten, geringe directe hinder voor omwonenden en procestechnische problemen (invloed op vocht- en temperatuurregulatie). Als het lopende onderzoek met succes wordt afgerond, zal bij de herziening van het besluit aan de orde komen of bovenafscherming niet als standaardeis verplicht moet worden gesteld (speelt bij circa 6% van de glastuinbouwbedrijven). Afstandseisen voor mestlcompostplaat en gevelafscherming&#13;
N.B. De minimale afstand geldt voor bestaande opslagen (behalve voor champignoncompost); kan een bestaande opslagplaats redelijkerwijs niet op deze afstand worden gebracht, dan mogen er nadere eisen worden gesteld aan de afdekking en duur van de opslag. Voor de opslag van compost dient ook nog een afstand te worden aangehouden tot 5 meter van de erfscheiding en de sloot. Voor de koolstofdioxidetank geldt het stellen van nadere eisen al bij 10 meter (aanbrengen van wand tussen tank en meest nabijgelegen object). Zie voor de categorie-indeling de voorgaande afstandstabel. De afstandseisen inzake lichthinder zijn van belang voor het stellen van nadere eisen inzake ______gevelafscherming._________________________________________________&#13;
f. Afstandseisen&#13;
Er gelden ook afstanden voor de mest/compostplaat en de plaats van de koolstofdioxide-tank. Net als voor de afstand van bedrijfsgebouwen tot de omgeving (zie eerste tabel) is ook hier een onderscheid gemaakt in drie categorieën. Dat kan leiden tot een halvering van de afstand en zelfs nog meer als het redelijkerwijs niet mogelijk is om bestaande op-slagen binnen drie jaar te verplaatsen (geldt niet voor compostplaat van champignons).&#13;
In dat geval kan de gemeente nadere eisen stellen aan de duur en afdekking van de op-slag om overlast voor de omgeving te voorkomen (stank, ongedierte). Die mogelijkheid is er ook als de compostplaat voor afvalstoffen niet op 5 meter van de sloot of de erfschei-ding kan worden gesitueerd (merkwaardigerwijs geldt deze vanzelfsprekende eis niet voor de mestplaat). Voor de koolstofdioxidetank kan bij nadere eis een scheidingswand verplicht worden gesteld ter beperking van explosiegevaar voor naburige objecten (onge-acht welke).&#13;
g. Relatie met het Lozingenbesluit glastuinbouw Wet verontreiniging oppervlaktewateren&#13;
De voorschriften van het besluit bedekte teelt sluiten niet altijd aan bij de eisen van het Lozingenbesluit glastuinbouw (zie uitgebreider hierna onder VIII). Wel is het een en an-der geregeld voor de recirculatie van overtollig drainwater in de substraatteelt (kwaliteit-seisen afvoersysteem meet- en registratieverplichting, e.d.), doch voor andere wijzen van recirculatie (spuiwater) en over de opvang van verontreinigd water in vloeistofdichte bas-sins (bijv. condenswater vanuit de binnenkant van de kas; zgn. first flush) gelden geen eisen.  6. NALEVING VAN VOORSCHRIFTEN&#13;
Bestaande bedrijven hebben een jaar de tijd om aan de algemene voorschriften te voldoen (voor 1 mei 1997), tenzij een langere termijn wordt geboden om de - veelal wat duurdere - eisen van het besluit uit te voeren (o.a. bodemonderzoek, verplaatsen mestplaat, afscherming lichtuitstraling). Van een bestaand bedrijf is sprake als dat - met of zonder milieuvergunning - aanwezig is, waartoe ook worden gerekend de tuinbouwbedrijven die voorheen vielen onder de tuinbouwverordening van de vroegere Hinderwet (deze kunnen dus ook van het overgangsrecht profiteren). Voor nieuwe bedrijven en uitbreiding/wijziging van bestaande bedrijven is het maatregelenpakket direct van kracht (1 mei 1994); daarvoor geldt dus geen jaar of meer uitstel om de voorzieningen te realiseren.&#13;
Indien niet wordt voldaan aan de algemene voorschriften is er sprake van een overtreding en dus nooit van het terugkeren van de vergunningplicht. De overtreding moet 'gewoon' ongedaan worden gemaakt en lukt dat na goed bedoelde pogingen niet (bijv. geluidhinder bij een te korte afstand tot de buren), dan mag geen vergunning worden aangevraagd met het oogmerk soepele voorschriften te verkrijgen (ABRS 16 mei 1995, AB 1996, nr. 22).&#13;
De naleving van de voorschriften is opgedragen aan de houder van de inrichting (exploitant) en mocht hij in gebreke blijven, dan kunnen de gebruikelijke dwangmiddelen van de Wet milieubeheer worden toegepast (bestuursdwang, dwangsom). Beide sancties strekken alleen tot wegnemen van overtreding of het voorkomen van herhaling (ABRS 12 april 1996, nr. E03.95.1079 Prov. Gelderland), maar kunnen niet dienen om dreigende overtredingen te voorkomen (Vz. ABRS 9 januari 1996 KG 1996, nr. 99/AB 1996, nr. 202). Voorts moet bij een dwangsombeschikking doorgaans een begunstigingstermijn worden opgenomen, waarbinnen de tuinder de overtreding ongedaan kan maken (Vz. AGvB 29 november 1993, nr. G05.93.2039 Abcoude, 16 juli 1993, AB 1994, nr. 121).&#13;
Alleen in ernstige situaties, die snel kunnen worden beëindigd, kan de noodzaak aanwezig zijn om een dwangmiddel direct van kracht te verklaren. Zowel in die gevallen als waar sprake is van een onomkeerbare situatie (bijv. bij niet toelaatbare emissies) zal er vaak ook nog proces-verbaal worden opgemaakt conform de handhavingsdraaiboeken die tussen bestuur, politie en justitie zijn vastgesteld.&#13;
7. MELDINGEN&#13;
De meldingsplicht is bedoeld om vast te stellen of aan de entree-eisen van het uitvoe-ringsbesluit wordt voldaan. Is dat niet het geval, dan blijft de vergunningplicht gewoon bestaan, ook al zou de tuinder onjuist melden en de gemeente zou dat niet opmerken. De melding staat dus los van het rechtsgevolg dat het besluit automatisch met zich meebrengt en dat is het vervallen van de vergunning (ABRS 11 maart 1995, nr. E03.95.0532 Putten). Als een gemeente te kennen geeft dat de werkzaamheden volgens de regels van wet of besluit worden uitgevoerd, dan constateert ze slechts het rechtsgevolg en daarom wordt zo'n mededeling niet als een - voor beroep vatbare - beschikking aangemerkt (ABRS 1 maart 1996, nr. E03.95.1011 Brakel).&#13;
Anders is het als de gemeente aan de melder of andere belanghebbenden over de gedane melding een acceptatiebrief stuurt, want in dat geval is er volgens vaste rechtspraak wel sprake van een beschikking (ARRS 16 juni 1987 AB 1987, nr. 403/M&amp;R 1988, p. 184; 3 juli 1987 AB 1987, nr. 404/BR 1988, p. 301). Onder de Algemene wet bestuursrecht (Awb) betekent dat voor de tuinder een recht-streeks beroep als zijn melding wordt geweigerd (ABRS 1 september 1995 Milieu-rechtspr. 1995, nr. 17, p. 1); derde-belanghebbenden dienen bij bestrijding van de melding eerst de bezwarenprocedure van de Awb te doorlopen (ABRS 17 maart 1995, nr. E03.94.0221). In de toelichting van het besluit wordt daarom gewaarschuwd voor het toe-sturen van dergelijke verklaringen, aangezien dat 'tot een procedure kan leiden die niet door de wetgever is beoogd'.&#13;
Het is echter de vraag of het verstandig is om geïnteresseerden informatie te onthouden over het al dan niet accepteren van een melding. Gemeenten die dat achterwege laten, moeten wel bedenken dat derde-belanghebbenden nog een andere weg openstaat om de rechtmatigheid van de melding aan de orde te stellen. Zij vragen dan simpelweg om toe-passing van bestuursdwang of het opleggen van een dwangsom wegens het ontbreken van een milieuvergunning en gaan bij weigering van hun sanctieverzoek in beroep. De Afde-ling bestuursrechtspraak zal vervolgens een oordeel geven over de vergunningplicht dan-wel meldingsplicht van de tuinderij (zie bijv. AGvB 1 juni 1990 Gem.st. 1990, nr. 6910).&#13;
De melding vervangt de informatie die voor vergunningplichtige bedrijven in de vergun-ningaanvraag staat. Daarom is een melding alleen nodig als er geen milieuvergunning aanwezig is of als de bestaande vergunning door uitbreiding en wijzigingen niet meer toe-reikend is.&#13;
Bestaande bedrijven zonder (adequate) vergunning dienen binnen een half jaar te mel-den (voor 1 november 1996); voor nieuwe bedrijven en uitbreiding/wijziging van be-staande bedrijven gaat de meldingsplicht direct in (1 mei 1996). Voor nieuwe situaties geldt dat er vier weken van te voren moet worden gemeld en bij die melding moet tevens een rapport over een verkennend bodemonderzoek worden gevoegd (nulsituatie). De mel-ding dient te worden gezonden aan de gemeente en de inspecteur voor de milieuhygiëne van het Ministerie van VROM.&#13;
De bestuursrechter merkt de meldingstermijn aan als termijnen van orde, zodat een overschrijding niet tot een sanctie of het voortduren van de vergunningplicht kan leiden (AGvB 12 maart 1993 M&amp;R 1994, nr. 4, p. 179/Gem.st. 1993, nr. 6971). Weigert men echter een melding te doen, dan kan 'ter uitvoering van het bij of krachtens of overeen-komstig een betrokken wet bepaalde' (zie art. 18.8 jo. 18.9 Wet milieubeheer)' wel een dwangsom worden opgelegd.&#13;
Voor de tuinder is een duidelijk meldingsformulier beschikbaar, waardoor hij gemakkelijk kan nagaan of hij onder het besluit valt (zgn. entree-eisen) en welke aanvullende gegevens hij nog moet leveren (plattegrond, waarop bedrijfsonderdelen en de omgeving staan ver-meld). In de praktijk zal dat weinig problemen opleveren, omdat aan deze - in principe zelf te vervaardigen - tekening geen hoge eisen worden gesteld (bouwtekening mag ook). Wel dient hij de gevraagde gegevens correct te verstrekken, want anders mag de gemeente de melding weigering (ABRS 12 januari 1996, nr. E03.95.0145 Woudrichem).&#13;
Voor een melding en de verplichte publicatie ervan in het huis-aan-huisblad mogen geen leges worden gevraagd. Dat mag overigens wel voor andere eisen, omdat de ge-meente daarvoor een schriftelijk besluit moet nemen (publicatie van een andere eis is ech-ter niet verplicht).&#13;
8. AFSTEMMING MET HET LOZINGENBESLUIT GLASTUINBOUW WET VERONTREINIGING OP-PERVLAKTEWATEREN&#13;
Het Lozingenbesluit richt zich op het terugdringen van bestrijdingsmiddelen en meststof-fen in het bedrijfsafvalwater (afname lozing, hergebruik proceswater en sanering emis-sies). Om dat doel te bereiken dienen er verschillende voorzieningen te worden getroffen, zoals het opvangen van hemelwater (ter verkrijging van goed gietwater), recirculatie van vrijkomend verontreinigd water (spui-, drain- en condenswater) en het beperken van rest-lozingen (aansluitplicht openbaar riool). Ook moet de tuinder periodiek informatie ver-schaffen over het afvalwater (omvang en samenstelling) en de mestbehoefte van het gewas. Tevens is er een meldingsplicht voor incidenten. Voor de uitvoering van een aan-tal voorschriften kunnen nadere eisen worden gesteld.&#13;
Om deze - vaak dure - maatregelen te kunnen bekostigen, zijn er voor bestaande be-drijven zonder vergunning of gedoogverklaring ruime realiseringstermijnen gesteld (tot 2000). Bedrijven met een lozingsvergunning behoeven voorlopig nog niet aan het eisen-pakket te voldoen (pas na 2000). Bedrijven die onder het besluit vallen, hebben een mel-dingsplicht. Er is een meldingsformulier, waarin de te leveren informatie duidelijk wordt aangegeven.&#13;
Zowel meldingen als nadere eisen moeten worden gepubliceerd in de lokale huis-aan-huisbladen. In nieuwe situaties moet minstens twaalf weken vóór de aanvang van de lo-zing worden gemeld; bestaande bedrijven zonder vergunning of met een gedoogbeschik-king hadden veertien maanden de tijd om dat te doen (voor 1 januari 1996). Bedrijven met een lozingsvergunning zijn vrijgesteld van de meldingsplicht. Voor nieuwe bedrijven in 'maagdelijke' tuinbouwgebieden geldt er naast de algemene regels van het Lozingen-besluit een aanvullende vergunningplicht voor het direct lozen van spuiwater (substraat-teelt) en drainagewater (grondgebonden teelt). Al met al behoorlijke verschillen met het besluit tuinbouwbedrijven met bedekte teelt milieubeheer, die voor een deel onnodig lij-ken (o.a. andere meldings- en overgangstermijnen). Eisen op grond van het Lozingenbesluit (1995-2000) melding bij verandering van lozingen en calamiteiten meten en registreren van het volume aan giet-/spui-/drainagewater en de mestbehoefte van het gewas&#13;
aansluiting op nabijgelegen riolering verplicht, tenzij de afstand vanaf het kadastrale perceel tot het riool te groot is of de capaciteit van het riool te klein is (realisering peri-ode 1996-2000)&#13;
metingen van totaal gehalte aan stikstof- en fosforverbindingen, natrium en geleidings-waarde in drainagewater&#13;
bouwen hemelwateropvangbassin (minimaal 500 m3/ha) voor gebruik van goed giet-water met een laag natriumgehalte&#13;
hergebruik bepaalde afvalwaterstromen (o.a. condenswater en afstromend regenwater bij gebruik bestrijdingsmiddelen)&#13;
recirculatie van spuiwater in verband met te hoog zoutgehalte; recirculatie drainagewa-ter mag bij nadere eis door de waterkwaliteitsbeheerder worden voorgeschreven&#13;
de waterkwaliteitsbeheerder kan nadere eisen stellen aan de samenstelling van het te lozen afvalwater (o.a. grondontsmettingsmiddelen, meststoffen of natriumgehalte in de brijn)&#13;
N.B. Zie voor de faseringstermijnen en aanvullende eisen voor substraatbedrijven, grondgebonden bedrijven en glastuinbouwbedrijven met een glasoppervlak klei-ner dan 2 ha het besluit.&#13;
Het Lozingenbesluit dekt het hele lozingsregiem van de glastuinbouwbedrijven, omdat ze van toepassing is op zowel indirecte lozingen (via openbaar riool) als directe lozingen (rechtstreeks op het oppervlaktewater). Dat is vrij uniek, omdat bij andere agrarische be-drijven de indirecte lozingen onder de Wet milieubeheer vallen (wetswijziging 1 maart 1996 Wet stedelijk afvalwater) en zij voor directe lozingen vaak een lozingsvergunning nodig hebben (akkerbouw, fruitteelt, boomkwekerijen, etc). Daarom wordt ter wille van de uniformiteit en doelmatigheid (verlaging bestuurslasten) voor deze restgroep al jaren gepleit voor een uitvoeringsbesluit overeenkomstig het Lozingenbesluit glastuinbouwbedrijven. De reikwijdte van het Lozingenbesluit dekt niet geheel die van het besluit bedekte teelt. Het Lozingenbesluit gaat alleen uit van permanente opstanden van glas of kunststof, kent geen hoofdzaakcriterium en is daarom ook van toepassing op bedrijven met zgn. ondersteunend glas (ongeacht de omvang). Daarnaast geldt ze weer niet voor het telen van paddestoelen, het trekken van witlof en voor tuinderijen met rolkassen en verplaatsbare kunststofkassen. Het gevolg is dat een milieuvergunning nodig blijft, waar met een lo-zingsmelding kan worden volstaan (bijv. bedrijf dat niet voldoet aan de entree-eisen van het besluit akkerbouwbedrijven) en omgekeerd dat een lozingsvergunning vereist is, waar een milieumelding voldoende is (bijv. champignonkwekerij). Gezien ook de vele andere verschillen tussen beide besluiten, is de nodige waakzaamheid geboden voor de tuinder van wie verwacht wordt dat hij de wet correct naleeft. De wetgever maakt het hem daarbij niet gemakkelijk.</content><legacyfootnotes/><footnotes><footnote/></footnotes><auteurs>Mr. L. Bomhof</auteurs><published>1996-07-01 00:00:00</published><modified>1995-06-13 00:00:00</modified><editiondate>1996-07-01</editiondate><htmlpath>https://denhollander.info/artikel/5947</htmlpath></article>
</articles></edition>
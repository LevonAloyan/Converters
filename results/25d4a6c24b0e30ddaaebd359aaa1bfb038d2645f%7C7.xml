<edition><articles><article><jaar>2019</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2019</searchword><id>15722</id><udhid>UDH:TvAR/15722</udhid><titel>Hof Arnhem-Leeuwarden, 13 november 2018,  ECLI:NL:GHARL:2018:9971  (Houweling/Damsteegt) (TvAR 2019/7992)</titel><searchwords><searchword>TvAR 7/8/2019</searchword><searchword>TvAR 2019/7992</searchword><searchword>UDH:TvAR/15722</searchword></searchwords><attachments><attachment><name>20546.pdf</name><extention>pdf</extention><url>https://denhollander.info/download/20546/ci</url></attachment></attachments><inleiding/><content>&lt;p class="rechters"&gt;(mrs. Th.C.M. Willemse, H.L. Wattel en B.J.H. Hofstee, E. Oostra en ing. C.R.M. van Wijk)&lt;/p&gt;&#13;
&lt;p class="annotator"&gt;Met noot D.W. Bruil&lt;/p&gt;&#13;
&lt;h3&gt;Ontbinding/be&amp;euml;indiging pachtovereenkomst. Medepacht.&lt;/h3&gt;&#13;
&lt;p&gt;[Burgerlijk Wetboek, art.7:312, art. 7:370 lid 1 onder c]&lt;/p&gt;&#13;
&lt;p&gt;Klein landbouwbedrijf in [plaats] met paardenpension. Bedrijfsmatige exploitatie? In licht van alle feiten en omstandigheden wel. Belangenafweging valt in voordeel pachter uit. Zoon voldoet nipt aan eisen voor opvolgend pachter.&lt;/p&gt;&#13;
&lt;p&gt;in de zaak van&lt;/p&gt;&#13;
&lt;p&gt;1. Jacobus Arie Houweling en 2. Annigje Vink, weduwe van Arie Houweling,&lt;/p&gt;&#13;
&lt;p&gt;beiden wonende te Papendrecht, appellanten, in eerste aanleg: eisers in conventie en verweerders in reconventie, hierna: respectievelijk Houweling en Vink, en samen Houweling c.s., advocaat: mr. W.M. Bijloo,&lt;/p&gt;&#13;
&lt;p&gt;&amp;nbsp;&lt;/p&gt;&#13;
&lt;p&gt;tegen:&lt;/p&gt;&#13;
&lt;p&gt;1. Pieter Damsteegt en 2. Dirk Damsteegt, beiden wonende te Oud-Alblas, gemeente Molenwaard, ge&amp;iuml;ntimeerden, in eerste aanleg: P. Damsteegt gedaagde in conventie, beiden eisers in reconventie (D. Damsteegt als gevoegde partij),hierna: respectievelijk Damsteegt senior en junior, en samen Damsteegt c.s., advocaat: mr. B. Nijman.&lt;/p&gt;&#13;
&lt;h3&gt;1 Het verdere verloop van het geding in hoger beroep&lt;/h3&gt;&#13;
&lt;p&gt;Het hof neemt de inhoud van het tussenarrest van 17 april 2018 hier over.&lt;/p&gt;&#13;
&lt;p&gt;1.1 Het verdere verloop blijkt uit: - het proces-verbaal van comparitie van partijen van 26 september 2018.&lt;/p&gt;&#13;
&lt;p&gt;1.2 Vervolgens heeft het hof arrest bepaald.&lt;/p&gt;&#13;
&lt;p&gt;1.3 Houweling c.s. vordert in het hoger beroep - kort samengevat en na wijziging van eis - de ontbinding, subsidiair be&amp;euml;indiging van de tussen Houweling c.s. en Damsteegt senior bestaande pachtovereenkomst en de ontruiming van de percelen.&lt;/p&gt;&#13;
&lt;h3&gt;2 De vaststaande feiten&lt;/h3&gt;&#13;
&lt;p&gt;Het hof gaat in hoger beroep uit van de volgende feiten:&lt;/p&gt;&#13;
&lt;p&gt;2.1 Houweling en Vink zijn de rechtsopvolgers van (schoon)vader Dirk Houweling. Houweling is eigenaar van de landbouwpercelen Oud-Alblas, sectie D nummers 405 en 402, groot 2 ha. Vink is eigenaar van de percelen Oud-Alblas, sectie D, nummers 401 en 406 groot 1.98.60 ha. De percelen zijn eertijds door wijlen Dirk Houweling verpacht aan Damsteegt senior die gehuwd is met zijn dochter A.A. Damsteegt-Houweling, (schoon)zuster van Houweling en Vink.&lt;/p&gt;&#13;
&lt;p&gt;2.2 Damsteegt senior heeft tot 2000 een melkveehouderij gedreven. Op 27 september 2014 hebben Damsteegt senior, zijn echtgenote en Damsteegt junior met ingang van 1 januari 2014 een vennootschap onder firma opgericht. De vennootschap exploiteert thans circa 22 ha landbouwgrond, gemiddeld 9 zoogkoeien, 56 ooien en 9 paarden, schaart paarden in en verhuurt 14 pensionpaardenboxen. Bij de boerderij liggen twee woningen. In een van de woningen woont Damsteegt senior met zijn echtgenote. De andere woning bewoont Damsteegt junior met zijn gezin. Damsteegt junior is werkzaam in loondienst bij zijn broer die een grondverzetbedrijf heeft op korte afstand van de boerderij.&lt;/p&gt;&#13;
&lt;p&gt;2.3 De landbouwgronden liggen in de waard De Grote Nes die is omsloten door de Alblas en de Nauwe Alblas. Via een brug over de Nauwe Alblas is de polder ontsloten.&lt;/p&gt;&#13;
&lt;p&gt;2.4 Bij brief van 28 mei 2015 heeft de toenmalige gemachtigde van Houweling c.s. aan Damsteegt senior laten weten dat er geen sprake is van bedrijfsmatige landbouw. De gemachtigde van Damsteegt senior heeft dat betwist.&lt;/p&gt;&#13;
&lt;h3&gt;3 Het geschil en de beslissing in eerste aanleg&lt;/h3&gt;&#13;
&lt;p&gt;3.1 Houweling c.s. heeft in eerste aanleg in conventie de ontbinding van de pachtovereenkomst en de ontruiming van de percelen gevorderd. In reconventie heeft Damsteegt senior primair de aanstelling van Damsteegt junior als medepachter en subsidiair de indeplaatsstelling van Damsteegt junior als pachter gevorderd.&lt;/p&gt;&#13;
&lt;p&gt;3.2 De pachtkamer heeft na een descente en comparitie van partijen bij vonnis van 9 maart 2017 de vorderingen in conventie afgewezen en in reconventie Damsteegt junior als medepachter aangemerkt.&lt;/p&gt;&#13;
&lt;h3&gt;4 De beoordeling van het hoger beroep&lt;/h3&gt;&#13;
&lt;p&gt;4.1 Het tussenarrest, waarin een comparitie van partijen is bepaald, is mede gewezen door een deskundig lid van de pachtkamer dat destijds nog niet bij koninklijk besluit was benoemd en dus nog niet bevoegd was om als zodanig op te treden. Ter zitting heeft het hof dit vermeld en hebben partijen de wens uitgesproken de zitting doorgang te laten vinden ondanks de nietigheid van het tussenarrest. Aldus is geschied, waarbij het hof voor zover nodig de comparitie opnieuw heeft bepaald.&lt;/p&gt;&#13;
&lt;p&gt;4.2 Het hoger beroep legt het gehele geschil aan het hof voor. Daarbij heeft Houweling c.s. zijn eis vermeerderd door ook de be&amp;euml;indiging van de pachtovereenkomst te vorderen op dezelfde gronden als de ontbindingsvordering rust, vermeerderd met de belangenafweging als bedoeld in artikel 7:370 lid 1 onder c BW. Ter zitting heeft het hof beslist dat de eiswijziging toelaatbaar is omdat de be&amp;euml;indigingsvordering stoelt op hetzelfde feitencomplex en Damsteegt c.s. niet is geschaad in zijn verdedigingsbelang. Het hof zal recht doen op de gewijzigde eis.&lt;/p&gt;&#13;
&lt;p&gt;4.3 In hoger beroep is de vordering van Houweling c.s. voornamelijk gebaseerd op de stelling dat geen sprake is van bedrijfsmatige landbouw. De vraag die dus moet worden beantwoord is of Damsteegt senior - na de be&amp;euml;indiging van het melkveebedrijf - op het gepachte nog een agrarische onderneming drijft die voldoet aan de eisen van bedrijfsmatig gebruik.&lt;/p&gt;&#13;
&lt;p&gt;4.4 Mede tegen de achtergrond van de wetsgeschiedenis van artikel 7:312 Burgerlijk Wetboek veronderstelt een bedrijfsmatige exploitatie van het gepachte dat sprake is van een complex van economische activiteiten, gericht op winst door uitoefening van de landbouw. Voor de vraag of daarvan sprake is, zijn de navolgende gezichtspunten in het bijzonder van belang: - de omvang van het bedrijf en de onderlinge samenhang tussen de diverse bedrijfsactiviteiten; - de vraag of de voor toekomstige winstkansen noodzakelijke investeringen plaatsvinden; - het redelijkerwijs te verwachten ondernemingsrendement; - de vraag of de gebruiker een hoofdfunctie buiten de landbouw heeft, een en ander in onderlinge samenhang te beschouwen en met inachtneming van de overige omstandigheden van het geval.&lt;/p&gt;&#13;
&lt;p&gt;4.5 Op de verpachter die ontbinding vordert, rust de stelplicht en, bij betwisting, de bewijslast van zijn stelling dat de pachter tekortschiet door geen bedrijfsmatig gebruik te maken van het gepachte. Dat neemt niet weg dat indien er aanleiding bestaat tot twijfel omtrent de vraag of de pachter het gepachte nog bedrijfsmatig exploiteert, de pachter gehouden kan zijn om ter motivering van zijn betwisting van de stellingen van de verpachter feitelijke gegevens te verstrekken, teneinde de verpachter aanknopingspunten voor eventuele bewijslevering te verschaffen. Het is immers bij uitstek de pachter die inzicht heeft in en toegang tot gegevens met betrekking tot de bedrijfsvoering, waaronder boekhoudrapporten en gecombineerde opgaven.&lt;/p&gt;&#13;
&lt;p&gt;4.6 Damsteegt c.s. heeft voorafgaand aan de zitting boekhoudstukken en opgaven gewaspercelen overgelegd. Mede naar aanleiding van hetgeen ter zitting is besproken, moet het ervoor worden gehouden dat de vennootschap de landbouwgronden exploiteert ten behoeve van het weiden van de zoogkoeien, de schapen, pensionpaarden en, in de zomer, ingeschaarde paarden. Verder wendt zij de gronden aan voor voerwinning en verkrijgt zij subsidies voor agrarisch natuurbeheer. Anders dan Houweling c.s. heeft aangevoerd, oordeelt het hof de natuurpakketten en bijbehorende subsidies als agrarische exploitatie. De pakketten verplichten tot slootkantbeheer en uitgesteld maaibeleid tot 15 juni. Het land mag bemest worden. De grond wordt minimaal twee keer per jaar bemest met eigen mest (koeien- en paardenmest) en aangevoerde drijfmest (varkensmest). Ten minste twee keer per jaar wordt een snede gras geoogst. De door Houweling c.s. gestelde verschraling of woekering van wortelonkruid is niet (voldoende) geconcretiseerd, mede in het licht van de bevinding van de pachtkamer in eerste aanleg dat het weiland er netjes bij ligt. De kennelijke stelling dat sprake is van wijziging van bestemming die een tekortkoming zou opleveren heeft Houweling voorts onvoldoende uitgewerkt.&lt;/p&gt;&#13;
&lt;p&gt;4.7 De inkomsten die de vennootschap hiermee verwerft overtreffen de inkomsten van het paardenpension. Bovendien is de exploitatie van het paardenpension ingebed in de exploitatie van de landbouwgronden en het bedrijf. De vennootschap (en voorheen Damsteegt senior) behaalt jaarlijks een bescheiden nettowinst uit de onderneming (gemiddeld &amp;euro; 15.000 jaarlijks) die grotendeels ten goede komt aan Damsteegt senior en zijn echtgenote. Damsteegt senior ontvangt naast de inkomsten uit het bedrijf AOW. Er zijn weinig schulden. Vanwege de ligging van de landbouwgronden in de waard is uitbreiding binnen de waard nauwelijks mogelijk. Een voorheen gepacht perceel in de waard is in 2013 in eigendom verworven. Uitbreiding buiten de waard is waarschijnlijk niet rendabel. Gelet op de aard en opzet van het bedrijf en de ligging ervan is niet te verwachten dat (grote) investeringen de winstkansen vergroten. Onderhoud en vervanging vinden voldoende plaats.&lt;/p&gt;&#13;
&lt;p&gt;4.8 Gelet op dit alles is sprake van een weliswaar marginaal, maar winstgevend bedrijf dat voldoende omvangrijk en samenhangend is om te kwalificeren als agrarische onderneming. De stelling van Houweling c.s. dat geen sprake is van bedrijfsmatige landbouw, faalt dus.&lt;/p&gt;&#13;
&lt;p&gt;4.9 Aan de vordering tot ontbinding heeft Houweling c.s. geen andere grondslagen verbonden. Aan de be&amp;euml;indigingsvordering wel. Houweling c.s. voert aan dat hij belang heeft bij verkoop in onverpachte staat om te voorzien in (zorg)behoeften. Damsteegt c.s. stelt daar tegenover dat de gepachte gronden midden in het blok liggen. Weliswaar zijn er voorzieningen getroffen voor het geval de gepachte percelen door een derde bewerkt zullen worden, maar die zijn niet ideaal.&lt;/p&gt;&#13;
&lt;p&gt;4.10 Het hof oordeelt dat het financi&amp;euml;le belang van Houweling c.s. zonder nadere toelichting, die ontbreekt, niet zwaarder weegt dan het belang van Damsteegt senior bij behoud van de percelen. Verkoop in verpachte staat levert ook financi&amp;euml;le reserves op en gesteld noch gebleken is dat Houweling c.s. noodzakelijk dient te beschikken over het meerdere dat verkregen kan worden met verkoop in onverpachte staat.&lt;/p&gt;&#13;
&lt;p&gt;4.11 De conclusie is dat er geen grond is voor ontbinding of be&amp;euml;indiging van de pachtovereenkomst. Het vonnis in conventie zal het hof bekrachtigen.&lt;/p&gt;&#13;
&lt;p&gt;4.12 Ten aanzien van de vordering in reconventie overweegt het hof dat de stelplicht en, bij betwisting, de bewijslast dat de voorgestelde medepachter niet voldoende waarborgen biedt voor een goede bedrijfsvoering op de verpachter ligt. Damsteegt junior, thans 44 jaar, heeft een middelbare agrarische opleiding en werkt in de vrije uren op het bedrijf van zijn vader. Het bedrijf is te klein om in het inkomen van twee huishoudens te voorzien. Damsteegt junior doet vooral de mechanisatietaken met materieel uit het loonbedrijf van zijn broer. Ter zitting maakte Damsteegt junior de indruk van een betrokken en kundige agrari&amp;euml;r, die graag het bedrijf zal overnemen als zijn vader gaat minderen of stoppen. Zijn visie op het bedrijf en de toekomstige (financi&amp;euml;le) ontwikkelingen waren daarentegen pover. Het ingediende bedrijfsplan biedt nauwelijks concrete perspectieven op verbetering van de bedrijfsresultaten. Ook valt te betwijfelen of Damsteegt junior te zijner tijd financieel in staat zal zijn het bedrijf over te nemen volgens de vennootschapsakte en dan een rendabele exploitatie kan verwezenlijken. Naast deze kanttekeningen heeft Houweling c.s. onvoldoende ingebracht om aan te kunnen nemen dat Damsteegt junior op dit moment als medepachter, naast zijn vader, onvoldoende waarborgen biedt voor een goede bedrijfsvoering. Al met al voldoet Damsteegt junior nu nipt aan de eisen en brengt de billijkheid mee dat hij als medepachter kan worden aangemerkt. Het hoger beroep faalt ook in zoverre.&lt;/p&gt;&#13;
&lt;h3&gt;Slotsom&lt;/h3&gt;&#13;
&lt;p&gt;4.13 Het hoger beroep faalt zodat het bestreden vonnis moet worden bekrachtigd. Als de in het ongelijk te stellen partij zal het hof Houweling c.s. in de kosten van het hoger beroep veroordelen. De kosten voor de procedure in hoger beroep aan de zijde van Damsteegt c.s. zullen worden vastgesteld op &amp;euro; 313 voor griffierecht en op &amp;euro; 2.148 voor salaris advocaat (2 punten x tarief II).&lt;/p&gt;&#13;
&lt;h3&gt;5 De beslissing&lt;/h3&gt;&#13;
&lt;p&gt;Het hof, recht doende in hoger beroep:&lt;/p&gt;&#13;
&lt;p&gt;bekrachtigt het vonnis van de pachtkamer te Dordrecht (rechtbank Rotterdam) van 9 maart 2017;&lt;/p&gt;&#13;
&lt;p&gt;veroordeelt Houweling c.s. in de kosten van het hoger beroep, tot aan deze uitspraak aan de zijde van Damsteegt c.s. vastgesteld op &amp;euro; 313 voor griffierecht en op &amp;euro; 2.148 voor salaris overeenkomstig het liquidatietarief;&lt;/p&gt;&#13;
&lt;p&gt;verklaart dit arrest voor zover het de hierin vermelde proceskostenveroordeling betreft uitvoerbaar bij voorraad.&lt;/p&gt;&#13;
&lt;h3&gt;Noot&lt;/h3&gt;&#13;
&lt;p&gt;In deze zaak gaat het in de eerste plaats om de vraag of hier bedrijfsmatige landbouw wordt bedreven. Damsteegt senior is al negen jaar geleden met de melkveehouderij gestopt. Sinds 2014 is er een vof van senior, diens echtgenote en junior en worden op 22 hectare grond gemiddeld 9 zoogkoeien, 56 ooien en 9 paarden gehouden, men schaart paarden in en verhuurt 14 pensionpaardenboxen. Van die 22 hectare wordt bijna 4 hectare gepacht van de familie Houweling, de eisers. De verpachter voert (onder meer) aan dat het agrarisch natuurbeheer niet als agrarische exploitatie heeft te gelden. Het Hof had daarover al eerder beslist in het arrest Hof Arnhem, 1 juni 2010, &lt;span class="italic"&gt;TvAR&lt;/span&gt; 2010/5611 (Den Hamer/DeCloedt): kruidenrijk grasland is ook landbouw. In die casus werd de overeenkomst overigens wel ontbonden, op grond van een zonder toestemming van de verpachter gerealiseerde wijziging bestemming, inrichting of gedaante (art. 7:348 BW); de grond in Zeeuws-Vlaanderen was namelijk verpacht voor (intensieve) akkerbouw. In bovenstaande uitspraak komt men aan een ontbinding wegens wijziging bestemming, inrichting en gedaante niet toe: de verpachter heeft daarvoor onvoldoende aangevoerd (r.o. 4.6). Ook een vraag die aan de orde is: hoort het paardenpension wel bij de agrarische exploitatie? Op zichzelf is een paardenpension of manege geen landbouw (Hof Arnhem, &lt;span class="italic"&gt;TvAR&lt;/span&gt; 1982/3550), maar het Hof concludeert ten eerste dat de inkomsten uit de agrarische exploitatie de inkomsten van het paardenpension overtreffen. Ten tweede zegt het Hof dat de exploitatie van het paardenpension ingebed in de exploitatie van de landbouwgronden en het bedrijf (r.o. 4.7). Die &amp;ldquo;inbedding&amp;rdquo; zal er uit bestaan dat de paarden gras eten van het land en dat de paardenmest wordt uitgereden. Hoe dan ook, de conclusie lijkt te moeten zijn dat niet-landbouwactiviteiten meetellen voor de bedrijfsmatige landbouw, zolang de opbrengsten daarvan niet overheersen. De totale jaarwinst is gemiddeld &amp;euro;&amp;nbsp;15.000. Er is volgens het Hof sprake van een weliswaar marginaal, maar winstgevend bedrijf dat voldoende omvangrijk en samenhangend is om te kwalificeren als agrarische onderneming (r.o. 4.8). Aan de &amp;lsquo;gezichtspunten&amp;rsquo; van Boetzelaer/Weenink wordt soepeltjes voorbij gegaan. Het gaat kennelijk om een &amp;ldquo;sober levende&amp;rdquo; pachter (Hof Arnhem 24 december 2013,&lt;span class="italic"&gt; TvAR&lt;/span&gt; 5768, Swellengrebel/Verhoef). Het is al vaker gezegd: de lat voor bedrijfsmatige landbouw ligt niet erg hoog.&lt;/p&gt;&#13;
&lt;p&gt;Een tweede kwestie betreft de reconventionele vordering om Damsteegt junior als medepachter aan te stellen. Voor de afwegingen verwijst art. 7:364 BW naar art. 7:363 over indeplaatstelling. Voornaamste eis is dat de voorgestelde pachter voldoende waarborgen moet bieden voor een behoorlijke bedrijfsvoering. Sinds Hof Arnhem-Leeuwarden 24 mei 2016, &lt;span class="italic"&gt;TvAR&lt;/span&gt; 2017/5871 m.nt. E.H.M. Harbers (Talsma/Van de Bos) weten we dat in geval van medepacht de voorgestelde pachter niet klaar behoeft te zijn voor een zelfstandige exploitatie van het bedrijf, maar wel de potentie moet hebben die voor een zelfstandige exploitatie nodig is; dit laatste ook met het oog op de mogelijkheid dat de zittende pachter plotseling wegvalt. Zie daarover W.L. Valk &amp;ndash; Pacht en bedrijfsopvolging, &lt;span class="italic"&gt;TvAR &lt;/span&gt;2017/7-8). De eisen die aan een medepachter worden gesteld zijn derhalve minder hoog dan de eisen voor een indeplaatsstelling. Bij de vraag of er voldoende waarborgen zijn wordt meestal gekeken naar opleiding, ervaring en (ook weer) bedrijfsmatigheid. Damsteegt junior, geen &amp;lsquo;jonge boer&amp;rsquo; meer in de zin van het GLB, heeft in 1995 een mbo-opleiding voltooid: Zelfstandig Beroepsbeoefenaar Melkveehouderij. Hij heeft meegeholpen op het bedrijf van de vennootschap, vooral in de mechanisatie, wat ook zijn eigenlijke beroep is bij het bedrijf van zijn broer en hij heeft een ondernemingsplan ingediend. De opleiding is dus gedateerd en niet van hoog niveau. Uit niets blijkt dat hij betrokken is geweest bij bedrijfsbeslissingen (bij het stoppen met melkvee was hij nog geen vennoot) en het bedrijfsplan is, volgens het Hof, pover. Het Hof twijfelt er aan of hij het bedrijf financieel gezien wel over kan nemen, en of hij dan tot een rendabele exploitatie kan komen. Hij scoort dus eigenlijk op alles een onvoldoende. Daar staat tegenover dat hij op de zitting &amp;ldquo;de indruk van een betrokken en kundige agrari&amp;euml;r&amp;rdquo; heeft gemaakt, aldus het Hof. Met de hakken over de sloot en met behulp van de billijkheid mag junior toch medepachter worden (r.o. 4.12). Ook hier ligt de lat dus niet hoog.&lt;/p&gt;&#13;
&lt;p&gt;Een derde punt van aandacht is de vermeerdering van de eis door de verpachters in hoger beroep: er wordt daarbij ook een beroep gedaan op art. 370, eerste lid, onder c (belangenafweging). Ter zitting heeft het hof beslist dat de eiswijziging toelaatbaar is omdat de be&amp;euml;indigingsvordering stoelt op hetzelfde feitencomplex en Damsteegt c.s. niet is geschaad in zijn verdedigingsbelang (r.o. 4.2). Dit is wel een praktische oplossing maar het is in twee opzichten opmerkelijk. In de eerste plaats: in eerste aanleg en dus ook in hoger beroep was aanvankelijk slechts sprake van een ontbindingsvordering (art. 7:376 BW), niet van een be&amp;euml;indigingsvordering, voor zover ik tenminste uit de uitspraken kan opmaken. Ik heb begrepen dat er na de uitspraak van de rechtbank Rotterdam wel een opzegging is uitgegaan, waarin de c-grond ook genoemd is. Toch is het vreemd dat het Hof daar in deze uitspraak op in gaat; de rechtbank heeft over die opzegging immers nog niet geoordeeld, zodat betrokkenen een instantie kwijt zijn. In de tweede plaats kan men zich afvragen of dit alles in overeenstemming is met HR 21 juni 2013, &lt;span class="italic"&gt;TvAR&lt;/span&gt; 2013/5729 m.nt. Harbers. In dat arrest werden beperkingen gesteld aan het aanvullen c.q. uitwerken van opzeggingsgronden, hetgeen volgens mij uitsluit dat gronden worden gewijzigd. Er komen bij die belangenafweging ook andere zaken aan de orde, bijvoorbeeld het belang van de verpachters om de grond vrij van pacht te kunnen verkopen. Dat is niet &amp;ldquo;hetzelfde feitencomplex&amp;rdquo;. Dat een en ander niet tot het door de verpachters beoogde resultaat leidt, behoeft dan weer niet te verbazen. Zie Hof Arnhem 7 december 2010 en 17 januari 2012, &lt;span class="italic"&gt;TvAR&lt;/span&gt; 2012/5687 (Molensteen/Van Daalen) m.nt. Harbers. De annotator stelt dat onder omstandigheden een financieel belang van de verpachter kan prevaleren, maar dan dient wel te worden aangetoond dat hij in een zeer moeilijke financi&amp;euml;le positie zit, waartegenover een gering belang van de pachter bij behoud van de grond dient te staan. In dit geval hebben de verpachters hun belang niet voldoende onderbouwd (r.o. 4.10).&lt;/p&gt;&#13;
&lt;p&gt;D.W. Bruil&lt;/p&gt;</content><legacyfootnotes/><footnotes><footnote/></footnotes><auteurs>D.W. Bruil</auteurs><published>2019-08-30 09:34:08</published><modified>2019-11-18 12:23:23</modified><editiondate>2019-08-30</editiondate><htmlpath>https://denhollander.info/artikel/15722</htmlpath></article>
</articles></edition>
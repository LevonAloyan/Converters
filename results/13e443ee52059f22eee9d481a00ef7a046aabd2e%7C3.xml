<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2008</searchword><id>6758</id><udhid>UDH:TvAR/6758</udhid><titel>Verdwijnt de pacht en is dat niet goed voor de agrarische sector?</titel><searchwords><searchword>TvAR 5/2008</searchword><searchword>UDH:TvAR/6758</searchword></searchwords><attachments><attachment><name>TAR 2008_5 Art1.pdf</name><extention>pdf</extention><url>https://denhollander.info/download/6479/ci</url></attachment></attachments><inleiding>De wetenschappelijke dag, voorafgaande aan de Algemene ledenvergadering van de Vereniging voor Agrarisch&#13;
Recht, was dit jaar gewijd aan enkele aspecten van de pacht. Het preadvies van de heer Slangen was o.m. gewijd&#13;
aan pachtprijzen. In dat preadvies wordt ook melding gemaakt van het afnemende areaal aan pachtgrond. De inhoud&#13;
van dit preadvies en de interventie van de heer Luijt over de pachtprijzen waren voor mij redenen eens na&#13;
te denken over het verschijnsel pacht en in het bijzonder de relatie tussen afnemend pachtareaal en pachtprijzen.&#13;
</inleiding><content>In de brochure ‘Pacht, nieuwe regels en prijzen 2007, een wegwijzer voor de praktijk’, een uitgave van 27 augustus&#13;
2007 van het Ministerie van Landbouw, Natuur en Voedselkwaliteit (LNV), staat op pagina 5:&#13;
De wetenschappelijke dag, voorafgaande aan de Algemene ledenvergadering van de Vereniging voor Agrarisch&#13;
Recht, was dit jaar gewijd aan enkele aspecten van de pacht. Het preadvies van de heer Slangen was o.m. gewijd&#13;
aan pachtprijzen. In dat preadvies wordt ook melding gemaakt van het afnemende areaal aan pachtgrond. De inhoud&#13;
van dit preadvies en de interventie van de heer Luijt over de pachtprijzen waren voor mij redenen eens na&#13;
te denken over het verschijnsel pacht en in het bijzonder de relatie tussen afnemend pachtareaal en pachtprijzen.&#13;
In de brochure ‘Pacht, nieuwe regels en prijzen 2007, een wegwijzer voor de praktijk’, een uitgave van 27 augustus&#13;
2007 van het Ministerie van Landbouw, Natuur en Voedselkwaliteit (LNV), staat op pagina 5:&#13;
‘In 1959 was ruim de helft van de totale oppervlakte landbouwgrond in Nederland verpacht, vijftig jaar later&#13;
is dat nog maar een kwart. Die sterke afname van het pachtareaal is niet goed voor de agrarische sector.&#13;
Pacht moet voor de pachter en verpachter een aantrekkelijke manier van grondgebruik blijven om nu en in&#13;
de toekomst over voldoende pachtareaal te kunnen beschikken’.&#13;
Waarom de sterke afname van het pachtareaal niet goed is voor de agrarische sector wordt in deze brochure niet&#13;
toegelicht of onderbouwd. De aantrekkelijkheid van pacht voor de pachter ligt voor een groot gedeelte in de te&#13;
betalen (lage) pachtprijs. In het Pachtprijzenbesluit 2007 zijn normen opgenomen die bepalend zijn voor de&#13;
maximale hoogte van de pachtprijzen. Deze normen zijn grotendeels overgenomen uit het in 2006 door de&#13;
Commissie pachtnormen uitgebrachte advies ‘Evenwicht in pachtnormen’. Wil pacht van landbouwgrond aantrekkelijk&#13;
zijn voor een agrariër, dan zal de pachtprijs door de bank genomen lager moeten zijn dan de rente die&#13;
hij zou moeten betalen voor een volledige financiering van de aankoop van die landbouwgrond. De pacht heeft&#13;
dan een financieringsfunctie. De verpachter neemt genoegen – of moet genoegen nemen – met een laag, maar&#13;
veilig rendement en een mogelijke stijging van de prijs van de grond, vooral in het geval dat hij die vrij van&#13;
pacht kan verkopen. Dat de wettelijke pachtbescherming, waaronder een maximale pachtprijs, een waardedalend&#13;
effect op verpachte grond heeft, blijkt niet alleen in de praktijk maar ook uit de definitie van verpachte grond in&#13;
art. 1 van het Pachtprijzenbesluit 2007. Voor dat besluit is de verpachte waarde gedefinieerd op 50% van de&#13;
waarde van de landbouwgrond in onverpachte staat.&#13;
Men zou zeggen dat de pacht, zoals die nu is geregeld, sterk in het voordeel van de pachter is. Toch neemt het&#13;
areaal aan pachtgrond af. Daar zijn naar mijn mening twee hoofdfactoren voor, één gelegen bij de verpachters en&#13;
een bij de pachters. Verpachters willen geen genoegen meer nemen met het lage rendement op de kortere termijn&#13;
en stoten pachtgrond af. Dat speelt zeker bij verpachters die over de waarde van verpachte grond en gebouwen&#13;
inkomstenbelasting verschuldigd zijn (vermogensrendementsheffing in Box 3). De verpachters die blijven,&#13;
houden hun gronden aan als langetermijnbeleggingen, hopend op voldoende rendement door waardestijging, of&#13;
op emotionele gronden (bijv. instandhouding familiebezit). Het agrarische bedrijf heeft in de afgelopen decennia&#13;
een grote verandering ondergaan. Bedrijven zijn groter geworden. De investeringen zijn navenant toegenomen.&#13;
Dat proces zet zich nog steeds door. Denk aan zogenaamde megastallen en grote glastuinbouwbedrijven. Verpachters&#13;
zijn in steeds mindere mate bereid en in staat grote investeringen te financieren. De financiering van&#13;
dergelijke investeringen is en wordt in toenemende mate verzorgd door banken. Bij het verstrekken van financieringen&#13;
aan bedrijven, dus ook aan agrarische bedrijven, kijken banken primair naar het te verwachten opbrengstgenerende&#13;
vermogen van een bedrijf maar ook naar zekerheden. Een belangrijke zekerheid is hypotheek op de&#13;
grond en opstallen. Een pachter kan die zekerheid niet aan de bank verschaffen, een eigenaar wel. Dus zal een&#13;
agrariër, die investeringen wil doen, de grond in eigendom willen verwerven. Hij kan dan de bank daarop een&#13;
hypotheekrecht verlenen of samen met de bank tot een andere constructie komen waarbij de bank haar financiering&#13;
zo veel mogelijk kan verhalen op het bedrijf. Op deze wijze kan hij de gewenste investeringen financieren en&#13;
realiseren.&#13;
Naar mijn mening zal bij handhaving van de huidige regeling van de pacht het pachtareaal blijven krimpen. Geheel&#13;
verdwijnen van de pacht zie ik niet op korte termijn gebeuren. Is dat niet goed voor de agrarische sector&#13;
zoals in de brochure van LNV staat? Ik denk dat die opvatting te algemeen is, alleen opgeld zal doen bij handhaving&#13;
van de huidige wettelijke pachtregeling, waaronder regeling van maximale pachtprijzen, en in bepaalde sectoren&#13;
waarin geen grote investeringen in grond of gebouwen gedaan behoeven te worden.</content><legacyfootnotes/><footnotes><footnote/></footnotes><auteurs>mr. W.H.G.A. Filott</auteurs><published>2008-05-01 00:00:00</published><modified>2017-06-16 16:17:51</modified><editiondate>2008-05-01</editiondate><htmlpath>https://denhollander.info/artikel/6758</htmlpath></article>
</articles></edition>
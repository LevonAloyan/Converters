<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1989</searchword><id>6264</id><udhid>UDH:TvAR/6264</udhid><titel>Fagoed-erfpacht, een moderne vorm van grondfinanciering en een solide belegging.</titel><searchwords><searchword>TvAR 10/1989</searchword><searchword>UDH:TvAR/6264</searchword></searchwords><attachments><attachment><name>1989_nr 10_Artikel_Somsen.pdf</name><extention>pdf</extention><url>https://denhollander.info/download/6058/ci</url></attachment></attachments><inleiding>1. INLEIDING&#13;
Fagoed-erfpacht is een nieuwe vorm van grondfinanciering in de landbouw waarvoor&#13;
grote belangstelling bestaat. Vooral agrarische ondernemers die willen investeren&#13;
in bedrijfsuitbreiding of die een bedrijf overnemen maken er gebruik van. Voor&#13;
dit financieringsinstrument, dat zich bevindt tussen eigendom en pacht, hebben beleggers&#13;
en boeren elkaar gevonden in een unieke samenwerking. Hun wederzijdse&#13;
belangen worden gebundeld door Fagoed, beleggingsfonds in agrarisch onroerend&#13;
goed. Het fonds koopt landbouwgronden en geeft deze in erfpacht uit. Het benodigde&#13;
kapitaal wordt verschaft door institutionele beleggers, die direct participeren in&#13;
het fonds. Op deze wijze wordt de beleggers een solide belegging met professioneel&#13;
management geboden, die een concurrerende verhouding van rendement en risico&#13;
heeft. Het fonds is in feite een schakel tussen de kapitaalmarkt en de agrarische sector.&#13;
Fagoed is begin 1987 opgericht en een initiatief van de Stichting Fagoed waarin&#13;
participeren: het Koninklijk Nederlands Landbouw Comité, Rabobank Nederland,&#13;
Heidemij Nederland, N.O.V.O., Avéro Verzekeringen, Agropool en de Katholieke&#13;
Nederlandse Boeren- en Tuindersbond.&#13;
Het fonds heeft zich na de oprichting krachtig ontwikkeld. Het belegd vermogen&#13;
bedroeg medio 1989 ruim ƒ 70 miljoen bestaande uit circa 3400 ha landbouwgrond&#13;
die in erfpacht is uitgegeven.&#13;
Op dit moment zijn er acht participanten te weten: Avéro Verzekeringen, Bedrijfspensioenfonds&#13;
voor de Landbouw, Centraal Beheer Verzekeringen, Heidemij&#13;
Pensioenfonds, Interpolis Verzekeringen, N.O.V.O., Rabobank Nederland, Verzekeringen&#13;
van het Drents Landbouwgenootschap.&#13;
In dit artikel wordt eerst ingegaan op enkele aspecten die verband houden met het&#13;
financieringsvraagstuk van landbouwgrond. Vervolgens komt aan de orde wanneer&#13;
en hoe beleggers te interesseren zijn vreemd vermogen aan de landbouw beschikbaar&#13;
te stellen. Daarna wordt aandacht besteed aan Fagoed-erfpacht als middel om belegger&#13;
en boer bij elkaar te brengen. Afgesloten wordt met de werkwijze en beleggingsaspecten&#13;
van Fagoed. </inleiding><content>2. FINANCIERING VAN LANDBOUWGROND&#13;
In de landbouw is er nog steeds sprake van een hoge graad van zelffinanciering.&#13;
Agrarische bedrijven zijn voor het belangrijkste deel (circa 75%) aangewezen op eigen&#13;
vermogen. De vraag naar vreemd vermogen is de laatste jaren echter sterk toegenomen.&#13;
Dit is het gevolg van het toenemen van de kapitaalintensiteit van de bedrijven.&#13;
Agrarische ondernemers moeten inspelen op de belangrijke veranderingen die gaande&#13;
zijn op het gebied van landbouwbeleid, markt, technologie en milieu. Naast kwaliteit en&#13;
continuïteit in aanbod, is produktie op 'schone' wijze tegen een lage kostprijs&#13;
belangrijk. De ontwikkelingen op het gebied van de biotechnologie, de microelektronica&#13;
en de informatietechnologie spelen hierbij een belangrijke rol en zullen het&#13;
aanzien van de landbouwbedrijven de komende jaren ingrijpend veranderen. De&#13;
groeiende zorg voor het milieu en het milieubeleid zal van grote invloed zijn op het&#13;
agrarisch produktieproces. Voor de bedrijven in de grondgebonden landbouw betekent&#13;
dit aanpassing van de bedrijfsstructuur en oppervlaktevergroting. De ontwikkelingen&#13;
noodzaken agrarische ondernemers tot het doen van forse investeringen.&#13;
Kenmerkend voor de landbouw is de positie van de grond, die een zeer belangrijk&#13;
deel van de vermogensbehoefte uitmaakt. Op akkerbouw- en veehouderijbedrijven&#13;
heeft zo'n 80% van de waarde van de produktiemiddelen betrekking op grond en&#13;
gebouwen. Grond vervult voor het agrarisch bedrijf een uiterst belangrijke rol. In de&#13;
eerste plaats als onmisbare produktiefactor, maar daarnaast ook als vestigingsfactor&#13;
voor de onderneming.&#13;
De vermogensvoorziening van de land- en tuinbouw geschiedt door eigen vermogen&#13;
(55%) en geleend vermogen (20%). Daarnaast voor een kwart door vreemd vermogen&#13;
in de vorm van 'verpachtersvermogen'. Dit verpachtersvermogen vertegenwoordigt de&#13;
waarde van de verpachte grond en gebouwen. In de loop van de jaren is het&#13;
pachtareaal echter aanzienlijk afgenomen. Was in 1960 nog ruim 50% van de&#13;
oppervlakte cultuurgrond verpacht, thans is dat nog ongeveer 35%. Als oorzaken van&#13;
de terugloop van de pacht worden gezien het lage rendement, de dwingende bepalingen&#13;
van de pachtwet, de ontwikkeling van de grondprijzen en de terugloop van&#13;
familiepacht.&#13;
Los van de discussies over mogelijke wijziging van de huidige pachtwetgeving&#13;
groeit de vraag naar alternatieve financieringsmogelijkheden voor landbouwgrond. De&#13;
vraag doet zich voor of naast de bestaande mogelijkheden een andere fïnancieringsvorm&#13;
mede kan bijdragen aan de groeiende kapitaalbehoefte in de landbouw.&#13;
Deze mogelijkheid zal enerzijds voldoende rendementsverwachting moeten bieden aan&#13;
de vermogensverschaffers en anderzijds voldoende waarborgen moeten geven aan de&#13;
agrarische ondernemers en concurrerend moeten zijn met andere vormen van&#13;
financiering. Erfpacht blijkt hierbij onder bepaalde voorwaarden een zeer bruikbaar&#13;
instrument te zijn. 3. BELEGGEN IN LANDBOUWGROND&#13;
Elke belegger streeft bij de samenstelling van zijn beleggingsportefeuille naar het behalen&#13;
van een zo hoog mogelijk rendement gekoppeld aan een voor hem acceptabel&#13;
risico. Rendement en risico worden bepaald door de verdeling van het vermogen&#13;
over de verschillende beleggingscategorieën. Spreiding van de beleggingen is uit oogpunt&#13;
van beperking van risico's gewenst. Vooral de geldontwaarding is daarbij de&#13;
ongewisse factor.&#13;
Onder bepaalde voorwaarden heeft beleggen in landbouwgrond een groot aantal&#13;
aantrekkelijke elementen. Voorwaarde is wel dat de belegger een 'lange adem' heeft.&#13;
Particuliere beleggers zijn veelal niet meer bereid of in staat genoegen te nemen met&#13;
een direct rendement dat zich op een zeer laag niveau beweegt, ondanks het gegeven&#13;
dat op langere termijn het totaal rendement voldoende kan zijn. Interesse voor beleggers&#13;
in agrarisch onroerend goed moet dan ook gezocht worden bij de institutionele&#13;
beleggers. Zij hebben belang bij een belegging, die goed aansluit bij hun toekomstige&#13;
verplichtingen, zonder veel risico's. Er moet een aanvaardbaar aanvangsrendement&#13;
zijn en daarnaast waardestijging op de langere termijn.&#13;
Het is opmerkelijk dat relatief weinig institutionele beleggers beleggen in agrarisch&#13;
onroerend goed; gemiddeld maakt het maar slechts circa 1% van hun vastgoedbeleggingen&#13;
uit. Onbekend maakt ook hier onbemind. Toch lijkt het erop, gezien&#13;
de ervaringen binnen Fagoed, dat beleggers iets meer belangstelling beginnen&#13;
te krijgen.&#13;
In vergelijking met andere beleggingsvormen biedt belegging in landbouwgrond&#13;
een aantal aantrekkelijke voordelen:&#13;
- de waarde-ontwikkeling van landbouwgrond is op lange termijn waardevast ge&#13;
bleken;&#13;
- landbouwgrond slijt en veroudert niet, waardoor niet behoeft te worden afge&#13;
schreven;&#13;
- grond is niet gevoelig voor brand, diefstal of molest, zodat geen (on)verzekerbaar&#13;
risico aanwezig is;&#13;
- grond is schaars en heeft een volledige bezettingsgraad;&#13;
- grond is eenvoudig en goedkoop te beheren.&#13;
Uit beleggingsoogpunt verdient het instrument erfpacht als uitgiftevorm van agrarisch&#13;
vastgoed de voorkeur boven pacht. Vooral economische motieven spelen daarbij&#13;
een rol.&#13;
Voor een belegger bestaat het rendement uit landbouwgrond uit twee componenten.&#13;
Ten eerste het direct rendement uit de periodiek ontvangen opbrengsten. Ten&#13;
tweede de toekomstige waardestijging van de grond, het indirect rendement. Het is&#13;
wel van belang dat ook de tweede component op overzienbare termijn verzilverd kan&#13;
worden.&#13;
Een belegger kan wel besluiten landbouwgrond in pacht uit te geven, maar een&#13;
aantal nadelen maken dat eerder wordt gekozen voor erfpacht. Met name de pachtdruk&#13;
- het verschil in waarde van onroerend goed vrij van pacht en in verpachte&#13;
staat - alsmede het lage directe rendement, spelen hierbij een rol. Dat directe rendement&#13;
wordt bepaald door de ontvangen pachtsom minus de door de verpachter te betalen eigenaarslasten. De pachtsom wordt beïnvloed door het Pachtnormenbesluit.&#13;
De stijging van de wettelijke pachtnormen leidt meestal niet tot een belangrijke&#13;
verhoging van het netto directe rendement. Het indirecte rendement bij pacht moet&#13;
voortkomen uit 'toevalligheden' als pachtvrij komen van objecten of verkoop ten&#13;
behoeve van andere bestemmingen. Zekerheid hierover bestaat evenwel niet. Deze&#13;
combinatie van een laag direct rendement en een moeilijk te realiseren indirect rendement,&#13;
maakt pacht in veel gevallen voor een belegger ongeschikt als vorm van uitgifte&#13;
van een gebruiksrecht.&#13;
4. FAGOED-ERFPACHT&#13;
4.1. Erfpacht algemeen&#13;
Erfpacht is in ons land hoofdzakelijk een zaak van de overheid. Op het terrein van&#13;
de stedelijke erfpacht spelen vooral gemeenten een rol. De rijksoverheid heeft in&#13;
twee situaties te maken met agrarische erfpacht: uitgifte van gronden door Domeinen&#13;
in Flevoland en via de grondbank van Bureau Beheer Landbouwgronden. Tot&#13;
voor kort waren particulieren nauwelijks betrokken bij de uitgifte van erfpacht.&#13;
Uit de volgende tabel blijkt dat agrarische erfpacht ten opzichte van eigendom en&#13;
pacht een zeer bescheiden plaats inneemt.&#13;
Tabel: oppervlakte cultuurgrond in ha naar eigendom, pacht en erfpacht in 1987&#13;
(bron: CBS)&#13;
eigendom&#13;
1 231 960&#13;
pacht&#13;
718 778&#13;
erfpacht&#13;
63 526&#13;
totaal&#13;
2 014 264&#13;
De in erfpacht uitgegeven gronden vormen slechts 3,15% van de totale oppervlakte&#13;
cultuurgrond. Ruim 70% van de totale oppervlakte erfpacht wordt door de rijksoverheid&#13;
uitgegeven.&#13;
De kenmerken van erfpacht zijn dat het een zakelijk recht is en een volledig genotsrecht&#13;
geeft. Hiermede wordt direct het verschil met pacht duidelijk, dat immers&#13;
een persoonlijk genotsrecht is. Hoewel op een aantal punten erfpacht goed vergelijkbaar&#13;
is met pacht vallen een aantal belangrijke verschilpunten op:&#13;
- Erfpacht wordt gevestigd door inschrijving in de openbare registers. Pacht komt&#13;
tot stand door pachtovereenkomst.&#13;
- Op pacht zijn de dwingendrechtelijke bepalingen van de Pachtwet van toepas&#13;
sing zoals: continuatierecht, melioratierecht, voorkeursrecht en hoogst toelaatbare&#13;
pachtprijzen. Bij erfpacht hebben partijen contractvrijheid. Een erfpachtovereenkomst&#13;
korter dan 25 jaar valt echter tevens onder de bepalingen van de Pachtwet. - Erfpacht is overdraagbaar en kan worden belast met hypotheek. Bij pacht is dit&#13;
niet het geval.&#13;
- Bij erfpacht zijn alle zakelijke lasten voor rekening van de erfpachter. Bij pacht&#13;
draagt de verpachter alle lasten.&#13;
- Tussen erfpacht en pacht bestaan fiscaal grote verschillen met name ten aanzien&#13;
van overdrachtsbelasting, inkomstenbelasting, vermogensbelasting, schenkingsrecht&#13;
en successierechten. De beoordeling van de fiscale aspecten is afhankelijk van de&#13;
wijze waarop de erfpachtconstructie tot stand wordt gebracht. Het is in het kader&#13;
van dit artikel mogelijk noch wenselijk dieper in te gaan op de fiscale behandeling&#13;
van erfpacht.&#13;
Welke rechten en plichten zijn er voor de erfpachter? 'De erfpachter oefent alle&#13;
rechten uit, welke aan den eigendom van het erf verknocht zijn, doch hij vermag&#13;
niets te verrigten, waardoor de waarde van den grond zoude worden verminderd'&#13;
(art. 768 lid 1 BW) ofwel 'de erfpachter heeft hetzelfde genot van de zaak als een&#13;
eigenaar' (art. 5.7.1.3 NBW). De erfpachter heeft derhalve de volgende rechten:&#13;
a. het genot van de zaak;&#13;
b. het recht op alle vruchten;&#13;
c. de zakelijke acties, zoals de eigenaar deze kent;&#13;
d. de bevoegdheid op het goed te bouwen of dit te beplanten;&#13;
e. het recht bij het einde van de erfpacht onverplicht aangebrachte verbeteringen&#13;
weg te nemen;&#13;
ƒ. beschikkingsrecht; de erfpachter kan zijn recht dus:&#13;
- vervreemden;&#13;
- met hypotheek bezwaren;&#13;
- er vruchtgebruik op vestigen;&#13;
- verhuren.&#13;
In het NBW komen er de volgende rechten bij:&#13;
g. in ondererfpacht uitgeven (art. 5.7.1.5b NBW);&#13;
h. bevoegdheid tot verpachting (art. 5.7.1.6 NBW);&#13;
i. melioratierecht (art. 5.7.1.11 NBW);&#13;
Voor agrarische erfpacht kan dit recht evenwel worden uitgesloten (art. 5.7.1.11 lid&#13;
3a NBW);&#13;
j. de mogelijkheid om de rechter te verzoeken de erfpacht te wijzigen als gevolg van&#13;
onvoorziene, onredelijke en onbillijke omstandigheden (art. 5.7.1.8a NBW). Deze&#13;
wijzigingsbevoegdheid ontstaat pas na 25 jaar.&#13;
Naast rechten heeft de erfpachter plichten:&#13;
a. het betalen van een geldelijke tegenprestatie, de canon;&#13;
b. alles na te laten waardoor de waarde van de grond zou verminderen;&#13;
c. de erfpachter moet de zaak goed onderhouden;&#13;
d. de erfpachter betaalt alle belastingen.&#13;
In het NBW gelden dezelfde verplichtingen voor de erfpachter, zij het dat deze&#13;
verplichtingen soms anders worden geregeld. De bovengenoemde rechten en verplichtingen&#13;
kunnen in de akte van vestiging worden uitgesloten dan wel ervan kan&#13;
worden afgeweken. 4.2. Fagoed-erfpachtbepalingen&#13;
Elke erfpachttransactie is maatwerk. Afgestemd op de concrete situatie wordt de&#13;
erfpachtovereenkomst opgesteld. Daarbij hanteert Fagoed algemene erf pacht bepalingen&#13;
waarin de rechten en verplichtingen van het fonds en de gebruiker op evenwichtige&#13;
wijze worden geregeld. De belangrijkste onderdelen hieruit zullen kort&#13;
worden toegelicht:&#13;
- duur&#13;
Als looptijd van de erfpachtovereenkomst kan worden gekozen, 27, 30, 33, 36 of&#13;
39 jaar. De overeenkomst valt hiermee niet onder de werkingssfeer van de Pachtwet.&#13;
De duur moet in relatie worden gezien met het later te bespreken terugkooprecht.&#13;
De duur van de overeenkomst wordt in elk geval zo vastgelegd dat de ondernemer&#13;
het bedrijf tijdens zijn werkzame leven kan voortzetten.&#13;
- canon&#13;
De hoogte van de jaarlijks door de erfpachter te betalen geldsom wordt berekend&#13;
als percentage van de transactiesom (koopsom plus overdrachtskosten). Medio&#13;
1989 waren deze:&#13;
- 4,5 % voor een contractduur van 27 jaar&#13;
- 0,025 % meer voor elke drie jaar langere contractduur&#13;
- 4,6 % voor de maximale contractduur van 39 jaar&#13;
Het basispercentage voor nieuwe contracten wordt telkens voor een halfjaar vastgesteld&#13;
door de Raad van Toezicht van Fagoed. Daarbij wordt de rente-ontwikkeling&#13;
op de kapitaalmarkt gedempt gevolgd.&#13;
- herziening canon&#13;
De canon wordt elke drie jaar herzien op basis van het prijsindexcijfer van de gezinsconsumptie&#13;
en de ontwikkeling van de basispachtnormen voor de desbetreffende&#13;
grond, elk voor de helft.&#13;
- lasten&#13;
Alle gewone en buitengewone lasten, die op het erfpachtrecht of het onroerend goed&#13;
drukken, zoals waterschapslasten en ruilverkavelingsrente zijn voor rekening van de&#13;
erfpachter.&#13;
- gebruik&#13;
De erfpachter moet de landbouwgrond zorgvuldig beheren en uitsluitend voor&#13;
de agrarische bedrijfsuitoefening gebruiken. Hij draagt ook het volledige onderhoud.&#13;
Sommige zaken zijn de erfpachter zonder voorafgaande schriftelijke toestemming&#13;
van Fagoed niet toegestaan, zoals:&#13;
- het stichten van opstallen of aanleggen van voorzieningen, beplantingen;&#13;
- wijzigen bestemming, aard, inrichting of gedaante;&#13;
- afvoeren oppervlakte-delfstoffen; - verpachten, verhuren of in ondererfpacht geven;&#13;
- vervreemden of met hypotheek belasten van het erfpachtrecht.&#13;
- kooprecht door erfpachter&#13;
Het terugkooprecht vormt een essentieel onderdeel van Fagoed-erfpacht. De erfpachter&#13;
heeft het recht om op vooraf bepaalde data om de 12 jaar en bij het einde&#13;
van de overeenkomst de grond te kopen. Bij overlijden hebben zijn rechtsopvolgers&#13;
dit kooprecht. Bij terugkoop wordt de koopprijs van de grond als volgt bepaald:&#13;
Koopprijs = 100&#13;
canonpercentage&#13;
x canonbedrag in het koopjaar (na indexatie)&#13;
De koopprijs bedraagt in ieder geval minimaal de oorspronkelijke transactiesom; als&#13;
maximum geldt de pachtvrije waarde op het moment van terugkoop.&#13;
Doordat de mogelijkheid van tussentijdse terugkoop is opgenomen kan Fagoederf&#13;
pacht als een flexibel financieringsinstrument worden gebruikt. Om niet in strijd&#13;
te komen met art. 59 PW is het noodzakelijk de erfpachter het recht te geven langer&#13;
dan 25 jaar als erfpachter het genot van de grond te hebben. De door Fagoed gehanteerde&#13;
duur voldoet aan deze eis.&#13;
Het is verder aan de erfpachter te bepalen of hij na 12, 24 of 36 jaar de grond&#13;
wil kopen tegen de terugkoopprijs.&#13;
5. WERKWIJZE FAGOED&#13;
Fagoed koopt landbouwgronden (geen gebouwen) op basis van een eigen taxatie van&#13;
de waarde in het economisch verkeer, vrij van pacht. Extra waarden zoals die ontstaan&#13;
door leverings- en produktierechten blijven buiten beschouwing. Fagoed betaalt&#13;
als transactiesom (aankoopsom plus overdrachtskosten) maximaal 70% van de&#13;
waarde onverpacht. Er zijn inmiddels objecten verworven in alle provincies. Het betreft&#13;
gronden voor zowel akkerbouw, rundveehouderij als open-grondtuinbouw. De&#13;
gemiddelde oppervlakte bedraagt 30 ha.&#13;
Fagoed-erf pacht is als financieringsmogelijkheid voor landbouwgrond een alternatief&#13;
voor eigendom met hypotheek. Het gebruikmaken van Fagoed-erf pacht betekent&#13;
voor de erfpachter:&#13;
- een lage financieringslast bij de aanvang en gedurende het grootste deel van de&#13;
contractperiode;&#13;
- een betere liquiditeitspositie gedurende de gehele contractperiode;&#13;
- door het terugkooprecht de mogelijkheid om eens in de 12 jaar zijn positie te her&#13;
zien.&#13;
De vraag of het gebruik maken van Fagoed-erfpacht aantrekkelijk is, moet worden&#13;
beantwoord door vergelijking met normale overdracht van grond. Het aan de erfpacht&#13;
verbonden terugkooprecht moet daarbij betrokken worden. Immers Fagoed&#13;
financiert maximaal 70% van de vrije waarde, hetgeen betekent dat men bij het aangaan van de Fagoed-erfpachtconstructie 30% van de waarde moet laten zitten. Hier&#13;
tegenover wordt het recht van erfpacht verworven, dat een waarde vertegenwoordigt.&#13;
Deze waarde wordt het 'insteek erfpachtrecht' genoemd. Inmiddels is in de&#13;
praktijk ook gebleken dat bij overdracht het Fagoed-erfpachtrecht deze waarde&#13;
ruimschoots behoudt. Door de constructie van het terugkooprecht kan in een latere&#13;
fase het prijsverschil door de erfpachter worden teruggewonnen. Als de prijsontwikkeling&#13;
van de landbouwgrond in de pas blijft met de toegepaste indexatie van de canon,&#13;
kan weer worden teruggekocht tegen circa 70% van de dan geldende vrije&#13;
waarde. Bij een juiste vergelijking met hypotheek moet voorts de eindsituatie gelijk&#13;
zijn; met andere woorden: volledig vrije grond. Dat wil zeggen als bij de Fagoedconstructie&#13;
gebruik is gemaakt van het terugkooprecht. Berekeningen van onafhankelijke&#13;
deskundigen1 geven als resultaat dat Fagoed-erfpacht in de meeste gevallen&#13;
beter uitkomt dan financiering door middel van hypotheek en daarvoor een aantrekkelijk&#13;
alternatief kan zijn.&#13;
Figuur 1: vergelijking jaarlasten van hypotheek en Fagoed-erfpacht.&#13;
hypotheek:&#13;
geleend ƒ 300 000,-; af te lossen in 30 jaar, rente 7% vast gedurende gehele looptijd&#13;
Fagoed:&#13;
Transactiesom ƒ 300 000,-; looptijd contract 30 jaar; canon 4,525%, index gezinsconsumptie&#13;
en pachtprijsontwikkeling 1,5% per jaar.&#13;
Het is voor iedere ondernemer noodzakelijk om periodiek de kansen en bedreigingen&#13;
voor zijn bedrijf te bezien en zijn toekomstige strategie te kiezen. De huidige&#13;
omstandigheden zijn aanleiding voor veel agrarische ondernemers om in overleg met&#13;
hun adviseurs opnieuw hun mogelijkheden te onderzoeken en tot structurele wijziging&#13;
van hun bedrijf over te gaan. Daarbij worden nieuwe combinaties gezocht voor de inzet van de produktiefactoren grond, arbeid en kapitaal. In toenemende mate&#13;
wordt grondfinanciering door middel van Fagoed-erfpacht daarbij betrokken.&#13;
Fagoed-erfpacht kan met name een rol spelen bij:&#13;
- bedrijfsopvolging;&#13;
- bedrijfsvergroting;&#13;
- bedrijfsverplaatsing;&#13;
- herfinanciering;&#13;
- koop van verpachte grond.&#13;
In de praktijk blijkt dat in 80% van de situaties waar Fagoed wordt gebruikt, het&#13;
gaat om bedrijfsvergroting; circa 6% betreft bedrijfsopvolging en 10% betreft herziening&#13;
van de financiële situatie. In 4% van de gevallen betreft het financiering van&#13;
grond die door de verpachter aan de pachter is verkocht.&#13;
Bij bedrijfsopvolging komen zo middelen beschikbaar om de verplichtingen ten&#13;
opzichte van de mede-erfgenamen te kunnen voldoen. Voor de andere categorieën&#13;
bestaat de mogelijkheid het bedrijf te continueren en/of uit te breiden. Gegadigde&#13;
erfpachters krijgen op aanvraag uitgebreide informatie en een vragenlijst&#13;
toegezonden. Als Fagoed op basis van de toegezonden gegevens verwacht dat het&#13;
een geschikt object is, vindt een andere beoordeling plaats. Hierbij spelen een rol:&#13;
- De waardering van de grond&#13;
Op basis van factoren als ligging, kwaliteit, alternatieve gebruiksmogelijkheden,&#13;
verkaveling en bestemming wordt een taxatie gemaakt.&#13;
- de persoon van de aanvrager&#13;
De beoordeling heeft betrekking op ondernemerschap, vakmanschap en betrouwbaarheid.&#13;
- de financiële gegevens&#13;
Het gaat hierbij om de beoordeling van de rentabiliteit, solvabiliteit en liquiditeit&#13;
van het bedrijf. Beoordeling van kredietwaardigheid vindt plaats op basis van de&#13;
jaarstukken en bedrijfseconomische begrotingen.&#13;
Fagoed selecteert alleen bedrijven met toekomstperspectief waar voldoende waarborgen&#13;
zijn voor de continuïteit. Als minimale omvang voor akkerbouw- en rundveehouderijbedrijven&#13;
wordt 10 ha. aangehouden. Voor fruitteelt en open-grondtuinbouw&#13;
kan de oppervlakte ook kleiner zijn.&#13;
De erfpachtovereenkomst wordt notarieel vastgelegd. De overdrachtskosten,&#13;
bestaande uit de overdrachtsbelasting, kadastraal recht en notariskosten, bedragen&#13;
circa 3% van de transactiesom. Voor het afsluiten van de erfpachtovereenkomst&#13;
brengt Fagoed een afsluitprovisie van l°7o van de transactiesom in rekening.&#13;
6. BELEGGINGSASPECTEN VAN FAGOED&#13;
Het beleggingsbeleid van Fagoed is afgestemd op de wensen van de beleggers. Het&#13;
doel is te streven naar enerzijds inkomsten uit de beleggingen en anderzijds vermogensgroei&#13;
op langere termijn. Met de constructie 'erfpacht met terugkooprecht en&#13;
geïndexeerde canon' maakt Fagoed optimaal gebruik van de aantrekkelijke elementen&#13;
die verbonden zijn aan beleggen in landbouwgrond. Door indexering van de canon zullen bij inflatie de inkomsten uit de belegging toenemen. Met andere woorden:&#13;
het jaarlijks resultaat is inflatiebestendig. De intrinsieke waarde van de belegging&#13;
Fagoed zal over een korte periode gemeten weinig aan fluctuaties onderhevig&#13;
zijn en een stabiel waardeverloop kennen. De waardeontwikkeling is gekoppeld aan&#13;
de geïndexeerde canonbedragen, met andere woorden, er is sprake van een waardevaste&#13;
hoofdsom. Ten opzichte van ander onroerend goed is er weinig risico van een&#13;
tegenvallende eind waar de.&#13;
Het directe rendement uit de Fagoed-belegging is aanzienlijk hoger dan uit traditionele&#13;
beleggingsportefeuilles in agrarisch onroerend goed. In 1987 en 1988 werd&#13;
een direct rendement - exclusief waardestijging - behaald van respectievelijk&#13;
4,57% en 4,72% van het participerend vermogen. Het totaal rendement, waarbij&#13;
ook rekening wordt gehouden met de waardestijging, is hoger en kan met behulp&#13;
van de Internal Rate of Return (IRR) worden berekend.&#13;
Figuur 2: rendement Fagoed (IRR) ten opzichte van netto reëel rendement Staatsobligaties.&#13;
inflatie %&#13;
Het rendement van de Fagoed-belegging is mede gelet op de geringe waarderisico's&#13;
ook concurrerend met eerste klas commercieel onroerend goed. De beleggingsrisico's&#13;
zijn echter kleiner in verband met de aard van de belegging en de gekozen&#13;
constructie. De Fagoed-constructie is in feite een geïndexeerde belegging met het voordeel dat&#13;
ook de hoofdsom geïndexeerd is. Een dergelijke belegging spoort goed met de&#13;
doelstellingen en de verplichtingen van de beleggers. De institutionele beleggers&#13;
moeten immers hun toekomstige verplichtingen naar de pensioengerechtigden en&#13;
verzekerden nakomen. Daartoe moet een groot vermogen solide worden belegd of&#13;
herbelegd. Als beleggers daarbij tevens uitgaan van verplichtingen in guldens, verminderen&#13;
van risico's van waardedaling door inflatie, verminderen van risico's door&#13;
spreiding en een zorgeloos bezit en beheer, biedt Fagoed de Nederlandse belegger&#13;
dicht bij huis een solide beleggingsalternatief.</content><legacyfootnotes>1. Zie onder meer de bijdrage van mr. P.H.F. Remie in 'Bedrijfsopvolging in de landbouw'; Kluwer-&#13;
Deventer 1989 en Ing. A.N. Vroegindeweij in de serie 'Grond en Financiering', Oogst nummer 24, 1989.&#13;
</legacyfootnotes><footnotes><footnote/></footnotes><auteurs>Ing. F.J. Somsen</auteurs><published>1989-10-01 00:00:00</published><modified>1989-10-01 00:00:00</modified><editiondate>1989-10-01</editiondate><htmlpath>https://denhollander.info/artikel/6264</htmlpath></article>
</articles></edition>
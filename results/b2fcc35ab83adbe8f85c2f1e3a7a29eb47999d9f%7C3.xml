<edition><articles><article><jaar>2014</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2014</searchword><id>11479</id><udhid>UDH:TvAR/11479</udhid><titel>Onteigening voor natuur- en recreatiegebieden een mythe of binnenkort weer realiteit?</titel><searchwords><searchword>TvAR 6/2014</searchword><searchword>UDH:TvAR/11479</searchword></searchwords><attachments><attachment><name>16862.pdf</name><extention>pdf</extention><url>https://denhollander.info/download/16862/ci</url></attachment></attachments><inleiding/><content>&lt;p class="Intro"&gt;Op 25 november 2013 is de Wet Inrichting Landelijk Gebied (hierna: WILG) gewijzigd[1] waarmee de verantwoordelijkheid voor de realisatie van o.a. de Ecologische Hoofdstructuur volledig bij de provincies is gekomen. Met de wijziging van de WILG is ook de Onteigeningswet gewijzigd en heeft de Provincie een extra instrument beschikbaar gekregen om haar beleid uit te voeren.&lt;/p&gt;&#13;
&lt;p&gt;In de afgelopen jaren is er veel gezegd en af en toe geschreven over het wel of niet mogen onteigenen voor de realisatie van natuur. De voormalige Raad voor het Landelijk Gebied schreef daarover al een lijvig rapport: &amp;lsquo;De Mythologie van de onteigening&amp;rsquo;[2]en trok daarin de conclusie dat onteigenen voor natuur mogelijk is en eigenlijk ook vaker toegepast zou moeten worden. De Raad schreef: &amp;lsquo;want mythen in plaats van rationele en bestuurlijke overwegingen bepalen de inzet van het instrument&amp;rsquo;. Mr. G.J.M. de Jager schreef hierover ook twee bijdragen.[3] In dit artikel ga ik nader in op de uitvoering en jurisprudentie van onteigenen ten behoeve van natuur -en recreatiegebieden. Hierin wordt aangetoond dat de mythe - onteigenen voor natuur is niet mogelijk- slechts een mythe is.&lt;/p&gt;&#13;
&lt;h3&gt;1. Onteigenen voor natuur bestaat al sinds 1948&lt;/h3&gt;&#13;
&lt;p&gt;Na de Tweede Wereldoorlog ontstond het besef dat natuurwaarden moesten worden veiliggesteld. Het Kabinet Drees-van Schaik kondigde in 1948 voor het eerst een speciale wet aan die het mogelijk maakte om een gebied in Drenthe te onteigenen vanwege zijn specifieke cultuurhistorische, landschappelijke en natuurwetenschappelijke waarden. Deze wet voor de onteigening van 11 ha van de Zeijnense Strubben werd met algemene stemmen in beide Kamers aangenomen. In 1959 wordt ter vervanging van een regeling uit de Tweede Wereldoorlog via titel VIII van de Onteigeningswet het mogelijk om in het bijzonder te gaan onteigenen voor natuur. Voordat de onteigening kon starten was het wel nodig om een speciale wet daarvoor aan te nemen. Later zijn nog twee van dergelijke wetten in de Staten Generaal aangenomen.[4] Het laatste ontwerp van Wet voor een onteigening van een natuurgebied in de buurt van de Lage Vuursche (1963) is nooit aangenomen en pas in 1971 ingetrokken omdat via minnelijke verwerving de gronden in eigendom van Staatsbosbeheer waren gekomen( Pluismeer).[5]&lt;/p&gt;&#13;
&lt;p&gt;In de Ruilverkavelingswet 1954 was in art. 13 de mogelijkheid opgenomen om gronden te ontnemen in het algemeen belang tot een maximum van 5% van de oppervlakte van het ruilverkavelingsblok. De eigenaar van het perceel dat bestemd was om natuur te worden kon kiezen voor compensatie in geld op basis van volledige schadeloosstelling of vervangende grond van gelijke kwaliteit. Ook natuurgebieden zijn op deze wijze tot stand gekomen ( bijvoorbeeld Vijfheerenlanden, Albasserwaard en Hoekse Waard Oost). Bij de wijziging van de Ruilverkavelingwet naar de Landinrichtingswet in de jaren 80 van de vorige eeuw werd naast de artikelen 147 en 148 ( als vervanging van art. 13 van de Ruilverkavelingswet) een nieuw verkavelingsinstrument toegevoegd, de zogenaamde herinrichting, waarin zowel de belangen van de landbouw als van natuur en landschap gelijkwaardig behandeld zouden worden. Ook de aanpassingsinrichting gaf mogelijkheden voor onteigening ten behoeve van infrastructurele werken en van naastgelegen gronden. Titel VII (onteigening in het belang van de Landinrichting) is op 15 oktober 1985 toegevoegd aan de Onteigeningswet (art. 122 t/m 126 Onteigeningswet).&lt;/p&gt;&#13;
&lt;h3&gt;2. Ecologische Hoofdstructuur&lt;/h3&gt;&#13;
&lt;p class="BroodtekstSchreefloos"&gt;&lt;span class="Cursief"&gt;Onteigening voor natuur&lt;/span&gt;&lt;/p&gt;&#13;
&lt;p&gt;In 1990 werd het zogenaamde Natuurbeleidsplan[6] in de Tweede Kamer vastgesteld waarin werd bepaald dat in de periode tot 2018 ongeveer 746.000 ha bestaande en nieuwe natuur in Nederland zou worden veiliggesteld via aankoop, inrichting en beheer( de Ecologische Hoofdstructuur). Het Natuurbeleidplan was een verdere uitwerking van de Relatienota( 1975)[7] en gaf de kaders voor het realiseren van aaneengesloten natuurgebieden die ervoor zouden zorgen dat de biodiversiteit in Nederland aan dier -en plantensoorten gelijk zou blijven en liever nog vergroot zou worden. In het Natuurbeleidsplan zijn geen uitspraken gedaan over hoe de gronden verworven zouden worden. Later is in de Nota Grondbeleid [8] bepaald dat 10 % van de totale verwervingstaakstelling door middel van onteigening acceptabel was binnen de aankoopregels van het Structuurschema Groene Ruimte.[9] Deze regels betroffen vooral het niet verstoren van de grondmarkt. Deze afspraak is vervolgens herbevestigd in de bestuursovereenkomsten van Investeringsplan Landelijk Gebied (ILG) tussen het Rijk en de Provincies ( december 2006).[10] In deze bestuursovereenkomsten is vastgelegd dat &amp;lsquo;maximaal 10% van het totale te verwerven areaal door de Provincies gezamenlijk jaarlijks tot stand mag komen via aankoop op basis van volledige schadeloosstelling dan wel via een gerechtelijke onteigening&amp;rsquo;. Mocht een provincie jaarlijks meer dan 10% van het te verwerven areaal willen onteigenen dan kon dat zolang het gemiddelde van alle Provincies maar onder de 10% zou blijven. Uitgaande van een totale taakstelling van nieuwe natuur, robuuste verbindingszones en natte natuur van 130.904 ha[11] zou dus maximaal 13.090 ha onteigend kunnen worden voor natuur. Diverse Tweede Kamerleden hebben in de afgelopen jaren het Kabinet gevraagd om af te zien van onteigening voor natuur en verzocht om dat in overeenkomsten met de provincies en rijksdiensten vast te leggen. Zie o.a. de motie van de Mos/Koopmans.[12] Ondanks dat deze motie in de Tweede Kamer is aangenomen, heeft het Kabinet hier in het kader van de onderhandelingen over het nieuwe natuurbeleid ( overdracht van taken van het Rijk naar de Provincies) geen invulling aan willen geven. Het Kabinet heeft toen geantwoord dat onteigening slechts in bijzondere situaties kon worden gebruikt en dan pas als uiterste middel.[13]&lt;/p&gt;&#13;
&lt;p&gt;Onteigening voor natuur is volgens de Onteigeningswet mogelijk via&lt;/p&gt;&#13;
&lt;ul&gt;&#13;
&lt;li class="Opsomming_Num"&gt;Een vastgesteld bestemmingsplan of vastgesteld inpassingsplan (Titel IV)&lt;/li&gt;&#13;
&lt;li class="Opsomming_Num"&gt;Een vastgesteld inrichtingsplan (Titel VII)&lt;/li&gt;&#13;
&lt;li class="Opsomming_Num"&gt;Infrastructuur ( Titel II a)&lt;/li&gt;&#13;
&lt;/ul&gt;&#13;
&lt;p&gt;Voor zover mij bekend, zijn er in de afgelopen jaren diverse besluiten tot onteigening genomen om natuurgebieden te kunnen realiseren op basis van diverse titels van de Onteigeningswet. Zowel op basis van Titel IV (op basis van een vigerend bestemmingsplan), als op basis van Titel VII ( landinrichting) en Titel II a (dijkverzwaring/ruimte voor de rivier).&lt;/p&gt;&#13;
&lt;p&gt;&lt;span class="Cursief"&gt;Titel IV&lt;/span&gt;&lt;/p&gt;&#13;
&lt;p&gt;Voor de verwerving van het natuurgebied in Midden Delfland is in 2004 gebruik gemaakt van het bestemmingsplan Abtswoude.[14] Bureau Beheer Landbouwgronden heeft met gebruikmaking van art. 62 e.v. van de Onteigeningwet de onteigening ten algemene nutte aangevraagd en verkregen voor 16 ha. Uiteindelijk is het merendeel van deze gronden minnelijk aangekocht. Slechts 0.20.90 ha is gerechtelijk onteigend. Voor de Noordwaard zijn naast de doelstelling voor ruimte voor de rivier ook gronden aangekocht voor natuurontwikkeling. Deze gronden zijn onteigend op basis van een inpassingsplan van het Rijk.[15]&lt;/p&gt;&#13;
&lt;p&gt;Ook op basis van een bestemmingsplan heeft de onteigening plaatsgevonden van de zogenaamde Bergboezem[16] in Berkel en Rodenrijs ( gemeente Lansingerland). Met deze verwerving werd naast de functie als waterberging voor het Hoogheemraadschap van Delfland ook een natuurgebied gerealiseerd. Een ander voorbeeld van onteigening op basis van een bestemmingsplan is de onteigening van het natuurgebied &amp;lsquo;de Schammer&amp;rsquo; op verzoek van de gemeente Leusden.[17] Bijzonder is wel dat in dat geval de gemeenteraad het verzoek tot onteigening heeft gedaan in plaats van hogere overheden zoals de Provincie of het Rijk wat meer gebruikelijk is/was. Gemeenten wensen vaak niet hun eigen inwoners te onteigenen als het om het uitvoeren van provinciaal dan wel rijksbeleid gaat.&lt;/p&gt;&#13;
&lt;p&gt;In het kader van het Koninklijk Besluit voor de dijkverlegging Westenholte ( Zwolle) heeft een belanghebbende een zienswijze ingediend omdat volgens hem onteigening voor natuur niet mogelijk zou zijn. De Kroon bevestigde nogmaals dat onteigening voor natuur op basis van een bestemmingsplan mogelijk is mits noodzaak en urgentie vaststaan.[18]&lt;/p&gt;&#13;
&lt;p&gt;Steeds vaker maken overheden van de mogelijkheid gebruik om via een bestemmingsplan of inpassingsplan te onteigenen ten behoeve van natuur, bv op basis van het inpassingsplan Millingerwaard (onteigenaar de Provincie Gelderland) en het bestemmingsplan Park Lingezegen (onteigenaar de gemeente Overbetuwe), het bestemmingsplan Munnikenland (onteigenaar de Staat ).&lt;/p&gt;&#13;
&lt;p&gt;Binnenkort wordt ook een Koninklijk Besluit tot onteigening verwacht voor het zogenaamde Ericaterrein in de gemeente Zeist. De provincie Utrecht heeft een verzoek tot onteigening ingediend op basis van het bestemmingsplan van de gemeente Zeist (Amerfoortseweg e.o.) Het gaat hier om de onteigening van 15 kleine bospercelen. De provincie is van plan het gebied deels her in te richten( verwijderen afrasteringen en caravans). Zoals de kennisgeving van het onteigeningsplan aangeeft, is het huidige recreatieve gebruik door particulieren naar de visie van de Provincie Utrecht in strijd met de doelstellingen van het provinciaal beleid: het herstellen en verbeteren van de ecologische verbindingszone.[19]&lt;/p&gt;&#13;
&lt;p&gt;&lt;span class="Cursief"&gt;Titel VII ( Landinrichting) &lt;/span&gt;&lt;/p&gt;&#13;
&lt;p&gt;Nadat de mogelijkheid tot onteigening in de jaren 80 was opgenomen in de Onteigeningswet is in het herinrichtingsplan Driebruggen ( ten oosten van Gouda) voor het eerst het voornemen voor de onteigening voor natuur toegepast. In deze herinrichting ging het om reservaatsgebieden in de provincies Zuid- Holland en Utrecht.[20] Het betrof hier een oppervlakte van ca. 90 ha waarvan uiteindelijk ca. 40 ha is opgenomen in het Koninklijk Besluit tot onteigening. De overige gronden waren inmiddels op minnelijke wijze verworven of uitgeruild. Uiteindelijk bleek het nodig een oppervlakte van ruim 1 ha via een gerechtelijke onteigening te verkrijgen.&lt;/p&gt;&#13;
&lt;p&gt;Ook in het voorontwerpplan voor de herinrichting Bodegraven was opgenomen om een deel van de reservaatsgebieden te kunnen onteigenen voor natuur maar door weerstand in de streek is deze mogelijkheid uiteindelijk in de definitieve plannen niet opgenomen.&lt;/p&gt;&#13;
&lt;p&gt;In de herinrichting Mergelland is de mogelijkheid voor de onteigening van bos via een planwijziging uit het plan gehaald omdat de te onteigenen percelen bos bleven en daarmee de noodzaak voor onteigening ontbrak .&lt;/p&gt;&#13;
&lt;p&gt;In de landinrichting Ouddorp West werd voor het gebied de Enden (ca. 8 ha) de mogelijkheid voor onteigening opgenomen. Na het Koninklijk Besluit[21] zijn alle gronden alsnog minnelijk verworven.&lt;/p&gt;&#13;
&lt;p&gt;Op 20 december 2011 is nog voor de gronden rondom het Kristalbad ( landinrichting Enschede-Noord)[22] een Koninklijk Besluit geslagen voor ca. 11 ha. Deze gronden zijn vervolgens alle op minnelijke basis aangekocht.&lt;/p&gt;&#13;
&lt;p&gt;Het voordeel van een onteigening via een vastgesteld inrichtingsplan op basis van de Wet Inrichting Landelijk Gebied(WILG) is dat het niet noodzakelijk is om ook het bestemmingsplan aangepast te hebben naar de bestemming natuur. Er moet wel zicht zijn op een bestemmingswijziging in de nabije toekomst of de bereidheid van de gemeente om daar op termijn medewerking aan te verlenen.&lt;/p&gt;&#13;
&lt;p&gt;&lt;span class="Cursief"&gt;Titel IIa (onteigening van gronden ten behoeve van dijkversterking).&lt;/span&gt;&lt;/p&gt;&#13;
&lt;p&gt;In het kader van de dijkversterking is er een combinatie gemaakt met het ophogen van de Lekdijk bij Vianen met klei uit de uiterwaarden waarmee vervolgens ook de geplande natuurontwikkeling kon worden voltooid. Omdat niet alle gronden minnelijk ter voorkoming van onteigening aangekocht konden worden was er ook een Koninklijk Besluit tot onteigening nodig.[23] Uiteindelijk is het merendeel van de gronden minnelijk verworven.&lt;/p&gt;&#13;
&lt;h3&gt;3. Onteigeningen voor recreatiegebieden rond vier grote steden&lt;/h3&gt;&#13;
&lt;p&gt;In 1970 zijn er twee speciale wetten aangenomen, de Reconstructiewet Midden Delfland en de Herinrichtingwet Oost Groningen en de Gronings-Drentse Veenkoloni&amp;euml;n. In deze wetten was ook een hoofdstuk opgenomen om gronden te onteigenen ten algemene nutte. Alleen op basis van de Reconstructiewet Midden Delfland zijn onteigeningen voorbereid en heeft dit geresulteerd in vijf KB&amp;rsquo;s. (Abtswoude fase 1, 2, 3, 4 en 5).[24] Het ging hier in het bijzonder om natuur en recreatiegebieden tussen Delft, Rotterdam, Schiedam en Vlaardingen. De verwervingen in deelgebied Abtswoude zijn uiteindelijk via hoofdstuk 2 van de Reconstructiewet Midden Delfland en Titel I van de Onteigeningswet ( het hier ging om een speciale wet, een zogenaamde nutswet) tot stand gekomen.&lt;/p&gt;&#13;
&lt;p&gt;In het zogenaamde deelplan Lickebaert van de Reconstructie Midden-Delfland was opgenomen dat voor de realisatie van deze plannen onteigening zou geschieden op basis van Titel IV Onteigeningswet ( op basis van een vigerend bestemmingsplan). Om de laatste percelen te kunnen verwerven zijn uiteindelijk twee KB&amp;rsquo;s geslagen ( Vlaardingen en Maassluis).[25]&lt;/p&gt;&#13;
&lt;p&gt;Ook via het instrument van de herinrichting ( Titel VII) zijn gronden ten behoeve van de aanleg van recreatiegebieden en landschapselementen onteigend. Het gaat om de gebieden Hitland, Amstelland, Noorderpark, Krimpen en IJsselmonde.[26] Ook werden in veel gevallen recreatiegebieden verworven op basis van onteigening via een vigerend bestemmingsplan: Aakvlaai, (gemeente Werkendam), de Balij (gemeente Pijnacker Nootdorp), Leidschendammerhout, (gemeente Leidschendam), de Groenzone, (gemeenten Pijnacker en Lansingerland) en Bentwoud, (gemeente Rijnwoude).[27]&lt;/p&gt;&#13;
&lt;h3&gt;4. Aankopen op basis van de beginselen van de onteigeningsjurisprudentie&lt;/h3&gt;&#13;
&lt;p&gt;Sinds het eind van de jaren negentig van de vorige eeuw werden de plannen voor de realisatie van natuurgebieden steeds concreter en was het bestuurlijk van belang om de inrichtingswerkzaamheden te gaan uitvoeren maar was er nog geen sprake van een vigerend planologisch kader (bestemmingsplan, inpassingsplan, inrichtingsplan). Gemeenten waren en zijn vaak slechts bereid om de bestemming in het bestemmingsplan van agrarisch naar natuur te wijzigen nadat alle gronden zijn aangekocht. Veel provincies hebben toen besloten om de gronden aan te kopen op basis van volledige schadeloosstelling volgens de onteigeningsjurisprudentie. Voor een groot aantal gebieden is inmiddels op deze basis overeenstemming met eigenaren/pachters bereikt en zijn de gronden verworven. De natuurplannen worden nu vanwege herzien rijks en/of provinciaal beleid uiteindelijk niet uitgevoerd. (bijvoorbeeld het Oostervaarderswold en de gronden in de zuidwestelijke delta rond het Haringvliet en Hollandsch Diep). Er zijn nu plannen om de gronden tegen marktwaarde terug te verkopen aan de oorspronkelijke eigenaren of tegen agrarische waarde weer op de grondmarkt te brengen. Op deze wijze zou weleens onbedoeld ongeoorloofde staatssteun kunnen ontstaan.[28] De grondeigenaar/pachter heeft vanwege een voornemen tot onteigening volledige schadeloosstelling ontvangen. Eigenlijk teveel omdat deze gronden nu niet voor het algemene belang nodig zijn en normaliter de agrarische marktwaarde de maximale vergoeding zou zijn. Het verschil tussen volledige schadeloosstelling en agrarische waarde is steun van een overheid die aangeduid kan worden als onrechtmatige staatssteun Het is de vraag of de verschillende provincies en oorspronkelijke eigenaren zich bewust zijn van dit probleem. Als de Europese Commissie de transacties als ongeoorloofde staatssteun kwalificeren, is uiteindelijk de ontvanger van de steun verplicht om het bedrag van de ongeoorloofde staatssteun plus rente terug te betalen. Dit zou er voor pleiten om deze gebieden toch als natuurgebieden in te richten en niet meer te verkopen als agrarische grond.&lt;/p&gt;&#13;
&lt;h3&gt;5. Jurisprudentie&lt;/h3&gt;&#13;
&lt;p&gt;Bij het lezen van de aanvragen voor een Koninklijke Besluit tot onteigening is door mij bekeken of er een beroep op zelfrealisatie is gedaan. Dat bleek in de zaken ten behoeve van natuurgebieden vaker het geval te zijn dan bij recreatiegebieden.&lt;/p&gt;&#13;
&lt;p&gt;Een beroep op &lt;span class="Cursief"&gt;zelfrealisatie&lt;/span&gt; werd alleen gehonoreerd indien de eigenaar daadwerkelijk van plan was om het natuur of - recreatiegebied als zodanig te gaan inrichten en beheren. In de herinrichting Driebruggen heeft dit geresulteerd in 2.13.70 ha particulier natuurbeheer na publicatie van het Koninklijk Besluit.[29] Bij de vaststelling van het herinrichtingsplan Krimpen heeft een belanghebbende met succes een beroep op zelfrealisatie gedaan.[30] In het Koninklijk Besluit van 11 april 2011(De Balij, Pijnacker )[31] heeft een belanghebbende ook met succes een beroep op zelfrealisatie gedaan omdat hij al aantoonbare ervaring had met natuurbeheer en met Staatsbosbeheer een erfpachtovereenkomst had gesloten voor gronden grenzend aan zijn eigendommen. De vraag is echter wel op welke wijze gecontroleerd wordt of de betreffende gronden ook daadwerkelijk als zodanig zijn ingericht en worden beheerd. Gaat de overheid bij gebreke daarvan alsnog onteigenen om de gewenste doelen te bereiken?&lt;/p&gt;&#13;
&lt;p&gt;&lt;span class="Cursief"&gt;Globaal of concreet inrichtingsplan&lt;/span&gt;&lt;/p&gt;&#13;
&lt;p&gt;In het arrest van de Hoge Raad van 19 februari 2010[32] werd het middel opgeworpen of na de administratieve onteigeningsprocedure de inrichtingskaart op onderdelen gewijzigd mocht worden. De eisers in cassatie waren van mening dat de Staat de administratieve procedure opnieuw moest doorlopen met een herziene goedkeuring door de Kroon. De Hoge Raad oordeelde dat de rechtbank expliciet kennis heeft genomen van de wijzigingen en van mening was dat deze wijzigingen van beperkte aard waren. Het cassatieberoep werd afgewezen.&lt;/p&gt;&#13;
&lt;p&gt;&lt;span class="Cursief"&gt;Openbaar toegankelijk terrein&lt;/span&gt;&lt;/p&gt;&#13;
&lt;p&gt;In de herinrichting Noorderpark nabij Utrecht heeft de rechtbank Utrecht in twee uitspraken[33] geoordeeld dat een verzoek van de Staat tot onteigening niet werd gehonoreerd. In het ene geval was het belang van openbare toegankelijkheid onvoldoende aangetoond en in het andere geval stond een benzineopslag in de nabijheid van het geplande bosgebied. Tegen de beslissing van de rechtbank Utrecht in de eerste zaak is de Staat in beroep gegaan bij het Gerechtshof. Het Hof in Amsterdam oordeelde dat de rechtbank de belangenafweging voor openbaar groen niet mocht doen omdat de Provincie tot een afgewogen bestuurlijk oordeel was gekomen bij de vaststelling van het landinrichtingsplan Noorderpark. De onteigening werd alsnog uitgesproken ( niet gepubliceerd).&lt;/p&gt;&#13;
&lt;p&gt;De meeste zienswijzen die werden ingediend waren veelal van planologische aard en de Kroon was dan ook van oordeel dat deze afweging door veelal de gemeente op een juiste wijze had plaatsgevonden en daarom niet verder besproken werd bij de beoordeling van het Koninklijk Besluit tot onteigening.&lt;/p&gt;&#13;
&lt;h3&gt;6. De provincie is nu aan zet!&lt;/h3&gt;&#13;
&lt;p&gt;Met de wijziging van de Onteigeningswet kunnen provincies nu een verzoek bij de Kroon doen voor het onteigenen op basis van een door Gedeputeerde Staten vastgesteld inrichtingsplan ( Titel VII). Wel zal de provincie het verzoek aan de Kroon moeten sturen via de minister van Economische Zaken. Er zal dan een beoordeling op basis van de Onteigeningswet en de Algemene beginselen van bestuur plaatsvinden.&lt;/p&gt;&#13;
&lt;h3&gt;Conclusie&lt;/h3&gt;&#13;
&lt;p&gt;In de afgelopen jaren zijn er diverse mythen ontstaan over het onteigenen voor natuur/recreatie. Een van de mythes was dat onteigenen voor natuur wettelijk niet mogelijk was en dat de verwerving voor natuur alleen op vrijwillige basis kon. De praktijk laat een ander beeld zien. In de periode 1948-1970 werden onteigeningen voor de veiligstelling van natuurgebieden bij speciale wetten geregeld. Na 1950 via het instrument van de Ruilverkavelingwet (op basis van art. 13) en later op basis van art. 147 van de Landinrichtingswet c.q. art. 122 van de Onteigeningswet (Titel VII). Nu wordt de verwerving van de laatste percelen meestal verwezenlijkt via een vastgesteld bestemmingsplan of inpassingsplan en is het instrument van landinrichting minder populair.&lt;/p&gt;&#13;
&lt;p&gt;Herkenbaar is ook een intensivering van de Koninklijke Besluiten in de Westelijke provincies sinds 1993. In totaal zijn er acht KB&amp;rsquo;s tot stand gebracht waar het in hoofdzaak ging om de realisatie van natuurgebieden. Daarmee is voor ca.190 ha de onteigening aangevraagd en verkregen wat slechts 0,15 % is van de taakstelling van de te verwerven landbouwgronden ten behoeve van natuur. Onteigening kan alleen worden ingezet als uiterste middel. Politieke en bestuurlijke durf is nodig om een dergelijk besluit te nemen. Technisch en juridisch is het mogelijk en ook toegepast. Voor de belanghebbenden is er dan duidelijkheid en kunnen de natuurgebieden op tijd worden aangekocht, ingericht en beheerd.&lt;/p&gt;&#13;
&lt;p&gt;Van de totale oppervlakte waarvoor de onteigening is aangevraagd gaat het om de volgende aantallen:&lt;/p&gt;&#13;
&lt;p&gt;Gebied Administratieve Gerechtelijke onteigening onteigening&lt;br /&gt;Driebruggen (2x) 39.50.50 ha 01.22.50 haOuddorp 00.67.30 ha 0 haEnschede-Nrd 10.78.33 ha 0 ha(Kristalbad)De Schammer 40.81.09 ha 37.10.72 haBergboezem 37.17.10 ha 12.92.05 haAbtswoude 16.40.79 ha 00.20.19 haNoordwaard 45.59.70 ha 45.59.70 haTotaal 190.94.81 ha 95.62.47 ha&lt;/p&gt;</content><legacyfootnotes/><footnotes><footnote>* Ing. J. Spijkerboer is senior rentmeester bij Vereniging Natuurmonumenten.</footnote><footnote>1 &lt;span class="Cursief"&gt;Stb.&lt;/span&gt; 2013, nr. 513.</footnote><footnote>2 Raad voor het Landelijk Gebied, Mythologie van de onteigening, publicatie 08/1-1-2008.</footnote><footnote>3 Mr.G.J.M. de Jager, ‘Onteigenen voor natuur-‘mythologie van onteigening’?’, bundel &lt;span class="Cursief"&gt;Bijzonder geschikt voor het werk&lt;/span&gt; bij afscheid van mr. Van Mierlo.</footnote><footnote>4 De andere twee wetten ten behoeve van onteigening voor natuur de Berken (Beesel 1950, de Meijnweg (1963), Titel VIII onteigening voor natuur is bij wet van 1985 uit de Onteigeningswet verwijderd.</footnote><footnote>5 29 Oktober 1971, &lt;span class="Cursief"&gt;Kamerstuk II&lt;/span&gt; 7180.</footnote><footnote>6 Natuurbeleidsplan, 1990, &lt;span class="Cursief"&gt;Kamerstuk II&lt;/span&gt; 21 149/2-3.</footnote><footnote>7 Relatienota ( 1975) &lt;span class="Cursief"&gt;Kamerstuk II&lt;/span&gt; 13 285/2.</footnote><footnote>8 Nota Grondbeleid 2001, &lt;span class="Cursief"&gt;Kamerstuk&lt;/span&gt; 27 581/2.</footnote><footnote>9 Structuurschema Groene Ruimte &lt;span class="Cursief"&gt;Kamerstuk II &lt;/span&gt;1993/1994, 22880 nr. 39.</footnote><footnote>10 Zie bijvoorbeeld bestuursovereenkomst Drenthe bijlage bij &lt;span class="Cursief"&gt;Kamerstuk II&lt;/span&gt; 2006/07 29 576 nr. 30.</footnote><footnote>11 Natuurbalans 2006, &lt;span class="Cursief"&gt;Kamerstuk&lt;/span&gt; 30 701/1.</footnote><footnote>12 &lt;span class="Cursief"&gt;Kamerstuk II&lt;/span&gt; 32 500 XIII nr. 27.</footnote><footnote>13 Brief van 8 februari 2011, &lt;span class="Cursief"&gt;Kamerstuk II&lt;/span&gt; 30 825 nr. 68.</footnote><footnote>14 KB 18 november 2008, &lt;span class="Cursief"&gt;Stcrt&lt;/span&gt;. 3 december 2008, nr. 1257.</footnote><footnote>15 KB 5 oktober 2011, &lt;span class="Cursief"&gt;Stcrt.&lt;/span&gt; 28 oktober 2011, nr. 18576.</footnote><footnote>16 KB 4 augustus 2010, &lt;span class="Cursief"&gt;Stcrt. &lt;/span&gt;25 augustus 2010, nr. 12903.</footnote><footnote>17 KB 24 augustus 2007, &lt;span class="Cursief"&gt;Stcrt.&lt;/span&gt; 13 september 2007, nr. 177 en KB 6 februari 2009, &lt;span class="Cursief"&gt;Stcrt. &lt;/span&gt;13 februari 2009, nr. 30.</footnote><footnote>18 KB 2 december 2011, &lt;span class="Cursief"&gt;Stcrt.&lt;/span&gt;17 januari 2012, nr. 1162.</footnote><footnote>19 Kennisgeving ontwerp KB onteigeningsplan ‘Ericaterrein’, &lt;span class="Cursief"&gt;Stcrt.&lt;/span&gt; 2 oktober 2013, nr. 26366.</footnote><footnote>20 KB 7 september 2000, &lt;span class="Cursief"&gt;Stcrt.&lt;/span&gt; 3 oktober 2000, nr. 191 (onteigening gemeente Reeuwijk) en KB 10 oktober 2000 &lt;span class="Cursief"&gt;Stcrt.&lt;/span&gt; 13 november 2000, nr. 220 (onteigening gemeente Oudewater).</footnote><footnote>21 KB 18 maart 2005, &lt;span class="Cursief"&gt;Stcrt.&lt;/span&gt; 27 april 2005, nr. 81.</footnote><footnote>22 KB 20 december 2011, &lt;span class="Cursief"&gt;Stcrt. &lt;/span&gt;16 januari 2012, nr. 775.</footnote><footnote>23 KB 27 mei 2002, &lt;span class="Cursief"&gt;Stcrt.&lt;/span&gt; 7 juni 2002, nr. 106.</footnote><footnote>24 deelplan Abtswoude fase 1, KB 6 mei 1999, &lt;span class="Cursief"&gt;Stcrt. &lt;/span&gt;1999, nr. 102, deelplan Abtswoude fase 2, KB 17 januari 2001, &lt;span class="Cursief"&gt;Stcrt.&lt;/span&gt; 13 februari 2001, nr. 31, deelplan Abtswoude fase 3, KB 22 februari 2001, &lt;span class="Cursief"&gt;Stcrt.&lt;/span&gt; 16 maart 2001, nr. 54, deelplan Abtswoude fase 4 KB 19 december 2001, &lt;span class="Cursief"&gt;Stcrt.&lt;/span&gt; 15 januari 2002, nr. 10.</footnote><footnote>25 KB 20 april 1998 (Vlaardingen) &lt;span class="Cursief"&gt;Stcrt. &lt;/span&gt;1998, nr. 114, KB 20 mei 1999 (Maassluis), &lt;span class="Cursief"&gt;Stcrt.&lt;/span&gt; 1999, nr. 114.</footnote><footnote>26 KB 16 december 1997, (Krimpen) &lt;span class="Cursief"&gt;Stcrt.&lt;/span&gt; 1998, nr. 24, KB 19 mei 1999 (Amstelland), &lt;span class="Cursief"&gt;Stcrt. &lt;/span&gt;1999, nr. 102, KB 3 augustus 2004 (Noorderpark), &lt;span class="Cursief"&gt;Stcrt. &lt;/span&gt;1 september 2004, nr. 167, KB 3 oktober 2005 ( IJsselmonde), &lt;span class="Cursief"&gt;Stcrt. &lt;/span&gt;4 november 2005, nr. 215.</footnote><footnote>27 Bv Aakvlaai KB 26 augustus 1998(Werkendam), &lt;span class="Cursief"&gt;Stcrt. &lt;/span&gt;1998, nr. 185, KB 19 september 1995, (de Balij), &lt;span class="Cursief"&gt;Stcrt&lt;/span&gt;. 1995, nr. 202, KB 21 juni 2001 (de Balij), &lt;span class="Cursief"&gt;Stcrt. &lt;/span&gt;6 juli 2001, nr. 128, KB 11 april 2011, (de Balij), &lt;span class="Cursief"&gt;Stcrt. &lt;/span&gt;29 april 2011, nr. 6963, KB 8 november 2010 (Groenzone), &lt;span class="Cursief"&gt;Stcrt.&lt;/span&gt; 8 december 2010 nr. 18957, KB 3 maart 2011 (Bentwoud), &lt;span class="Cursief"&gt;Stcrt.&lt;/span&gt; 16 maart 2011, nr. 4666.</footnote><footnote>28 Zie ook artikel ‘Schadevergoeding of staatssteun?’, Jeroen van Lenthe in &lt;span class="Cursief"&gt;Warme Grond&lt;/span&gt;, opstellen aangeboden bij het afscheid van mr. Jacoba den Drijver-van Rijckevorsel, Kluwer 2009.</footnote><footnote>29 Particulier natuurbeheerder of onteigende? Scriptie IAHL Hanneke Schroten, december 2009.</footnote><footnote>30 ABRvS 5 oktober 1995, nr. E 04940248.</footnote><footnote>31 KB van 11 april 2011 Balij-Bieslandse Bos, &lt;span class="Cursief"&gt;Stcrt.&lt;/span&gt; 29 april 2011, 6963.</footnote><footnote>32 &lt;span class="Cursief"&gt;LJN&lt;/span&gt; BK8100 div- De Staat onteigening herinrichting IJsselmonde.</footnote><footnote>33 &lt;span class="Cursief"&gt;LJN&lt;/span&gt; AU4840 en &lt;span class="Cursief"&gt;LJN&lt;/span&gt; AU4896 Herinrichting Noorderpark.</footnote></footnotes><auteurs>ing. J. Spijkerboer</auteurs><published>2014-06-27 15:40:27</published><modified>2014-06-30 15:04:48</modified><editiondate>2014-06-27</editiondate><htmlpath>https://denhollander.info/artikel/11479</htmlpath></article>
</articles></edition>
<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1990</searchword><id>7169</id><udhid>UDH:TvAR/7169</udhid><titel>'Meinhard Martinus Bothenius Lohman / Eeuwe de Vries' (TvAR 1990/4419)</titel><searchwords><searchword>TvAR 11/1990</searchword><searchword>TvAR 1990/4419</searchword><searchword>UDH:TvAR/7169</searchword></searchwords><attachments><attachment><name>1990_nr 11_Rechtspraak_4419.pdf</name><extention>pdf</extention><url>https://denhollander.info/download/6763/ci</url></attachment></attachments><inleiding>Pachtwet, art. 25 en 56&#13;
Het onderhavige land is verpacht om in het&#13;
kader van het melkveebedrijfvan de pachter&#13;
te worden geëxploiteerd. De aan hem toegekende&#13;
hejfingvrije hoeveelheid melk hing&#13;
derhalve ook samen met dat land.&#13;
Ingevolge art. 25 Pw. staat het een pachter&#13;
in het algemeen niet vrij de gepachte&#13;
grond aan de verpachter op te leveren zonder&#13;
deze in de gelegenheid te stellen de&#13;
daarmee samenhangende hejfingvrije hoeveelheid&#13;
melk te verwerven. Dit impliceert&#13;
dat het een pachter in het algemeen ook niet&#13;
vrijstaat die hoeveelheid melk geheel of&#13;
gedeeltelijk te vervreemden zonder toestemming&#13;
van de verpachter.&#13;
In casu is de wanprestatie van de pachter,&#13;
mede gelet op de overige ter zake van belang&#13;
zijnde omstandigheden, dermate ernstig dat&#13;
zij moet leiden tot ontbinding van de pachtovereenkomst.&#13;
De verpachter heeft door de wanprestatie&#13;
van de pachter schade geleden. Bij de vaststelling&#13;
van de hoogte daarvan moet worden&#13;
uitgegaan van het tijdstip van de wanprestatie.&#13;
In casu acht het hof het juist het bedrag&#13;
der schadevergoeding vast te stellen op de&#13;
helft van de waarde van het melkquotum,&#13;
zoals dat blijkt uit de gegevens, die zijn&#13;
neergelegd in de periodiek door de minister&#13;
van Landbouw en Visserij aqn de voorzitter&#13;
van de Tweede Kamer der Staten-Generaal&#13;
toegezonden notitie omtrent de berekende&#13;
gemiddelde prijzen voor melkquota in het&#13;
betreffende gebied. </inleiding><content>Pachtkamer Gerechtshof Arnhem, arrest&#13;
van 14 mei 1990&#13;
(Mr. Maris, mr. Spoor, mr Kok, mr Van&#13;
Leeuwen en Wentink).&#13;
In de zaak van:&#13;
Meinhard Martinus Bothenius Lohman&#13;
wonende te Alkmaar, appellant, tevens incidenteel&#13;
geïntimeerde, procureur: mr. J.M.J.&#13;
Huver,&#13;
tegen&#13;
Eeuwe de Vries, wonende te Oenkerk,&#13;
gemeente Tietjerksteradeel, geïntimeerde,&#13;
tevens incidenteel appellant, procureur: mr.&#13;
A.F. van Dam.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
de tussen partijen door de pachtkamer&#13;
van het kantongerecht te Leeuwarden gewezen&#13;
vonnissen van 11 oktober 1988 (tussenvonnis)&#13;
en 14 maart 1989, die in fotocopie&#13;
aan dit arrest zijn gehecht;&#13;
Overwegende:&#13;
Appellant - hierna ook te noemen Bothenius&#13;
Lohman - is bij exploit van 13 april 1989 in&#13;
hoger beroep gekomen van voormeld vonnis&#13;
van 14 maart 1989, met gelijktijdige dagvaarding&#13;
van geïntimeerde - hierna ook te&#13;
noemen: De Vries - voor dit hof.&#13;
Bij memorie van grieven, tevens houdende&#13;
wijziging van de eis, zijn na te melden&#13;
grieven aangevoerd en is geconcludeerd dat&#13;
het hof Borthenius Lohman acte zal verlenen&#13;
van de wijziging van de eis en het vonnis&#13;
van 14 maart 1989, voorzover daarvan beroep,&#13;
zal vernietigen en zal beslissen: voor&#13;
het geval van toepassing van art. 20&#13;
Beschikking Superheffing 1988 tot gevolg&#13;
mocht hebben, dat de aanspraak van De&#13;
Vries op de hejfingvrije hoeveelheid melk&#13;
wederom wordt erkend:&#13;
IV. te verklaren voor recht dat De Vries&#13;
verplicht is tot medewerking aan de over&#13;
gang van een evenredig gedeelte van de voor&#13;
het melkprijsjaar 1987/1988 toegekende&#13;
heffingvrije hoeveelheid melk op Bothenius&#13;
Lohman of op de door Bothenius Lohman&#13;
aan te wijzen opvolgende pachter(s) en van&#13;
de daarvan afgeleide heffingvrije hoeveel&#13;
heid voor opvolgende melkprijsjaren;&#13;
V. De Vries te veroordelen om binnen acht&#13;
dagen, nadat hem bij de betekening van het&#13;
arrest de vereiste meldingsformulieren SH&#13;
35 zijn betekend, aan Bothenius Lohman ter&#13;
hand te stellen de door De Vries onderteken&#13;
de - en voorzover nodig gecompleteerde - meldingsformulieren, vergezeld van de van&#13;
het Productschap voor Zuivel ontvangen&#13;
formulieren inzake de voor het melkprijsjaar&#13;
1987/1988 en 1988/1989 aan De Vries toegewezen&#13;
hoeveelheid heffingvrije melk;&#13;
VI. Bothenius Lohman te machtigen om -&#13;
bij gebreke van tijdige voldoening aan de&#13;
veroordeling sub V - het te dezen te wijzen&#13;
arrest in de plaats te doen treden van de&#13;
wilsverklaringen van De Vries in de voren&#13;
bedoelde meldingsformulieren, alsmede&#13;
Bothenius Lohman te machtigen tegen over&#13;
legging van dit arrest van het Productschap&#13;
voor Zuivel afschriften te verkrijgen van de&#13;
onder V bedoelde toewijzingsformulieren;&#13;
(althans) De Vries te veroordelen om&#13;
Bothenius Lohman als dwangsom te betalen&#13;
éénduizend gulden, verschuldigd voor&#13;
iedere dag of gedeelte daarvan dat niet vol&#13;
ledig aan de veroordeling sub V wordt vol&#13;
daan;&#13;
voor het geval art. 20 Beschikking Superheffing&#13;
1988 niet wordt toegepast of die toepassing&#13;
niet tot gevolg mocht hebben dat de&#13;
aanspraak van De Vries op een heffingvrije&#13;
hoeveelheid melk wederom wordt erkend;&#13;
VII. De Vries te veroordelen aan Bothenius&#13;
Lohman tegen bewijs van kwijting te beta&#13;
len de som van acht en negentig duizend&#13;
tweehonderd veertig gulden (ƒ98 240), ver&#13;
meerderd met de wettelijke rente vanaf de&#13;
dag der kennisgeving van artikel 125 c&#13;
Wetboek van Burgerlijke Rechtsvordering&#13;
tot en met de dag van algehele voldoening,&#13;
met vanwaardeverklaring van het gelegde&#13;
conservatoire beslag;&#13;
VIII. het vonnis ten aanzien van de veroor&#13;
deling sub VII uitvoerbaar bij voorraad te&#13;
verklaren;&#13;
in alle gevallen:&#13;
IX. De Vries te veroordelen om aan Bothe&#13;
nius Lohman de volgens het gebruikelijke&#13;
tarief te begroten bijdrage in de proceskos&#13;
ten van beide instantiën te betalen, daaron&#13;
der begrepen die van het conservatoire be&#13;
slag.&#13;
Bij memorie van antwoord is verweer gevoerd&#13;
met conclusie dat het hof Bothenius&#13;
Lohman in zijn beroep niet-ontvankelijk c.q.&#13;
dit beroep ongegrond zal verklaren en het&#13;
vonnis, waarvan beroep, zal bekrachtigen,&#13;
met veroordeling van Bothenius Lohman in&#13;
de kosten van deze procedure, zowel betrekking&#13;
hebbend op het incidenteel als het principaal&#13;
beroep.&#13;
Voorts zijn in incidenteel hoger beroep de&#13;
hierna te melden grieven aangevoerd tegen&#13;
de hiervoor bedoelde vonnissen van 11 oktober&#13;
1988 en 14 maart 1989, met conclusie&#13;
dat het hof die vonnissen zal vernietigen en&#13;
Bothenius Lohman alsnog niet-ontvankelijk&#13;
zal verklaren in zijn vorderingen, althans&#13;
hem die vorderingen zal ontzeggen, met zijn&#13;
veroordeling in de proceskosten van beide&#13;
instanties.&#13;
Ter zitting van het hof van 26 februari&#13;
1990 heeft Bothenius Lohman bij akte nog&#13;
enkele stukken in het geding doen brengen&#13;
en is de zaak vervolgens bepleit, voor Bothenius&#13;
Lohman door mr. H. Stein, advocaat te&#13;
Zwolle, en voor De Vries door mr. B.G. van&#13;
Schaik, advocaat te Leeuwarden. Ter gelegenheid&#13;
daarvan heeft de raadsman van&#13;
Bothenius Lohman meegedeeld dat met&#13;
betrekking tot het conservatoire beslag in&#13;
onderling overleg tussen partijen een regeling&#13;
tot stand is gekomen, alsmede dat het in&#13;
hoger beroep sub IV, V en VI gevorderde&#13;
niet langer wordt gehandhaafd.&#13;
Ten slotte hebben partijen de stukken,&#13;
waaronder de pleitnotities van de advocaten,&#13;
aan het hof overlegd voor het wijzen van&#13;
arrest.&#13;
De grieven&#13;
De grieven in het principaal hoger beroep&#13;
luiden:&#13;
Grief I&#13;
De pachtkamer van het kantongerecht heeft&#13;
de door De Vries te vergoeden schade ten&#13;
onrechte bepaald op basis 'van de waarde&#13;
van het vervreemde quotum' en die waarde&#13;
- eveneens ten onrechte - vastgesteld uitgaande&#13;
'van het tijdstip, waarop gedaagde&#13;
(De Vries) wanprestatie pleegde door het&#13;
quotum te verkopen'.&#13;
Grief II&#13;
De pachtkamer van het kantongerecht heeft&#13;
de door De Vries te vergoeden schade ten&#13;
onrechte bepaald 'uitgaande van de nietongebruikelijke&#13;
fifty-fifty-regeling' en&#13;
daarom gesteld op 'de helft van de waarde van het vervreemde quotum, dat samenhangt&#13;
met de door Bothenius Lohman aan&#13;
De Vries verpachte grond'.&#13;
Grief III&#13;
Het beroepen vonnis houdt ten onrechte&#13;
geen rekening met de mogelijkheid, dat De&#13;
Vries - als gevolg van de toepassing van&#13;
artikel 20 Beschikking Superheffing 1988 -&#13;
de beschikking over de onrechtmatig onttrokken&#13;
heffingvrije hoeveelheid melk herkrijgt.&#13;
Grief IV&#13;
Ten onrechte heeft de pachtkamer van het&#13;
kantongerecht de proceskosten van de eerste&#13;
aanleg zodanig gecompenseerd, dat iedere&#13;
partij de eigen kosten draagt.&#13;
De grieven in het incidenteel hoger beroep&#13;
luiden:&#13;
Grief 1&#13;
Ten onrechte overweegt de pachtkamer van&#13;
het kantongerecht in haar vonnis van 11&#13;
oktober 1988, dat het betreffende pachtobject&#13;
aan De Vries is verpacht om in het kader&#13;
van zijn melkveehouderijbedrijf te worden&#13;
geëxploiteerd. Daarvan is geen sprake en het&#13;
pachtcontract biedt voor die overweging&#13;
ook geen grond.&#13;
Grief 2&#13;
Ten onrechte overweegt de pachtkamer van&#13;
het kantongerecht in haar vonnis van 11&#13;
oktober 1988, dat De Vries melkquotum&#13;
heeft overgeheveld van de van Bothenius&#13;
Lohman gepachte grond op zijn eigen grond.&#13;
Daarvan is geen sprake nu op deze grond in&#13;
het geheel geen quotum heeft gerust.&#13;
Grief 3&#13;
Gelet op het hiervoor gestelde, is onjuist het&#13;
oordeel van de pachtkamer van het kantongerecht,&#13;
dat in casu sprake is geweest van&#13;
een bestemmingsverandering van het gepachte&#13;
in de zin van art. 30 van de Pachtwet.&#13;
Daarvan kan, nu het gepachte nimmer anders&#13;
is gebruikt dan voor het weiden van&#13;
schapen, geen sprake zijn.&#13;
Grief 4&#13;
Ten onrechte gaat de pachtkamer van het&#13;
kantongerecht er in haar vonnissen van 11&#13;
oktober 1988 en 14 maart 1989 van uit, dat&#13;
een evenredig deel van het aan De Vries&#13;
toegekende melkquotum rust op het van&#13;
Bothenius Lohman gepachte land.&#13;
De vaststaande feiten&#13;
Als enerzijds, mede aan de hand van bescheiden,&#13;
gesteld en anderzijds erkend dan&#13;
wel niet of onvoldoende weersproken staat&#13;
ten processe het navolgende vast:&#13;
- bij pachtovereenkomst van mei 1975 is&#13;
door de rechtsvoorganger van Bothenius&#13;
Lohman aan De Vries verpacht een drietal&#13;
percelen land aan de Kijlstraweg te Oenkerk,&#13;
kadastraal bekend gemeente Giekerk,&#13;
sectie D, nrs. 968, 708 en 709, totaal groot&#13;
4.14.20 ha, welke pachtovereenkomst is&#13;
goedgekeurd door de grondkamer voor&#13;
Friesland;&#13;
- bedoelde pachtovereenkomst is aangegaan&#13;
voor de duur van zes jaar, ingaande 1&#13;
mei 1975 en eindigend 1 mei 1981, welke&#13;
duur inmiddels enkele keren van rechtswege&#13;
met zes jaar is verlengd, laatstelijk tot 1 mei&#13;
1993;&#13;
- De Vries exploiteerde tot 1 april 1988 een&#13;
melkveehouderijbedrijf en had tot die datum&#13;
in totaal 33.53.12 ha (inclusief de grond in&#13;
geschil) in gebruik;&#13;
- aan De Vries was ten behoeve van dat&#13;
bedrijf een heffingvrije hoeveelheid melk&#13;
toegekend, die ten tijde van de beëindiging&#13;
van meerbedoeld bedrijf 238 618 kilogram&#13;
melk beliep;&#13;
- op of omstreeks 1 april 1988 heeft De Vries&#13;
de exploitatie van zijn melkveehouderijbedrijf&#13;
gestaakt en - zonder enig overleg met&#13;
Bothenius Lohman - de totale hem toegekende&#13;
heffingvrije hoeveelheid melk aan&#13;
een of meer derden overgedragen.&#13;
Behandeling van het geschil in hoger beroep&#13;
1. Het door de raadsman van Bothenius&#13;
Lohman ter zitting van het hof medegedeelde&#13;
betekent onder meer dat grief III van het&#13;
principaal hoger beroep als ingetrokken&#13;
moet worden beschouwd en die grief behoeft&#13;
derhalve geen bespreking meer.&#13;
2. Het geschil tussen partijen betreft nog de&#13;
volgende vragen:&#13;
- of het hiervoor genoemde melkquotum&#13;
geacht moet worden voor een evenredig gedeelte te hebben gerust op de grond in&#13;
geschil;&#13;
- of De Vries, door ook dat gedeelte van het&#13;
melkquotum zonder toestemming van of&#13;
overleg met Bothenius Lohman aan een of&#13;
meer derden over te dragen, wanprestatie ten&#13;
opzichte van Bothenius Lohman heeft ge&#13;
pleegd en, zo ja, of die wanprestatie moet&#13;
leiden tot ontbinding van de onderhavige&#13;
pachtovereenkomst;&#13;
- of Bothenius Lohman door de (eventuele)&#13;
wanprestatie van De Vries schade heeft ge&#13;
leden, hoe groot dan die schade is en of De&#13;
Vries tot vergoeding daarvan moet worden&#13;
veroordeeld.&#13;
3. Uit het door partijen aangevoerde blijkt,&#13;
dat de grond in geschil door De Vries steeds&#13;
als grasland is gebruikt en, naar met name uit&#13;
de tussen partijen gesloten pachtwijzigingsovereenkomst&#13;
van 11 juni 1987 volgt, ook&#13;
als zodanig is verpacht/gepacht. Dit stemt&#13;
ook overeen met het feit, dat De Vries een&#13;
weidebedrijf en niet een gemengd bedrijf&#13;
exploiteerde. Met de pachtkamer van het&#13;
kantongerecht is het hof dan ook van oordeel&#13;
dat het litigieuze pachtobject aan De Vries is&#13;
verpacht om in het kader van zijn melkveebedrijf&#13;
te worden geëxploiteerd. De Vries&#13;
stelt dat hij de grond in geschil mede in&#13;
verband met het feit, dat deze op een afstand&#13;
van ongeveer 2 kilometer van zijn bedrijfsgebouwen&#13;
ligt en daarvan o.m. door drukke&#13;
verkeersweg wordt gescheiden, altijd heeft&#13;
gebruikt voor het beweiden daarvan met&#13;
schapen en incidenteel voor de beweiding&#13;
met jongvee. Deze eventuele omstandigheden&#13;
doen er evenwel niet aan af dat in casu&#13;
sprake was van een oppervlakte grasland die&#13;
een integrerend gedeelte van het melkveebedrijf&#13;
van De Vries uitmaakte. Dit klemt te&#13;
meer nu het bovendien ging om ongeveer&#13;
12,5% van zijn totale bedrijfsareaal, derhalve&#13;
bepaald meer dan een bijkomstig stukje&#13;
grond dat niet op rendabele wijze ten behoeve&#13;
van het melkveebedrijf was aan te wenden.&#13;
Indien en voorzover juist is hetgeen&#13;
door De Vries met betrekking tot de feitelijke&#13;
wijze van gebruik van de grond in geschil&#13;
is aangevoerd, dan komt dit derhalve geheel&#13;
voor zijn rekening. Overigens, ook dan was&#13;
sprake van een gebruik ten dienste van het&#13;
melkveebedrijf, nu hij daardoor zijn overige&#13;
gronden in meerdere mate dan anders het&#13;
geval was geweest rechtstreeks ten behoeve&#13;
van zijn melkvee kon gebruiken.&#13;
4. Uit het vorenoverwogene volgt, dat de aan&#13;
De Vries toegekende heffingvrije hoeveelheid&#13;
melk mede samenhing met de grond in&#13;
geschil en wel naar evenredigheid van de&#13;
oppervlakte daarvan.&#13;
De in artikel 25 der Pachtwet neergelegde&#13;
zorgverplichting van de pachter om als een&#13;
goed pachter te handelen en bij het einde van&#13;
de pachtovereenkomst het gepachte in goede&#13;
staat aan de verpachter op te leveren, zal&#13;
in het algemeen medebrengen dat het hem&#13;
niet vrijstaat bij het einde van de pacht of&#13;
gedurende de looptijd daarvan de grond aan&#13;
de verpachter op te leveren zonder deze in de&#13;
gelegenheid te stellen de daarmee samenhangende&#13;
heffingvrije hoeveelheid melk te&#13;
verwerven. Indien de verpachter - zoals in&#13;
casu het geval is - niet zelf melkproducent&#13;
is, zal die verplichting in het algemeen inhouden&#13;
dat de pachter eraan medewerkt, dat&#13;
die heffingvrije hoeveelheid melk overgaat&#13;
op de opvolgende gebruiker. Is er niet direct&#13;
een opvolgende gebruiker, dan komt het&#13;
melkquotum bij gebreke van een regeling ter&#13;
beschikking van de minister, die het naar redelijkheid&#13;
en billijkheid aan de verpachter,&#13;
zijn opvolger onder bijzondere titel of de&#13;
nieuwe pachter behoort toe te kennen. De&#13;
aanspraken op het met het verpachte samenhangende&#13;
melkquotum behoren tot de&#13;
rechtsgevolgen van de pachtovereenkomst,&#13;
welke naar de aard van die overeenkomst uit&#13;
de eisen van redelijkheid en billijkheid&#13;
voortvloeien. Hieraan doet niet af de eventuele&#13;
omstandigheid dat de hoogte van het&#13;
quotum geheel of gedeeltelijk mede is bepaald&#13;
door de activiteiten van de pachter,&#13;
wat daarvan in casu ook zij. Immers, die&#13;
activiteiten konden alsdan, wat het gepachte&#13;
betreft, alleen maar plaats vinden vanwege&#13;
de omstandigheid dat de pachter op grond&#13;
van de pachtovereenkomst het gepachte kon&#13;
gebruiken.&#13;
Het voorgaande impliceert, mede gelet op de&#13;
uit voornoemd wetsartikel voortvloeiende&#13;
zorgverplichting van de pachter ook gedurende&#13;
de looptijd van de pachtovereenkomst&#13;
en voorts in aanmerking genomen dat een&#13;
overgang van een heffingvrije hoeveelheid&#13;
melk in beginsel geschiedt op basis van de&#13;
voor de melkproductie gebruikte oppervlakte, dat het een pachter in het algemeen ook&#13;
niet vrijstaat gedurende de looptijd van de&#13;
pachtovereenkomst de naar evenredigheid&#13;
op het gepachte rustende heffingvrije hoeveelheid&#13;
melk geheel of gedeeltelijke te&#13;
vervreemden. Zulk een vervreemding zonder&#13;
toestemming van de verpachter is aan te&#13;
merken als handelen in strijd met artikel 25&#13;
der Pachtwet en in casu heeft De Vries door&#13;
- naar ten processe is komen vast te staan -&#13;
zonder zelfs enig overleg ter zake met&#13;
Bothenius Lohman ook het op de grond in&#13;
geschil rustende melkquotum te vervreemden&#13;
wanprestatie ten opzichte van laatstgenoemde&#13;
gepleegd.&#13;
5. Met betrekking tot de ernst van de wan&#13;
prestatie overweegt het hof, dat - naar ten&#13;
processe vaststaat - De Vries wist dat Bothenius&#13;
Lohman ernstige bezwaren had te&#13;
gen de vervreemding van het op het verpachte&#13;
rustende melkquotum. Desondanks is hij&#13;
zonder zelfs maar op de betreffende somma&#13;
ties van de zijde van Bothenius Lohman te&#13;
reageren tot die vervreemding overgegaan.&#13;
Voorts was er in die vervreemding begrepen&#13;
de totale met het verpachte oppervlakte&#13;
samenhangende heffingvrije hoeveelheid&#13;
melk.&#13;
Van enige noodzaak voor De Vries om zijn&#13;
bedrijf te beëindigen en de hem toegekende&#13;
heffingvrije hoeveelheid melk te verkopen&#13;
is niets gesteld noch anderzins gebleken.&#13;
Voornoemde omstandigheden tesamen en&#13;
in onderling verband beschouwend, is het&#13;
hof van oordeel dat de door De Vries ten&#13;
opzichte van Bothenius Lohman gepleegde&#13;
wanprestatie zo ernstig is dat van laatstgenoemde&#13;
niet kan worden gevergd de pachtovereenkomst&#13;
met eerstgenoemde te continueren.&#13;
De pachtkamer van het kantongerecht&#13;
is dan ook terecht gekomen tot de&#13;
ontbinding van die overeenkomst.&#13;
6. Ten onrechte voert De Vries aan, dat&#13;
Bothenius Lohman door de vervreemding&#13;
van het met de grond in geschil samenhangende&#13;
melkquotum geen schade heeft gele&#13;
den. Immers, door die vervreemding kan&#13;
deze grond niet meer bijdragen aan de hoe&#13;
veelheid melk die de gebruiker daarvan mag&#13;
produceren zonder ter zake superheffing&#13;
verschuldigd te zijn en dat brengt mede dat&#13;
bij een eventuele nieuwe verpachting sprake&#13;
is van een minder aantrekkelijk object, terwijl&#13;
bij verkoop van de grond een aanmerkelijk&#13;
lagere prijs kan worden bedongen dan&#13;
anders het geval zou zijn geweest. Aan een&#13;
en ander doet niet af dat Bothenius Lohman&#13;
de litigieuze percelen inmiddels heeft verkocht&#13;
voor ongeveer/36 000,- per ha, zijnde&#13;
dit een koopprijs die - naar het hof uit eigen&#13;
wetenschap bekend is - veel lager is dan&#13;
waarvoor in de betreffende regio in het recente&#13;
verleden gronden met een vergelijkbare&#13;
heffingvrije hoeveelheid melk zijn verkocht.&#13;
7. Uit het vorenstaande volgt dat alle in het&#13;
incidenteel hoger beroep aangevoerde grieven&#13;
ongegrond zijn.&#13;
8. De eerste grief in het principaal hoger&#13;
beroep is, voorzover daarin wordt betoogd&#13;
dat bij de bepaling van de hoogte van de&#13;
schadevergoeding moet worden uitgegaan&#13;
van het tijdstip van de ontbinding van de&#13;
onderhavige pachtovereenkomst en niet van&#13;
dat van de wanprestatie, eveneens ongegrond.&#13;
Ingevolge vaste rechtspraak moet in&#13;
een geval als het onderhavige bij de vaststel&#13;
ling van de vergoeding van de schade, die de&#13;
gelaerdeerde lijdt als gevolg van de wan&#13;
prestatie, worden uitgegaan van het tijdstip&#13;
van die wanprestatie.&#13;
Het te dezen door Bothenius Lohman aangevoerde&#13;
is voorts ook innerlijk tegenstrijdig&#13;
in die zin, dat het zich niet verdraagt met zijn&#13;
vordering tot vergoeding van de wettelijke&#13;
rente over het bedrag der schadevergoeding&#13;
vanaf de dag der kennisgeving van artikel&#13;
125 c Wetboek van Burgerlijke Rechtsvordering,&#13;
zijnde in casu 8 april 1988.&#13;
9. Ten aanzien van de vaststelling van het&#13;
bedrag der schadevergoeding betoogt&#13;
Bothenius Lohman voorts primair dat deze&#13;
zou moeten geschieden bij wege van 'winst&#13;
afroming' en hij wijst daarbij op het bepaal&#13;
de in artikel 6.1.9.9a van het Nieuw Burger&#13;
lijk Wetboek, inhoudend dat de rechter ingeval&#13;
van aansprakelijkheid op grond van onrechtmatige&#13;
daad of wanprestatie desgevorderd&#13;
de schade kan begroten op het bedrag&#13;
van de eventuele door de aansprakelijke ter&#13;
zake genoten winst of een gedeelte daarvan.&#13;
Het hof kan hem hierin echter niet volgen.&#13;
Afgezien van de omstandigheid dat geen plaats is voor een bij wege van anticipatie&#13;
toepassen van de bedoelde toekomstige&#13;
wetsbepaling, is het uitgaan van de waarde&#13;
van het goed in casu een betere methode om&#13;
de door Bothenius Lohman geleden schade&#13;
te bepalen dan de door deze voorgestane&#13;
methode, nu - anders dan betrokkene schijnt&#13;
te menen - bepaald niet eenvoudig is vast te&#13;
stellen welke winst De Vries door zijn tekortkoming&#13;
heeft genoten. Het hof is daarom&#13;
van oordeel, dat uitgangspunt voor de&#13;
bepaling van de schadevergoeding de waarde&#13;
van het goed moet zijn. Die waarde is&#13;
immers eenvoudig aan de hand van objectieve&#13;
gegevens vast te stellen en vormt een&#13;
goede indicatie van de door Bothenius&#13;
Lohman tengevolge van de door De Vries&#13;
gepleegde wanprestatie geleden schade.&#13;
10. Blijkens de toelichting op de eerste grief&#13;
van het principaal hoger beroep, is deze grief&#13;
mede gericht tegen de hoogte van het door de&#13;
pachtkamer van het kantongerecht vastgestelde&#13;
schadevergoedingsbedrag en ook de&#13;
tweede grief heeft daarop betrekking. Te&#13;
dien aanzien overweegt het hof het volgen&#13;
de.&#13;
11. In aanmerking genomen enerzijds, dat&#13;
Bothenius Lohman de onderhavige grond -&#13;
die, zoals hiervoor overwogen, geacht moet&#13;
worden naar evenredigheid van de opper&#13;
vlakte daarvan te hebben bijgedragen aan de&#13;
hoogte van het aan De Vries toegekende&#13;
melkquotum - ter beschikking heeft gesteld&#13;
en anderzijds dat De Vries de melkproductie&#13;
tot stand heeft gebracht, acht het hof in de&#13;
gegeven omstandigheden een redelijke vergoeding&#13;
van de schade die het door de&#13;
wanprestatie van De Vries veroorzaakte&#13;
verlies van de op de grond in geschil rusten&#13;
de heffingvrije hoeveelheid melk heeft&#13;
meegebracht: de helft van de waarde van die&#13;
hoeveelheid melk ten tijde van de wanprestatie.&#13;
Bothenius Lohman heeft betoogd, dat in&#13;
casu sprake is van omstandigheden die&#13;
moeten medebrengen dat de schadevergoeding&#13;
op een groter gedeelte van vorenbedoelde&#13;
waarde moet worden bepaald, doch&#13;
het hof kan hem hierin niet volgen. Zo is het&#13;
eventuele feit, dat De Vries in de winter&#13;
1983/1984 zijn hoeveelheid melkvee aanmerkelijk&#13;
zou hebben uitgebreid met de&#13;
vooropgezette bedoeling om in het zogenaamde&#13;
referentiejaar een hoge melkproductie&#13;
te hebben, te deze niet relevant; het&#13;
stond hem vrij zulks te doen en uit niets is gebleken&#13;
dat hij dusdoende zich tegenover&#13;
Bothenius Lohman schuldig maakte aan een&#13;
onrechtmatig handelen c.q. aan wanprestatie.&#13;
Ook de ernst van de wanprestatie van De&#13;
Vries, die aan het onderhavige geding ten&#13;
grondslag ligt, is naar het oordeel van het&#13;
hof, gelet op de overige te dezen van belang&#13;
zijnde omstandigheden, onvoldoende grond&#13;
om de schadevergoeding op een hoger percentage&#13;
van de waarde van de betreffende&#13;
hoeveelheid melk te stellen. Dit klemt temeer,&#13;
nu die ernst - zoals hiervoor overwogen&#13;
- reeds heeft meegewogen bij het oordeel&#13;
of de wanprestatie van De Vries al dan&#13;
niet moet leiden tot ontbinding van de onderhavige&#13;
pachtovereenkomst.&#13;
12. Gelet op de gegevens die de Directie&#13;
Beheer Landbouwgronden heeft verzameld&#13;
over de periode januari 1988 tot en met september&#13;
1988, waaronder die betreffende de&#13;
berekende gemiddelde prijzen voor melk&#13;
quota in het zandgebied van de provincie&#13;
Friesland, zoals neergelegd in een door de&#13;
Minister van Landbouw en Visserij op 10&#13;
januari 1989 aan de Voorzitter van de Twee&#13;
de Kamer der Staten Generaal onder nummer&#13;
20800-58 toegezonden notitie, en gelet&#13;
op de eigen wetenschap van het hof betref&#13;
fende de ontwikkeling van de prijzen voor&#13;
melkquota als waarom het hier gaat, dient de&#13;
waarde van het melkquotum in geschil te&#13;
worden gesteld op ƒ 3,40 per kilogram.&#13;
13. Voorzover Bothenius Lohman in zijn&#13;
eerste grief ook subsidiair heeft bedoeld te&#13;
betogen, dat uitgegaan moet worden van de&#13;
werkelijk door De Vries ontvangen prijs per&#13;
kilogram, overweegt het hof te dien aanzien&#13;
allereerst dat Bothenius Lohman niet, al&#13;
thans onvoldoende gemotiveerd heeft ge&#13;
steld dat die in feite ontvangen prijs afwijkt,&#13;
laat staan beduidend afwijkt van de waarde&#13;
die kan worden afgeleid uit de in de vorige&#13;
rechtsoverweging bedoelde gegevens.&#13;
Daarnaast acht het hof ook anderzins termen&#13;
aanwezig om de werkelijk ontvangen prijs&#13;
niet als uitgangspunt voor de berekening van&#13;
de schadevergoeding te hanteren. In veel gevallen wordt die werkelijk ontvangen&#13;
prijs immers - en soms zelfs in belangrijke&#13;
mate - mede bepaald door andere factoren,&#13;
die de betreffende partijen van belang achten&#13;
bij het sluiten van de overeenkomst en&#13;
die deswege mede van invloed zijn op de&#13;
hoogte van de door hen overeengekomen&#13;
prijs voor het melkquotum. Voorts kunnen&#13;
ook fiscale overwegingen een rol spelen bij&#13;
het door partijen vaststellen van de in hun&#13;
transactie aan de grond zelve respectievelijk&#13;
aan het over te dragen melkquotum toe te&#13;
kennen waarde. Al die omstandigheden&#13;
brengen derhalve mede dat de werkelijk&#13;
door de verkoper van een melkquotum ontvangen&#13;
prijs veelal geen betrouwbaar uitgangspunt&#13;
is voor een schadebepaling als&#13;
waarom het hier gaat.&#13;
14. Op grond van het vorenoverwogene is&#13;
het hof van oordeel dat de waarde van het&#13;
met de grond in geschil samenhangende&#13;
melkquotum gesteld moet worden op&#13;
238 618 kilogram, gedeeld door 33,5312 en&#13;
vermenigvuldigd met 4,1420 is 29 476 kilo&#13;
gram a ƒ3,40 is ƒ 100 218,40. De door De&#13;
Vries aan Bothenius Lohman ter zake van de&#13;
onderhavige wanprestatie te betalen schade&#13;
vergoeding moet daarom worden bepaald op&#13;
de helft hiervan, zijnde een bedrag van&#13;
ƒ50 109,20.&#13;
De tweede grief van het principaal hoger&#13;
beroep is ongegrond en de eerste grief van&#13;
dat hoger beroep is gegrond voorzover daarmee&#13;
wordt betoogd dat de pachtkamer van&#13;
het kantongerecht het bedrag van de door De&#13;
Vries te betalen schadevergoeding op een te&#13;
laag bedrag heeft vastgesteld.&#13;
15. De vierde grief van het principaal hoger&#13;
beroep is ongegrond. Nu in eerste aanleg&#13;
beide partijen gedeeltelijk in het gelijk zijn&#13;
gesteld, heeft de pachtkamer van het kanton&#13;
gerecht terecht de proceskosten tussen hen&#13;
gecompenseerd.&#13;
Om dezelfde reden zal het hof ook de in het&#13;
principaal hoger beroep gevallen proceskosten&#13;
tussen partijen compenseren. In het incidenteel&#13;
hoger beroep zal De Vries als de in&#13;
het ongelijk gestelde partij worden veroordeeld&#13;
in de kosten daarvan.&#13;
Slotsom&#13;
Het tussen partijen door de pachtkamer van&#13;
het kantongerecht gewezen tussenvonnis&#13;
van 11 oktober 1988 moet worden bekrachtigd.&#13;
Het door die pachtkamer gewezen&#13;
eindvonnis van 14 maart 1989 moet worden&#13;
vernietigd voor wat betreft de daarin begrepen&#13;
veroordeling van De Vries tot betaling&#13;
van ƒ 36 845,- met ontzegging van het meer&#13;
of anders gevorderde; voor het overige moet&#13;
dit vonnis worden bekrachtigd.&#13;
Rechtdoende in hoger beroep: in het&#13;
principaal hoger beroep:&#13;
Vernietigt het door de pachtkamer van het&#13;
kantongerecht te Leeuwarden tussen partijen&#13;
gewezen vonnis van 14 maart 1989,&#13;
voorzover daarbij De Vries is veroordeeld&#13;
tot betaling aan Bothenius Lohman van een&#13;
bedrag van ƒ36 845,- vermeerderd met de&#13;
wettelijke rente daarover vanaf 8 april 1988&#13;
tot de dag der algehele voldoening, met ontzegging&#13;
van het meer of anders gevorderde,&#13;
en in zoverre opnieuw rechtdoende:&#13;
Veroordeelt De Vries om tegen behoorlijk&#13;
bewijs van kwijting aan Bothenius Lohman&#13;
te betalen een bedrag van ƒ 50 109,20 (vijftigduizend&#13;
éénhonderd en negen gulden en&#13;
twintig cent), vermeerderd met de wettelijke&#13;
rente daarover vanaf 8 april 1988 tot de dag&#13;
der algehele voldoening. Wijst af het meer&#13;
of anders gevorderde. Bekrachtigt het&#13;
vonnis voor het overige. Compenseert de&#13;
tussen partijen in hoger beroep gevallen&#13;
proceskosten des dat iedere partij de eigen&#13;
kosten draagt.&#13;
in het incidenteel hoger beroep:&#13;
Verklaart het hoger beroep ongegrond.&#13;
Bekrachtigt het door de pachtkamer van het&#13;
kantongerecht te Leeuwarden tussen partijen&#13;
gewezen vonnis van 11 oktober 1988,&#13;
waarvan beroep.&#13;
Veroordeelt De Vries in de in hoger beroep&#13;
tussen partijen gevallen proceskosten, aan de&#13;
zijde van Bothenius Lohman tot heden begroot&#13;
op ƒ1 800,- (éénduizend en achthonderd&#13;
gulden) voor salaris van de procureur. </content><legacyfootnotes/><footnotes><footnote/></footnotes><auteurs>Mr. Maris, mr. Spoor, mr Kok, mr Van&#13;
Leeuwen en Wentink</auteurs><published>1990-11-01 00:00:00</published><modified>1990-11-01 00:00:00</modified><editiondate>1990-11-01</editiondate><htmlpath>https://denhollander.info/artikel/7169</htmlpath></article>
</articles></edition>
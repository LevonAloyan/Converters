<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2009</searchword><id>8232</id><udhid>UDH:TvAR/8232</udhid><titel>De redactie van wetsteksten</titel><searchwords><searchword>TvAR 11/2009</searchword><searchword>UDH:TvAR/8232</searchword></searchwords><attachments><attachment><name>TvAR2009_11_01_De_redactie.pdf</name><extention>pdf</extention><url>https://denhollander.info/download/7439/ci</url></attachment></attachments><inleiding>Het valt niet mee om goede teksten voor regelingen te schrijven. Bij de recente aanpassing&#13;
van het Pachtprijzenbesluit (Stb. 2009, 358) is het in ieder gevalmislukt.Het was de bedoeling&#13;
om te voorkomen dat de prijzen voor bestaande overeenkomsten te ver boven de regionorm&#13;
uit zouden komen. De Tweede Kamer had er op aangedrongen deze pachtprijzen af te toppen&#13;
op 110% van de maxima voor nieuwe overeenkomsten. De toelichting in het Staatsblad verwoordt&#13;
deze bedoeling als volgt:&#13;
'Voor bestaande overeenkomsten wordt de maximumnorm 110% van de regionorm, voor&#13;
zover als gevolg van toepassing van het veranderpercentage de pachtprijs boven 110% van&#13;
de regionorm uitkomt. Voor overeenkomsten waarvoor al een pachtprijs geldt die hoger is&#13;
dan 110% van de regionorm geldt dat toepassing van het veranderpercentage niet tot een&#13;
verdere stijging van de pachtprijs mag leiden. De pachtprijs blijft dan gelijk aan de geldende&#13;
pachtprijs. Alleen als toepassing van het veranderpercentage tot een verlaging van de&#13;
pachtprijs leidt, wordt de pachtprijs naar beneden bijgesteld.'</inleiding><content>Dat is duidelijk genoeg, maar in het nieuwe art. 2a Pachtprijzenbesluit staat iets anders. Dit&#13;
artikel luidt als volgt:&#13;
1. Artikel 2, tweede lid, vindt ten aanzien van land waarvoor een pachtprijs geldt die 10%&#13;
hoger is dan de pachtprijs, bedoeld in artikel 2, eerste lid, slechts toepassing voor zover die&#13;
toepassing niet leidt tot een stijging van de pachtprijs voor het desbetreffende land.&#13;
2. Indien toepassing van artikel 2, tweede lid, leidt tot een pachtprijs van het desbetreffende&#13;
land die meer dan 10% hoger is dan de pachtprijs, bedoeld in artikel 2, eerste lid, dan geldt&#13;
voor het desbetreffende land de pachtprijs die 10% hoger is dan de pachtprijs, bedoeld in&#13;
artikel 2, eerste lid, als hoogst toelaatbare pachtprijs.&#13;
Het eerste lid spreekt alleen over een pachtprijs die precies 10% hoger is dan de regionorm.&#13;
In dat geval kan de prijs via het veranderpercentage niet omhoog, maar alleen (bij een negatief&#13;
percentage) omlaag. Het eerste lid heeft volgens de letterlijke tekst geen betrekking op overeenkomsten&#13;
die bijvoorbeeld 20% hoger zijn dan de regionorm. Dat was wel de bedoeling.&#13;
Bij het tweede lid heeft de redacteur gedacht aan de situatie waarbij een geldende pachtprijs&#13;
lager is dan 110% van de regionorm, maar daar door toepassing van het veranderpercentage&#13;
boven zou komen. In dat geval geldt als hoogst toelaatbare pachtprijs de 110%. Dat levert&#13;
aftopping van de verhoging op. Maar de tekst van het tweede lid heeft ook betrekking op&#13;
bestaande pachtprijzen die al hoger zijn dan 110%van de regionorm.De tekst letterlijk volgend&#13;
betekent dit dat, bij een bestaande pachtprijs van 120% van de regionorm, die na toepassing&#13;
van het veranderpercentage op 130% zou komen, ook aftopping op 110% zou moeten&#13;
plaatsvinden. Dat was niet de bedoeling.&#13;
Art. 2a is dus onjuist geformuleerd. Aangezien iedereen weet wat de bedoeling was – en men&#13;
kan het nog nalezen in de toelichting – zal dat misschien geen ernstige consequenties hebben.&#13;
De rechter zal de ‘kennelijke bedoeling’ van de regelgever wellicht meenemen als het op een&#13;
procedure aankomt. De tekst is wel het zoveelste voorbeeld van slecht geredigeerde teksten&#13;
in de pachtregelgeving. Om ook eens een positieve bijdrage te leveren geef ik hier een nieuwe&#13;
redactie van art. 2a:&#13;
1. Indien toepassing van artikel 2, tweede lid, leidt tot een pachtprijs die hoger is dan&#13;
110%van de pachtprijs bedoeld in artikel 2, eerste lid, is de hoogst toelaatbare pachtprijs&#13;
110% van de pachtprijs bedoeld in artikel 2, eerste lid.&#13;
2. In afwijking van het eerste lid wordt artikel 2, tweede lid, niet toegepast ten aanzien&#13;
van land, waarvoor een pachtprijs geldt die hoger is dan 110% van de pachtprijs als&#13;
bedoeld in artikel 2, eerste lid, tenzij deze toepassing tot een verlaging van de pachtprijs&#13;
zou leiden.&#13;
Met deze tekst zijn de bedoelingen van de regelgever duidelijker weergegeven. Of die bedoelingen&#13;
zelf deugen is daarmee nog niet gezegd. Tenslotte wordt hiermee toch wel een flinke&#13;
onevenwichtigheid aangebracht in het door de Commissie Van Hall bedachte en door de regering&#13;
in 2007 omarmde systeem. Dat systeem zou op gebiedsniveau hebben geleid tot een gemiddelde pachtprijs die precies op de regionormzou zijn uitgekomen.Dat zal nu veel langer&#13;
duren. Het zou dan ook erg voor de hand gelegen hebben om ook een ondergrens te hanteren,&#13;
van bijvoorbeeld 90% van de regionorm. Aan de andere kant moet worden gezegd dat, ook&#13;
al mogen de gemiddelden kloppen, het voor een individuele pachter moeilijk te begrijpen is&#13;
dat hij bij een nieuwe overeenkomst niet boven de regionorm kan uitkomen, terwijl hij voor&#13;
een bestaande overeenkomst soms (veel) meer moet betalen.</content><legacyfootnotes/><footnotes><footnote/></footnotes><auteurs>prof. mr. D.W. Bruil</auteurs><published>2009-11-01 00:00:00</published><modified>2017-06-16 16:17:51</modified><editiondate>2009-11-01</editiondate><htmlpath>https://denhollander.info/artikel/8232</htmlpath></article>
</articles></edition>
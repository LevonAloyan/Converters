<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1999</searchword><id>4796</id><udhid>UDH:TvAR/4796</udhid><titel>Beulink / Staat (TvAR 1999/4948)</titel><searchwords><searchword>TvAR 2/1999</searchword><searchword>TvAR 1999/4948</searchword><searchword>UDH:TvAR/4796</searchword></searchwords><attachments><attachment><name>1999_nr 2_Rechtspraak_4948.pdf</name><extention>pdf</extention><url>https://denhollander.info/download/4738/ci</url></attachment></attachments><inleiding>Wet herstructurering&#13;
varkenshouderij art. 4 e.v.&#13;
&#13;
Eiser heeft grote investeringen gedaan in stallen,&#13;
maar kon – na 10 juli 1997 – niet de nodige&#13;
rechten kopen. Faillissement dreigt. President:&#13;
strijd met Europese regels is niet aannemelijk.&#13;
Van het ontnemen van vermogensrechten&#13;
is in casu geen sprake. Eiser heeft een&#13;
risico genomen door nog na 10 juli 1997 verdere&#13;
investeringen te plegen. De omstandigheid&#13;
dat mestproductierechten en varkensrechten&#13;
aanzienlijk in prijs zijn gestegen, zodat een&#13;
rendabele exploitatie niet mogelijk is, wordt&#13;
geacht tot het normale bedrijfsrisico te behoren.</inleiding><content>Vonnis in kort geding in de zaak van:&#13;
JohannesWilhelmus Hermanus Beulink, wonende&#13;
te Nieuw-Weerdinge,&#13;
eiser,&#13;
procureur mr. W. Taekema,&#13;
tegen&#13;
De Staat der Nederlanden (Ministerie van&#13;
Landbouw, Natuurbeheer en Visserij), zetelend&#13;
te ’s-Gravenhage,&#13;
gedaagde,&#13;
procureur mr. R.J.M. van den Tweel.&#13;
1. De feiten&#13;
Op grond van de stukken en het verhandelde&#13;
ter zitting van 22 oktober 1998 wordt van het&#13;
volgende uitgegaan.&#13;
– Eiser, die een varkensbedrijf te Zelhem exploiteert,&#13;
heeft op 28 maart 1996 een locatie&#13;
aangekocht te Nieuw-Weerdinge ten behoeve&#13;
van de stichting van een varkensbedrijf met&#13;
een capaciteit van 7100 vleesvarkens.&#13;
– De daartoe benodigde milieu- en bouwvergunningen&#13;
zijn verleend bij besluiten van&#13;
respectievelijk 21 november 1996 en 27 mei&#13;
1997.&#13;
– Van het door de bank voor de stichting van&#13;
het bedrijf gefinancierde bedrag heeft eiser&#13;
een gedeelte gereserveerd voor de aankoop&#13;
van mestproduktierechten.&#13;
– Bij brief van 10 juli 1997 aan de Tweede&#13;
Kamer der Staten-Generaal heeft de Minister&#13;
van Landbouw, Natuurbeheer en Visserij&#13;
(hierna: de Minister) de Wet herstructurering&#13;
varkenshouderij (Whv) aangekondigd. Daarin&#13;
is onder de kop “Anticipatie” onder meer vermeld:&#13;
“De thans voorgestelde maatregelen zouden&#13;
in belangrijke mate kunnen worden uitgehold&#13;
indien varkenshouders op grote schaal zouden&#13;
anticiperen op de nog tot stand te brengen&#13;
wet- en regelgeving. Concreet zal de toekomstige&#13;
herstructureringswet daartoe een&#13;
voorziening bevatten die erop neerkomt dat&#13;
bij de vaststelling van de voor ieder bedrijf&#13;
geldende varkensrechten in beginsel wordt&#13;
uitgegaan van de aangifte overschotheffing&#13;
1996. De daaruit blijkende gegevens zullen&#13;
worden bijgesteld; rekening zal worden&#13;
gehouden met nadien aan het Bureau Heffingen&#13;
gemelde verhandelingen van mestproductierechten,&#13;
voor zover deze kunnen worden&#13;
toegerekend aan varkens en voor zover van de&#13;
verhandeling kennis is gegeven aan het Bureau&#13;
Heffingen vóór de datum waarop deze nota&#13;
Uw Kamer heeft bereikt te weten 10 juli 1997.&#13;
Elke verhandeling van productierechten die&#13;
bij het Bureau Heffingen wordt aangemeld ná&#13;
deze datum zal voor de omvang van de toekomstige&#13;
varkensrechten geen enkel effect&#13;
meer sorteren en vanuit dat oogpunt niet zinvol&#13;
zijn.”&#13;
– De Whv is op 1 september 1998 in werking&#13;
getreden.&#13;
– Met de inwerkingtreding van de Whv zijn&#13;
de mestproduktierechten voor varkens komen&#13;
te vervallen en zijn daarvoor in de plaats&#13;
getreden varkensrechten, welke onder voorwaarden&#13;
verhandelbaar zijn. Het aantal varkensrechten&#13;
dat een varkenshouder ingevolge&#13;
de Whv toekomt is – kort gezegd – gelijk aan&#13;
het in 1996 (of 1995) gemiddeld op het bedrijf&#13;
gehouden aantal varkens, verminderd met&#13;
10% per 1 september 1998. Bij overdracht van&#13;
varkensrechten zal bij kennisgeving van de&#13;
overdracht in 1998 het varkensrecht met 40%,&#13;
in 1999 met 60% en na 1999 met 25% worden&#13;
afgeroomd.&#13;
– Op grond van artikel 25 van de Whv is het&#13;
Besluit hardheidsgevallen herstructurering&#13;
varkenshouderij (hierna: het Besluit) vastgesteld,&#13;
waarin onder meer een voorziening is&#13;
getroffen voor varkenshouders die vóór 10&#13;
juli 1997 bezig waren met bedrijfsuitbreiding.&#13;
Bedoelde varkenshouders kunnen op grond&#13;
van het Besluit met betrekking tot op 9 juli&#13;
1997 geregistreerde doch nog niet benutte&#13;
mestproduktierechten (extra) varkensrechten&#13;
verkrijgen.&#13;
– Eiser kan het aantal voor een rendabele&#13;
exploitatie van zijn bedrijf te Nieuw-Weerdinge&#13;
nog benodigde varkensrechten niet&#13;
door middel van aankoop verwerven, nu&#13;
enerzijds varkensrechten slechts in kleine&#13;
pakketten te koop zijn en anderzijds de prijzen&#13;
dusdanig zijn gestegen (ongeveer verdrievoudigd)&#13;
dat financiering daarvan voor hem&#13;
niet mogelijk is.&#13;
2. De vordering, de gronden&#13;
daarvoor en het verweer&#13;
Eiser vordert – zakelijk weergegeven –&#13;
primair gedaagde te bevelen de Whv – in het&#13;
bijzonder de regels betreffende handhaving en&#13;
vervolging ter zake van de overtreding van de&#13;
Whv – jegens eiser buiten toepassing te laten,&#13;
althans deze te schorsen en/of niet uit te&#13;
(doen) voeren, totdat ten behoeve van eiser&#13;
een adequate schaderegeling is getroffen,&#13;
althans een zodanige schaderegeling dat eiser&#13;
in staat is legaal in zijn varkensbedrijf te&#13;
Nieuw-Weerdinge het beoogde aantal van&#13;
6.800 varkens te houden, althans eiser naar&#13;
analogie van de regels bij onteigening volledig&#13;
schadeloos zal zijn gesteld;&#13;
subsidiair gedaagde te veroordelen aan eiser te&#13;
voldoen een voorschot op een volledige schadeloosstelling&#13;
ten bedrage van ƒ 3.000.000,–.&#13;
Daartoe voert eiser het volgende aan.&#13;
De brief van de Minister van 10 juli 1997 heeft&#13;
een algehele blokkade van de handel in mestproduktierechten&#13;
tot gevolg gehad. Inmiddels&#13;
had eiser reeds voor een bedrag van ruim&#13;
ƒ 1.000.000,– geïnvesteerd. Tijdens de onzekere&#13;
periode na 10 juli 1997 heeft de bank het&#13;
toegezegde krediet bevroren tot ƒ 5.130.800,–&#13;
ten behoeve van het afbouwen van de stallen,&#13;
in afwachting van een knelgevallenregeling&#13;
c.q. een eventuele mogelijkheid alsnog varkensrechten&#13;
te verkrijgen. In de Whv noch het&#13;
Besluit is echter een regeling opgenomen&#13;
waarin op enigerlei wijze tegemoet wordt&#13;
gekomen aan de economische belangen van&#13;
eiser. De bank heeft aangekondigd het krediet&#13;
te zullen opzeggen en financiert niet verder&#13;
meer. Dit maakt een faillissement onafwendbaar.&#13;
Gedaagde heeft onrechtmatig gehandeld door&#13;
bij brief van 10 juli 1997 onverhoeds de&#13;
bestaande regelgeving voor de varkenssector&#13;
– materieel – buiten werking te stellen. Eiser&#13;
heeft in vertrouwen op deze regelgeving grote&#13;
investeringen gedaan. Eiser lijdt hierdoor&#13;
schade. Het doel van de afkondiging op&#13;
10 juli 1997 is om anticipatie op de Whv te&#13;
voorkomen. Het daarvoor gebruikte middel is&#13;
– vanwege de ingrijpende gevolgen voor eiser –&#13;
niet proportioneel. Bovendien speelt anticipatie&#13;
bij eiser in het geheel niet. Voorzover&#13;
genoemd overheidsoptreden gerechtvaardigd&#13;
zou zijn door de anticipatiegedachte, wordt&#13;
deze handeling onrechtmatig door het achterwege&#13;
blijven in de Whv c.q. het Besluit van&#13;
een adequate schadeloosstelling.&#13;
De Whv is strijdig met artikel 1 van het eerste&#13;
protocol van het EVRM aangezien aan varkenshouders&#13;
vermogensrechten worden ontnomen,&#13;
zonder daartegenover een schadevergoeding&#13;
te stellen. Eiser kan door de invoering&#13;
van het stelsel van varkensrechten welke&#13;
voor hem niet verkrijgbaar zijn geen varkens&#13;
houden. De Whv verdraagt zich voorts niet&#13;
met de gemeenschappelijke marktordening&#13;
voor varkens. De marktordening omvat geen&#13;
stelsel van quotering. Gelet op de werkelijke&#13;
doelstelling van de Whv nl. overwegingen van&#13;
markt- en concurrentiekracht stelt de Nederlandse&#13;
wetgever op onaanvaardbare wijze&#13;
regels op het beleidsterrein dat door de gemeenschappelijke&#13;
marktordening voor varkens&#13;
wordt bestreken. De Whv is voorts in&#13;
strijd met artikel 52 van het EG-verdrag.&#13;
Het Besluit is in strijd met het willekeurbeginsel&#13;
nu daarin niet is voorzien in een schadevergoedingsregeling&#13;
ten behoeve van gevallen&#13;
zoals eiser. Blijkens de MvA bij de Whv&#13;
heeft de Minister toegezegd dat in de knelgevallenregeling&#13;
aangesloten zou worden bij de&#13;
milieuvergunning. De Staat heeft verwachtingen&#13;
gewekt dat in gevallen als eiser een schaderegeling&#13;
tegemoet zou kunnen worden&#13;
gezien.&#13;
Gedaagde heeft gemotiveerd verweer gevoerd,&#13;
dat hieronder voorzover nodig ter sprake zal&#13;
worden gebracht.&#13;
3. Beoordeling van het geschil&#13;
3.1. Aangezien alternatieve voorstellen vanuit&#13;
de varkenssector onvoldoende garanties&#13;
boden dat in 2002 de nationale milieudoelstellingen,&#13;
in het bijzonder met betrekking tot het&#13;
doen afnemen van mestoverschotten, zouden&#13;
zijn gerealiseerd heeft de regering – aldus&#13;
gedaagde – zich genoodzaakt gezien te kiezen&#13;
voor de ingrijpende maatregel van reductie&#13;
van de varkensstapel. Na indiening van een&#13;
desbetreffend wetsvoorstel is de Whv tot&#13;
stand gekomen. Doelstelling van de Whv is&#13;
het verminderen van de mestoverschotten per&#13;
2002 met 14 miljoen kg. fosfaat.&#13;
Voorshands moet er van worden uitgegaan&#13;
dat de in de Whv voorziene reductie in het&#13;
algemeen belang noodzakelijk en gerechtvaardigd&#13;
is.&#13;
3.2. Dat de werkelijke doelstelling van de&#13;
Whv, zoals eiser stelt, een andere zou zijn,&#13;
althans dat de Whv zou zijn ingegeven uit&#13;
overwegingen van markt- en concurrentiekracht,&#13;
is niet gebleken. Nu voorts niet gebleken&#13;
is dat de Whv een stelsel van quotering&#13;
bevat dat strijdig is met de gemeenschappelijke&#13;
marktordening, is van strijd met Europese&#13;
regels betreffende de gemeenschappelijke&#13;
marktordening voor varkens geen sprake.&#13;
Dat de Whv strijdig zou zijn met de vrijheid&#13;
van vestiging als bedoeld in artikel 52 van het&#13;
EG-verdrag is evenmin aannemelijk geworden.&#13;
Eiser heeft zijn stelling op dit punt ook&#13;
niet onderbouwd, althans slechts verwezen&#13;
naar een uitvoerige bespreking en discussie&#13;
van dit onderwerp in Agrarisch Recht.&#13;
Eiser heeft voorts aangevoerd dat de Whv in&#13;
strijd is met artikel 1 van het eerste protocol&#13;
van het EVRM, daartoe stellende dat de ver-&#13;
mogensrechten die de varkenshouders ingevolge&#13;
de Whv worden afgenomen door&#13;
genoemd artikel worden beschermd. Naar&#13;
voorlopig oordeel is echter ten aanzien van&#13;
eiser geen sprake van inperking van vermogensrechten:&#13;
het gaat in dezen immers niet om&#13;
het afromen of het laten vervallen van door&#13;
eiser verworven mestproduktierechten, maar&#13;
om de onmogelijkheid voor eiser om thans, na&#13;
invoering van de reducerende maatregelen,&#13;
alsnog een groot aantal varkensrechten aan te&#13;
kopen.&#13;
3.3. Eisers stelling dat gedaagde onrechtmatig&#13;
heeft gehandeld door bij brief van 10 juli 1997&#13;
te besluiten dat vooruitlopend op de Whv&#13;
verhandelingen van produktierechten die na&#13;
9 juli 1997 zijn aangemeld bij het Bureau&#13;
Heffingen voor de kopers daarvan geen&#13;
invloed zullen hebben op de omvang van hun&#13;
(toekomstige) varkensrechten, dient te worden&#13;
verworpen. Gedaagde heeft genoegzaam&#13;
aangetoond dat deze ingrijpende maatregel in&#13;
het algemeen belang noodzakelijk en gerechtvaardigd&#13;
was. Zonder deze maatregel zouden&#13;
de in de Whv vervatte maatregelen immers in&#13;
belangrijke mate kunnen worden uitgehold.&#13;
Dat in het Besluit voor wat betreft de mogelijkheid&#13;
om nog niet benutte mestproduktierechten&#13;
om te zetten in (extra) varkensrechten&#13;
eveneens is aangesloten bij voornoemde datum&#13;
moet evenmin onrechtmatig worden geacht.&#13;
3.4. Met betrekking tot het beroep van eiser&#13;
op het willekeurbeginsel, nu in het Besluit&#13;
niet is voorzien in een schadevergoedingsregeling&#13;
voor gevallen zoals eiser, wordt het&#13;
volgende overwogen.&#13;
Gedaagde heeft terecht gesteld dat de situatie&#13;
van eiser, die vóór 10 juli 1997 al wel in een&#13;
nieuw bedrijf heeft geïnvesteerd, maar nog&#13;
niet tot de aankoop van mestproduktierechten&#13;
was overgegaan, niet vergelijkbaar is met die&#13;
van andere varkenshouders die wel een beroep&#13;
kunnen doen op de knelgevallenregeling.&#13;
Met gedaagde moet worden geoordeeld dat&#13;
eiser – die reeds risico nam door de bouw te&#13;
laten aanvangen nog voor het aflopen van de&#13;
bezwaartermijn met betrekking tot de bouwvergunning&#13;
– door na 10 juli 1997 niet tot aanpassing&#13;
van zijn plannen over te gaan het risico&#13;
op zich heeft genomen dat zijn plannen mogelijk&#13;
niet uitgevoerd zouden kunnen worden.&#13;
Daarbij komt dat de bij brief van 10 juli 1997&#13;
aangekondigde reductie van de varkensstapel&#13;
niet uit de lucht is komen vallen. De overheid&#13;
voert al sinds jaren een beleid dat is gericht op&#13;
steeds verdergaande beperkingen ten aanzien&#13;
van het gebruik van dierlijke meststoffen. Zo&#13;
is de reductie al genoemd in de Integrale&#13;
Notitie mest- en ammoniakbeleid van 6 oktober&#13;
1995. Mede gelet op de door gedaagde ter&#13;
zitting geciteerde persberichten kan worden&#13;
gesteld dat eiser reeds bij aanvang van de&#13;
bouw van de mogelijkheid van reducerende&#13;
maatregelen binnen de varkenssector op de&#13;
hoogte had kunnen zijn althans daarmee rekening&#13;
had dienen te houden. In dat licht is&#13;
voorts van belang dat op 19, 20 en 23 juni&#13;
1997 in totaal 1850 transacties van mestproduktierechten&#13;
ter registratie bij het Bureau&#13;
Heffingen zijn ingediend betreffende in totaal&#13;
ruim 1 miljoen kg. fosfaat. Dat eiser vóór&#13;
10 juli 1997 in het geheel niet van de mogelijkheid&#13;
van invoering van reducerende maatregelen&#13;
en van blokkering van de handel in&#13;
mestproduktierechten op de hoogte is geweest&#13;
moet derhalve onaannemelijk worden geacht.&#13;
Eiser heeft zich echter kennelijk noch voorafgaand&#13;
aan de bouw, noch naar aanleiding van&#13;
de hiervoor bedoelde persberichten over de&#13;
op handen zijnde ontwikkelingen voldoende&#13;
laten informeren. Eerst bij brieven van 1 en&#13;
24 oktober 1997 heeft eiser zich tot de Minister&#13;
gewend om aandacht voor zijn situatie te&#13;
vragen. Onder deze omstandigheden had eiser&#13;
er niet zonder meer op mogen vertrouwen dat&#13;
hij zijn forse uitbreidingsplannen ongestoord&#13;
zou kunnen realiseren.&#13;
Blijkens de Memorie van Toelichting bij de&#13;
Whv is bewust gekozen voor het uitgangspunt&#13;
om voor de wijze van vaststelling van&#13;
het varkensrecht zo min mogelijk uitzonderingen&#13;
te maken. De negatieve bedrijfseffecten&#13;
van de Whv zijn daarbij door regering en parlement&#13;
onder ogen gezien. De keuze om in&#13;
het Besluit slechts voor een beperkte categorie&#13;
van ondernemers een voorziening te treffen is&#13;
vanuit dit uitgangspunt te rechtvaardigen. De&#13;
omstandigheid dat eiser thans, voornamelijk&#13;
vanwege de aanzienlijke prijsstijgingen van&#13;
aanvankelijk de mestproduktierechten en vervolgens&#13;
de varkensrechten, niet in de mogelijkheid&#13;
verkeert om de voor een rendabele&#13;
exploitatie van het door hem gestichte bedrijf&#13;
nog benodigde varkensrechten aan te kopen&#13;
moet gelet op het voorgaande worden geacht&#13;
tot zijn normale bedrijfsrisico te behoren. Dat&#13;
eiser inmiddels – doch voor een groot gedeelte&#13;
na 10 juli 1997 – een zeer groot bedrag in&#13;
zijn bedrijf heeft geïnvesteerd, dat deze investering&#13;
nutteloos zal zijn geweest indien de&#13;
benodigde varkensrechten niet kunnen worden&#13;
verworven en een faillissement van eiser&#13;
daarvan het gevolg zal zijn, maakt dit niet&#13;
anders.&#13;
Van een toezegging van de Minister dat in de&#13;
knelgevallenregeling aangesloten zou worden&#13;
bij de milieuvergunning is naar voorlopig oordeel&#13;
geen sprake en zo’n toezegging kan in&#13;
ieder geval niet worden gebaseerd op het door&#13;
eiser geciteerde gedeelte uit de Memorie van&#13;
Antwoord van de Whv, paragraaf 3.3, bladzijde&#13;
18 van 57, waarin immers slechts is vermeld&#13;
dat de Minister het niet uitgesloten acht&#13;
dat in de knelgevallenregeling zal worden aangesloten&#13;
bij de milieuvergunning en waarin de&#13;
Minister opmerkt dat het te ver voert om de&#13;
milieuvergunning – nog los van de situaties&#13;
waarbij het mestproduktierecht een lager plafond&#13;
behelsde – als zodanig als referentie te&#13;
nemen omdat dan in veel gevallen latente produktieruimte&#13;
zou worden omgezet in varkensrechten,&#13;
hetgeen de Minister zeer ongewenst&#13;
acht.&#13;
Ook in de brieven van de Minister van 6&#13;
november 1997 en 21 januari 1998 kan geen&#13;
rechtens te honoreren toezegging worden gelezen.&#13;
3.5. Het voorgaande leidt tot de conclusie dat&#13;
de vordering moet worden afgewezen.&#13;
3.6. Eiser zal, als de in het ongelijk gestelde&#13;
partij, worden veroordeeld in de kosten van&#13;
dit geding.&#13;
4. Beslissing&#13;
De President:&#13;
Wijst de vordering af.&#13;
Veroordeelt eiser in de kosten van dit geding,&#13;
tot dusverre aan de zijde van gedaagde begroot&#13;
op ƒ 1.895,–, waarvan ƒ 345,– aan griffierecht.</content><legacyfootnotes/><footnotes><footnote/></footnotes><auteurs/><published>1999-02-01 00:00:00</published><modified>1998-09-11 00:00:00</modified><editiondate>1999-02-01</editiondate><htmlpath>https://denhollander.info/artikel/4796</htmlpath></article>
</articles></edition>
<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2004</searchword><id>3706</id><udhid>UDH:TvAR/3706</udhid><titel>Tijdens / Koops (TvAR 2004/5251)</titel><searchwords><searchword>TvAR 12/2004</searchword><searchword>TvAR 2004/5251</searchword><searchword>UDH:TvAR/3706</searchword></searchwords><attachments><attachment><name>2004_nr 12_Rechtspraak_5251.pdf</name><extention>pdf</extention><url>https://denhollander.info/download/3702/ci</url></attachment></attachments><inleiding>[Pachtwet art. 49a; Rv art. 94 oud (122 nieuw)]&#13;
&#13;
Tussenarrest: indien op zichzelf al ondertekening&#13;
van dagvaardingformulier door&#13;
een andere dan de gemachtigde nietigheid&#13;
van de dagvaarding zou meebrengen, moet&#13;
de exceptie van nietigheid worden verworpen&#13;
omdat wederpartij in geding is verschenen&#13;
en gebrek hem niet onredelijk in belangen&#13;
heeft geschaad.&#13;
Eindarrest: Ook al zal de pachter op&#13;
15 december 2003 de leeftijd van 65 jaar&#13;
bereiken, is er reeds hierom geen sprake&#13;
van dat vordering tot medepacht neerkomst&#13;
op verkapte indeplaatsstelling, omdat&#13;
pachtovereenkomst van rechtswege zal&#13;
worden verlengd tot 2010. Geen aanleiding&#13;
tot afwijzing van vordering op de grond dat&#13;
voorgestelde medepachtster onvoldoende&#13;
waarborgen voor behoorlijke bedrijfsvoering&#13;
biedt. Geen aanleiding in dit geval&#13;
bij beslissing of bij kostenveroordeling&#13;
rekening te houden met weigerachtigheid&#13;
pachter om vroegtijdig informatie inzake&#13;
onder meer het aan het bedrijf toegewezen&#13;
melkquotum in het geding te brengen.</inleiding><content>ARREST VAN 28 JANUARI 2003 IN DE&#13;
ZAAK VAN:&#13;
Jan Jacob Tijdens, wonende te Zuidlaren,&#13;
gemeente Tynaarlo,&#13;
appellant,&#13;
procureur: mr. J. van Dijkhuizen,&#13;
tegen&#13;
Frans Koops, wonende te Garnwerd,&#13;
gemeente Winsum,&#13;
geïntimeerde,&#13;
procureur: mr. P.C. Plochg.&#13;
1 Het geding in eerste aanleg&#13;
Voor de procedure in eerste aanleg wordt verwezen&#13;
naar de inhoud van de vonnissen van&#13;
5 september 2001 en 14 november 2001, die&#13;
de pachtkamer van het kantongerecht te Groningen&#13;
tussen appellant (hierna te noemen:&#13;
Tijdens) als gedaagde en geïntimeerde (hierna&#13;
te noemen: Koops) als eiser heeft gewezen.&#13;
Van het vonnis van 14 november 2001 is een&#13;
fotokopie aan dit arrest gehecht.&#13;
2 Het geding in hoger beroep&#13;
2.1 Tijdens heeft bij exploot van 13 december&#13;
2001 Koops aangezegd van genoemd vonnis&#13;
van 14 november 2001 in hoger beroep te&#13;
komen, met dagvaarding van Koops voor dit&#13;
hof.&#13;
2.2 Bij memorie van grieven heeft Tijdens acht&#13;
grieven tegen het bestreden vonnis aangevoerd&#13;
en toegelicht, heeft hij bewijs aangeboden, en&#13;
heeft hij geconcludeerd dat het hof het bestreden&#13;
vonnis zal vernietigen, en opnieuw rechtdoende&#13;
Koops in zijn vorderingen niet ontvankelijk&#13;
zal verklaren dan wel die vorderingen&#13;
zal afwijzen, met veroordeling van Koops in&#13;
de kosten van beide instantiën.&#13;
2.3 Bij memorie van antwoord heeft Koops de&#13;
grieven bestreden, heeft hij een aantal nieuwe&#13;
producties in het geding gebracht, en heeft hij&#13;
geconcludeerd dat het hof het bestreden vonnis,&#13;
zo nodig onder aanvulling of verbetering&#13;
van de rechtsgronden, zal bekrachtigen, met&#13;
veroordeling van Tijdens in de kosten van (het&#13;
hof begrijpt:) het hoger beroep.&#13;
2.4 Daarna heeft Tijdens akte verzocht van zijn&#13;
reactie op de door Koops overgelegde producties,&#13;
waarna Koops antwoordakte heeft verzocht.&#13;
2.5 Vervolgens hebben partijen arrest gevraagd.&#13;
3 De vaststaande feiten&#13;
3.1 Op grond van de in zoverre niet bestreden&#13;
vaststelling van de pachtkamer van het kantongerecht&#13;
en op grond van hetgeen verder is&#13;
gesteld en niet of onvoldoende is weersproken&#13;
dan wel blijkt uit de onbetwiste inhoud van&#13;
de overgelegde bescheiden, staat in hoger&#13;
beroep het navolgende vast.&#13;
3.2 Bij schriftelijke pachtovereenkomst van&#13;
1 mei 1980, goedgekeurd door de Grondkamer&#13;
voor Groningen op 14 november 1980, pacht&#13;
Koops percelen land aan de Oostzijde van de&#13;
Oostumerweg te Oostum, kadastraal bekend&#13;
gemeente Ezinge, sectie D, nummers 239 en&#13;
240, respectievelijk 1.80.80 ha en 2.49.60 ha&#13;
groot.&#13;
3.3 Na het overlijden van de vorige verpachter&#13;
is het verpachte aan Tijdens toegedeeld bij&#13;
notariële akte van 7 juli 2000.&#13;
3.4 Koops heeft in 1995 een zeer ernstig&#13;
bedrijfsongeval gehad. Na intensieve en langdurige&#13;
revalidatie is hij thans weer in staat&#13;
zich, zij het door het feit dat hij aan een rolstoel&#13;
is gekluisterd beperkt, met het bedrijfsgebeuren&#13;
bezig te houden. Vanaf 1997 voeren&#13;
Koops en zijn echtgenote het bedrijf in maatschapsverband.&#13;
4 De grieven&#13;
I. Ten onrechte heeft de pachtkamer het dagvaardingsformulier&#13;
niet als nietig aangemerkt en&#13;
eiser deswege niet niet-ontvankelijk verklaard.&#13;
II. Ten onrechte heeft de pachtkamer overwogen:&#13;
“Sedert het ongeval is de echtgenote van eiser&#13;
als zelfstandig ondernemer volledig bij het&#13;
bedrijf betrokken.”&#13;
III. Ten onrechte heeft de pachtkamer van het&#13;
kantongerecht niet overwogen, dat de voorgestelde&#13;
medepachtster niet voorgedragen wordt&#13;
om gezamenlijk met de pachter het bedrijf uit&#13;
te oefenen, maar omdat de pachter de leeftijd&#13;
van 65 jaar in het jaar 2003 bereikt en deswege&#13;
de vordering niet afgewezen.&#13;
IV. Ten onrechte heeft de pachtkamer overwogen:&#13;
“Naar het oordeel van de pachtkamer heeft de&#13;
verpachter weliswaar het recht om te weten&#13;
hoe groot het melkquotum is dat op het verpachte&#13;
perceel rust, maar nu kennis van de&#13;
grootte van het melkquotum niet relevant is&#13;
voor het beoordelen van de onderhavige vordering&#13;
zal de pachtkamer aan dit verweer van&#13;
gedaagde voorbij gaan.”&#13;
V. Ten onrechte heeft de pachtkamer overwogen:&#13;
“Tijdens de comparitie is voldoende komen&#13;
vast te staan dat de voorgestelde medepachter&#13;
reeds dertig jaar werkzaam is in het bedrijf en&#13;
dat zij sinds het moment van het ongeluk van&#13;
de pachter als zelfstandig ondernemer op het&#13;
bedrijf werkzaam is geweest. Er is naar het&#13;
oordeel van de pachtkamer dan ook geen sprake&#13;
van dat de voorgestelde medepachter niet&#13;
voldoende waarborgen voor een behoorlijke&#13;
bedrijfsvoering zou bieden. De vordering van&#13;
eiser dient dan ook te worden toegewezen.”&#13;
VI. Ten onrechte heeft de pachtkamer de vordering&#13;
van eiser, thans geïntimeerde, niet afgewezen&#13;
en/of hem niet ontvankelijk verklaard&#13;
nu hij voorafgaande aan de procedure bij herhaling&#13;
weigerachtig is geweest de relevante&#13;
informatie aan de verpachter te verstrekken.&#13;
VII. Ten onrechte heeft de pachtkamer gedaagde,&#13;
thans appellant, in de kosten veroordeeld.&#13;
VIII. Ten onrechte heeft de pachtkamer de&#13;
vordering van eiser, thans geïntimeerde, niet&#13;
direct afgewezen.&#13;
5 Beoordeling van het geschil in&#13;
hoger beroep&#13;
5.1 In dit geding vordert Koops dat zijn echtgenote,&#13;
M.I.J. Nienhuis, als medepachtster zal&#13;
worden aangemerkt. Bij het bestreden vonnis&#13;
heeft de pachtkamer van het kantongerecht&#13;
die vordering toegewezen.&#13;
5.2 Grief I ziet op de ondertekening van het&#13;
dagvaardingsformulier door een ander dan de&#13;
gemachtigde van Koops. De grief faalt. Als&#13;
bedoeld gebrek op zichzelf al de nietigheid&#13;
van de dagvaarding zou kunnen meebrengen,&#13;
moet de exceptie van nietigheid in elk geval&#13;
op de voet van art. 94 (oud) Wetboek van&#13;
Burgerlijke Rechtsvordering (art. 122 nieuw)&#13;
worden verworpen, omdat Tijdens in het geding&#13;
is verschenen en het bedoelde gebrek&#13;
hem niet onredelijk in zijn belangen heeft&#13;
geschaad.&#13;
5.3 Met grief II heeft het hof hiervoor onder&#13;
3.4 reeds rekening gehouden. Bij de grief heeft&#13;
Tijdens geen belang meer.&#13;
5.4 De overige grieven leggen de vraag of&#13;
M.I.J. Nienhuis als medepachtster behoort te&#13;
worden aangemerkt, tezamen in volle omvang&#13;
aan het hof voor. In verband daarmee zal het&#13;
hof een comparitie van partijen bevelen,&#13;
strekkende tot het inwinnen van inlichtingen.&#13;
Voor de beoordeling van de vordering zijn&#13;
gegevens omtrent het aan Koops toekomende&#13;
melkquotum niet op voorhand geheel zonder&#13;
betekenis te achten, terwijl Tijdens als verpachter&#13;
in ieder geval ook in ander verband&#13;
een legitiem belang heeft bij die gegevens,&#13;
zodat het hof de overlegging van (onder meer)&#13;
die gegevens zal bevelen.&#13;
5.5 Koops dient op de in het dictum van dit&#13;
arrest vermelde wijze voorafgaande aan de&#13;
comparitie over te leggen:&#13;
a. gegevens omtrent de opleiding van de voorgestelde&#13;
medepachtster;&#13;
b. afschriften van de jaarverslagen van de maatschap&#13;
over de boekjaren 1999, 2000 en 2001;&#13;
c. een afschrift van de meest recente meitellinggegevens;&#13;
d. verifieerbare gegevens met betrekking tot&#13;
het melkquotum waarover de maatschap beschikt.&#13;
5.6 De slotsom is dat na de comparitie van&#13;
partijen nader zal worden beslist.&#13;
6 Beslissing&#13;
Het hof, rechtdoende in hoger beroep:&#13;
bepaalt dat partijen in persoon, tezamen met&#13;
hun raadslieden, zullen verschijnen voor de&#13;
pachtkamer van het hof, die daartoe op&#13;
17 maart 2003, vanaf 11.15 uur, zitting zal&#13;
houden in het paleis van justitie aan de Walburgstraat&#13;
2-4 te Arnhem, zulks tot het geven&#13;
van inlichtingen als hiervoor aangegeven;&#13;
bepaalt dat partijen de bescheiden als hierboven&#13;
bedoeld en/of waarop partijen voor het&#13;
overige een beroep zouden willen doen, zullen&#13;
overleggen door deze uiterlijk twee weken&#13;
voor de dag der comparitie in kopie in zesvoud&#13;
aan het hof en in enkelvoud aan de&#13;
wederpartij toe te zenden;&#13;
houdt verder iedere beslissing aan.&#13;
ARREST VAN 6 MEI 2003&#13;
1 Voortzetting van het geding in&#13;
hoger beroep&#13;
1.1 Naar aanleiding van het tussenarrest van&#13;
dit hof van 28 januari 2003 is op 17 maart&#13;
2003 een comparitie van partijen gehouden.&#13;
Het daarvan opgemaakte proces-verbaal bevindt&#13;
zich bij de stukken. Koops heeft op voorhand&#13;
de in het tussenarrest gevraagde stukken aan&#13;
het hof en aan de wederpartij doen toekomen.&#13;
1.2 Hierna hebben partijen wederom arrest&#13;
gevraagd.&#13;
2 Voortzetting van de beoordeling&#13;
van het geschil in hoger beroep&#13;
2.1 Het hof verwijst naar zijn tussenarrest van&#13;
28 januari 2003. Volhard wordt bij hetgeen in&#13;
dat arrest is overwogen.&#13;
2.2 In genoemd tussenarrest is geoordeeld dat&#13;
grief I faalt en dat Tijdens na hetgeen in dat&#13;
arrest onder 3.4 is overwogen bij grief II geen&#13;
belang meer heeft.&#13;
2.3 Grief III faalt reeds hierom, omdat de&#13;
lopende pachttermijn eindigt op 12 maart 2004&#13;
en ter zitting is verklaard dat geen kennisgeving&#13;
in de zin van artikel 36, tweede lid, van&#13;
de Pachtwet is uitgebracht. De pachtovereenkomst&#13;
met Koops zal derhalve van rechtswege&#13;
worden verlengd tot 12 maart 2010. Onder&#13;
deze omstandigheden zou toewijzing van de&#13;
vordering tot medepacht niet neerkomen op&#13;
de verkapte indeplaatsstelling waarvan sprake&#13;
is in de door Tijdens aangehaalde rechtspraak.&#13;
Van zo’n verkapte indeplaatsstelling zou eerst&#13;
sprake zijn indien de pachtovereenkomst met&#13;
de zittende pachter zeer kort na het ontstaan&#13;
van de medepacht zou eindigen. Aan een en&#13;
ander doet in dit geval niet af dat Koops op&#13;
15 december 2003 de leeftijd van 65 zal bereiken.&#13;
Hetzelfde geldt – zeker onder deze omstandigheden&#13;
– voor het tijdstip van instellen&#13;
van de vordering tot medepacht.&#13;
2.4 Te voorbereiding van de comparitie heeft&#13;
Koops stukken aan het hof en aan de wederpartij&#13;
doen toekomen. Onder die stukken&#13;
bevindt zich een opgave van het aan het bedrijf&#13;
toegewezen melkquotum voor de heffingsperiode&#13;
2002/2003, alsmede jaarstukken over&#13;
de afgelopen drie jaren. Hiermee is aan de met&#13;
grief IV verwoorde wens van Tijdens tegemoetgekomen.&#13;
Voor zover al het niet verschaffen&#13;
van gegevens over het melkquotum aan&#13;
medepacht in de weg zou staan, is die situatie&#13;
thans niet meer aan de orde. Bij een nader&#13;
oordeel over grief IV heeft Tijdens dan ook&#13;
geen belang.&#13;
2.5 Grief V stelt de vraag aan de orde, of de&#13;
voorgestelde medepachtster voldoende waarborgen&#13;
voor een behoorlijke bedrijfsvoering&#13;
biedt. Uit de verklaring van de voorgestelde&#13;
medepachtster blijkt, dat zij weliswaar geen&#13;
relevante landbouwkundige opleiding heeft&#13;
genoten, maar dat zij meer dan 30 jaren volop&#13;
in het bedrijf meewerkt, boekhoudkundig&#13;
geschoold is – ook de administratie verzorgt –&#13;
en sinds 1995 een sterk toegenomen bemoeienis&#13;
met de feitelijke bedrijfsvoering heeft,&#13;
aangezien Koops door een ongeval gehandicapt&#13;
is geraakt. Tijdens heeft geen klachten&#13;
over de verzorging van het pachtobject verwoord.&#13;
De resultaten van het bedrijf van&#13;
Koops zijn positief en er is sprake van een&#13;
gezonde vermogenspositie. De verklaring die&#13;
de voorgestelde medepachtster ter comparitie&#13;
heeft afgelegd en de indruk die zij daarbij&#13;
heeft achtergelaten geven geen enkele aanleiding&#13;
te twijfelen aan haar capaciteiten om&#13;
samen met Koops, maar desnoods alleen, leiding&#13;
te geven aan het bedrijf van ruim 31 ha&#13;
waarvan de gepachte ruim 4.30 ha deel uitmaken.&#13;
Al met al ziet het hof geen aanleiding&#13;
de vordering af te wijzen op de grond, dat&#13;
de voorgestelde medepachtster onvoldoende&#13;
waarborgen voor een behoorlijke bedrijfsvoering&#13;
zou bieden. Grief V faalt dan ook.&#13;
2.6 Met de grieven VI en VII wordt bepleit&#13;
dat voor de beslissing, respectievelijk voor de&#13;
kostenveroordeling, rekening zou moeten&#13;
worden gehouden met de weigerachtigheid&#13;
van Koops om aan Tijdens relevante informatie&#13;
te verschaffen. De beslissing op de vordering&#13;
tot medepacht betreft een beslissing van&#13;
de rechter, die wordt genomen op grond van&#13;
de aan de rechter voorgelegde standpunten en&#13;
de onderbouwing van die standpunten. Daarmee&#13;
is moeilijk verenigbaar, dat een voor de&#13;
rechter toewijsbare vordering tot medepacht&#13;
naar billijkheid wordt afgewezen omdat de&#13;
pachter in een eerdere fase aan zijn verpachter&#13;
onvoldoende informatie heeft verschaft. Het&#13;
hof ziet in het onderhavige geval voor afwijzing&#13;
van de vordering op deze grond in ieder&#13;
geval geen aanleiding. Wat betreft de kostenveroordeling&#13;
heeft Tijdens niet gesteld dat hij,&#13;
indien hem de thans beschikbare informatie&#13;
eerder zou zijn verschaft, zou hebben ingestemd&#13;
met de gevraagde medepacht. Dit ligt&#13;
gezien zijn processuele houding ook niet voor&#13;
de hand. Gelet hierop ziet het hof dan ook&#13;
evenmin aanleiding aan de houding van Koops&#13;
gevolgen te verbinden voor de proceskostenveroordeling&#13;
in eerste aanleg en/of in hoger&#13;
beroep. De grieven VI en VII falen dus. Een&#13;
en ander neemt niet weg dat niet goed begrijpelijk&#13;
is waarom Koops heeft geweigerd om&#13;
aan Tijdens vroegtijdig informatie te verschaffen&#13;
omtrent de bedrijfsomvang, opleiding en&#13;
ervaring van de voorgestelde medepachtster,&#13;
welke informatie voor de beoordeling van de&#13;
medepacht in ieder geval van belang is.&#13;
2.7 Grief VIII bouwt voort op de overige&#13;
grieven en deelt in hun lot. Tijdens heeft nog&#13;
bewijs aangeboden, maar heeft geen concrete&#13;
feiten of omstandigheden gesteld die, indien&#13;
bewezen, zouden afdoen aan hetgeen hierboven&#13;
is overwogen. Het bewijsaanbod wordt&#13;
als niet ter zake doende gepasseerd.&#13;
2.8 Een en ander leidt tot de slotsom dat, nu&#13;
geen der grieven doel treft, het vonnis waarvan&#13;
beroep zal worden bekrachtigd met veroordeling&#13;
van Tijdens in de kosten van het&#13;
hoger beroep.&#13;
3 Beslissing&#13;
Het hof, rechtdoende in hoger beroep:&#13;
bekrachtigt het tussen partijen gewezen vonnis&#13;
van de pachtkamer van het kantongerecht&#13;
te Groningen van 14 november 2001, waarvan&#13;
beroep;&#13;
veroordeelt Tijdens in de kosten van het&#13;
hoger beroep, aan de zijde van Koops tot op&#13;
heden begroot op € 193,– wegens griffierecht&#13;
en € 1.927,50 wegens salaris.</content><legacyfootnotes/><footnotes><footnote/></footnotes><auteurs/><published>2004-12-01 00:00:00</published><modified>2004-12-01 00:00:00</modified><editiondate>2004-12-01</editiondate><htmlpath>https://denhollander.info/artikel/3706</htmlpath></article>
</articles></edition>
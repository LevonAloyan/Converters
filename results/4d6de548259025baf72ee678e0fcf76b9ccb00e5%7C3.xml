<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1995</searchword><id>5020</id><udhid>UDH:TvAR/5020</udhid><titel>Van Stralen / Mooij (TvAR 1995/4759)</titel><searchwords><searchword>TvAR 7/1995</searchword><searchword>TvAR 1995/4759</searchword><searchword>UDH:TvAR/5020</searchword></searchwords><attachments><attachment><name>1995_nr 7_Rechtspraak_4759.pdf</name><extention>pdf</extention><url>https://denhollander.info/download/4960/ci</url></attachment></attachments><inleiding>Pachtwet art. 38a lid 1, 38a lid 2, 49&#13;
&#13;
Indeplaatsstelling en verlenging. Pachter is in 1992 65 jaar geworden. De pachtovereenkomst loopt t/m 31 december 1993. De pachter heeft daarvan tijdig verlenging verzocht, welk verzoek door de pachtkamer van het kantongerecht is aangehouden totdat in de indeplaatsstellingsprocedure zal zijn beslist. Hof: Het verzoek tot verlening kan in ieder geval niet voor toewijzing in aanmerking komen, nu de pachter de 65-jarige leeftijd heeft bereikt, en art. 38a lid 2 Pachtwet in dit geval niet van toepassing is. Hoewel art. 38a lid 2 Pachtwet geen maximale leeftijdsgrens voor het als bedrijfsopvolger beoogde kind noemt, blijkt uit de geschiedenis van de totstandkoming van dit wetsartikel, dat het slechts betrekking kan hebben op een kind van de pachter, dat op het tijdstip van indiening van het verlengingsverzoek nog te jong is om al op verantwoorde wijze het bedrijf te kunnen uitoefenen, in verband met die jeugdige leeftijd. Daaraan voldoet de zoon van de pachter (35 jaar, al vele jaren in het bedrijf van zijn vader werkzaam) niet.&#13;
De pachtovereenkomst is dus per 31 december 1993 definitief geëindigd, en indeplaatsstelling kan dus niet meer worden toegewezen.</inleiding><content>Arrest in de zaak van:&#13;
Petrus Johannes van Stralen, wonende te Heerhugowaard, appellant, incidenteel geïnti-meerde, procureur: mr. J.M. Bosnak&#13;
tegen&#13;
Petrus Willibrordus Mooij, wonende te Heer-hugowaard, geïntimeerde, incidenteel appel-lant, procureur: mr. B. Peek.&#13;
Het geding in eerste aanleg&#13;
De pachtkamer van het kantongerecht te Alk-maar heeft op 2 juni 1992 en op 28 juli 1992 tussen partijen vonnissen uitgesproken, die in fotocopie aan dit arrest zijn gehecht en naar de inhoud waarvan wordt verwezen.&#13;
Het geding in hoger beroep&#13;
Appellant - verder ook te noemen Van Stra-len - is bij exploit van 14 augustus 1992, met gelijktijdige dagvaarding van geïntimeerde -verder ook te noemen Mooij -, bij het hof in hoger beroep gekomen van het vonnis van 28 juli 1992, waarbij - kort weergegeven - de vordering van Van Stralen (tot het stellen van zijn zoon Jacobus A.M. van Stralen in zijn plaats als pachter) is afgewezen, met zijn ver-oordeling in de proceskosten.&#13;
Bij memorie van grieven zijn door Van Stralen de onderomschreven grieven tegen het vonnis waarvan beroep aangevoerd en toege-licht, met conclusie (conform het appelex-ploit) het vonnis waarvan beroep te vernietigen en, opnieuw rechtdoende, zijn vorderingen alsnog toe te wijzen, door zijn zoon Jacobus A.M. van Stralen, geboren 27 maart 1958, wonende te Heerhugowaard aan de Middenweg 26, in zijn plaats te stellen als pachter van de tussen partijen gesloten pachtovereenkomst, welke door de grondka-mer is goedgekeurd op 9 maart 1982, met ver-oordeling van Mooij in de kosten van beide instanties.&#13;
Bij memorie van antwoord heeft Mooij ter-zake verweer gevoerd, en zijnerzijds onder aanvoering van de onderomschreven grieven incidenteel tegen genoemd vonnis geappel-leerd, met conclusie:&#13;
- in het incidenteel appel zou het hof onder gegrondverklaring van de incidentele grieven het eindvonnis waarvan beroep dienen te ver nietigen en, opnieuw rechtdoende, Van Stra len in zijn vorderingen niet-ontvankelijk dienen te verklaren, althans hem deze met toe passing van artikel 49 lid 5 van de Pachtwet dienen te ontzeggen, met veroordeling van Van Stralen in de proceskosten in beide in- stanties;&#13;
- in het (lees: principaal) appel - voor zo ver het hof daar na beoordeling van de inci- dentele grief (lees: grieven) nog aan toe kan komen - zou het hof de vanwege Van Stralen aangedragen grieven dienen te verwerpen, met veroordeling van Van Stralen in ook de kosten van het hoger beroep.&#13;
Vervolgens heeft Van Stralen een memorie van antwoord in het incidenteel appel geno-men, tevens houdende akte uitlating en over-legging produkties, met conclusie Mooij in zijn incidenteel appel niet-ontvankelijk te ver-klaren, althans hem zijn vorderingen te ont-zeggen, met veroordeling van Mooij in de proceskosten.&#13;
Daarna heeft Mooij nog een akte (nieuw feit) en tot overlegging en uitlating produkties genomen, waarna partijen nog een antwoord-akte, tevens akte houdende overlegging pro-dukties, en een akte uitlating en overlegging produkties hebben gewisseld.&#13;
Het aanvankelijk op 20 december 1993 in deze zaak bepaalde pleidooi heeft geen door-gang gevonden en partijen hebben ter rolle van 13 december 1993 hun stukken aan het hof overgelegd voor het wijzen van arrest.&#13;
De grieven&#13;
In het principaal appel heeft Van Stralen de volgende grieven tegen het vonnis waarvan beroep aangevoerd:&#13;
GRIEF 1&#13;
Ten onrechte overweegt de pachtkamer in haar vonnis (sub 5) dat de voorgestelde pach-ter, J.A.M, van Stralen, enige vorming mist als die voorzien bij de E.V.T.O. en dat de voorgestelde pachter in zeker opzicht toch wel een ondergeschikte rol is blijven spelen op het bedrijf.&#13;
GRIEF II&#13;
Onbegrijpelijk is de overweging van de pachtkamer in sub 6 van haar vonnis omtrent de al dan niet te verwachten feitelijke wijzi-gingen in de bedrijfsvoering in geval van in-deplaatsstelling als gevolg van een in bepaalde mate van tekortschieten in theoreti-sche onderlegdheid van de voorgestelde pach-ter en de door de pachtkamer vastgestelde ondergeschikte rol van de voorgestelde pach-ter ten opzichte van de huidige pachter, dit laatste gelet op zijn persoonlijke omstandig-heden.&#13;
GRIEF III&#13;
Ten onrechte komt de pachtkamer in sub 6 van haar vonnis tot de overweging, dat er aan-leiding zou bestaan om een bewijsopdracht aan de pachter op te leggen, dat de voorgestel-de pachter wel voldoende waarborgen biedt in de zin van artikel 49 Pachtwet.&#13;
GRIEF IV&#13;
Ten onrechte overweegt de pachtkamer in haar vonnis (sub 8), dat de voorgestelde pach-ter niet in de mogelijkheid verkeert zich te onttrekken aan de verstoorde verhouding tus-sen partijen, en dat er in tegendeel ter compa-ritie een verschil van mening ontstond tussen de voorgestelde pachter en de verpachter.&#13;
GRIEF V&#13;
Ten onrechte laat de pachtkamer blijken in sub 9 van haar vonnis dat zij weinig vertrouwen heeft in het omgaan met het tussen partij-en gerezen geschil.&#13;
GRIEF VI&#13;
Ten onrechte komt de pachtkamer tot haar oordeel, dat de persoonlijke verhoudingen tussen de voorgestelde pachter en de verpach-ter van dien aard zijn - op gronden genoemd in het vonnis - dat deze naar verwachting niet zullen leiden tot een goed pachterschap en wijst de pachtkamer ten onrechte de vordering tot indeplaatsstelling af.&#13;
GRIEF VII&#13;
Ten onrechte is de pachtkamer in haar oor-deel voorbij gegaan of de subjectieve bezwa-ren van de verpachter jegens de voorgestelde pachter verwacht of gerekend kunnen worden afbreuk te zullen doen aan een goed pachter-schap door de zoons eigen, verwijtbare toe-doen, zoals geformuleerd in haar tussenvonnis van 2 juni 1992 in sub 6.&#13;
In het incidenteel appel zijn de volgende grie-ven aangevoerd:&#13;
GRIEF I&#13;
Ten onrechte heeft de pachtkamer van het kantongerecht in het ten deze bestreden von-nis niet reeds op basis van de haar bekende en kenbare feiten en omstandigheden met zoveel woorden geoordeeld dat het onderhavige in-deplaatsstellingsverzoek inderdaad geen ander doel beoogde te dienen dan de (onrechtmati-ge) omzeiling van de (dwingendrechtelijke) strekking van de artikelen 38a lid 1 jo. 43 lid 4, 45 lid 3 en/of 49 lid 6 van de Pachtwet, nu appellant en de voorgestelde opvolgende pachter - ondanks zeer nadrukkelijke uitnodi-ging daartoe - niet wilden en/of konden aan-geven hoe de organisatorische en financiële aspecten van het bedrijf van de heer P.J. van Stralen na diens (voorgewende) terugtreden per 13 maart 1992, dan wel 1 januari 1993 ge-regeld zouden zijn/worden, de evidente afhan-kelijke houding van de heer J.A.M, van Stralen, mede in ogenschouw genomen, het-geen uiteindelijk tot de niet-ontvankelijkver-klaring van verzoeker had behoren te leiden.&#13;
GRIEF II&#13;
Ten onrechte heeft de pachtkamer van het kantongerecht in het ten deze bestreden von-nis niet reeds op basis van de haar bekende en kenbare feiten en omstandigheden overwogen dat een toekomstige goede bedrijfsvoering door de voorgestelde pachter met onvoldoen-de waarborgen omkleed was en dat mitsdien reeds op grond van artikel 49 lid 5 van de Pachtwet onvoorwaardelijk tot afwijzing van&#13;
het ingediende indeplaatsstellingsverzoek diende te worden geoordeeld.&#13;
De vaststaande feiten&#13;
In hoger beroep kan van de volgende, als er-kend of niet (voldoende) betwist vaststaande, feiten worden uitgegaan:&#13;
Mooij heeft als verpachter aan Van Stralen als pachter verpacht een perceel grasland te Heerhugowaard, kadastraal bekend gemeente Heerhugowaard, sectie O, nummer 130 ged., groot 6.00.00 ha, ingaande 1 januari 1982.&#13;
Deze pachtovereenkomst is door de grond-kamer voor Noord-Holland (gewijzigd) goed-gekeurd op 9 maart 1982.&#13;
Bij beschikking van de pachtkamer van het Gerechtshof te Arnhem van 19 mei 1988 is deze pachtovereenkomst verlengd met 6 ja-ren, eindigend 1 december 1993.&#13;
Blijkens een tussenbeschikking van 2 juni 1992 (rolnr. 15/90) in de onderhavige zaak is bij beschikking van de pachtkamer van het kantongerecht te Alkmaar van diezelfde da-tum onder rolnr 1/92 verstaan dat als eindda-tum van de lopende pachtovereenkomst de 31e december 1992 moet worden aangemerkt en is de pachtovereenkomst verlengd tot 31e december 1993.&#13;
Van Stralen heeft op 13 maart 1992 de 65-jarige leeftijd bereikt.&#13;
Beoordeling van het hoger beroep:&#13;
In het principaal en incidenteel beroep:&#13;
1. Mooij voert in zijn memorie van ant-woord/incidenteel appel aan dat Van Stralen wegens gebrek aan belang niet-ontvankelijk moet worden verklaard in zijn hoger beroep, omdat zijn zoon Jacobus van Stralen - die hij in zijn plaats als pachter wil laten stellen -niet (mede) in hoger beroep is gekomen tegen het vonnis van 28 juli 1992, waarbij deze in-deplaatsstelling is afgewezen.&#13;
Het hof kan Mooij hierin niet volgen, aan-gezien Jacobus van Stralen geen partij is in het geding, waarin dit vonnis is gewezen, en Jacobus van Stralen dus zijnerzijds niet in be-roep kon komen tegen dit vonnis.&#13;
2. In rechtsoverweging 2 van het tussen-vonnis van 2 juni 1992 in de onderhavige in-deplaatsstellingsprocedure - tegen welke tussenbeschikking geen hoger beroep is inge-steld - is overwogen dat bij beschikking van diezelfde datum (2 juni 1992) onder rolnr. 1/92, de onderhavige pachtovereenkomst door de pachtkamer van het kantongerecht te Alkmaar is verlengd tot uiterlijk 31 december 1993.&#13;
3. Omdat partijen de laatstbedoelde be schikking niet hebben overgelegd, heeft het hof ambtshalve kennis genomen van deze be schikking.&#13;
In deze beschikking is - kort weergegeven - ondermeer overwogen en beslist:&#13;
- dat Mooij de pachtovereenkomst heeft opgezegd in verband met het (op 13 maart 1992) bereiken van de 65-jarige leeftijd door Van Stralen als pachter;&#13;
- dat Van Stralen daarnaast een verlen- gingsverzoek heeft gedaan ex artikel 38 a (2) Pachtwet, kennelijk bij wijze van overbrug ging;&#13;
- dat de pachtovereenkomst (om in die be- schikking nader aangegeven redenen) 'met het oog op de lopende indeplaatsstellingspro- cedure' wordt verlengd tot 31 december 1993;&#13;
- dat Mooij als verpachter geen verzoek heeft gedaan als bedoeld in artikel 45 lid 5 Pachtwet;&#13;
- dat pachter (met het oog op de inde- plaatsstelling) dan wel de indeplaatsgestelde pachter verdere verlenging zal kunnen ver zoeken uiterlijk 31 juli 1993, maar niet vóór 1 januari 1993.&#13;
4. Tegen deze beschikking is, zoals het hof ambtshalve bekend is, geen hoger beroep bij dit hof ingesteld, zodat deze kracht van ge- wijsde heeft verkregen.&#13;
5. Een indeplaatsstelling, zoals in dit ge ding gevorderd, kan slechts worden toegewe- zen met betrekking tot een op het moment van die beslissing nog lopende pachtovereen- komst.&#13;
6. Van Stralen heeft zich er in deze proce- dure niet over uitgelaten, of hij tussen 1 janu- ari 1993 en 31 juli 1993 weer verlenging van de pachtovereenkomst na 31 december 1993 heeft verzocht met het oog op de onderhavige indeplaatsstelling, en of dat verzoek dan is toegewezen.&#13;
Het hof zal, alvorens nader te beslissen, Van Stralen alsnog in de gelegenheid stellen zich daarover bij akte ter rolle uit te laten.&#13;
Beslissing&#13;
Het hof, rechtsprekend in hoger beroep:&#13;
in het principaal en het incidenteel beroep:&#13;
Alvorens nader te beslissen:&#13;
Verwijst de zaak naar de rol van 18 april 1994 teneinde Van Stralen in de gelegenheid te stellen zich uit te laten als overwogen in rechtsoverweging 6, met - voor zover van&#13;
toepassing - overlegging van de beschikking ter zake.&#13;
Arrest in de zaak van:&#13;
Petrus Johannes van Stralen, wonende te Heerhugowaard, appellant, incidenteel geïnti-meerde, procureur: mr. J.M. Bosnak&#13;
tegen&#13;
Petrus Willibrordus Mooij, wonende te Heer-hugowaard, geïntimeerde, incidenteel appel-lant, procureur: mr. B. Peek.&#13;
Het hof verwijst naar het in deze zaak op 21 maart 1994 gewezen tussenarrest, waarin Van Stralen in de gelegenheid werd gesteld zich uit te laten en nog stukken over te leggen, met aanhouding van iedere beslissing.&#13;
Het verder verloop van het geding in hoger&#13;
beroep&#13;
Ingevolge bovenbedoeld tussenarrest heeft&#13;
Van Stralen een akte ter rolle genomen onder&#13;
overlegging van produkties.&#13;
Vervolgens heeft Mooij ter rolle een ant-woord-akte genomen, eveneens onder over-legging van verdere produkties.&#13;
Ter rolle van 16 mei 1994 hebben partijen hun stukken overgelegd en arrest gevraagd.&#13;
Verdere beoordeling van het hoger beroep&#13;
1. Uit de door partijen nader overgelegde stukken is - naast hetgeen in het tussenarrest van 21 maart 1994 reeds als vaststaand is aan-gemerkt, nog het volgende komen vast te staan:&#13;
- Van Stralen heeft op 16 juni 1993 (dus binnen de daartoe door de pachtkamer van het kantongerecht bij haar beschikking van 2 juni 1992 gestelde periode) aan de pachtkamer van het kantongerecht te Alkmaar verzocht de tus- sen partijen tot en met 31 december 1993 lo- pende pachtovereenkomst verder te verlengen.&#13;
- Mooij heeft zich daartegen verweerd.&#13;
- De pachtkamer van het kantongerecht te Alkmaar heeft dit verzoek bij beschikking van 16 november 1993 voor onbepaalde tijd aan gehouden, totdat door het hof in de onderha- vige indeplaatsstellingsprocedure zal zijn beslist. 2. Zoals in het tussenarrest reeds is over-wogen, kan een indeplaatsstelling, zoals in het geding gevorderd, slechts worden toegewezen met betrekking tot een op het moment van die beslissing lopende pachtovereenkomst.&#13;
3. Nu de pachtkamer van het kantonge- recht het verlengingsverzoek heeft aangehou- den, totdat door het hof op de indeplaatsstel- lingsvordering is beslist - kennelijk om bij de beslissing omtrent eventuele verlenging te weten in hoeverre rekening gehouden dient te worden met de belangen van de voorgestelde pachter - kan ten deze niet, zoals gebruikelijk, alvorens over de indeplaatsstelling wordt be- slist, eerst worden bezien of ten tijde van de eventuele indeplaatsstelling (nog) een pacht overeenkomst bestaat.&#13;
4. Het verzoek van Van Stralen tot (verde- re) verlenging van de pachtovereenkomst na 31 december 1993 kan in dit geval echter, ook al heeft Van Stralen deze verlenging binnen de daartoe gestelde termijn wederom ver zocht, zeker niet voor toewijzing in aanmer- king komen.&#13;
5. Art. 38 a lid 1 Pachtwet sluit immers verlenging uit, nu Van Stralen als pachter (op 13 maart 1992, dus) vóór het einde van de lo- pende pachttermijn de 65-jarige leeftijd heeft bereikt en Mooij als verpachter zich op die grond daartegen verzet, behoudens toepasse- lijkheid van art. 38 a lid 2 Pachtwet.&#13;
6. Art. 38 a lid 2 Pachtwet is in het onder- havige geval echter niet van toepassing.&#13;
Hoewel dit artikel geen maximale leeftijd voor het als bedrijfsopvolger beoogde kind noemt, blijkt uit de geschiedenis van de tot-standkoming van dit wetsartikel, dat het slechts betrekking kan hebben op een kind van de pachter, dat op het tijdstip van indie-ning van het verlengingsverzoek nog te jong is om al op verantwoorde wijze het bedrijf te kunnen uitoefenen, in verband met die jeugdi-ge leeftijd. Aan die voorwaarde voldoet Jaco-bus A.M. van Stralen, geboren op 27 maart 1958, dus ten tijde van het indienen van het verlengingsverzoek 35 jaar oud, in beginsel niet. Dat hij wel aan die voorwaarde zou vol-doen is niet gesteld of gebleken. En ook ove-rigens is niet aannemelijk, dat Jacobus van Stralen, die immers al vele jaren in het bedrijf van zijn vader werkzaam is en sinds 1 januari 1983 samen met deze dat bedrijf in maatschap exploiteert, in verband met zijn leeftijd niet in aanmerking kwam om eerder te worden voor-gedragen voor indeplaatsstelling als pachter.&#13;
7. Op grond van het bovenstaande moet worden geconcludeerd dat de pachtovereen- komst tussen partijen per 31 december 1993 definitief tot een einde is gekomen.&#13;
8. Het verzoek van Van Stralen tot het stel len van zijn zoon Jacobus van Stralen in zijn&#13;
plaats als pachter kan - wat er overigens zij van de gronden die Van Stralen daarvoor heeft aangevoerd en van het verweer van Mooij daartegen - in ieder geval dan ook niet meer worden toegewezen, wegens gebrek aan belang daarbij.&#13;
9. De in het principaal en in het incidenteel hoger beroep aangevoerde grieven behoeven mitsdien geen bespreking. Het vonnis, waar van beroep, moet worden vernietigd behou- dens voor zover Van Stralen daarbij is veroordeeld in de kosten van het geding in eerste aanleg, en Van Stralen moet alsnog niet-ontvankelijk in zijn vordering tot inde plaatsstelling worden verklaard.&#13;
10. Van Stralen moet, als de daarin in het ongelijk gestelde partij, worden veroordeeld in de kosten van het geding in hoger beroep.&#13;
Beslissing&#13;
Het hof, rechtsprekend in het principaal en het&#13;
incidenteel hoger beroep:&#13;
Vernietigt het vonnis waarvan beroep be-houdens voor zover Van Stralen daarbij is veroordeeld in de kosten van de procedure in eerste aanleg,&#13;
en in zoverre opnieuw rechtdoende:&#13;
Verklaart Van Stralen alsnog niet-ontvan-kelijk in zijn vordering tot indeplaatsstelling van zijn zoon Jacobus A.M. van Stralen.&#13;
Veroordeelt Van Stralen in de kosten van het geding in hoger beroep, welke tot heden aan de zijde van Mooij worden begroot in het principaal beroep op f 3100,- en in het inci-denteel beroep op f 1400,-.</content><legacyfootnotes/><footnotes><footnote/></footnotes><auteurs/><published>1995-07-01 00:00:00</published><modified>1993-12-16 00:00:00</modified><editiondate>1995-07-01</editiondate><htmlpath>https://denhollander.info/artikel/5020</htmlpath></article>
</articles></edition>
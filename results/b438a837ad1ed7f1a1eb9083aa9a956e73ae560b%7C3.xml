<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2002</searchword><id>4640</id><udhid>UDH:TvAR/4640</udhid><titel>Vossen / minister LNV (TvAR 2002/5104)</titel><searchwords><searchword>TvAR 5/2002</searchword><searchword>TvAR 2002/5104</searchword><searchword>UDH:TvAR/4640</searchword></searchwords><attachments><attachment><name>2002_nr 5_Rechtspraak_5104.pdf</name><extention>pdf</extention><url>https://denhollander.info/download/4585/ci</url></attachment></attachments><inleiding>[Meststoffenwet, art. 1; Besluit zand- en&#13;
lossgronden]&#13;
&#13;
De aanwijzing van droge en uitspoelinggevoelige&#13;
gronden is niet aan te merken als&#13;
een besluit waartegen bezwaar en beroep&#13;
open staan.</inleiding><content>UITSPRAAK OP HET VERZOEK OM&#13;
VOORLOPIGE VOORZIENING IN DE&#13;
ZAAK VAN:&#13;
G..P.J. Vossen en M.G.G. Vossen, te Wieringerwerf,&#13;
verzoekers,&#13;
gemachtigde: dr. J.W. van Zundert, juridisch&#13;
adviseur te Enschede,&#13;
tegen&#13;
de Minister van Landbouw, Natuurbeheer en&#13;
Visserij, verweerder, gemachtigden: mr. M.&#13;
Nagel en mr. R.M.A. Guldenmund, beiden&#13;
werkzaam voor verweerder.&#13;
1. De procedure&#13;
Op 6 december 2001 is het (Koninklijk) Besluit&#13;
van 27 november 2001, houdende aanwijzing&#13;
van zand- en lössgronden en uitspoelingsgevoelige&#13;
gronden (Besluit zand- en lössgronden,&#13;
hierna ook aan te duiden als: het&#13;
Besluit), in het Staatsblad geplaatst (Stb. 2001,&#13;
579).&#13;
Tegen dit Besluit hebben verzoekers bij brief&#13;
van 9 januari 2002 bezwaar gemaakt bij verweerder.&#13;
Bij brief van dezelfde datum hebben verzoekers&#13;
zich tot het College gewend met het verzoek&#13;
de voorlopige voorziening te treffen dat&#13;
het Besluit wordt geschorst.&#13;
De voorzieningenrechter van het College heeft&#13;
de zaak behandeld ter zitting van 4 februari&#13;
2002, waar partijen bij monde van hun&#13;
gemachtigden hun standpunten nader hebben&#13;
toegelicht. Van de zijde van verzoekers, die in&#13;
persoon aanwezig waren, is daarbij tevens het&#13;
woord gevoerd door G.P.J. Vossen.&#13;
2. De grondslag van het geschil&#13;
De hier relevante onderdelen van de definitiebepaling&#13;
van artikel 1 van de Meststoffenwet&#13;
luiden per 1 januari 2002 als volgt:&#13;
“1. In deze wet en de daarop berustende bepalingen&#13;
wordt verstaan onder:&#13;
(…)&#13;
o. perceel: aaneengesloten, door wegen,&#13;
waterwegen, sloten, houtopstanden, muren,&#13;
wallen of anderszins topografisch begrensde&#13;
oppervlakte grond;&#13;
(…)&#13;
aa. zand- of lössgrond: perceel dat op bij algemene&#13;
maatregel van bestuur vastgestelde kaarten&#13;
wordt aangeduid als zand- of lössgrond,&#13;
welke aanduiding geschiedt als het perceel&#13;
blijkens na 1950 genomen representatieve&#13;
monsters van de grondlaag tot een diepte van&#13;
ten hoogste 120 centimeter onder het maaiveld&#13;
voor ten minste de helft bestaat uit zand&#13;
of löss, alsmede perceel kleiner dan 12,5 hectare&#13;
dat is omsloten door percelen die voldoen&#13;
aan de voornoemde criteria;&#13;
ab. klei- of veengrond: grond, niet zijnde&#13;
zand- of lössgrond;&#13;
ac. uitspoelingsgevoelige grond: zand- of lössgrond&#13;
die op bij algemene maatregel van&#13;
bestuur vastgestelde kaarten wordt aangeduid&#13;
als uitspoelingsgevoelige grond, welke aanduiding&#13;
geschiedt als bij ten minste twee&#13;
derde deel van het perceel sprake is van een&#13;
gemiddeld hoogste grondwaterstand van ten&#13;
minste 40 centimeter onder het maaiveld en&#13;
een gemiddeld laagste grondwaterstand van&#13;
meer dan 120 centimeter onder het maaiveld;&#13;
(…).”&#13;
Enkele andere, met betrekking tot (stikstof)&#13;
verliesnormen relevante artikelen van de&#13;
Meststoffenwet luiden per 1 januari 2002 als&#13;
volgt:&#13;
“Artikel 14&#13;
1. Ter zake van het aanvoeren van meststoffen&#13;
of het produceren van dierlijke meststoffen&#13;
worden onder de naam “forfaitaire mineralenheffingen”&#13;
regulerende heffingen geheven van&#13;
iedere persoon of rechtspersoon die en ieder&#13;
samenwerkingsverband van personen of&#13;
rechtspersonen dat een bedrijf voert.&#13;
2. De heffingen worden geheven per bedrijf.&#13;
Artikel 15&#13;
1. Er wordt een heffing geheven naar de belastbare&#13;
hoeveelheid meststoffen in een kalenderjaar&#13;
uitgedrukt in kilogrammen fosfaat.&#13;
2. Er wordt een heffing geheven naar de belastbare&#13;
hoeveelheid meststoffen in een kalenderjaar&#13;
uitgedrukt in kilogrammen stikstof.&#13;
Artikel 16&#13;
De belastbare hoeveelheid meststoffen wordt&#13;
bepaald door achtereenvolgens:&#13;
a. bij elkaar op te tellen:&#13;
1º. de hoeveelheid aangevoerde meststoffen,&#13;
2º. de hoeveelheid geproduceerde dierlijke&#13;
meststoffen en,&#13;
3º. indien het de belastbare hoeveelheid meststoffen&#13;
uitgedrukt in kilogrammen stikstof&#13;
betreft, de stikstofbinding door het gewas, en&#13;
b. de overeenkomstig onderdeel a berekende&#13;
hoeveelheid te verminderen met:&#13;
1º. de hoeveelheid afgevoerde dierlijke meststoffen,&#13;
2º. de opname van meststoffen door het&#13;
gewas, en&#13;
3º. het toelaatbare verlies van meststoffen.&#13;
Artikel 19&#13;
1. Het toelaatbare verlies van meststoffen,&#13;
bedoeld in artikel 16, onderdeel b, onder 3º, in&#13;
2002 is:&#13;
a. per hectare van de gemiddeld in 2002 tot&#13;
het bedrijf behorende oppervlakte landbouwgrond&#13;
25 kilogram fosfaat voor grasland en&#13;
30 kilogram fosfaat voor bouwland en braakland,&#13;
onderscheidenlijk:&#13;
– 220 kilogram stikstof voor niet op uitspoelingsgevoelige&#13;
grond gelegen grasland,&#13;
– 190 kilogram stikstof voor op uitspoelingsgevoelige&#13;
grond gelegen grasland,&#13;
– 150 kilogram stikstof voor op klei- of veengrond&#13;
gelegen bouwland en braakland,&#13;
– 100 kilogram stikstof voor op uitspoelingsgevoelige&#13;
grond gelegen bouwland en braakland&#13;
en&#13;
– 110 kilogram stikstof voor het overige&#13;
bouwland en braakland;&#13;
b. per hectare van de gemiddeld in 2002 tot&#13;
het bedrijf behorende oppervlakte natuurterrein&#13;
10 kilogram fosfaat, onderscheidenlijk&#13;
50 kilogram stikstof.&#13;
2. Het toelaatbare verlies van meststoffen,&#13;
bedoeld in artikel 16, onderdeel b, onder 3º, in&#13;
2003 en in de daarop volgende jaren is:&#13;
a. per hectare van de gemiddeld in het desbetreffende&#13;
kalenderjaar tot het bedrijf behorende&#13;
oppervlakte landbouwgrond 20 kilogram&#13;
fosfaat, onderscheidenlijk:&#13;
– 180 kilogram stikstof voor niet op uitspoelingsgevoelige&#13;
grond gelegen grasland,&#13;
– 140 kilogram stikstof voor op uitspoelingsgevoelige&#13;
grond gelegen grasland,&#13;
– 100 kilogram stikstof voor niet op uitspoelingsgevoelige&#13;
grond gelegen bouwland en&#13;
braakland en&#13;
– 60 kilogram stikstof voor op uitspoelingsgevoelige&#13;
grond gelegen bouwland en braakland;&#13;
b. per hectare van de gemiddeld in het desbetreffende&#13;
kalenderjaar tot het bedrijf behorende&#13;
oppervlakte natuurterrein 10 kilogram fosfaat,&#13;
onderscheidenlijk 50 kilogram stikstof.&#13;
Artikel 21&#13;
De heffingen worden verschuldigd op het&#13;
moment van aanvoeren van meststoffen of&#13;
produceren van dierlijke meststoffen. Zij&#13;
moeten na afloop van het kalenderjaar op aangiifte&#13;
worden voldaan.&#13;
Artikel 22&#13;
Ten aanzien van een tijdig daartoe aangemeld&#13;
bedrijf worden, indien aan alle overige ter&#13;
zake bij of krachtens deze wet gestelde regels&#13;
wordt voldaan, niet de forfaitaire mineralenheffingen,&#13;
bedoeld in artikel 14, geheven,&#13;
maar regulerende heffingen ter zake van het&#13;
aanvoeren van mineralen door het feitelijk van&#13;
een derde of van een ander bedrijf afnemen&#13;
van in bijlage D als aanvoerpost benoemde&#13;
producten of dieren. De heffingen worden&#13;
geheven onder de naam “verfijnde mineralenheffingen”.&#13;
Artikel 23&#13;
1. Er wordt een heffing geheven naar de belastbare&#13;
hoeveelheid mineralen in een kalenderjaar&#13;
uitgedrukt in kilogrammen fosfaat.&#13;
2. Er wordt een heffing geheven naar de&#13;
belastbare hoeveelheid mineralen in een kalenderjaar&#13;
uitgedrukt in kilogrammen stikstof.&#13;
Artikel 24&#13;
De belastbare hoeveelheid mineralen wordt&#13;
bepaald door achtereenvolgens:&#13;
a. bij elkaar op te tellen:&#13;
1º. de hoeveelheid aangevoerde mineralen en&#13;
2º. indien het de belastbare hoeveelheid mineralen&#13;
uitgedrukt in kilogrammen stikstof&#13;
betreft, de stikstofbinding door het gewas, en&#13;
b. de overeenkomstig onderdeel a berekende&#13;
hoeveelheid te verminderen met:&#13;
1º. de hoeveelheid afgevoerde mineralen en&#13;
2º. het toelaatbare mineralenverlies.&#13;
Artikel 26&#13;
1. Het toelaatbare mineralenverlies, bedoeld&#13;
in artikel 24, onderdeel b, onder 2º, in 2002 is:&#13;
a. per hectare van de gemiddeld in 2002 tot&#13;
het bedrijf behorende oppervlakte landbouwgrond&#13;
25 kilogram fosfaat voor grasland en&#13;
30 kilogram fosfaat voor bouwland en braakland,&#13;
onderscheidenlijk:&#13;
– 220 kilogram stikstof voor niet op uitspoelingsgevoelige&#13;
grond gelegen grasland,&#13;
– 190 kilogram stikstof voor op uitspoelingsgevoelige&#13;
grond gelegen grasland,&#13;
– 150 kilogram stikstof voor op klei- of veengrond&#13;
gelegen bouwland en braakland en&#13;
– 100 kilogram stikstof voor op uitspoelingsgevoelige&#13;
grond gelegen bouwland en braakland;&#13;
– 110 kilogram stikstof voor het overige&#13;
bouwland en braakland;&#13;
b. per hectare van de gemiddeld in 2002 tot&#13;
het bedrijf behorende oppervlakte natuurterrein&#13;
10 kilogram fosfaat, onderscheidenlijk&#13;
50 kilogram stikstof.&#13;
2. Het toelaatbare mineralenverlies, bedoeld&#13;
in artikel 24, onderdeel b, onder 2º, in 2003 en&#13;
in de daarop volgende jaren is:&#13;
a. per hectare van de gemiddeld in het desbetreffende&#13;
kalenderjaar tot het bedrijf behorende&#13;
oppervlakte landbouwgrond 20 kilogram&#13;
fosfaat, onderscheidenlijk:&#13;
–180 kiogram stikstof voor niet op uitspoelingsgevoelige&#13;
grond gelegen grasland,&#13;
– 140 kilogram stikstof voor op uitspoelingsgevoelige&#13;
grond gelegen grasland,&#13;
– 100 kilogram stikstof voor niet op uitspoelingsgevoelige&#13;
grond gelegen bouwland en&#13;
braakland en&#13;
– 60 kilogram stikstof voor op uitspoelingsgevoelige&#13;
grond gelegen bouwland en braakland;&#13;
b. per hectare van de gemiddeld in het desbetreffende&#13;
kalenderjaar tot het bedrijf behorende&#13;
oppervlakte natuurterrein 10 kilogram fosfaat,&#13;
onderscheidenlijk 50 kilogram stikstof.&#13;
Artikel 28&#13;
De heffingen worden verschuldigd op het&#13;
moment van aanvoeren van mineralen door&#13;
het feitelijk van een derde of een ander bedrijf&#13;
afnemen van producten of dieren, die in bijlage&#13;
D bij deze wet zijn benoemd als aanvoerpost.&#13;
Zij moeten na afloop van het kalenderjaar&#13;
op aangifte worden voldaan.&#13;
Artikel 41&#13;
1. De heffingen, bedoeld in dit hoofdstuk,&#13;
worden door Onze Minister geheven.&#13;
2. Onverminderd het overigens bij of krachtens&#13;
dit hoofdstuk bepaalde worden de heffingen&#13;
geheven met overenkomstige toepassing&#13;
van de Algemene wet inzake rijksbelastingen,&#13;
met dien verstande dat van die wet buiten toepassing&#13;
blijven de artikelen 2, vierde lid, 37 tot&#13;
en met 39, 47a, 53, tweede en derde lid, 76, 80,&#13;
tweede, derde en vierde lid, 82, 84, 86 en 87.&#13;
3. Voor de toepassing van de Algemene wet&#13;
inzake rijksbelastingen treedt Onze Minister&#13;
in de plaats van Onze Minister van Financiën.&#13;
Voor de in de Algemene wet inzake rijksbelastingen&#13;
genoemde functionarissen treden in&#13;
de plaats de door Onze Minister aangewezen&#13;
functionarissen.&#13;
(…)&#13;
Artikel 42&#13;
1. De heffingen, bedoeld in dit hoofdstuk,&#13;
worden ingevorderd door de door Onze&#13;
Minister aangewezen functionarissen en door&#13;
de ontvanger, bedoeld in artikel 2, eerste lid,&#13;
onderdeel i, van de Invorderingswet 1990.&#13;
2. Onverminderd het overigens bij of krachtens&#13;
dit hoofdstuk bepaalde worden de heffin-&#13;
gen ingevorderd met overeenkomstige toepassing&#13;
van de Invorderingswet 1990 en de Kostenwet&#13;
invordering rijksbelastingen, met dien&#13;
verstande dat van de Invorderingswet 1990&#13;
buiten toepassing blijven artikel 17, tweede&#13;
lid, tweede volzin, alsmede de artikelen 59 en&#13;
62. Voorts blijven bij de toepassing van artikel&#13;
66 van die wet de artikelen 76, 80, tweede,&#13;
derde en vierde lid, 82, 84, 86 en 87 van de&#13;
Algemene wet inzake rijksbelastingen buiten&#13;
toepassing.&#13;
3. Behoudens voor zover de invordering is&#13;
opgedragen aan de ontvanger, bedoeld in het&#13;
eerste lid, treedt voor de toepassing van de&#13;
Invorderingswet 1990 Onze Minister in de&#13;
plaats van Onze Minister van Financiën.&#13;
(…)&#13;
Artikel 46&#13;
1. Bij algemene maatregel van bestuur kunnen&#13;
voor de bepaling van het toelaatbare verlies&#13;
van meststoffen, bedoeld in artikel 16, onderdeel&#13;
b, onder 3º, en voor de bepaling van het&#13;
toelaatbare mineralenverlies, bedoeld in artikel&#13;
24, onderdeel b, onder 2º, hoeveelheden fosfaat,&#13;
onderscheidenlijk stikstof per hectare van&#13;
de gemiddeld in het jaar tot het bedrijf behorende&#13;
oppervlakte landbouwgrond of natuurterrein&#13;
worden vastgesteld die afwijken van de&#13;
in de artikelen 19 en 26 genoemde hoeveelheden.&#13;
De afwijking bedraagt ten hoogste 35%.&#13;
2. De in het eerste lid bedoelde afwijkende&#13;
hoeveelheden kunnen verschillend worden&#13;
vastgesteld al naar gelang sprake is van grond&#13;
met een hoog of laag fosfaat- of stikstofgehalte,&#13;
zand- of lössgrond, klei- of veengrond, uitspoelingsgevoelige&#13;
grond, niet-uitspoelingsgevoelige&#13;
grond of andere bij de maatregel op&#13;
basis van de grondsoort of grondwaterstand&#13;
aangeduide gronden.&#13;
Artikel 63&#13;
1. Het ontwerp van een algemene maatregel&#13;
van bestuur als bedoeld in de artikelen 1,&#13;
onderdelen aa en ac, (…), 46, (…), wordt in de&#13;
Staatscourant bekend gemaakt.&#13;
2. Binnen een bij de bekendmaking, bedoeld&#13;
in het eerste lid, te stellen termijn, kan een&#13;
ieder de gelegenheid worden geboden zijn&#13;
wensen en bezwaren ter kennis van Onze&#13;
Minister te brengen.”&#13;
De in artikel 46 bedoelde algemene maatregel&#13;
van bestuur is het Besluit afwijkende verliesnormen&#13;
2002 Meststoffenwet, dat thans nog in&#13;
de ontwerpfase verkeert (Stcrt. 2001, nr. 238).&#13;
3. Het aan de orde zijnde besluit, de daarbij&#13;
behorende toelichting en het standpunt van&#13;
verweerder&#13;
Het Besluit luidt, voorzover hier van belang,&#13;
als volgt:&#13;
“Artikel 1&#13;
Als de kaarten, bedoeld in artikel 1, eerste lid,&#13;
onderdelen aa en ac, van de Meststoffenwet,&#13;
worden de kaarten vastgesteld die zijn opgenomen&#13;
als bijlage bij dit besluit.&#13;
Artikel 2&#13;
Dit besluit treedt in werking met ingang van&#13;
de dag na de datum van uitgifte in het Staatsblad&#13;
waarin het wordt geplaatst.”&#13;
Blijkens de Nota van Toelichting, bladzijde 3&#13;
van Stb. 2001, 579, wordt op de kaarten aangegeven&#13;
welke gronden voor de toepassing&#13;
van het stelsel van regulerende mineralenheffingen&#13;
als zand- en lössgrond gelden en&#13;
welke gronden binnen het zand- en lössgebied&#13;
als uitspoelingsgevoelige grond worden&#13;
beschouwd. De aanwijzing gebeurt op perceelsniveau.&#13;
De Meststoffenwet gaat daarbij&#13;
uit van een topografisch perceelsbegrip.&#13;
Blijkens bladzijde 4 van genoemd Staatsblad&#13;
gebeurt de aanwijzing van uitspoelingsgevoelige&#13;
gronden op basis van de grondwatertrappen&#13;
die op de bodemkaart van Nederland zijn&#13;
aangegeven.&#13;
Op bladzijde 6 van bedoelde Toelichting is&#13;
vermeld dat, gegeven de nieuwe inzichten ten&#13;
aanzien van de omvang van het areaal uitspoelingsgevoelige&#13;
gronden én het feit dat bij de&#13;
evaluatie van de Meststoffenwet in 2002 nog&#13;
opnieuw gekeken zal worden naar de noodzaak&#13;
om voor matig droge gronden met minder&#13;
dan twee derde deel grondwatertrap 7 en&#13;
8 dezelfde verliesnormen te hanteren als voor&#13;
de droge uitspoelingsgevoelige gronden,&#13;
besloten is om voor 2002 binnen het aangewezen&#13;
areaal van ongeveer 365.000 hectare op&#13;
het punt van de stikstofverliesnormen onderscheid&#13;
te maken tussen de droge en zeer droge&#13;
gronden met tenminste twee derde deel&#13;
grondwatertrap 7 en 8 enerzijds en de matige&#13;
droge gronden anderzijds. Tevens is vermeld&#13;
dat, om een differentiatie naar grondwaterstand&#13;
mogelijk te maken, de kaarten bij het&#13;
onderhavige besluit zodanig zijn aangepast&#13;
dat daarop, binnen het gebied van de uitspoelingsgevoelige&#13;
gronden, thans ook de gronden&#13;
worden aangeduid die voor tenminste twee&#13;
derde deel grondwatertrap 7 en 8 hebben.&#13;
Op bladzijde 7 van de Toelichting is vervolgens&#13;
aangegeven dat op de aangepaste kaarten&#13;
vier gebieden worden aangeduid, waarvoor in&#13;
2002 bij algemene maatregel van bestuur verschillende&#13;
stikstofverliesnormen komen te gelden.&#13;
De gebieden zijn:&#13;
1) Uitspoelingsgevoelige gronden die voor&#13;
tenminste twee derde deel grondwatertrap 7&#13;
en 8 hebben (droge uitspoelingsgevoelige&#13;
gronden). Voor op deze gronden gelegen&#13;
grasland geldt in 2002 een verliesnorm van&#13;
190 kilogram stikstof per hectare en voor&#13;
bouwland en braakland een verliesnorm van&#13;
100 kilogram stikstof per hectare.&#13;
2) Uitspoelingsgevoelige gronden die niet voor&#13;
tenminste twee derde deel grondwatertrap 7&#13;
en 8 hebben (overige uitspoelingsgevoelige&#13;
gronden). Voor op deze gronden gelegen&#13;
grasland geldt in 2002 een verliesnorm van&#13;
220 kilogram stikstof per hectare en voor&#13;
bouwland en braakland een verliesnorm van&#13;
110 kilogram stikstof per hectare.&#13;
3) Zand- en lössgronden, niet zijnde uitspoelingsgevoelige&#13;
gronden (overige zand- en lössgronden).&#13;
Hiervoor gelden in de wet neergelegde&#13;
verliesnormen, namelijk 220 kilogram&#13;
stikstof per hectare voor grasland en 110 kilogram&#13;
stikstof per hectare voor bouwland en&#13;
braakland.&#13;
4) Klei en veen. Hiervoor gelden eveneens de&#13;
in de wet neergelegde verliesnormen, namelijk&#13;
220 kilogram stikstof per hectare voor grasland&#13;
en 150 kilogram stikstof per hectare voor&#13;
bouwland en braakland.&#13;
Ter uitvoering van artikel 63 van de Meststoffenwet&#13;
is, zoals ook op bladzijde 10 van&#13;
de Nota van Toelichting is aangegeven, het&#13;
ontwerp van het Besluit bekendgemaakt in de&#13;
Staatscourant van 6 juli 2001 (nr. 128). Voorzover&#13;
uit de bij verweerder binnengekomen&#13;
opmerkingen was gebleken dat de aanwijzing&#13;
van uitspoelingsgevoelige gronden niet op&#13;
perceelsniveau heeft plaatsgevonden, is dit op&#13;
de kaarten gecorrigeerd.&#13;
Verweerder heeft zich gemotiveerd op het&#13;
standpunt gesteld dat het Besluit een algemeen&#13;
verbindend voorschrift betreft, waartegen&#13;
geen bezwaar en beroep mogelijk is. Hij&#13;
is dan ook voornemens het bezwaar van verzoekers,&#13;
evenals de door ruim 6.000 anderen&#13;
gemaakte bezwaren, niet-ontvankelijk te verklaren.&#13;
Voorzover betrokkenen van mening&#13;
zijn dat hun percelen verkeerd zijn ingedeeld,&#13;
heeft verweerder de mogelijkheid geschapen&#13;
om bij het zogenoemde mestloket te Assen&#13;
onjuistheden met betrekking tot de kaarten te&#13;
melden. Verweerder heeft in dit verband ter&#13;
zitting aangegeven dat voldoende onderbouwde&#13;
meldingen serieus zullen worden&#13;
onderzocht en dat dit uiteindelijk kan leiden&#13;
tot aanpassing van het Besluit.&#13;
4. Het standpunt van verzoekers&#13;
Bij het Besluit zijn de percelen die verzoekers&#13;
ten behoeve van hun bedrijf in gebruik hebben&#13;
aangewezen als (droge) uitspoelingsgevoelige&#13;
gronden, waarvoor de strengste verliesnormen&#13;
gelden. Verzoekers menen dat de&#13;
aanwijzing (zowel procedureel als materieel)&#13;
onzorgvuldig is geschied, dat deze onjuist is&#13;
en dat deze niet deugdelijk is onderbouwd.&#13;
Aangezien zij nu – naar zij stellen ten onrechte&#13;
– aan de strengste stikstofverliesnormen&#13;
moeten voldoen en in feite gedwongen zijn&#13;
grote investeringen te doen in extra mestafzetvoorzieningen&#13;
hebben zij alle belang bij een&#13;
schorsing van het aangevallen Besluit.&#13;
Verzoekers hebben daartoe – samengevat&#13;
weergegeven – aangevoerd dat het wel mogelijk&#13;
is om bezwaar te maken tegen het Besluit,&#13;
omdat daarbij op perceelsniveau, en derhalve&#13;
toegesneden op concrete eigendoms- dan wel&#13;
gebruiksbelangen, gronden zijn aangewezen.&#13;
De vorm is niet bepalend, maar de inhoud.&#13;
Volgens verzoekers gaat het niet om een algemene&#13;
maatregel van bestuur in de zin van een&#13;
algemeen verbindend voorschrift, maar om&#13;
een in een publiekrechtelijk voorschrift&#13;
gegrondveste bundeling van besluiten tot aanwijzing&#13;
van percelen ten aanzien waarvan zij&#13;
een rechtstreeks belang hebben. Er worden&#13;
geen algemene rechtsnormen gesteld maar&#13;
concrete gevallen aangewezen die daardoor&#13;
een bepaalde status krijgen, waarmee het&#13;
Besluit in feite een bundeling van statusbeschikkingen&#13;
is. Vanwege de kenmerkende&#13;
perceelsgewijze aanwijzing wordt voldaan aan&#13;
het adressaatscriterium en mist het Besluit de&#13;
kenmerken van algemeenheid en abstractheid&#13;
om het als een algemeen verbindend voorschrift&#13;
te kunnen aanmerken, aldus verzoekers.&#13;
Dat het gaat om aanwijzingen voor het&#13;
gehele land, doet hieraan volgens hen niet af.&#13;
Wellicht kan er gesproken worden van een&#13;
gebiedsaanwijzing, waarbij een bepaalde regeling&#13;
of uitvoeringsmaatregel op een daartoe&#13;
aangewezen gebied van toepassing wordt verklaard,&#13;
maar dan staat daartegen gewoon&#13;
bezwaar en beroep open.&#13;
5. De beoordeling van het geschil&#13;
5.1 Ingevolge artikel 8:81 van de Algemene&#13;
wet bestuursrecht (Awb) juncto artikel 19,&#13;
eerste lid, van de Wet bestuursrechtspraak&#13;
bedrijfsorganisatie kan, hangende de beslissing&#13;
op bezwaar en indien van die beslissing&#13;
beroep bij het College openstaat, de voorzieningenrechter&#13;
van het College op verzoek een&#13;
voorlopige voorziening treffen indien onverwijlde&#13;
spoed, gelet op de betrokken belangen,&#13;
dat vereist.&#13;
5.2 Het geschil spitst zich toe op de beantwoording&#13;
van de vraag of het Besluit al dan&#13;
niet is aan te merken als een algemeen verbindend&#13;
voorschrift. Ingevolge artikel 8:2, aanhef&#13;
en onder a, van de Awb, gelezen in samenhang&#13;
met artikel 18, vierde lid, van de Wet&#13;
bestuursrechtspraak bedrijfsorganisatie, is het,&#13;
voorzover hier van belang, niet mogelijk om&#13;
beroep in te stellen en – gelet op artikel 7:1&#13;
van de Awb – evenmin om bezwaar te maken&#13;
tegen een besluit, inhoudende een algemeen&#13;
verbindend voorschrift.&#13;
Gelet hierop zal bij bevestigende beantwoording&#13;
van deze vraag het verzoek om voorlopige&#13;
voorziening reeds om die reden moeten&#13;
worden afgewezen.&#13;
Ter beantwoording van die vraag overweegt&#13;
de voorzieningenrechter het volgende.&#13;
Het Besluit presenteert zich als een algemene&#13;
maatregel van bestuur die, voorzover hier van&#13;
belang, gebaseerd is op en strekt ter uitvoering&#13;
van artikel 1, eerste lid, onder aa en ac&#13;
van de Meststoffenwet. De Raad van State is&#13;
terzake gehoord. Vorm en wijze van totstandkoming&#13;
van het Besluit leveren derhalve op&#13;
zichzelf argumenten op ter ondersteuning van&#13;
het door verweerder ingenomen standpunt&#13;
dat het hier een algemeen verbindend voorschrift&#13;
betreft. Verzoekers hebben er, naar het&#13;
oordeel van de voorzieningenrechter, echter&#13;
terecht op gewezen dat niet de vorm maar de&#13;
inhoud van het Besluit bepalend is voor de&#13;
beantwoording van de hier aan de orde zijnde&#13;
vraag.&#13;
Naar het oordeel van de voorzieningenrechter&#13;
moet de vraag of het Besluit naar zijn inhoud&#13;
algemeen verbindende voorschriften bevat&#13;
bevestigend worden beantwoord indien dit&#13;
Besluit naar buiten werkende, voor de daarbij&#13;
betrokkenen bindende regels bevat, uitgaande&#13;
van het openbaar gezag dat de bevoegdheid&#13;
daartoe aan de wet ontleent, en deze regels&#13;
een algemeen karakter hebben, dat wil zeggen&#13;
dat zij gelden voor een reeks van gevallen en&#13;
gericht zijn tot een open, in abstracto&#13;
omschreven groep van personen. De regels&#13;
dienen tevens, hetzij op zichzelf, hetzij als&#13;
onderdeel van een samenstel van algemeen&#13;
verbindende voorschriften, een zelfstandige&#13;
normstelling in te houden.&#13;
Wanneer deze criteria meer specifiek worden&#13;
toegepast op het hier aan de orde zijnde&#13;
Besluit, leidt dit de voorzieningenrechter tot&#13;
de volgende conclusies.&#13;
Bij het Besluit, dat, zoals gezegd, is gebaseerd&#13;
op de Meststoffenwet, zijn kaarten vastgesteld,&#13;
die voor de daarbij betrokkenen bindend&#13;
zijn. Het gaat hierbij om een algemene&#13;
aanwijzing van topografische percelen in heel&#13;
Nederland. Het betreft aldus een reeks van&#13;
gevallen. Naar het oordeel van de voorzieningenrechter&#13;
kan niet worden staande gehouden&#13;
dat het uitsluitend gaat om de aanwijzing van&#13;
concrete, kadastrale percelen en dat het&#13;
Besluit is gericht tot een concrete groep van&#13;
personen. Dat de topografische percelen uiteindelijk&#13;
altijd zijn terug te voeren op concrete&#13;
personen als belanghebbende (eigenaar/&#13;
gebruiker), maakt de aanwijzing nog niet&#13;
zodanig concreet dat de algemene strekking&#13;
ervan verdwijnt. Het Besluit raakt een onbepaald&#13;
aantal personen omdat vantevoren niet&#13;
duidelijk is welke personen met de desbe-&#13;
treffende topografische percelen in verband&#13;
kunnen worden gebracht.&#13;
Hoewel de aanduiding op de kaarten plaatsvindt&#13;
aan de hand van de criteria van de Meststoffenwet&#13;
en de aanwijzing van de percelen&#13;
tot gevolg heeft dat daarop bepaalde stikstofverliesnormen&#13;
van toepassing worden, welke&#13;
normen elders, in de Meststoffenwet en het&#13;
– thans nog in de ontwerpfase verkerende –&#13;
Besluit afwijkende verliesnormen 2002, zijn&#13;
neergelegd, ontneemt dit naar het oordeel van&#13;
de voorzieningenrechter aan het Besluit niettemin&#13;
niet het karakter van algemeen verbindend&#13;
voorschrift. Het gaat bij het Besluit niet&#13;
enkel om het bepalen van de werkingssfeer&#13;
van een algemeen verbindende norm, dat wil&#13;
zeggen om een concretiserend besluit dat&#13;
nader de toepasselijkheid van elders neergelegde&#13;
normen naar tijd en/of plaats bepaalt.&#13;
Daartoe wordt overwogen dat met betrekking&#13;
tot de stikstofverliesnormen kan worden&#13;
gesproken van samenhangende normstelling,&#13;
nu het Besluit deel uitmaakt van een keten van&#13;
wetgeving met betrekking tot de mestproblematiek&#13;
en de mineralenheffingen. De gebiedsaanwijzing&#13;
die bij het Besluit plaatsvindt is&#13;
niet aan de regeling in de Meststoffenwet&#13;
ondergeschikt, maar maakt daarvan een essentieel&#13;
en samenhangend deel uit en wel zodanig,&#13;
dat het op die wijze in het karakter van&#13;
algemeen verbindend voorschrift deelt.&#13;
Daarnaast is sprake van een categorie-indeling&#13;
op de kaarten. Daarbij worden vier soorten&#13;
gebieden aangeduid. Voor de verschillende&#13;
categoriën gelden verschillende verliesnormen.&#13;
De categorieën “droge uitspoelingsgevoelige&#13;
gronden” en “overige uitspoelingsgevoelige&#13;
gronden” zijn niet in de definitiebepaling van&#13;
de Meststoffenwet terug te vinden. In zoverre&#13;
is er naar het oordeel van de voorzieningenrechter&#13;
tevens een argument om te spreken&#13;
van een zelfstandige normstelling.&#13;
5.3 Uit het vorenoverwogene volgt dat, naar&#13;
het oordeel van de voorzieningenrechter, het&#13;
Besluit een algemeen verbindend voorschrift&#13;
behelst, dat als zodanig niet vatbaar is voor&#13;
bezwaar en beroep op grond van de Awb&#13;
juncto de Wet bestuursrechtspraak bedrijfsorganisatie.&#13;
De voorzieningenrechter verwacht,&#13;
gelet hierop, dat ook niet dat de (thans&#13;
nog voorgenomen) niet-ontvankelijkverklaring&#13;
van het bezwaar door verweerder niet in&#13;
rechte stand zal kunnen houden. Het verzoek&#13;
om voorlopige voorziening dient derhalve te&#13;
worden afgewezen.&#13;
5.4 De voorzieningenrechter voegt hier ter&#13;
voorlichting van verzoekers nog aan toe, dat&#13;
een en ander niet betekent dat tegen de aanwijzing&#13;
en categorisering van de desbetreffende&#13;
percelen in het geheel geen rechtsbescherming&#13;
zou openstaan. De vraag of de gronden inderdaad&#13;
aan de criteria voldoen om te worden&#13;
aangemerkt als zand- of lössgrond of uitspoelingsgevoelige&#13;
grond kan in voorkomende&#13;
gevallen, bij wege van exceptieve toetsing, aan&#13;
de orde komen in procedures tegen besluiten&#13;
die strekken ter uitvoering van de onderhavige&#13;
wetgeving, zoals bijvoorbeeld besluiten tot&#13;
het opleggen van een heffing ingevolge artikel&#13;
41 van de Meststoffenwet.&#13;
5.5 Er is geen aanleiding voor een proceskostenveroordeling,&#13;
als bedoeld in artikel 8:75&#13;
van de Awb.&#13;
6. De beslissing&#13;
De voorzieningenrechter wijst het verzoek&#13;
om een voorlopige voorziening af.&#13;
NOOT&#13;
In deze zaak heeft het CBb zich weer eens&#13;
moeten buigen over de vraag of een bepaalde&#13;
beslissing wel is aan te merken als een besluit&#13;
in de zin van art. 1:3 Algemene wet bestuursrecht,&#13;
waartegen bezwaar en beroep open&#13;
staat. Dit komt vaker voor omdat het ministerie&#13;
van LNV de regelingen liefst zo formuleert,&#13;
dat er geen rechtsbescherming open&#13;
staat. Zie voor een ander geval: CBb 19 juni&#13;
2001, Agr.r. 2001, nr. 5081 m.nt. D.W. Bruil.&#13;
In casu gaat het om een beslissing, genomen in&#13;
de vorm van een algemene maatregel van&#13;
bestuur, waarin kaarten zijn opgenomen die&#13;
vier soorten grond aangeven, zoals uitspoelinggevoelige&#13;
droge zandgronden etc. Voor&#13;
deze aangewezen gronden geldt op grond van&#13;
de wet en een nader vast te stellen amvb een&#13;
afwijkende – lagere – verliesnorm in het kader&#13;
van het mineralenaangiftesysteem. Nu schijnt&#13;
er inhoudelijk nogal wat mis te zijn met deze&#13;
aanwijzing (zie ook Kamerstukken II 2000-&#13;
2001, 26 729, nr. 47) – er zijn dan ook naar&#13;
verluidt 10.000 reacties op het ontwerp binnengekomen&#13;
– maar deze uitspraak gaat slechts&#13;
in op de ontvankelijkheid van de bezwaren.&#13;
De vraag wordt toegespitst op de kwestie of&#13;
hier nu sprake is van een algemeen verbindend&#13;
voorschrift of niet. Gelukkig acht de&#13;
rechter de vorm van het besluit niet doorslaggevend,&#13;
maar hoogstens een indicatie voor het&#13;
karakter ervan is. Dat betekent dat ook bijvoorbeeld&#13;
de formulering van art. 47 Reconstructiewet&#13;
concentratiegebieden, waarbij voor&#13;
de instelling van een gebruiksverbod een provinciale&#13;
verordening wordt voorgeschreven,&#13;
niet aan bezwaar en beroep in de weg zal&#13;
staan. Het gaat dus om de inhoud van het&#13;
besluit. Ik zou menen dat de zaak duidelijk&#13;
genoeg ligt; het gaat hier om een gebiedsaanwijzing:&#13;
de kaart geeft de plaats aan waar&#13;
elders geformuleerde algemene normen van&#13;
toepassing zullen zijn (zie over de gebiedsaanwijzing&#13;
bijvoorbeeld: De Haan, Drupsteen,&#13;
Fernhout, Bestuursrecht in de sociale rechtsstaat,&#13;
Deventer 1998, blz. 79-81). Het is dus&#13;
een besluit van algemene strekking, niet zijnde&#13;
een algemeen verbindend voorschrift. Toch&#13;
beslist de rechter anders. Hij ontwaart zelfs&#13;
een zelfstandige normstelling in het besluit,&#13;
om – als ik het goed zie – twee redenen: a) de&#13;
gebiedsaanwijzing maakt een essentieel en&#13;
samenhangend deel uit van de Meststoffenwet&#13;
en wel zodanig dat het in het karakter van&#13;
algemeen verbindend voorschrift deelt; b) er&#13;
zijn ook andere gronden aangewezen, dan in&#13;
de definities van de Meststoffenwet terug te&#13;
vinden zijn (r.o. 5.2). Beide argumenten acht&#13;
ik nauwelijks steekhoudend. Nu kan men&#13;
daar een flinke juridisch-dogmatische discussie&#13;
over voeren, hetgeen het bestek van deze noot&#13;
te buiten gaat. Ik verwijs slechts naar de Kroniek&#13;
bestuurshandelingen (NTB 2001, blz. 46&#13;
e.v.) waarin A.P. Klap en F.J. van Ommeren&#13;
vergelijkbare uitspraken van de Raad van&#13;
State (kritisch) bespreken. Liever roer ik nog&#13;
op een rechtsbeschermingsargument aan. De&#13;
kwestie zal namelijk ongetwijfeld in een later&#13;
stadium door de rechter beoordeeld kunnen&#13;
worden, zoals het CBb in r.o. 5.4. ook aangeeft,&#13;
namelijk via een exceptieve toetsing bij&#13;
een bezwaar en beroep tegen de Minasheffing&#13;
zelf. Daarmee wordt de zwarte piet weer bij&#13;
de veehouder gelegd: deze moet maar het risico&#13;
nemen uit te gaan van hogere verliesnormen.&#13;
Aldus riskeert hij een flinke heffing als&#13;
blijkt dat hij daarbij ongelijk had. Alleen dat&#13;
risico al verhindert wellicht een fatsoenlijke&#13;
rechtmatigheidstoetsing van de kaarten. Wie&#13;
zal immers dat risico willen nemen? Ook de&#13;
civiele rechter zou natuurlijk nog kunnen&#13;
worden ingeschakeld. Een redenering die&#13;
recht doet aan de behoefte aan en risico’s bij&#13;
rechtsbescherming, zoals die ook gevolgd&#13;
wordt in bijvoorbeeld de rechtspraak over&#13;
bestuurlijke (rechts)oordelen zou het CBb&#13;
hebben gesierd. Zie: ABRS 16 november 1998,&#13;
Gst. 1999, 7090 m.nt. Goorden; CBb 21 juli&#13;
1998, AB 1998, 437 m.nt. JHvdV; ABRS&#13;
19 juni 2000, AB 445, m.nt. JSt. In deze uitspraken&#13;
wordt de vraag of rechtsbescherming&#13;
wordt geboden door de bestuursrechter afhankelijk&#13;
gesteld van de vraag of het alternatief&#13;
‘onredelijk bezwarend’ is voor de betrokkene.&#13;
Als dit criterium in het onderhavige geval ook&#13;
zou zijn toegepast, zou het CBb niet tot een&#13;
niet-ontvankelijkverklaring zijn gekomen.&#13;
D.W. Bruil&#13;
</content><legacyfootnotes/><footnotes><footnote/></footnotes><auteurs/><published>2002-02-11 00:00:00</published><modified>2002-02-11 00:00:00</modified><editiondate>2002-02-11</editiondate><htmlpath>https://denhollander.info/artikel/4640</htmlpath></article>
</articles></edition>
<edition><articles><article><jaar>1987</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1987</searchword><id>6333</id><udhid>UDH:TvAR/6333</udhid><titel>Boekbespreking: Asser-Brunner - De Pacht</titel><searchwords><searchword>TvAR 7/1987</searchword><searchword>UDH:TvAR/6333</searchword></searchwords><attachments><attachment><name>1987_nr 7_Artikel_Rombach.pdf</name><extention>pdf</extention><url>https://denhollander.info/download/6115/ci</url></attachment></attachments><inleiding>1. In 1960 verscheen als onderdeel van de derde druk van Asser-Kamphuisen voor&#13;
het eerst de behandeling van de pachtovereenkomst door mr J. van Andel, in 65&#13;
bladzijden oude bladspiegel. Besproken, of zelfs maar aangekondigd, in dit blad is&#13;
dit standaardwerk nimmer, evenmin trouwens als de handboeken van Houwing,&#13;
Zijp en De Haan. De latere bewerkingen door Van Andel in 1976 (107 blz. nieuwe&#13;
bladspiegel) en 1981 (166 blz. idem) zijn evenmin besproken, maar alleen aangekondigd&#13;
in P. 1976, 248 en Agr R 1982, 205. Pas het boek van Rodrigues Lopes over&#13;
pacht genoot het voorrecht te worden besproken in dit blad, P. 1981, 51. Toch verschenen&#13;
hierin ook al omstreeks 1960 boekbesprekingen, zie bijvoorbeeld P. 1959,&#13;
258 en 1960, 198. Blijkbaar meende de redactie tot dusver over haar lezers: ieder&#13;
wordt geacht Van Andel, Houwing, Zijp en De Haan te kennen - en blijkens de&#13;
verschijning van deze bespreking is zij hiervan thans niet meer overtuigd!</inleiding><content>2. Het eerste dat bij Brunner opvalt is dat de omvang met 31 bladzijden is toegenomen&#13;
tot 147 bladzijden. Maar in werkelijkheid voegde hij ongeveer 38 bladzijden&#13;
toe, aangezien er ongeveer 7 zijn geschrapt die nog slechts historisch belang hadden&#13;
- een procédé dat Van Andel al bij zijn bewerkingen toepaste, maar dat zijn grenzen&#13;
heeft als men ziet dat nog ongeveer een kwart van de in het register genoemde&#13;
rechtspraak dateert van vóór de Pachtwet 1958. Van de huidige 147 bladzijden zijn&#13;
dus nog 109 van Van Andel, waarvan bijna de helft al uit 1960, alles vrijwel onveranderd.&#13;
Wel een bewijs van de hoge kwaliteit van zijn werk van de aanvang af.&#13;
3. Dat Van Andel de laatste maal na vijfjaar kon volstaan met nog geen 10 bladzijden&#13;
nieuwe tekst, en Brunner na opnieuw vijfjaar 38 bladzijden moest toevoegen,&#13;
ligt slechts voor een klein deel aan de verandering van auteur, maar is veel meer veroorzaakt&#13;
door de wetswijziging van 1984. Daarnaast moesten de nieuwe literatuur&#13;
en rechtspraak worden verwerkt, en is een nuttig overzicht van ruim 4 bladzijden&#13;
(nr. 2 t/m 6) toegevoegd over taak en bevoegdheid van grondkamers en pachtkamers.&#13;
Was er maar weinig nieuwe literatuur te noemen (zie nr. 4, 29, 41, 48, 64, 74,&#13;
86, 103, 126, 143, 152), nieuwe rechtspraak staat in zoveel nummers, dat ik alleen&#13;
die noem waarin Brunner nieuwe, of voor het eerst oude, rechtspraak bekritiseert&#13;
(nr. 9, 88, 101, 104, 115, 143/4, 160). Bovendien vonden op veel plaatsen uitbreidingen&#13;
plaats, die onder meer betreffen:&#13;
art. 14, nr. 17 t/m 19;&#13;
de door de grondkamers te hanteren toetsingsmaatstaven, nr. 45 t/m 48;&#13;
als inleiding op de uitzonderingen op pachters voorkeursrecht, en omdat het legaat-tegen-inbreng is komen te vallen buiten die uitzonderingen, zijn de voorwaarden&#13;
voor het voorkeursrecht kort aangegeven, nr. 76;&#13;
de schadevergoeding bij schending van dit recht, nr. 85;&#13;
de billijkheidsbeslissing bij verlenging, nr. 113;&#13;
de realiteit van het voornemen van de verpachter of zijn naasten tot eigen landbouwgebruik&#13;
van het verpachte, nr. 119/20;&#13;
ernstige aantasting van de grondslag van pachters maatschappelijke bestaan,&#13;
waarbij de superheffing is betrokken, nr. 123;&#13;
de nieuwe rechtspraak ten nadele van de pachter inzake de overwegende betekenis&#13;
van eigen gebruik voor de verpachter en zijn naasten, nr. 126;&#13;
de al oudere rechtspraak tegen ontduiking van pachters voorkeursrecht en van&#13;
art. 43, nr. 78 en 130;&#13;
de bedrijfsvoeringseis van art. 49, nr. 141;&#13;
samenval der procedures van art. 36 en 49, nr. 146;&#13;
de gevolgen van art. 49, nr. 147;&#13;
niet-verlenging van de pacht van één medepachter, nr. 150;&#13;
de werking van art. 51 en 52, nr. 155/6;&#13;
en de gevolgen van toepassing van art. 54, nr. 160.&#13;
Deze uitbreidingen zijn, evenals de weergave van de nieuwe wetgeving,&#13;
rechtspraak en literatuur, geheel in de geest van Van Andel: beknopt en helder, precies&#13;
wat de student, of de praktiserende jurist voor een eerste oriëntatie nodig heeft.&#13;
Een verschil is dat het werk van Brunner - mij althans - wat minder prikkelt tot&#13;
tegenspraak, maar ook wat minder sociaal bewogen, wat afstandelijker aandoet dan&#13;
dat van Van Andel.&#13;
4. Waar Van Andel zich afzette tegen De Haan, Zijp of Houwing heeft Brunner dit&#13;
in verreweg de meeste gevallen gehandhaafd, namelijk op zeker twintig plaatsen, en&#13;
het heeft daarom meer zin straks de gevallen te noemen waarin Brunner van Van&#13;
Andel is afgeweken. Wel blijkt Brunner soms waar hij het met Van Andel op het&#13;
hoofdpunt eens is, gevoeliger dan deze voor de argumenten van diens tegenstanders.&#13;
Zo noemt hij:&#13;
in nr. 32 hetgeen De Haan aanvoert voor het stellen van de eis van bedrijfsvoering&#13;
voor pacht (wellicht beïnvloed door de recente niet-erkenning door de rechtspraak&#13;
van het telefoon- en hobby-boeren, al bespreekt hij dit hier niet);&#13;
in nr. 47 het door Houwing genoemde nadeel van rechtsongelijkheid door de&#13;
rechtspraak die bij tussentijdse pachtnormen verhoging de nieuwe normen toepast;&#13;
in nr. 114 het door De Haan bij de belangenafweging in verlengingszaken meegewogen&#13;
algemene belang (maar Brunner erkent dit alleen voor zover het tevens een&#13;
partij belang is, terecht);&#13;
en in nr. 124 Houwings ontkenning dat verlies van het gepachte voor een pachterrechtspersoon&#13;
die de landbouw slechts als nevenactiviteit uitoefent ooit een ernstige&#13;
aantasting van haar maatschappelijke bestaan vormt, hetgeen Brunner in de regel&#13;
beaamt. 5. Afwijkingen van het standpunt van Van Andel vond ik slechts een keer of zeven.&#13;
In nr. 23 weigert Brunner, evenals Houwing, de regel van art. 1 lid 3, toe te passen&#13;
bij de driejaarlijkse pachtprijsherziening van art. 19.&#13;
In nr. 75 acht hij het met de CG (en De Haan, blz. 456, doch zonder deze te noemen),&#13;
maar anders dan Van Andel en Houwing, ongerijmd, aan de mini-pachter van&#13;
art. 58 een voorkeursrecht te geven, ook als de overeenkomst voor korter dan de&#13;
wettelijke duur is aangegaan, ofschoon in dat geval de pachter van meer dan 25 are&#13;
geen voorkeursrecht heeft.&#13;
In nr. 77 oordeelt hij, evenals De Haan maar anders dan Van Andel en Houwing,&#13;
de uitsluiting van pachters voorkeursrecht bij executieveiling niet erg bezwaarlijk,&#13;
omdat hij mee kan bieden zover zijn draagkracht toelaat en een overnemingsrecht&#13;
van een hoger bod hem niet zou baten.&#13;
In nr. 103 bestrijdt hij de kritiek van Van Andel, Houwing en Rodrigues Lopes&#13;
op de rechtspraak die een onregelmatige pachtopzegging waarna de pachter tijdig&#13;
verlenging heeft verzocht geldig acht, omdat die rechtspraak niet van de pachter&#13;
vergt dat hij zo'n opzegging aanmerkt als geldig en verlenging verzoekt.&#13;
In nr. 104 volgt hij de leer van De Haan dat de verlenging van rechtswege en niet&#13;
de pachtopzegging de bepaalde duur van de pachtovereenkomst wijzigt, en daarom&#13;
acht hij de eis van Van Andel en de rechtspraak dat alle medeverpachters en dus ook&#13;
de pachter-medeverpachter aan de opzegging moeten meewerken onjuist, mede omdat&#13;
opzegging niet automatisch leidt tot pachtbeëindiging maar tot een procedure&#13;
waarin de belangen van de pachter aan de orde komen. Hoewel Brunners verdere&#13;
argumentatie voornamelijk berust op de bezwaren van de impasse ten gevolge van&#13;
de eis dat aan opzegging ook de pachter-medeverpachter moet meewerken, neem ik&#13;
aan dat hij principieel staat achter de genoemde leer van De Haan en dus ook als&#13;
er geen pachter-medeverpachter is opzegging door elke afzonderlijke medeverpachter&#13;
geldig acht. Zo wordt de pachtrechter echter betrokken in het conflict tussen medeverpachters.&#13;
Hetzelfde geldt waar Brunner, evenals de HR, elke medeverpachter&#13;
bevoegd acht de grondkamer te verzoeken te verklaren dat er een ernstige reden is&#13;
pachters voorkeursrecht te passeren, nr. 81, en bij het verzoek van art. 19, nr. 89;&#13;
maar hoe hij oordeelt bij een vordering tot pachtontbinding wegens wanprestatie&#13;
van de pachter blijkt in nr. 96 niet, noch elders.&#13;
In nr. 129 acht hij de door alle schrijvers en de rechtspraak gesignaleerde anomalie&#13;
van art. 43 dat verzuimt de hierin bepaalde strafverlenging met meer dan zes jaar&#13;
ook voor te schrijven voor het geval van verlenging via art. 41 jo. 38 jo. 45 (met&#13;
dus maximaal zes jaar), minder desastreus dan zij, omdat bij een verdere verlenging&#13;
(die ook binnen twaalf jaar na de verpachterswisseling moet plaatsvinden) art. 43&#13;
alsnog kan worden toegepast als dan het verlengingsverzoek wel zou worden afgewezen&#13;
op grond van art. 41.&#13;
In nr. 112 en 115 ten slotte meent hij, anders dan enerzijds de pro-pachter geporteerde&#13;
Van Andel en anderzijds de jongste pro-verpachter zijnde rechtspraak, dat&#13;
noch aan de Pachtwet in het algemeen noch aan art. 38 in het bijzonder de gedachte&#13;
ten grondslag ligt dat de billijkheid in beginsel vergt dat de pachtovereenkomst moet&#13;
worden verlengd, en dat evenmin de landbouwbelangen van de verpachter bij nietverlenging&#13;
in beginsel de voorrang hebben. Anders ook dan de recente rechtspraak, die landbouw-economische belangen in de regel zwaarder laat wegen dan ideële belangen,&#13;
meent Brunner dat een zodanige (of de omgekeerde) regel niet uit de strekking&#13;
van de Pachtwet kan worden afgeleid. Dit idee van de principiële neutraliteit&#13;
van de billijkheid zolang niet de strekking van de wet anders dicteert, lijkt mij een&#13;
mooie en interessante vondst die wijde perspectieven opent, ook algemeen-burgerrechtelijk,&#13;
en daarom verreweg de belangrijkste en meest principiële wijziging die&#13;
Brunner in het boek heeft aangebracht. Hierover zal het laatste woord voorlopig&#13;
ook niet zijn gesproken, want wie ziet kans de strekking van de Pachtwet en de aan&#13;
haar ten grondslag liggende gedachte(n) met zodanige nauwkeurigheid en zekerheid&#13;
te bepalen dat over deze kwesties geen redelijke twijfel meer mogelijk is? Dit blijkt&#13;
al dadelijk bij de billijkheidsbeslissingen over de indeplaatsstellingen van art. 49 en&#13;
54 in nr. 144 en 160, waar Brunner en de rechtspraak lijnrecht tegenover elkaar&#13;
staan inzake hetgeen strekking en systeem van de wet hier meebrengen! Boeiend is&#13;
ook dat het hier nauwelijks meer mogelijk lijkt recht en politiek te scheiden.&#13;
6. Voor mij had de behandeling van het pachtrecht door Van Andel één opvallend&#13;
tekort, namelijk dat hij mij te weinig teruggreep naar het algemene verbintenissenen&#13;
vermogensrecht. Hoe begrijpelijk dit ook was bij de gespecialiseerde pachtrechter&#13;
Van Andel, terecht is de docent burgerlijk recht Brunner begonnen hier verandering&#13;
in te brengen.&#13;
Zo legt hij vaker verband met arresten van de Hoge Raad (o.a. in nr. 10, 76, 86,&#13;
88, 89, 101, 103, 104).&#13;
De strekkingsbepaling in art. 1 is voor hem aanleiding, ook art. 1576 lid 2, \516h&#13;
lid 2, en 1624 (nieuw) BW te noemen, en de gemengde contracten uitvoeriger dan&#13;
Van Andel deed te bespreken (nr. 8 t/m 11). Overigens leest hij in die strekkingsbepaling&#13;
(evenals het pachthof 22 april 1940, NJ 829, P. 1941, 285) een verwijzing naar&#13;
het cumulatiebeginsel bij de gemengde contracten (dat in art.6.5.1.4 NBW wordt gecodificeerd),&#13;
welke verwijzing mij echter gezocht lijkt, en blijkens het VV en de&#13;
MvA der Tweede Kamer op art. 1 Pachtwet strijdt met de wetsgeschiedenis.&#13;
Ook gaat Brunner dieper dan Van Andel in op de opzeggings- en procesrechtelijke&#13;
problemen die de pachter-medeverpachter meebrengt (nr. 81, 89 en speciaal 104).&#13;
Eveneens op het civielrechtelijke karakter van het legaat-tegen-inbreng naar aanleiding&#13;
van recente rechtspraak van HR en pachthof (nr. 76).&#13;
Ook op de al of niet gelijkstelling van de BV met haar grootaandeelhouder door&#13;
de rechtspraak (nr. 79, 92, 120, 122), maar helaas zonder een algemene beschouwing&#13;
hierover.&#13;
Hij noemt vaker dan Van Andel de huur, bijvoorbeeld bij de gemengde contracten&#13;
(nr. 8, 11), bij het amotierecht (nr. 95), en bij de betere - want het risico voor&#13;
formele verzuimen leggend bij de eigenaar, als de partij die belang heeft bij de wijziging&#13;
in de rechtstoestand - beëindigingsregeling in de art. 1623c en 1627cr BW bij&#13;
huur van woon- en bedrijfsruimte (nr. 101).&#13;
Ook wijst hij t.a.p. op art. 3.2.4 lid 3, NBW, dat geldend recht weergeeft.&#13;
Terecht trok Brunner aldus de band met het algemene vermogensrecht nauwer&#13;
aan, waardoor bij de invoering van het nieuwe vermogensrecht de aanpassing hieraan tevens wordt voorbereid en zal worden vergemakkelijkt, evenals een in de toekomst&#13;
mogelijke opneming van het (materiële) pachtrecht in het NBW (al handhaaft&#13;
Brunner Van Andels afwijzing hiervan in nr. 1, en noemt hij het groene boek 7 niet,&#13;
anders dan Asser-Abas).&#13;
7. Bewerking door een nieuwe auteur heeft als bijkomend voordeel dat oneffenheden&#13;
die de schrijver over het hoofd blijft zien vaak wel worden opgemerkt door de&#13;
bewerker. Zo ook hier. Bijvoorbeeld de bij Van Andel op blz. 224/225 en 288 dubbel&#13;
behandelde CG-beschikking P.1980, 3465 handhaaft Brunner terecht alleen in&#13;
nr. 87 (maar bij hem evenals bij Van Andel hier foutief aangeduid als P. 1979, 3405).&#13;
In de voorlaatste regel van zijn blz. 358 heeft Brunner terecht 'ingezonden' in diezelfde&#13;
regel op blz. 245 bij Van Andel vervangen door 'aangegaan' (inz. gelijktijdigheid&#13;
der pachtovereenkomst en haar beëindiging). Zeer juist ook wordt in nr. 79&#13;
gesproken (inzake hun liquidatie) over rechtspersonen, in plaats van over vennootschappen&#13;
bij Van Andel, blz. 281, de laatste regel. Van de dubbele behandeling van&#13;
het hof-arrest P.1980, 3452 door Van Andel op blz. 320/1 handhaaft Brunner in nr.&#13;
133/4 terecht alleen de laatste in nr. 134.&#13;
Soms lijkt mij de kans op verbetering gemist. Zo wordt wel terecht in nr. 7 aan&#13;
ontduiking (bij Van Andel blz. 220) toegevoegd ontgaan (van het dwingende pachtrecht),&#13;
maar het juist tegen dit ontgaan gerichte art. 59 komt nog steeds in het boek&#13;
niet voor. Mij is bij de in nr. 8, 10 en 11 en Van Andel, blz. 220/221/222 voorgestane&#13;
mogelijkheid dat een maatschap tevens pacht is nooit volkomen helder geworden&#13;
de aan het slot van nr. 27, evenals door Van Andel, blz. 232, verdedigde stelling&#13;
dat medegebruik van grond door de eigenaar en een ander wel een of andere samenwerkingsovereenkomst&#13;
maar geen pacht kan zijn. Aan het slot van nr. 42 is evenmin&#13;
als bij Van Andel, blz. 245, tot uitdrukking gekomen dat het hier niet gaat om het&#13;
tijdstip waarop de pachtovereenkomst aanvangt, maar om het aanvangstijdstip van&#13;
haar in art. 12 omschreven wettelijke duur; en de daar gehandhaafde stelling, dat&#13;
schriftelijke vastlegging van de pachtovereenkomst door de pachtkamer partijen&#13;
ontslaat van de verplichting tot inzending aan de grondkamer, berust niet op de wet,&#13;
maar alleen ontneemt de inzending door de griffier haar belang aan die verplichting&#13;
van partijen zonder hen evenwel hiervan te ontslaan. In de eerste alinea van nr. 44&#13;
wordt evenals bij Van Andel, blz. 246, gesproken over echtgenote of kinderen en&#13;
over erfgenamen, in plaats van over naasten in de zin van art. 49 en 54. Nr. 56, alinea&#13;
2 slot, zegt, als Van Andel, blz. 254: 'Anders Houwing, nr. 292'; maar blijkens&#13;
de vierde noot op dit nr. wijk ik hier af van Houwing. Nr. 57 noemt net als Van&#13;
Andel, blz. 255, tweemaal de niet-vervulling van een ontbindende voorwaarde waar&#13;
bedoeld is de vervulling. In nr. 59 ontmoeten we nog het uitbreidingsplan, in nr. 17&#13;
en 70 nog de grondbelasting, en in de voorlaatste alinea van nr. 96 art. 55, waar vermoedelijk&#13;
art. 40 is bedoeld (bij Van Andel resp. blz. 257, 271 en 301). En aan het&#13;
probleem of pacht een zakelijk recht is, wijdt ook Brunner geen woord, zelfs niet&#13;
door alleen maar te verwijzen naar Asser-Abas, nr. 15.&#13;
Aanpassing aan nieuwe wetgeving, hoe zorgvuldig ook nagestreefd, lukt nooit ten&#13;
volle. Enkele missers op dit punt kwam ik tegen en vermeld ik in de volgende noot, waarbij ik van andere ingeslopen onnauwkeurigheden de storendste meeneem ten&#13;
gerieve van de lezers.1&#13;
8. Tot mijn genoegen spaart Brunner zijn kritiek op mijn bewerking van Houwings&#13;
Pachtwet niet (nr. 139, 147). Hierop hoop ik aldaar te reageren.&#13;
Mijnerzijds zet ik enkele vraagtekens bij zijn bewerking. Zo schrijft hij aan het&#13;
slot van nr. 3 dat de grondkamers de pachtovereenkomsten toetsen aan niet alleen&#13;
de dwingende bepalingen van de Pachtwet en het - m.i. via art. 5 al hieronder vallende&#13;
- algemene landbouwbelang, maar ook het daarbij betrokken belang van betrokkenen;&#13;
waarop hij dit laatste baseert begrijp ik niet, want in art. 5, waaraan de&#13;
grondkamer slechts mag toetsen, staat dit niet. In nr. 15 stelt hij dat de grondkamer&#13;
verplicht is goedkeuring te onthouden aan het van art. 13 lid 1 of 2 afwijkende beding&#13;
indien niet het verzoek van lid 3 is gedaan; dat dit in de praktijk minder rigide&#13;
verloopt betoogt echter Houwing nr. 328 terecht. Waar op blz. 407 de voorlaatste&#13;
regel spreekt over vaststelling van de hoogst toelaatbare pachtprijzen krachtens art.&#13;
3, is dit verwarringwekkend, en had beter kunnen zijn gesproken over vaststelling&#13;
van de normen voor die prijzen. In nr. 81 stelt Brunner wel terecht dat de CG in&#13;
een constante rechtspraak heeft aangenomen, dat het belang van instandhouding&#13;
van een landgoed waarvan het verpachte deel uitmaakt een ernstige reden oplevert&#13;
om de pachter te passeren, maar hij verzuimt over te nemen de juiste toevoeging bij&#13;
Van Andel op blz. 282: mits aannemelijk is dat de verwerver het landgoed als zodanig&#13;
in stand zal houden.&#13;
Evenals Van Andel knoopt Brunner dit vast aan de bij de WAG aangenomen gelijke&#13;
regel van art. 56e lid 1 onder d, die de ernstige-reden-procedure hier onnodig&#13;
zal maken. Zij achten deze regel naast die constante jurisprudentie vrij overbodig, althans materieel niet van groot belang. Mij lijkt dit niet juist als men weet hoe vaak&#13;
de grondkamers in zulke gevallen nog worden ingeschakeld.&#13;
Deze wetsbepaling is nog steeds niet ingevoerd, evenmin als het bij de WAG aangenomen&#13;
zesde lid van art. 12, dat de grondkamers verplicht korte-duur-verpachtingen&#13;
door het BBL goed te keuren, en deze verpachtingen onverlengbaar verklaart.&#13;
Van Andel, blz. 259/260, bestrijdt deze regel omdat zij de administratie te veel vrijheid&#13;
geeft, mogelijk ten nadele van de pachter; Brunner heeft dit geschrapt.&#13;
Ook al zou dit zo zijn, dan nog geven de betrokken departementen blijk van contempt&#13;
of Parliament door het oningevoerd laten van deze en andere bij de WAG&#13;
aangenomen wijzigingen van de Pachtwet die niets uitstaande hebben met de terechte&#13;
niet-invoering om politieke redenen van de bij de WAG aangenomen gewijzigde&#13;
landbouwkundige toetsing.&#13;
9. Mijn conclusie is dat Brunner er uitnemend in is geslaagd het eminente werk van&#13;
Van Andel geheel up to date te maken en waar mogelijk te verbeteren. Moge het&#13;
hem gegeven zijn ook de komende aanpassing aan het nieuwe vermogensrecht, die&#13;
hem met een gerust hart kan worden toevertrouwd, te volbrengen.</content><legacyfootnotes>1. Blz. 325 regel 7 moet 5828 zijn: 5258; blz. 329 regel 3 van beneden is aan het slot uitgevallen: 3203;&#13;
blz. 330 voorlaatste alinea is na inscharingsovereenkomst uitgevallen: of een koopovereenkomst; blz. 331&#13;
regel 6 moet 6.1.5.4 zijn: 6.5.1.4; blz. 332 regel 2 moet 2200 zijn: 2177, en regel 5 van beneden moet&#13;
8 dec. zijn: 27 okt.; blz. 345 regel 25 moet 579 zijn: 79; blz. 347 regel 9 van beneden moet 2448 zijn:&#13;
2848; blz. 350 regel 13 en 437 regel 12 moet 3551 zijn: 3550 (de Pacht maakt de fout al), en blz. 350 regel&#13;
22 moet de eerste P zijn: NJ; blz. 351 regel 22 moet 185 zijn lla; blz. 353 regel 3 van beneden moet de&#13;
eerstvermelde uitspraak luiden: 27 mrt. 1961, P.1961, 2202; blz. 357 regel 13 moet 1234 zijn: 1334, en&#13;
regel 31 moet de tweede uitspraak luiden: 4 nov. 1946, P.1946, 763; blz. 358 regel 27 is de eerste uitspraak&#13;
gepubliceerd in P.1977, 3327; blz. 363 regel 24 moet worden ingevoegd na bestaande: , of, en in regel&#13;
34 moet 3188 zijn 3138; blz. 371regel 19 moet 2229 zijn: 2299; blz. 373 regel 21 moet 3327 zijn: 3335;&#13;
in nr. 62 moet leveren zijn: ter beschikking stellen; blz. 375 eerste regel idem, en laatste regel moet 2239&#13;
zijn: 2757; blz. 385 regel 32 moet 3916 zijn: 3910; in nr. 83 is de behandeling van art. 56f lid 2, niet aangepast&#13;
aan de wijziging bij de Wet Voorkeursrecht Gemeenten die het eerstvermelde standpunt van De&#13;
Haan codificeert; blz. 403 regel 11 moet 576 zijn: 476; blz. 404 regel 10 moet 336 zijn: 366, en regel 15&#13;
moet 1979, 3405 zijn: 1980, 3465; in nr. 90 regel 1 moet driejarige worden geschrapt; blz. 411 regel 9&#13;
van beneden mis ik naast de Ruilverkavelingswet de Landinrichtingswet; blz. 424 regel 7 moet aanvangen:&#13;
'niet of niet voor de duur van zes jaren wenst (art. 36, lid 2)'; verder behoort het laatstgeciteerde&#13;
arrest thuis direct na het tevoren geciteerde, en moet in de opengevallen plaats staan: 18 dec. 1972,&#13;
P.1973, 3122; blz. 432 regel 12 moet 2261 zijn: 2661; blz. 435 regel 2 moet aanvangen: 'Hof Arnhem&#13;
11 april 1963, P. 1963, 2374'; blz. 436 regel 17 moet 1925 zijn: 1935; blz. 444 regel 10 moet 3592 zijn:&#13;
3593; in nr. 125/6/7 en 129 staat telkens overwegend belang in plaats van de wettelijke term overwegende&#13;
betekenis; blz. 447 regel 13 moet 'in bepaalde gevallen, vooral' vervallen; blz. 450 regel 5 moet 2038 zijn:&#13;
2638; blz. 455 regel 6 moet 3702 zijn: 3708; blz. 463 regel 4 aanvang moet zijn: 151. De medepachter,&#13;
die niet of niet meer...; en blz. 467 regel 19 verzuimt na de erfgenamen te noemen de overblijvende echtgenoot.</legacyfootnotes><footnotes><footnote/></footnotes><auteurs>Mr J. Rombach</auteurs><published>1987-07-01 00:00:00</published><modified>1987-07-01 00:00:00</modified><editiondate>1987-07-01</editiondate><htmlpath>https://denhollander.info/artikel/6333</htmlpath></article>
</articles></edition>
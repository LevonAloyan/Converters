<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1993</searchword><id>5240</id><udhid>UDH:TvAR/5240</udhid><titel>reclamant tegen het plan van toedeling in de ruilverkaveling 'Weert-Stramproy' (TvAR 1993/4602)</titel><searchwords><searchword>TvAR 3/1993</searchword><searchword>TvAR 1993/4602</searchword><searchword>UDH:TvAR/5240</searchword></searchwords><attachments><attachment><name>1993_nr 3_Rechtspraak_4602.pdf</name><extention>pdf</extention><url>https://denhollander.info/download/5175/ci</url></attachment></attachments><inleiding>Landinrichtingswet, art. 148, 196&#13;
&#13;
Wijziging toedeling in verband met toekomstige&#13;
bestemming van de grond. De wijziging&#13;
van de bestemming moet als reëel beoordeeld&#13;
worden. Bovendien brengt reclamant de betreffende&#13;
kavels in.</inleiding><content>De S., reclamant tegen het plan van toedeling&#13;
in de ruilverkaveling 'Weert-Stramproy';&#13;
Enz.&#13;
Het bezwaar van reclamant&#13;
Rijkswaterstaat maakt bezwaar tegen het niet&#13;
wederom toedelen van de kavels 05009 en&#13;
03044. Deze gronden zijn door de staat ingebracht&#13;
en zijn bestemd voor de aanleg van een&#13;
busterminal, aansluitend aan het aldaar aanwezige&#13;
AC-restaurant.&#13;
Reclamante gaat evenals B.B.L. akkoord&#13;
met het door de L.C. opgestelde wijzigingsvoorstel.&#13;
Het standpunt van belanghebbende Op Heij&#13;
Deze is van mening dat het bezwaar van&#13;
Rijkswaterstaat en het op grond daarvan door&#13;
de L.C. opgestelde wijzigingsplan een grote&#13;
achteruitgang betekent ten opzichte van zijn&#13;
oorspronkelijke toedeling.&#13;
In dat alternatief krijgt hij veel kleinere kavels&#13;
toegedeeld dan in het plan van toedeling.&#13;
Op Heij heeft zijn bezwaar tegen het alternatief uitdrukkelijk gekoppeld aan zijn eigen bezwaren&#13;
nrs. 002 en 040. Indien aan die bezwaren&#13;
wordt tegemoet gekomen is hij bereid&#13;
zijn bezwaar tegen meergenoemd alternatief&#13;
te laten vallen.&#13;
Het standpunt van belanghebbende B.B.L.&#13;
B.B.L. is in het kader van de behandeling van&#13;
dit bezwaar door de L.C. akkoord gegaan met&#13;
het opgestelde alternatief, omdat de wijziging&#13;
beperkt blijft binnen het natuurontwikkelingsgebied.&#13;
Het standpunt van de Centrale Landinrichtingscommissie&#13;
en de Landinrichtingscommissie&#13;
De Landinrichtingscommissie heeft zich aangesloten&#13;
bij het standpunt van de Centrale&#13;
Landinrichtingscommissie. Dit standpunt is&#13;
neergelegd in de door de vertegenwoordiger&#13;
van de C.C. overgelegde pleitnotities met bijlagen,&#13;
welke aan dit vonnis zijn gehecht en&#13;
waarvan de inhoud als hier herhaald en ingelast&#13;
wordt aangemerkt. (Niet opgenomen,&#13;
red.).&#13;
Kort gezegd is de C.C. van oordeel dat rekening&#13;
gehouden moet worden met de toekomstige&#13;
bestemming van meergenoemde&#13;
kavels daar bestemmingswijziging en realisering&#13;
van een busterminal en parkeervoorzieningen&#13;
ter plaatse reëel te achten is. De L.C.&#13;
heeft derhalve terecht een wijzigingsvoorstel&#13;
geformuleerd, zoals is weergegeven in kaartbijlage&#13;
2. In dat voorstel staat B.B.L. een gedeelte&#13;
van kavel 03044 (groot 0.53.32 ha en&#13;
waarde ca f 11 732) af ten behoeve van reclamante.&#13;
Tevens vindt een ruil plaats tussen&#13;
B.B.L en reclamante, waarbij laatstgenoemde,&#13;
tezamen met pachter Op Heij, kavel 05009&#13;
(oppervlakte 1.55.24 ha en waarde f 34 200)&#13;
krijgt toegedeeld, terwijl aan B.B.L. de noordzijde&#13;
van kavel 05008 (groot 1.61.20 ha met&#13;
een waarde van f 35 466) wordt toegedeeld,&#13;
met deze gewijzigde toedeling is tevens de&#13;
ontsluitingsproblematiek voor B.B.L. opgelost&#13;
ten aanzien van de achterliggende kavel&#13;
05918.&#13;
De C.C. is van oordeel dat voornoemd wijzigingsvoorstel&#13;
voor belanghebbende Op Heij&#13;
geen benadeling met zich brengt in vergelijking&#13;
met diens inbrengsituatie. Tegen deze&#13;
achtergrond is de C.C. van oordeel dat de belangen&#13;
van reclamante bij het wijzigingsvoorstel&#13;
zwaarwegend en van doorslaggevende&#13;
betekenis zijn, zodat het bezwaar gegrond&#13;
moet worden verklaard.&#13;
Het oordeel van de rechtbank&#13;
De rechtbank deelt de mening van de CC,&#13;
dat rekening moet worden gehouden met de&#13;
toekomstige bestemming van de kavels 05009&#13;
en 03044. De wijziging van de bestemming&#13;
en de realisering van de busterminal met parkeervoorzieningen&#13;
ter plaatse moet als reëel&#13;
worden beoordeeld, terwijl bovendien geldt&#13;
dat reclamante betreffende kavels inbrengt.&#13;
Het door de L.C. opgestelde wijzigingsplan&#13;
komt aan de gerechtvaardigde bezwaren&#13;
van reclamante tegemoet.&#13;
Onjuist acht de rechtbank de stelling van&#13;
belanghebbende Op Heij dat een verslechtering&#13;
in zijn toedeling optreedt.&#13;
Uitgangspunt dient immers te zijn de inbrengsituatie&#13;
van Op Heij (drie gebruikspercelen&#13;
bestaande uit eigendom en pacht) en&#13;
vergelijking daarmee laat zien dat in het wijzigingsvoorstel&#13;
eveneens drie gebruikspercelen&#13;
worden toegedeeld. Aan de rechten van de&#13;
pachter Op Heij wordt geen afbreuk gedaan&#13;
daar deze in geval van pachtontbinding inzake&#13;
kavel 05009 wegens de verwezenlijking van&#13;
een andere dan landbouwkundige bestemming,&#13;
mogelijkheden heeft aanspraken te&#13;
doen gelden op een schadeloosstelling. Met&#13;
de gewijzigde toedeling wordt tevens de ontsluitingsproblematiek&#13;
voor B.B.L. opgelost&#13;
ten aanzien van kavel 05918.&#13;
De rechtbank overweegt voorts nog dat het&#13;
bezwaar van Op heij in de onderhavige zaak&#13;
ook lijdt onder de aangebrachte koppeling&#13;
met zijn eigen bezwaren nrs. 002 en 040.&#13;
Door aan te voeren dat hij zijn bezwaar als&#13;
belanghebbende in deze zaak wil laten vallen&#13;
indien aan zijn eigen bezwaren (002 en 040)&#13;
wordt tegemoet gekomen, geeft Op Heij immers&#13;
aan dat het onderhavige probleem niet&#13;
als onoverkomelijk beschouwd moet worden.&#13;
De belangen van Rijkswaterstaat dienen in&#13;
deze te prevaleren, zodat het bezwaar gegrond&#13;
moet worden verklaard en het plan van toedeling&#13;
moet worden aangepast overeenkomstig&#13;
het wijzigingsvoorstel, als weergegeven in&#13;
kaartbijlage 2.&#13;
De gezamenlijke rechthebbenden moeten&#13;
als de in het ongelijk gestelde partij worden&#13;
verwezen in de kosten van dit geding aan de&#13;
zijde van Rijkswaterstaat, tot heden begroot&#13;
op f 250 griffierecht.&#13;
Beslissing&#13;
De rechtbank:&#13;
Wijst het bezwaar van reclamante toe in&#13;
die zin, dat het plan van toedeling wordt gewijzigd conform het wijzigingsvoorstel, zoals&#13;
weergegeven op aangehechte kaartbijlage 2,&#13;
hetgeen neerkomt op het navolgende:&#13;
(Enz.)</content><legacyfootnotes/><footnotes><footnote/></footnotes><auteurs/><published>1993-03-01 00:00:00</published><modified>1991-11-11 00:00:00</modified><editiondate>1993-03-01</editiondate><htmlpath>https://denhollander.info/artikel/5240</htmlpath></article>
</articles></edition>
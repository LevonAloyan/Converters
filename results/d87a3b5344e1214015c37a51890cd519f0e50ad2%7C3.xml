<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1999</searchword><id>4804</id><udhid>UDH:TvAR/4804</udhid><titel>Y / Suikerfabrikant X (TvAR 1999/4956)</titel><searchwords><searchword>TvAR 5/1999</searchword><searchword>TvAR 1999/4956</searchword><searchword>UDH:TvAR/4804</searchword></searchwords><attachments><attachment><name>1999_nr 5_Rechtspraak_4956.pdf</name><extention>pdf</extention><url>https://denhollander.info/download/4746/ci</url></attachment></attachments><inleiding>Suikersysteem 1996 art. 27&#13;
&#13;
Intrekking polsuikerreferentie. Teler was wel&#13;
telplichtig, maar beschikte niet over DBHgegevens.&#13;
De vraag of betrokkene voor eigen&#13;
rekening en risico suikerbieten heeft geteeld op&#13;
gronden die duurzaam tot het bedrijf behoorden,&#13;
moet kunnen worden beantwoord aan de&#13;
hand van de landbouwtellingen. Dit is een&#13;
van de weinige mogelijkheden tot controle.&#13;
Aan een feitelijke beoordeling wordt niet toegekomen.&#13;
Bijzondere omstandigheden niet&#13;
aangetoond.</inleiding><content>..., wonende te ..., verzoeker,&#13;
gemachtigde: mr D.C.M. Achterberg,&#13;
tegen&#13;
Suikerfabrikant X, gevestigd te ..., verweerster,&#13;
gemachtigde: mr E.H. Pijnacker Hordijk.&#13;
Het verloop van de procedure&#13;
1. Bij brief van zijn gemachtigde d.d. 20&#13;
december 1996 is verzoeker onder nader aan&#13;
te vullen gronden bij de arbitragecommissie in&#13;
beroep gekomen van een beslissing van verweerster&#13;
d.d. 10 december 1996, waarbij de&#13;
intrekking van zijn referenties en zijn toewijzing&#13;
1996 werd gehandhaafd.&#13;
Bij brief van zijn gemachtigde d.d. 7 maart&#13;
1997, met twee producties, heeft verzoeker de&#13;
gronden van zijn beroep uiteengezet. Vervolgens&#13;
werd bij brief d.d. 16 april 1997 nog&#13;
kopie van een tweetal brieven overgelegd.&#13;
2. Verweerster voerde schriftelijk verweer bij&#13;
memorie van antwoord d.d. 27 mei 1997, met&#13;
twee producties.&#13;
3. Hierop hebben partijen hun standpunten&#13;
nader schriftelijk uiteengezet, verzoeker bij&#13;
memorie van repliek d.d. 25 augustus 1997 en&#13;
verweerster bij memorie van dupliek d.d.&#13;
6 oktober 1997, met twee producties. Bij akte&#13;
d.d. 16 december 1997 heeft verzoeker zich&#13;
over de bij dupliek overgelegde producties&#13;
uitgelaten. Bij brief d.d. 20 februari 1998 heeft&#13;
verweerster de arbitragecommissie nog voorzien&#13;
van een productie, waarvan zij meende&#13;
dat deze mogelijkerwijs ten onrechte niet bij&#13;
antwoord was bijgesloten.&#13;
4. Op 2 maart 1998 heeft te Utrecht ten overstaan&#13;
van de arbitragecommissie een mondelinge&#13;
behandeling van de zaak plaatsgevonden.&#13;
Verzoeker was in persoon aanwezig, vergezeld&#13;
van zijn gemachtigde. Verweerster&#13;
werd ter zitting vertegenwoordigd door haar&#13;
gemachtigde en de heer ..., alsmede door de&#13;
heer .... Beide partijen legden pleitaantekeningen&#13;
over. Verweerster legde voorts een kopie&#13;
over van een brief van de Minister van Landbouw,&#13;
Natuurbeheer en Visserij d.d. 20 december&#13;
1995.&#13;
5. Op verzoek van de arbitragecommissie&#13;
namen beide partijen nadien nog een nadere&#13;
akte.&#13;
6. De inhoud van bovenbedoelde stukken&#13;
moet als hier herhaald en ingelast worden&#13;
beschouwd.&#13;
7. De zaak is in staat van wijzen gekomen en&#13;
het vonnis is bepaald op heden.&#13;
Het geschil&#13;
8. Aan de beslissing waarvan beroep is, onder&#13;
verwijzing naar artikel 27 Suikersysteem 1996,&#13;
door verweerster ten grondslag gelegd dat&#13;
verzoeker, hoewel telplichtig, niet beschikt&#13;
over dbh-gegevens.&#13;
9. Verzoeker heeft in de na de mondelinge&#13;
behandeling zijnerzijds genomen nadere akte&#13;
gepoogd de juistheid van bedoelde beslissing&#13;
inhoudelijk te weerleggen. Bij aanvullend&#13;
beroepschrift (de brief d.d. 7 maart 1997)&#13;
heeft verzoeker zich op het standpunt gesteld&#13;
dat de beslissing niet in stand kan blijven, aangezien:&#13;
a. het suikersysteem nietig is, daar het Landbouwschap&#13;
geen organisatie van verkopers is&#13;
als bedoeld in Vo. 206/68 van de Raad d.d.&#13;
20 februari 1968;&#13;
b. artikel 27 suikersysteem strijdig is met het&#13;
bepaalde in artikel 6:236 dan wel 6:237 BW;&#13;
c. de beslissing strijdig is met de strekking van&#13;
het suikersysteem;&#13;
d. de beslissing strijdig is met het motiveringsbeginsel;&#13;
e. de hardheidsclausule van artikel 29 suikersysteem&#13;
ten aanzien van verzoeker van toepassing&#13;
is;&#13;
f. verzoeker niet verplicht was om aan de&#13;
Landbouwtelling deel te nemen.&#13;
10. Verweerster heeft gemotiveerd verweer&#13;
gevoerd.&#13;
De beoordeling van het geschil&#13;
11. Om te beginnen overweegt de arbitragecommissie&#13;
dat op deze zaak het Suikersysteem&#13;
1996 van toepassing is. Waar verzoeker&#13;
in de stukken naar het Suikersysteem 1995&#13;
heeft verwezen zal dit als Suikersysteem 1996&#13;
worden gelezen.&#13;
12. Naar aanleiding van de hierboven onder 9&#13;
a tot en met f weergegeven stellingen overweegt&#13;
de arbitragecommissie als volgt:&#13;
ad a: Landbouwschap geen organisatie van&#13;
verkopers&#13;
12.1 De stelling wordt verworpen. Bij het&#13;
aangaan van de opeenvolgende suikersystemen&#13;
heeft het Landbouwschap de telers van&#13;
suikerbieten steeds met instemming van de&#13;
betrokken organisaties van bietentelers vertegenwoordigd.&#13;
Het feit dat het Landbouwschap&#13;
destijds ingevolge de Wet op de bedrijfsorganisatie&#13;
als bedrijfschap is ingesteld&#13;
staat aan een dergelijk optreden niet in de&#13;
weg. De Lid-Staat Nederland heeft het Landbouwschap&#13;
van jaar op jaar als organisatie van&#13;
verkopers c.q. bietentelers in de zin van Vo.&#13;
206/68 erkend. Wat betreft het ten dezen relevante&#13;
Suikersysteem 1996 kan dit gevoegelijk&#13;
worden afgeleid uit de brief van de Minister&#13;
van Landbouw en Visserij d.d. 20 december&#13;
1995, waarvan verweerster tijdens de mondelinge&#13;
behandeling kopie heeft overgelegd en&#13;
waarbij de minister met de totstandkoming&#13;
van het Suikersysteem 1996, gebruikmakend&#13;
van de mogelijkheid tot afwijken van het&#13;
bepaalde in artikel 30 leden 1 en 2 van Vo.&#13;
1785/81, heeft ingestemd.&#13;
12.2 Ten overvloede overweegt de arbitragecommissie&#13;
dat zij reeds eerder soortgelijk&#13;
heeft overwogen in een vonnis d.d. 23 december&#13;
1993, zulks inzake het Suikersysteem&#13;
1991. Bedoeld vonnis werd gepubliceerd in&#13;
het tijdschrift Agrarisch recht 1995, 4747. De&#13;
beslissing werd gesanctioneerd bij vonnis van&#13;
de Arrondissementsrechtbank â€™s-Gravenhage&#13;
d.d. 9 augustus 1995.&#13;
ad b: artikel 27 strijdig met artikel 6:236 dan&#13;
wel 6:237 BW&#13;
12.3 Deze stelling treft hetzelfde lot. Om te&#13;
beginnen is de arbitragecommissie gelet op&#13;
het bepaalde in de artikelen 30 en 31 Suikersysteem&#13;
1996, deze bepalingen in onderlinge&#13;
samenhang bezien, niet bevoegd tot het doen&#13;
van een uitspraak over de in dat suikersysteem&#13;
opgenomen algemene bepalingen.&#13;
Bovendien kan, zo het Suikersysteem 1996 al&#13;
zou moeten of kunnen worden aangemerkt&#13;
als stelsel van algemene voorwaarden in de zin&#13;
van de artikelen 6:231 e.v. BW, niet worden&#13;
gezegd dat artikel 27 als een onredelijk&#13;
bezwarend beding moet worden aangemerkt.&#13;
In dit kader acht de arbitragecommissie van&#13;
belang dat het Suikersysteem 1996 is tot stand&#13;
gekomen in goed overleg tussen de suikerfabrikanten&#13;
enerzijds en het Landbouwschap,&#13;
als vertegenwoordiger van bietentelers, waaronder&#13;
verzoeker, anderzijds. Aangenomen&#13;
moet worden dat aldus bij het redigeren van&#13;
de tekst in voldoende mate met de belangen&#13;
van die bietentelers rekening is gehouden. In&#13;
dit verband zij aangetekend dat het kunnen&#13;
verkrijgen van inzage in landbouwtellinggegevens&#13;
moet worden aangemerkt als een&#13;
van de weinige mogelijkheden ter controle&#13;
van de grondslagen van het suikersysteem.&#13;
Deze gegevens stellen een fabrikant namelijk&#13;
bij uitstek in staat om na te gaan of een teler&#13;
die basisreferentie op zijn naam heeft (nog)&#13;
wel beschikt over voldoende landbouwgrond&#13;
om de daarmee corresponderende hoeveelheid&#13;
suikerbieten te kunnen telen.&#13;
ad c: strijd met de strekking van het suikersysteem&#13;
12.4 In dit kader heeft verzoeker naar voren&#13;
gebracht dat een referentieperiode in het&#13;
kader van het suikersysteem zich uitstrekt&#13;
over een periode van vijf jaren, terwijl&#13;
genoegzaam is aangetoond dat hij gedurende&#13;
de vijf jaren voorafgaand aan 1996 daadwerkelijk&#13;
bieten heeft geteeld, en hij voorts kopie&#13;
heeft overgelegd van twee pachtovereenkomsten&#13;
ten bewijze dat hij grond voor de bietenteelt&#13;
in gebruik heeft gehad. De arbitragecommissie&#13;
overweegt in dit verband dat zij aan&#13;
een beoordeling van de overgelegde stukken&#13;
niet is toegekomen, om redenen die hierna in&#13;
rechtsoverweging 13 zijn vermeld. Hier zij&#13;
overwogen dat de arbitragecommissie verzoeker&#13;
niet kan volgen in zijn redenering dat een&#13;
en ander tot het oordeel zou moeten leiden&#13;
dat de beslissing waarvan beroep strijdig is&#13;
met de strekking van het suikersysteem. In&#13;
verband hiermee kan de onderhavige stelling&#13;
evenmin worden gehonoreerd.&#13;
ad d: strijd met het motiveringsbeginsel&#13;
12.5 Naar het oordeel van de arbitragecommissie&#13;
is de beslissing waarvan beroep voldoende&#13;
gemotiveerd, zodat ook deze stelling&#13;
moet worden verworpen. Er kan geen misverstand&#13;
over bestaan dat verweerster aan de&#13;
beslissing ten grondslag heeft gelegd dat verzoeker,&#13;
hoewel telplichtig, niet beschikt over&#13;
dbh-gegevens 1995, terwijl uit de wel beschikbare&#13;
dbh-gegevens niet blijkt dat hij in de des-&#13;
betreffende jaren akkerbouwgrond voor de&#13;
bietenteelt in gebruik heeft gehad. Artikel 27&#13;
Suikersysteem 1996 bepaalt in het tweede lid,&#13;
dat in een dergelijk geval elke toewijzing vervalt,&#13;
terwijl de suikerfabrikant tot het innemen&#13;
van polsuikerreferenties zal overgaan.&#13;
ad e: toepassing hardheidsclausule&#13;
12.6 Hetgeen verzoeker ten processe naar&#13;
voren heeft gebracht, heeft de arbitragecommissie&#13;
niet kunnen brengen tot het oordeel&#13;
dat onverkorte handhaving van het Suikersysteem&#13;
1996 jegens verzoeker tot een zodanig&#13;
onredelijk resultaat zou leiden, dat dit niet&#13;
aanvaardbaar zou zijn. Verzoeker komt dan&#13;
ook geen beroep op de hardheidsclausule toe.&#13;
ad f: telplicht&#13;
12.7 Verzoeker heeft de stelling van verweerster&#13;
onweersproken gelaten, dat hij door de&#13;
jaren in totaal 5,03 ha in gebruik heeft gehad,&#13;
waarvan 2 ha voor de teelt van suikerbieten&#13;
werden ingezet. Gelet op een en ander is verzoeker&#13;
volgens verweerster steeds zonder&#13;
meer telplichtig geweest. Tegen bedoelde stelling&#13;
van verweerster heeft verzoeker weliswaar&#13;
aangevoerd dat het overgrote deel van&#13;
zijn areaal â€“ naar de arbitragecommissie&#13;
begrijpt: op 0,5 ha na â€“ op mondelinge basis&#13;
van derden werd gepacht, maar dit kan hem&#13;
niet baten aangezien in een geval als het&#13;
onderhavige, naar verweerster onweersproken&#13;
heeft gesteld, in het kader van de vraag of een&#13;
landbouwer telplichtig is slechts de omvang&#13;
van zijn bedrijf van belang is, en niet de basis&#13;
waarop hij over de desbetreffende percelen&#13;
kan beschikken. Het standpunt van verzoeker&#13;
dat hij niet gehouden was om aan de Landbouwtelling&#13;
deel te nemen dient in verband&#13;
hiermee te worden verworpen.&#13;
13. In aansluiting op het voorgaande overweegt&#13;
de arbitragecommissie nog het volgende.&#13;
Centrale vraag in een zaak als de onderhavige&#13;
is of verzoeker in de jaren 1991 tot en&#13;
met 1996 voor eigen rekening en risico suikerbieten&#13;
heeft geteeld op gronden die duurzaam&#13;
tot zijn bedrijf behoorden. In de elkaar opvolgende&#13;
suikersystemen is tot uitgangspunt&#13;
genomen dat deze vraag moet kunnen worden&#13;
beantwoord aan de hand van met betrekking&#13;
tot dat bedrijf verstrekte gegevens ten behoeve&#13;
van de landbouwtellingen. In rechtsoverweging&#13;
12.3 is reeds overwogen, dat het kunnen&#13;
verkrijgen van inzage in landbouwtellinggegevens&#13;
moet worden aangemerkt als een&#13;
van de weinige mogelijkheden ter controle&#13;
van de grondslagen van het suikersysteem.&#13;
Met het ontbreken van landbouwtelling-gegevens&#13;
kan slechts genoegen worden genomen&#13;
indien bijzondere omstandigheden dit rechtvaardigen&#13;
en op andere wijze wordt aangetoond&#13;
dat bedoelde vraag in bevestigende zin&#13;
beantwoord dient te worden.&#13;
Verzoeker heeft naar het oordeel van de arbitragecommissie&#13;
niet aangetoond of aannemelijk&#13;
gemaakt dat van bijzondere omstandigheden&#13;
als bedoeld sprake is.&#13;
14. Een en ander in aanmerking genomen&#13;
dient de beslissing waarvan beroep in stand te&#13;
blijven. Verzoeker dient als de in het ongelijk&#13;
gestelde partij te worden veroordeeld in de&#13;
kosten van de procedure.&#13;
Beslissing&#13;
De arbitragecommissie bedoeld in artikel 31,&#13;
eerste lid van het Suikersysteem 1996, beslissend&#13;
als goede mannen naar billijkheid:&#13;
1. Wijst het verzochte af en bevestigt de&#13;
beslissing waarvan beroep;&#13;
2. Veroordeelt verzoeker in de kosten van de&#13;
procedure, welke tot en met de deponering&#13;
van dit vonnis worden begroot op een bedrag&#13;
van Æ’ 4.600,â€“ en Æ’ 2.485,â€“ salaris gemachtigde.</content><legacyfootnotes/><footnotes><footnote/></footnotes><auteurs/><published>1999-05-01 00:00:00</published><modified>1997-09-16 00:00:00</modified><editiondate>1999-05-01</editiondate><htmlpath>https://denhollander.info/artikel/4804</htmlpath></article>
</articles></edition>
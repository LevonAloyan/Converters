<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1993</searchword><id>5267</id><udhid>UDH:TvAR/5267</udhid><titel>van Dinther-Baggen c.s. / Hendriks CV c.s. (TvAR 1993/4626)</titel><searchwords><searchword>TvAR 7/1993</searchword><searchword>TvAR 1993/4626</searchword><searchword>UDH:TvAR/5267</searchword></searchwords><attachments><attachment><name>1993_nr 7_Rechtspraak_4626.pdf</name><extention>pdf</extention><url>https://denhollander.info/download/5266/ci</url></attachment></attachments><inleiding>Pachtwet, art. 11, 25, 30, 55 en&#13;
Wetboek van Burgerlijke Rechtsvordering, art. 254 e.v.&#13;
&#13;
Vordering tot schriftelijke vastlegging van een&#13;
pachtovereenkomst en reconventionele vordering&#13;
tot ontbinding van de pachtovereenkomst&#13;
wegens wanprestatie. Voor de uitspraak overlijdt&#13;
de oorspronkelijke pachter. Aangezien de&#13;
zaak op de datum van overlijden in staat van&#13;
wijzen was heeft geen schorsing van het&#13;
rechtsgeding plaatsgevonden en heeft de&#13;
pachtkamer van het kantongerecht terecht&#13;
vonnis gewezen. Nu aannemelijk is dat appellanten&#13;
niet van het overlijden op de hoogte&#13;
waren of konden zijn, zijn zij ontvankelijk in&#13;
hun hoger beroep. Aangezien vervolgens geen&#13;
betekening van dat overlijden aan appellanten&#13;
heeft plaatsgevonden is het geding in hoger&#13;
beroep niet geschorst en wordt het mede op&#13;
naam van de overleden pachter voortgezet.&#13;
Voor schriftelijke vastlegging van pachtovereenkomsten,&#13;
die telkens door het ingaan van&#13;
de daarop volgende pachtovereenkomst feitelijk&#13;
zijn geëindigd, is geen plaats, tenzij voor&#13;
die vastlegging een concreet belang is gesteld&#13;
en gebleken. Het hof legt derhalve alleen de&#13;
laatst ingegane pachtovereenkomst schriftelijk&#13;
vast. De verandering van het gepachte&#13;
zonder toestemming is in rechte niet komen&#13;
vast te staan. De inbreng in een commanditaire&#13;
vennootschap levert wanprestatie op, maar&#13;
deze is in de omstandigheden van het geval&#13;
niet ernstig genoeg om ontbinding te rechtvaardigen,&#13;
met name omdat de inbreng&#13;
plaatsvond in het kader van een bestaand samenwerkingsverband&#13;
tussen vader en zoon,&#13;
van welk samenwerkingsverband verpachters&#13;
op de hoogte waren.</inleiding><content>In de zaak van:&#13;
1. Victorina Maria Helena van Dinther-Baggen,&#13;
wonende te Bingelrade, gemeente Onderbanken,&#13;
appellante sub 1,&#13;
2. Isabella Bertha Maria Meys-Vaessen, ver&#13;
blijvende te Heerlen, appellante sub 2, procu&#13;
reur: mr. P.C. Plochg;&#13;
tegen&#13;
1. de Commanditaire Vennootschap Hendriks&#13;
CV., gevestigd te Valkenburg a/d Geul, geïntimeerde&#13;
sub 1, defaillant,&#13;
2. Peter Antonius Joseph Nicolaes Hendriks,&#13;
wonende te Valkenburg a/d Geul, geïntimeerde&#13;
sub 2, defaillant,&#13;
3. Johan Lambert Jozef Hendriks, wonende te&#13;
Valkenburg a/d Geul, geïntimeerde sub 3,&#13;
procureur: mr. J.M.J. Huver.&#13;
Het geding in eerste aanleg&#13;
De pachtkamer van het kantongerecht te&#13;
Maastricht heeft op 18 juni 1991 tussen appellanten&#13;
als gedaagden in conventie, eisers in&#13;
reconventie, en geïntimeerden als eisers in&#13;
conventie, gedaagden in reconventie, een vonnis&#13;
gewezen, dat in fotokopie aan dit arrest is&#13;
gehecht en naar de inhoud waarvan wordt verwezen.&#13;
Het geding in hoger beroep&#13;
Appellanten - verder ook te noemen Baggen&#13;
c.s. - zijn bij exploit van 12 juli 1991, met gelijktijdige&#13;
dagvaarding voor dit hof van geïntimeerden&#13;
- hierna ook te noemen Hendriks&#13;
c.s. - in hoger beroep gekomen van genoemd&#13;
vonnis. Nadat tegen geïntimeerden sub 1 en 2&#13;
verstek was verleend en de zaak tegen de verschenen&#13;
geïntimeerde sub 3 was aangehouden,&#13;
zijn eerstgenoemden onder betekening&#13;
van het verstek nader opgeroepen en is de&#13;
zaak voortgezet.&#13;
Bij memorie van grieven hebben appellanten&#13;
de hieronder nader te omschrijven grieven&#13;
aangevoerd en toegelicht met conclusie bij arrest,&#13;
voorzover mogelijk uitvoerbaar bij voorraad,&#13;
het vonnis waarvan beroep te vernietigen&#13;
en opnieuw rechtdoende:&#13;
Primair: te verklaren voor recht, dat er tussen&#13;
geïntimeerde sub 3 en appellanten niet&#13;
nog een pachtovereenkomst bestaat betreffende&#13;
het perceel los land, kadastraal bekend gemeente&#13;
Valkenburg aan de Geul, sectie D, no.&#13;
1894 (ged.), groot circa 1.20 ha, met hoofdelijke&#13;
veroordeling van de geïntimeerden het litigieuze&#13;
perceel binnen vijf dagen na betekening&#13;
van het in deze te wijzen arrest te ontruimen en in goede staat ter vrije beschikking&#13;
van appellanten te stellen en wel in de staat&#13;
waarin het zich per 1 november 1981 bevond,&#13;
althans behoorde te bevinden, namelijk weiland,&#13;
op verbeurte van een dwangsom van ƒ 1&#13;
000 per dag of gedeelte ervan, dat zij aan de&#13;
gegeven veroordeling niet, niet tijdig of niet&#13;
behoorlijk gevolg mochten geven, met&#13;
machtiging op appellanten om geïntimeerden&#13;
zonodig te dwingen tot ontruiming door een&#13;
deurwaarder, desnoods met behulp van justitie&#13;
en politie;&#13;
Subsidiair: de pachtovereenkomst te ontbinden,&#13;
althans ontbonden te verklaren tegen&#13;
een redelijke datum, met hoofdelijke veroordeling&#13;
van de geïntimeerden het litigieuze&#13;
perceel binnen vijf dagen na betekening van&#13;
het in deze te wijzen arrest te ontruimen en in&#13;
goede staat ter vrije beschikking van&#13;
appellanten te stellen en wel in de staat&#13;
waarin het zich per 1 november 1981 bevond,&#13;
althans behoorde te bevinden, namelijk&#13;
weiland, op verbeurte van een dwangsom van&#13;
ƒ 1 000 per dag of gedeelte ervan, dat zij aan&#13;
de gegeven veroordeling niet, niet tijdig of&#13;
niet behoorlijk gevolg mochten geven, met&#13;
machtiging op appellanten om geïntimeerden&#13;
zonodig te dwingen tot ontruiming door een&#13;
deurwaarder, desnoods met behulp van&#13;
justitie en politie;&#13;
Met hoofdelijke veroordeling van geïntimeerden,&#13;
althans veroordeling van geïntimeerden&#13;
te zamen, in de kosten van beide&#13;
instanties.&#13;
Geïntimeerden sub 1 en 2 zijn in hoger beroep&#13;
niet verschenen.&#13;
Bij memorie van antwoord heeft geïntimeerde&#13;
sub 3 - hierna te noemen J.L.J. Hendriks&#13;
- verweer gevoerd met conclusie&#13;
appellanten in hun vorderingen in hoger beroep&#13;
niet-ontvankelijk te verklaren, althans in&#13;
elk geval deze vorderingen aan appellanten te&#13;
ontzeggen als zijnde ongegrond en onbewezen,&#13;
een en ander met veroordeling van&#13;
appellanten in de kosten van het geding.&#13;
Daarna is aan Baggen c.s. en aan J.L.J.&#13;
Hendriks achtereenvolgens nog akte verleend&#13;
van nadere uitlatingen.&#13;
Vervolgens hebben partijen de stukken&#13;
overgelegd voor het wijzen van arrest.&#13;
De grieven&#13;
Appellanten hebben als grieven tegen het&#13;
vonnis waarvan beroep aangevoerd:&#13;
I. Geïntimeerde sub 3 kan niet vorderen en&#13;
heeft geen belang meer bij de vorderingen&#13;
aangezien hij op 1 mei 1991 te Maastricht is&#13;
overleden, zie kopie brief van de raadsman&#13;
van appellanten d.d. 9 september 1991 en het&#13;
door de gemeente Valkenburg aan de Geul&#13;
daarop geplaatste bericht van overlijden.&#13;
II. Ten onrechte overwoog de pachtkamer,&#13;
dat de vordering tot schriftelijke vastlegging&#13;
toewijsbaar was in die zin dat tussen geïnti&#13;
meerde sub 3 als pachter en appellanten als&#13;
verpachters voor telkens één jaar, voor het&#13;
eerst ingaande 1 november 1981 en voor het&#13;
laatst ingaande 1 november 1989 een gesloten&#13;
pachtovereenkomst met betrekking tot het&#13;
perceel los (gras)land (lees: los land; het hof),&#13;
kadastraal bekend gemeente Valkenburg aan&#13;
de Geul, sectie D, nr. 1894 (ged.), groot 1.20&#13;
ha, tegen een pachtprijs van ƒ 1 200 per jaar&#13;
geldt.&#13;
III. Ten onrechte overwoog de&#13;
pachtkamer, dat appellanten zelf gesteld&#13;
zouden hebben dat het gepachte wellicht&#13;
reeds voor 1 november 1981, derhalve&#13;
voordat gedaagde sub 3 (lees: geïntimeerde&#13;
sub 3; het hof) het perceel pachtte, was&#13;
veranderd van grasland in bouw&#13;
land, welke stellingname onverenigbaar is&#13;
met het onderhavige aan gedaagde sub 3&#13;
(lees:geïntimeerde sub 3) gemaakte verwijt.&#13;
IV. Ten onrechte overwoog de pachtkamer,&#13;
dat appellanten geen feiten of omstandigheden&#13;
hebben gesteld op grond waarvan&#13;
de ernst van de aldus mogelijk door&#13;
geïntimeerde sub 3 gepleegde wanprestatie&#13;
zou kunnen worden beoordeeld, nog&#13;
daargelaten de vraag of in casu de gepachte&#13;
grond in de door geïntimeerden sub 2 en 3&#13;
per 1 januari 1987 opgerichte commanditaire&#13;
vennootschap is ingebracht gezien de inhoud&#13;
van artikel 3 aanhef en sub 2b van het tussen&#13;
hen gesloten vennootschapscontract.&#13;
V. Ten onrechte veroordeelde de pachtkamer&#13;
de geïntimeerden niet in de kosten van&#13;
de conventionele en reconventionele&#13;
procedures.&#13;
De vaststaande feiten&#13;
In hoger beroep kan - voorzover hier van belang&#13;
- van de volgende, als erkend dan wel&#13;
niet of onvoldoende betwist vaststaande, feiten&#13;
worden uitgegaan.&#13;
- Sinds 1 november 1981 had geïntimeerde&#13;
sub 3, J.L.J. Hendriks, een perceel los land in&#13;
gebruik, kadastraal bekend gemeente Valkenburg&#13;
aan de Geul, sectie D, no. 1894 (ged.).&#13;
groot circa 1.20 ha, tegen een pachtprijs van&#13;
in totaal ƒ 1 200 per jaar, welk perceel in eigendom&#13;
toebehoort aan Baggen c.s.&#13;
- Baggen c.s. hebben J.L.J. Hendriks meegedeeld&#13;
dat zij het desbetreffende stuk grond na&#13;
31 oktober 1990 niet opnieuw aan hem zullen&#13;
verpachten.&#13;
- Het perceel is in gebruik als bouwland.&#13;
- Op 1 mei 1991 is J.L.J. Hendriks overleden.&#13;
Beoordeling van het beroep&#13;
In conventie en in reconventie&#13;
1. De stelling van appellanten, dat J.L.J. Hen&#13;
driks niet kan vorderen en geen belang meer&#13;
heeft bij de vorderingen aangezien hij op 1&#13;
mei 1991 is overleden, moet worden verwor&#13;
pen. Immers, op de datum van zijn overlijden&#13;
was de zaak in staat van wijzen, zodat gelet&#13;
op het in artikel 255 Wetboek van Burgerlijke&#13;
Rechtsvordering bepaalde, geen schorsing van&#13;
het rechtsgeding heeft plaats gevonden en de&#13;
pachtkamer van het kantongerecht terecht&#13;
vonnis heeft gewezen.&#13;
Gelet op de periode tussen het overlijden&#13;
van J.L.J. Hendriks en de datum waarop het&#13;
onderhavige hoger beroep is ingesteld, acht&#13;
het hof, nu van omstandigheden, die tot een&#13;
andere conclusie zouden moeten leiden, ten&#13;
processe niets is gesteld of anderszins gebleken,&#13;
aannemelijk dat appellanten ten tijde van&#13;
het instellen van het hoger beroep niet op de&#13;
hoogte waren van bedoeld overlijden en dat&#13;
redelijkerwijs ook niet hebben kunnen zijn.&#13;
Zij kunnen mitsdien in hun hoger beroep worden&#13;
ontvangen.&#13;
Aangezien vervolgens geen betekening&#13;
van meerbedoeld overlijden vanwege de belanghebbenden&#13;
aan appellanten heeft plaats&#13;
gehad, is het geding in hoger beroep niet geschorst&#13;
en derhalve mede ten name van wijlen&#13;
J.L.J. Hendriks voortgezet, waarom thans&#13;
mede te zijnen namen arrest moet worden gewezen.&#13;
Toewijzing van een vordering ingesteld&#13;
door een eiser die vóór de uitspraak&#13;
overlijdt strekt ten gunste van zijn rechtsopvolgers).&#13;
Hetzelfde geldt ook na het door&#13;
Baggen c.s. ingestelde hoger beroep. Zoals&#13;
J.L.J. Hendriks heeft betoogd is het evident,&#13;
dat de erfgenamen van de overleden eiser in&#13;
conventie sub 3 als zijn rechtsopvolgers belang&#13;
hebben bij een uitspraak op de oorspronkelijke&#13;
vordering.&#13;
De eerste grief faalt derhalve.&#13;
In conventie voorts:&#13;
2. Het in het kader van de bespreking van de&#13;
tweede grief door J.L.J. Hendriks aangevoerde&#13;
vormt in feite geen verweer tegen de in die&#13;
grief opgeworpen stelling van appellanten, dat&#13;
de telkens door het aangaan van nieuwe&#13;
pachtovereenkomsten beëindigde overeenkomsten,&#13;
derhalve de overeenkomsten voorafgaande&#13;
aan die over de periode 1 november&#13;
1989 tot 1 november 1990, niet voor schriftelijke&#13;
vastlegging in aanmerking komen, doch&#13;
lijkt veeleer gericht tegen de in het vonnis&#13;
waarvan beroep gegeven beslissing, dat in&#13;
deze procedure sprake is van elkaar opvolgende,&#13;
telkens voor één jaar afgesloten pachtovereenkomsten.&#13;
3. Het hof ziet zich daardoor gesteld voor&#13;
de vraag, of J.L.J. Hendriks impliciet heeft bedoeld&#13;
incidenteel hoger beroep in te stellen.&#13;
Gelet op de ondubbelzinnige conclusie van&#13;
de memorie van antwoord, luidende dat appellanten&#13;
in hun vorderingen in hoger beroep&#13;
- strekkende tot vernietiging van het&#13;
vonnis waarvan beroep - niet ontvankelijk&#13;
zullen worden verklaard, althans in elk geval&#13;
dat deze vorderingen aan appellanten zullen&#13;
worden ontzegd als zijnde ongegrond en onbewezen,&#13;
zonder dat aan deze conclusie wordt&#13;
toegevoegd dat het vonnis waarvan beroep op&#13;
door J.L.J. Hendriks aangevoerde gronden&#13;
dient te worden vernietigd, komt het hof tot&#13;
de slotsom, dat J.L.J. Hendriks, niettegenstaande&#13;
het hierboven onder 2 weergegevene,&#13;
heeft bedoeld te concluderen tot bekrachtiging&#13;
van het vonnis waarvan beroep.&#13;
4. Evenmin als in eerste aanleg heeft J.L.J.&#13;
Hendriks in hoger beroep weersproken dat in&#13;
casu sprake is geweest van elkaar opvolgende,&#13;
telkens voor de duur van één jaar afgesloten&#13;
pachtovereenkomsten. In de memorie van antwoord&#13;
wordt uitvoerig de (algemene) stelling&#13;
verdedigd, dat een pachtovereenkomst gericht&#13;
is en gericht dient te zijn op continuïteit van&#13;
het ondernemerschap en dat als uitvloeisel&#13;
van die gedachtengang de Pachtwet in beginsel&#13;
een lange eerste gebruiksperiode bepaalt.&#13;
J.L.J. Hendriks acht het standpunt van Baggen&#13;
c.s. in strijd met het continuïteitskarakter van&#13;
een pachtovereenkomst en verdedigt dan ook&#13;
de stelling, dat de pachtovereenkomsten vanaf&#13;
1 november 1981 tot 1 november 1990 niet&#13;
als vervallen dienen te worden beschouwd en&#13;
dat dientengevolge grief II moet falen.&#13;
5. Deze stelling berust op een verkeerde le&#13;
zing van de grief, in zoverre als Baggen c.s.&#13;
daarin slechts stellen, dat geen vastlegging&#13;
kan geschieden van de pachtovereenkomsten,&#13;
voorafgegaan aan de overeenkomst over de&#13;
periode 1 november 1989 tot 1 november&#13;
1990, omdat die overeenkomsten telkens voor&#13;
één jaar zijn gesloten, tot stand gekomen en&#13;
uitgevoerd. De grief richt zich echter niet tegen&#13;
de vastlegging van de pachtovereenkomst&#13;
over de periode 1 november 1989 tot 1 november&#13;
1990.&#13;
6. Voor het overige houdt het betoog van&#13;
J.L.J. Hendriks over de aard en achtergrond&#13;
van een pachtovereenkomst en de bedoelingen&#13;
van Pachtwet geen weerlegging in van de&#13;
stelling van Baggen c.s., dat in casu sprake is&#13;
geweest van elkaar opvolgende pachtovereenkomsten,&#13;
die telkens voor één jaar tussen Baggen&#13;
c.s. en J.L.J. Hendriks zijn gesloten.&#13;
Met de pachtkamer van het kantongerecht&#13;
acht het hof dit laatste derhalve tussen partijen&#13;
vast te staan.&#13;
7. Nu de telkens voor één jaar gesloten&#13;
pachtovereenkomsten tot 1 november 1989,&#13;
dus die voor het eerst ingaande 1 november&#13;
1981 en voor het laatst ingaande 1 november&#13;
1988, telkens door het ingaan van de daarop&#13;
volgende overeenkomst feitelijk zijn geëin&#13;
digd, en partijen niet hebben gesteld belang te&#13;
hebben bij de vastlegging van met name die&#13;
geëindigde pachtovereenkomsten, is voor&#13;
schriftelijke vastlegging van die overeenkom&#13;
sten geen plaats. Grief II is derhalve gegrond.&#13;
In reconventie voorts:&#13;
8. In hoger beroep hebben Baggen c.s. hun eis&#13;
veranderd, in die zin, dat zij thans primair een&#13;
verklaring voor recht vorderen, dat er tussen&#13;
hen en J.L.J. Hendriks niet nog een pachtovereenkomst&#13;
bestaat (het hof neemt aan dat&#13;
hiermee wordt bedoeld dat geen pachtovereenkomst&#13;
meer bestaat) met betrekking tot het&#13;
litigieuze perceel grond, met - kort gezegd -&#13;
ontruiming en oplevering in de staat van weiland,&#13;
en subsidiair vorderen, hetgeen zij in&#13;
eerste aanleg in reconventie hebben gevorderd,&#13;
te weten ontbinding, althans ontbondenverklaring&#13;
van de onderhavige pachtovereenkomst,&#13;
met eveneens - kort gezegd - ontruiming&#13;
en oplevering van de grond in de staat&#13;
van weiland. Nu J.L.J. Hendriks zich niet tegen&#13;
die verandering van eis heeft verzet, en&#13;
tevens gelet op de omstandigheid, dat de verandering&#13;
van eis slechts de verschenen geïntimeerde&#13;
J.L.J. Hendriks betreft, zal het hof de&#13;
zaak op de aldus veranderde eis beslissen.&#13;
9. Grief III betreft de overwegingen van de&#13;
pachtkamer van het kantongerecht met betrekking&#13;
tot de stelling van Baggen c.s., dat J.L.J.&#13;
Hendriks het gepachte perceel zonder hun toestemming&#13;
zou hebben veranderd van grasland&#13;
in bouwland.&#13;
Deze grief faalt.&#13;
Tegenover de pertinente en herhaalde stelling&#13;
van J.L.J. Hendriks, dat de grond door de&#13;
vorige gebruiker reeds in bouwland was veranderd&#13;
op het moment dat hij het perceel van&#13;
Baggen c.s. in gebruik kreeg, hebben Baggen&#13;
c.s. niet méér gesteld, dan dat de grond wellicht&#13;
reeds vóór 1 november 1981 was veranderd&#13;
in bouwland, en dat zij niet uitsluiten, dat&#13;
J.L.J. Hendriks hun reeds toen het een en ander&#13;
had wijsgemaakt en (zelf) het weiland al&#13;
in bouwland had veranderd. Deze uitlating is&#13;
te vaag om te kunnen leiden tot een bewijsopdracht&#13;
aan Baggen c.s., terwijl zij op dit punt&#13;
evenmin gespecificeerd bewijs hebben aangeboden.&#13;
10. Grief IV betreft de beslissing van de&#13;
pachtkamer van het kantongerecht ten aanzien&#13;
van de door Baggen c.s. gestelde wanprestatie&#13;
van J.L.J. Hendriks als gevolg van zijn onder&#13;
verpachting van het gepachte, althans zijn in&#13;
breng van het gepachte in een commanditaire&#13;
vennootschap. Ten aanzien hiervan overweegt&#13;
het hof het hierna volgende.&#13;
11. Omstandigheden, die de gevolgtrekking&#13;
wettigen, dat J.L.J. Hendriks de gepachte&#13;
grond heeft onderverpacht, zijn gesteld noch&#13;
gebleken.&#13;
Van onderverpachting door J.L.J. Hendriks&#13;
kan slechts sprake zijn, indien de ingebruikgeving&#13;
van de onderhavige grond geschiedt tegen&#13;
voldoening van een tegenprestatie. Hiertoe&#13;
is door Baggen c.s. niets gesteld en ook&#13;
overigens is hiervan niets gebleken. Ook met&#13;
betrekking tot een in gebruik geven van de&#13;
gepachte grond aan een derde zonder blijvende&#13;
betrokkenheid van J.L.J. Hendriks als&#13;
pachter/gebruiker zijn geen concrete feiten en&#13;
omstandigheden gesteld of gebleken.&#13;
12. Hieruit volgt, dat overblijft dat J.L.J.&#13;
Hendriks de exploitatie van het bewuste per&#13;
ceel heeft ingebracht in een samenwerkingsverband&#13;
met zijn (inwonende) zoon. Weliswaar&#13;
zou op grond van het in artikel 3 aanhef&#13;
en onder 2b van het vennootschapscontract&#13;
bepaalde kunnen worden gesteld, dat door het&#13;
ontbreken van de toestemming van de ver&#13;
pachters geen inbreng kan zijn tot stand gekomen,&#13;
doch op grond van het door J.L.J. Hen&#13;
driks ten processe ingenomen standpunt moet&#13;
ervan worden uitgegaan, dat die inbreng, in&#13;
weerwil van de desbetreffende bepaling in het&#13;
vennootschapscontract, niettemin daadwerkelijk&#13;
is geëffectueerd.&#13;
13. In casu is deze wanprestatie niet ernstig&#13;
genoeg om de gevorderde ontbinding te rechtvaardigen. Daarbij wordt met name overwogen,&#13;
dat het een inbreng is geweest in een - in&#13;
de agrarische wereld niet ongebruikelijk - samenwerkingsverband&#13;
tussen een vader en zijn&#13;
(inwonende) zoon, alsmede dat uit het ten&#13;
processe aangevoerde volgt dat appellanten&#13;
op de hoogte waren van dat samenwerkingsverband&#13;
en er van moet worden uitgegaan dat&#13;
zij ook bekend waren met het feitelijk geëxploiteerd&#13;
worden van de grond in dat samenwerkingsverband.&#13;
Met name is het door&#13;
geïntimeerde sub 3 in eerste aanleg en in hoger&#13;
beroep gestelde ten aanzien van een gesprek&#13;
omstreeks september 1981 niet, althans&#13;
onvoldoende gemotiveerd, door appellanten&#13;
ontkend. Niet aannemelijk is dan ook dat zij&#13;
niet van de feitelijke gebruikssituatie op de&#13;
hoogte waren, althans hadden kunnen zijn, en&#13;
toch is door hen daartegen niet geprotesteerd,&#13;
althans is van zulk een protest ten processe&#13;
niet gebleken.&#13;
14. Het hierboven overwogene betekent,&#13;
dat grief IV faalt.&#13;
In conventie en in reconventie voorts: 15.&#13;
Grief V behoeft geen afzonderlijke behandeling;&#13;
zij is, naar uit het vorenoverwogene&#13;
volgt, ongegrond.&#13;
16. Het in algemene bewoordingen gestelde&#13;
bewijsaanbod van Baggen c.s. wordt als te&#13;
vaag gepasseerd.&#13;
Slotsom&#13;
In conventie:&#13;
17. Nu grief II terecht is aangevoerd, moet het&#13;
vonnis waarvan beroep worden vernietigd en&#13;
zal slechts de schriftelijke vastlegging geschieden&#13;
van de laatst aangegane pachtovereenkomst,&#13;
te weten die met betrekking tot de&#13;
periode 1 november 1989 tot 1 november&#13;
1990. Op grond van het in artikel 9 van de&#13;
Pachtwet bepaalde geldt deze pachtovereenkomst&#13;
voor onbepaalde tijd, zolang de grond&#13;
kamer de overeenkomst niet heeft goedgekeurd.&#13;
Aangezien beide partijen als ten dele in het&#13;
ongelijk gesteld moeten worden beschouwd&#13;
zal het hof de kosten van de procedure, zowel&#13;
in eerste aanleg als in hoger beroep, compenseren.&#13;
In reconventie:&#13;
18. Nu geen van de grieven slaagt, moet het&#13;
vonnis waarvan beroep, voorzover in reconventie&#13;
gewezen, worden bekrachtigd. Als in&#13;
het ongelijk gestelde partij zullen Baggen c.s.&#13;
worden veroordeeld in de kosten van de procedure&#13;
in hoger beroep.&#13;
Beslissing&#13;
In conventie:&#13;
Het hof vernietigt het vonnis waarvan beroep&#13;
en, opnieuw rechtdoende,&#13;
Legt schriftelijk vast de tussen J.L.J. Hendriks&#13;
als pachter en Baggen c.s. als verpachters&#13;
voor één jaar, ingaande 1 november 1989,&#13;
gesloten pachtovereenkomst met betrekking&#13;
tot het perceel los land, kadastraal bekend gemeente&#13;
Valkenburg aan de Geul, sectie D, no.&#13;
1894 (ged.), groot circa 1.20.00 ha, tegen een&#13;
pachtprijs van ƒ 1 200 per jaar, een en ander&#13;
onverminderd de werking van art. 9 lid 1 van&#13;
de Pachtwet en de mogelijke toepassing van&#13;
art. 9 lid 2 van de Pachtwet;&#13;
Wijst af het meer of anders gevorderde;&#13;
compenseert de proceskosten aldus dat iedere&#13;
partij haar eigen kosten, zowel in eerste&#13;
aanleg als in hoger beroep, draagt.&#13;
In reconventie:&#13;
Het hof bekrachtigt het vonnis waarvan beroep,&#13;
en veroordeelt Baggen c.s. in de kosten&#13;
van de procedure in hoger beroep, aan de zijde&#13;
van geïntimeerden tot heden begroot op&#13;
ƒ 2 800.</content><legacyfootnotes/><footnotes><footnote/></footnotes><auteurs/><published>1993-07-01 00:00:00</published><modified>1992-04-27 00:00:00</modified><editiondate>1993-07-01</editiondate><htmlpath>https://denhollander.info/artikel/5267</htmlpath></article>
</articles></edition>
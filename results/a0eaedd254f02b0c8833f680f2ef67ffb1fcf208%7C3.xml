<edition><articles><article><jaar>2014</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2014</searchword><id>11069</id><udhid>UDH:TvAR/11069</udhid><titel>Wetgeving en literatuur</titel><searchwords><searchword>TvAR 4/2014</searchword><searchword>UDH:TvAR/11069</searchword></searchwords><attachments><attachment><name>TvAR2014_04_05_Wetgeving.pdf</name><extention>pdf</extention><url>https://denhollander.info/download/9470/ci</url></attachment></attachments><inleiding>Algemeen&#13;
Opheffing PBO&#13;
De Eerste Kamer is nog in discussie met minister Kamp over de Toekomst van de Publiekrechtelijke bedrijfsorganisatie (Kamerstukken I 2013/14, 32615, H). Het voorstel van wet (Wet opheffing bedrijfslichamen) zoals dat naar de Raad van State is gestuurd is, samen met het advies van de RvS geplaatst in Stcrt. 9 april 2014, nr. 10125, en een wetsontwerp is naar de Tweede Kamers gestuurd (Kamerstukken II 2013/14, 33 910, nr. 2). De regering geeft in de memorie van toelichting twee redenen voor het vervallen van het tuchtrecht: het gaat niet langer om regelgeving voor de eigen kring; uniformiteit in de handhaving</inleiding><content>Beheer landelijk gebied&#13;
S&#13;
tikstof&#13;
In het Tijdschrift voor Bouwrecht van april 2014 staan twee artikelen over de stikstofproblematiek: een van Van der Feltz (recente ontwikkelingen) en een van Frins over mitigatie en compensatie naar aanleiding van de zaak bij het Europese Hof van Justitie (zie ook Agr.r. 2014, p. 79, Mitigeren of compenseren).&#13;
PAS&#13;
Het is de bedoeling dat de Programmatische Aanpak Stikstof nog in 2014 van start gaat. Er zijn nog enkele aandachtspunten te verwerken (Kamerstukken II 2013/14, 33 669, nr. 41). Intussen is met het landbouwbedrijfsleven een afspraak gemaakt over generieke maatregelen die moeten leiden tot een reductie van de ammoniakemissie. Via vrijwillige voer- en managementmaatregelen wordt een reductie beoogd van 10 kiloton in 2030. Meer dan de helft daarvan komt weer ter beschikking voor uitbreiding. Daarnaast worden de emissie-eisen van het Besluit huisvesting aangescherpt en wordt een aanscherping van de normen over de aanwending van dierlijke mest voorzien, via een wijziging van het Besluit gebruik meststoffen. De wijziging van deze twee amvb’s moet per 2014 in werking treden. De VNG ziet de PAS niet meer zitten.&#13;
Dieren&#13;
Ziekten&#13;
De vogelgriep is weer in het land. In een brief aan de Tweede kamer beschrijft de staatssecretaris over de besmetting en de maatregelen die zijn getroffen (Kamerstukken II 2013/14, 28 807, nr. 165). Erger is de varkenspest die er aan schijnt te komen in een zeer besmettelijke variant. De kans op insleep vanuit Polen en Litouwen wordt echter niet groot geacht (Kamerstukken II 2013/14, 21 501-32, nr. 775). Ook niet best is de ontdekking van de aardappelspindelknolviroide (PSTVd). Er zijn strenge maatregelen genomen (Kamerstukken II 2013/14, 27 858, nr. 260).&#13;
Planten&#13;
G&#13;
ezondheidspakket&#13;
Wie wil weten wat de stand van zaken is met betrekking tot het EU-plant- en diergezondheidspakket kan kamerbrief II 2013/14, 33643, nr. 14 lezen. Het Europese Parlement heeft het voorstel van de Commissie voor een Verordening Teeltmateriaal verworpen. Ook Nederland is kritisch. De Verordening Plantgezondheid hangt nog. Er dreigt een gesloten importsysteem. Nederland wil dat niet. Ook de Controleverordening is nog niet door het Europese Parlement.&#13;
Producten&#13;
Biologische productie&#13;
De Europese Commissie is bezig met het herzien van de verordening voor de biologische landbouwproductie (minder, maar strengere regels). Zo zullen allerlei derogaties worden geschrapt. Nederland is daar tegen, want het zou negatieve gevolgen hebben voor de verdere ontwikkeling van de biologische sector (Kamerstukken II 2013/14, 21 501-32, nr. 768). Zie voorts nr. 776.&#13;
Milieurecht&#13;
Mest&#13;
In een brief aan de Tweede Kamer zet de staatssecretaris uiteen hoe het staat met de derogatie voor de periode 2014-2017. De Commissie wil wel derogatie verlenen, maar niet voor het centrale en zuidelijk zandgebied en het lössgebied. Daar wordt de maximum stikstofgiftuit graasdiermest 230 kg. (was 250). Ook de eis voor de aanwezigheid van grasland op het bedrijf wordt verhoogd: van 70% naar 80%). (Kamerstukken II 2013/14, 33 037, nr. 90). In nr. 119 wordt inzicht gegeven in de gevolgen van de derogatie voor de mestmarkt. Deze zijn beperkt, aldus de staatssecretaris.&#13;
G&#13;
ezondheid&#13;
Er is veel discussie over het thema gezondheid in relatie tot de veehouderij. In een brief aan de Tweede Kamer wordt uiteengezet war de mogelijkheden voor provincies en gemeenten zijn om bij het ruimtelijk beleid en bij de vergunningverlening de gezondheid als criterium te hanteren. Milieuvergunningen mogen tot nu toe niet worden geweigerd wegens het risico op zoonosen. De mogelijkheden zijn dus, bij gebrek aan algemeen aanvaarde wetenschappelijke inzichten over de relatie veehouderij-gezondheid. Het kabinet wil de mogelijkheden vergroten door een wettelijke regeling op basis van de Wet dieren. Grenzen kunnen dan worden gesteld aan de totale omvang van de veehouderijen in een gebied, de intensiteit daarvan en de locatie van een veehouderij in een gebied. Ook daarvoor wordt nog weer onderzoek gedaan om tot een wetenschappelijke onderbouwing te komen (Kamerstukken II 2013/14, 28 973, nr. 137).</content><legacyfootnotes/><footnotes><footnote/></footnotes><auteurs/><published>2014-04-01 00:00:00</published><modified>2014-04-01 00:00:00</modified><editiondate>2014-04-01</editiondate><htmlpath>https://denhollander.info/artikel/11069</htmlpath></article>
</articles></edition>
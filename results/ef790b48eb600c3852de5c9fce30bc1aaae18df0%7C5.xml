<edition><articles><article><jaar>2018</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2018</searchword><id>14960</id><udhid>UDH:TvAR/14960</udhid><titel>Wetgeving, literatuur en rechtspraak</titel><searchwords><searchword>TvAR 5/2018</searchword><searchword>UDH:TvAR/14960</searchword></searchwords><attachments><attachment><name>19789.pdf</name><extention>pdf</extention><url>https://denhollander.info/download/19789/ci</url></attachment></attachments><inleiding/><content>&lt;h2&gt;Algemeen &lt;/h2&gt;&lt;h4&gt;Proceskosten&lt;/h4&gt;&lt;p&gt;Mede ter voorlichting van de rechtspraktijk, overweegt de Afdeling het volgende. Tot nu toe is bij de toepassing van art. 8:75 van de Awb als regel het uiteindelijke oordeel omtrent de rechtmatigheid van het bestreden besluit bepalend geacht voor het antwoord op de vraag of een proceskostenveroordeling ten laste van het bestuursorgaan moet worden uitgesproken. De benadering van de andere hoogste bestuursrechters is een andere. Deze achten voor het antwoord op de vraag of tot een veroordeling van het bestuursorgaan in de proceskosten moet worden overgegaan, als regel het al dan niet slagen van het ingestelde rechtsmiddel bepalend. Ratio van de rechtspraak van de andere hoogste bestuursrechters is dat het niet redelijk wordt geacht dat de natuurlijke of rechtspersoon die met succes hoger beroep heeft ingesteld de bij hem opgekomen proceskosten niet vergoed krijgt. Uit een oogpunt van rechtseenheid sluit de Afdeling zich thans aan bij deze rechtspraak. Dit betekent dat in geval het hoger beroep slaagt, de kosten van dit beroep in beginsel voor risico van het bestuursorgaan komen, ook als het door het bestuursorgaan genomen besluit rechtmatig wordt bevonden. De Afdeling merkt hierbij op dat art. 8:75 van de Awb in zijn huidige vorm de hogerberoepsrechter niet de mogelijkheid geeft om in de situatie waarin de uitspraak van de rechtbank onjuist is terwijl er sprake is van een rechtmatig besluit van het bestuursorgaan, de Staat in de proceskosten te veroordelen. Indien de wetgever het onwenselijk zou vinden dat in deze gevallen het bestuursorgaan in de proceskosten wordt veroordeeld, ligt het op diens weg de wet aan te passen. ABRvS 04-04-2018, ECLI:NL:RVS:2018:1106&lt;/p&gt;&lt;h2&gt;Pacht&lt;/h2&gt;&lt;h4&gt;Verdeling&lt;/h4&gt;&lt;p&gt;Onverdeelde gemeenschap waartoe verpachte boerderijen met land behoorden. Vordering tot betaling van de tot datum verdeling en levering verschuldigde pachtsommen. Processueel ondeelbare rechtsverhoudingen? Hof oordeelt (voorshands) dat de vorderingen in eerste aanleg vorderingen betroffen van twee deelgenoten jegens drie andere deelgenoten en een derde. In het andere geval zijn het verdelingsvorderingen. Het hof gelast een comparitie om de complicaties te bespreken. Hof Arnhem-Leeuwarden 13-03-2018, ECLI:NL:GHARL:2018:2442&lt;/p&gt;&lt;h4&gt;Onteigening&lt;/h4&gt;&lt;p&gt;Een pachtrecht kan anders dan de in art. 4 Ow genoemde rechten (het recht van opstal, erfpacht, vruchtgebruik, gebruik, bewoning, beklemming en huurkoop) niet worden onteigend. Het vervalt op grond van art. 59 lid 3, eerste volzin, Ow door de inschrijving van het vonnis waarbij de verpachte zaak wordt onteigend. Art. 40b lid 1 Ow geeft de rechthebbende op een onteigende zaak aanspraak op vergoeding van de werkelijke waarde van die zaak. De pachter kan niet worden aangemerkt als rechthebbende op de onteigende zaak. Aan zijn pachtrecht komt geen werkelijke waarde toe in de zin van deze bepaling. Om die reden moet worden aangenomen dat art. 41a Ow, dat de art. 40-41 Ow (behoudens voor zover de daarop volgende artikelen anders meebrengen) van overeenkomstige toepassing verklaart op rechten die door de onteigening geheel of gedeeltelijk vervallen, slechts ziet op de in art. 4 Ow genoemde rechten en dus niet op het pachtrecht (vgl. ook de conclusie van de Advocaat-Generaal onder 2.9). De art. 42-46 Ow regelen de schadeloosstelling voor het door de onteigening geheel of gedeeltelijk vervallen van rechten. Art. 42a Ow ziet op schade van een pachter als gevolg van de onteigening. De daarin geregelde schadeloosstelling strekt ertoe de pachter in geval van onteigening van de verpachte onroerende zaak in de toestand te brengen waarin hij, de onteigening weggedacht, zou hebben verkeerd. In het onderhavige geval dient tot uitgangspunt dat [verweerder] als pachter ten tijde van de onteigening krachtens zijn rechtsverhouding met de verpachter in geval van beëindiging van zijn pachtrecht ten gunste van een derde, van laatstgenoemde een vergoeding kon bedingen. Anders dan de rechtbank kennelijk (in navolging van de deskundigen) heeft aangenomen, levert het verlies van die mogelijkheid geen vermogensschade op. De verwachting in geval van overgang van het pachtrecht een vergoeding van de opvolgend pachter te kunnen bedingen maakt immers niet dat het pachtrecht ‘werkelijke waarde’ heeft in de zin van art. 40b lid 1 Ow (zie hiervoor in 3.4.2 en 3.4.3). Voor zover de schade die is gelegen in het missen van deze vergoeding in redelijkheid als een gevolg van de onteigening valt aan te merken, komt zij bij de vaststelling van de in art. 42a Ow bedoelde schadeloosstelling als inkomensschade voor vergoeding in aanmerking. Daarbij is onder meer van belang of, en zo ja op welke termijn de pachter, de onteigening weggedacht, zijn pachtrecht tegen vergoeding aan een opvolgend pachter zou hebben doen overgaan. Indien de pachter als gevolg van de onteigening voordelen geniet, dienen deze voordelen, voor zover dat redelijk is, mede in aanmerking te worden genomen bij de vaststelling van de schadeloosstelling. In het licht van het voorgaande geeft het oordeel van de rechtbank dat het verlies van de mogelijkheid om ter zake van het onteigende aanspraak te kunnen maken op een vergoeding van een opvolgend pachter, als vermogensschade voor vergoeding in aanmerking komt, blijk van een onjuiste rechtsopvatting. HR 20-04-2018, ECLI:NL:HR:2018:648&lt;/p&gt;&lt;h2&gt;Zakelijke rechten&lt;/h2&gt;&lt;h4&gt;Onteigening&lt;/h4&gt;&lt;p&gt;Art. 40d Ow: complexbenadering bij berekening opslag wegens onwinbare bodembestanddelen (löss)? Begrijpelijkheid oordeel rechtbank over gehalte löss in percelen. Motivering afwijzing kosten juridische bijstand. HR 30-03-2018, ECLI:NL:HR:2018:485. Zie ook ECLI:NL:HR:2018:486&lt;/p&gt;&lt;h4&gt;Koop&lt;/h4&gt;&lt;p&gt;Aankoop boerderij. Beroep op non-conformiteit. Verkoper is geslaagd in het leveren van het bewijs dat koper wist dat de vergroting van het woongedeelte uitgevoerd was zonder vergunning en dat de woning niet gesplitst kon worden in twee individuele gedeelten. Hof Den Bosch 10-04-2018, ECLI:NL:GHSHE:2018:1506&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Stallen&lt;/h4&gt;&lt;p&gt;Omgevingsvergunning voor het realiseren van twee vleeskalverenstallen, het renoveren van twee bestaande vleeskalverenstallen en het aanleggen van een nieuwe inrit en het plaatsen van twee dichte mestzakken en het oprichten en in werking hebben van een inrichting. Niet in geschil is dat het hier gaat om de uitbreiding van een niet grondgebonden veehouderij. Naar het oordeel van de rechtbank is hier tevens sprake van een bestaand bouwperceel voor een niet grondgebonden veehouderij, zoals bedoeld in art. 6.1.3 van de Verordening Romte Fryslân 2014, zodat een uitbreiding tot maximaal 1,5 hectare in beginsel is toegestaan. Vergunninghouder heeft de aanvraag aangevuld met een ruimtelijke onderbouwing. Van de ruimtelijke onderbouwing maakt onder meer een akoestisch rapport en geluidsrapport deel uit. In de ruimtelijke onderbouwing is tevens opgenomen dat is voldaan aan art. 5, eerste lid, onder b, van de Wet geurhinder en veehouderij, waarin is bepaald dat een dierverblijf tenminste 25 meter van het dichtstbijzijnde geurgevoelige object moet zijn gelegen. De rechtbank stelt vast dat eiser nu enkel stelt dat verweerder de aanvraag niet kritisch genoeg heeft beoordeeld, maar dat dit door eiser op geen enkele wijze nader wordt onderbouwd. Deze beroepsgrond kan dan ook niet slagen. Rechtbank Noord- Nederland 14-03-2018, ECLI:NL:RBNNE:2018:1152&lt;/p&gt;&lt;h4&gt;Intrekking vergunning&lt;/h4&gt;&lt;p&gt;Het college kan een omgevingsvergunning bouw intrekken indien niet aannemelijk is dat daarvan op korte termijn gebruik zal worden gemaakt. Echter, anders dan de rechtbank heeft overwogen, is het college daartoe niet verplicht. Het college heeft in de omstandigheden aanleiding gezien de omgevingsvergunningen bouw en milieu in stand te laten en het verzoek om intrekking daarvan af te wijzen. Daarbij heeft het college alle in aanmerking te nemen belangen betrokken. Het college heeft met de belangenafweging in redelijkheid kunnen besluiten de omgevings-vergunningen bouw en milieu niet met toepassing van art. 2.33, tweede lid, aanhef en onder a, van de Wabo in te trekken. ABRvS 04-04-2018, ECLI:NL:RVS:2018:1106.&lt;/p&gt;&lt;h4&gt;Bomen&lt;/h4&gt;&lt;p&gt;Omgevingsvergunning voor het vellen van bomen ten behoeve van het realiseren van de ‘Woonrups Kempkensberg’. Het vastgestelde bestemmingsplan is een ruimtelijke ontwikkeling die als dringende reden in de zin van de beleidsregels kan worden aangemerkt. Klimaatverdrag van Parijs bevat niet eenieder verbindende bepalingen en mist rechtstreekse toepassing. Positieve verplichting uit het EVRM strekt niet zo ver dat verweerder gehouden is om de opgelegde herplantplicht op de door verzoekster voorgestane wijze uit te leggen. Belangenafweging is niet onredelijk. Rechtbank Noord-Nederland 30-03-2018, ECLI:NL:RBNNE:2018:1190&lt;/p&gt;&lt;h2&gt;Landinrichting&lt;/h2&gt;&lt;h4&gt;Ruilverkaveling&lt;/h4&gt;&lt;p&gt;Bij een ruilverkaveling in 1979 is een erfdienstbaarheid vervallen. Is sprake van een kennelijke vergissing? Indien sprake is geweest van een vergissing is, allereerst, opmerkelijk dat de toenmalige eigenaar van perceel 424 daar niet tegen is opgekomen in de ruilverkavelingsprocedure. Ook de toenmalige Ruilverkavelingswet 1954 bood de rechthebbende diverse mogelijkheden om bezwaar te maken indien een zakelijk recht niet was meegenomen in het plan van toedeling. De toenmalige eigenaar, Bureau Beheer Landbouwgronden was weliswaar, zoals [appellant] aanvoert, eigenaar van honderden percelen, maar het is (en was destijds al) ook een professionele partij die juist dankzij haar omvangrijke grondbezit veel ervaring had en heeft op het gebied van ruilverkavelingen, zodat er geen reden is voor de veronderstelling dat Bureau Beheer Landbouwgronden onvoldoende oplettend zal zijn geweest. Vervolgens is het, gelet op het feit dat perceel 424 deels grenst aan de [a-straat] , niet uitzonderlijk dat in het kader van een ruilverkaveling, waarin kritisch wordt gekeken naar het nut en de noodzaak van bestaande erfdienstbaarheden, de ruilverkavelingscommissie ervoor heeft gekozen de erfdienstbaarheid te laten vervallen. Het hof vindt het ‘sneuvelen’ van de erfdienstbaarheid ten laste van perceel 857 in het licht van het streven in het kader van de ruilverkaveling zoveel mogelijk erfdienstbaarheden op te heffen dan ook niet verwonderlijk. Indien het, ten slotte, niet verwonderlijk is dat de erfdienstbaarheid ten laste van perceel 857 bij de ruilverkaveling is komen te vervallen, is het feit dat de erfdienstbaarheid ten laste van perceel 1540 niet is komen te vervallen opmerkelijk te noemen. Het niet laten vervallen van deze laatste erfdienstbaarheid kan juist het gevolg zijn geweest van een vergissing. Het hof acht de kans op deze vergissing niet, en zeker niet op voorhand, kleiner dan de kans op de door [appellant] gestelde vergissing. De slotsom is dat [appellant] onvoldoende heeft onderbouwd dat bij de ruilverkaveling sprake is geweest van een kennelijke vergissing, inhoudende dat de erfdienstbaarheid ten laste van perceel 424 is komen te vervallen. Hof Arnhem-Leeuwarden 27-03-2018, ECLI:NL:GHARL:2018:2867&lt;/p&gt;&lt;h4&gt;Verjaring&lt;/h4&gt;&lt;p&gt;Het hof stelt vast dat uit de notariële akte van toedeling van 4 juni 1986 blijkt dat de percelen L161 en L162 deel hebben uitgemaakt van de ‘Ruilverkaveling De Marne’. De akte van toedeling heeft titel zuiverende werking, dat wil, voor zover hier van belang, zeggen dat alle op dat moment bestaande eigendomsgrenzen komen te vervallen en bij de akte van toedeling opnieuw worden vastgesteld in overeenstemming met het plan van toedeling (zie ook blz. 17 en 18 van de akte van 4 juni 1986). Ook lopende verjaringstermijnen worden daardoor beëindigd. Dat betekent in dit geval dat vanaf 4 juni 1986 als perceelsgrens geldt de perceelsgrens zoals die uit het plan van toedeling blijkt. Dat is de grens die door het Kadaster op 9 september 2014 in het veld is ingemeten. De vraag moet daarom worden beantwoord of [appellant] na 4 juni 1986 door verkrijgende dan wel bevrijdende verjaring eigenaar is geworden van de strook grond. Uit de stukken en het besprokene bij de descente blijkt dat [appellant] in 1986 door middel van een mededeling van een medewerker van het Kadaster, die in het kader van de ruilverkaveling ter plaatse metingen heeft uitgevoerd, aan de (inmiddels overleden) vrouw van [appellant], kennis heeft genomen van het verloop van de perceelsgrens vanaf 4 juni 1986. Daarom moet worden geoordeeld dat van goede trouw bij [appellant] vanaf 4 juni 1986 geen sprake was. [appellant] heeft de eigendom van de strook grond dan ook niet verworven door middel van verkrijgende verjaring als bedoeld in art. 3:99 BW. Vervolgens moet de vraag worden beantwoord of is voldaan aan het voor bevrijdende verjaring vereiste bezit van de strook gedurende twintig jaren. Het hof stelt vast dat de in het geding zijnde strook grond door [appellant] weliswaar was opgehoogd en ingezaaid met gras in aansluiting op het grasveld van [appellant] , maar deze strook was niet voldoende duidelijk afgescheiden van de rest van het erf behorende bij de molen. Vormden de aan de rand van de strook geplaatste witte paaltjes al geen duidelijke afscheiding van de strook, ook de later in 1989 geplaatste stoepbanden en de met een draad met elkaar verbonden paaltjes vormden geen afscheiding waaruit het ondubbelzinnig bezit van de strook van [appellant] viel af te leiden. Zo liepen, wat daar ook de reden van was, de paaltjes met draad niet door tot de erfgrens met het perceel [b-straat1] (perceel L 365) en was de strook voor een ieder toegankelijk. Daarnaast werd de strook gebruikt door de bewoners van de [a-straat3] voor het parkeren van hun auto en konden ook anderen daar hun auto neerzetten. [appellant] mag zich tegenover de bewoners van de [a-straat3] dan wel hebben gemanifesteerd als bezitter van de strook, daarmee heeft hij zich nog niet ten opzichte van de eigenaar van perceel L162 als zodanig gepresenteerd. Op grond van het feit de strook grond nog steeds vrij toegankelijk was voor derden en derden, waaronder de bewoners van de [a-straat3] , hun auto aldaar konden parkeren kan naar het oordeel van het hof niet met recht worden gezegd dat [appellant] zich zodanig heeft gedragen dat het Groninger Landschap, als eigenaar van de strook uit dat gedrag niet anders kon afleiden dan dat [appellant] pretendeerde bezitter te zijn. Hoe het verdere verloop van de ter plaatse aanwezige heg ooit is geweest en of deze de kadastrale grens heeft gevolgd ofwel op de oostelijke rand van de strook heeft gestaan valt uit de foto's niet op te maken. Nu dit deel van de heg al in 1989 ruim voor het verstrijken van de verjaringstermijn is verwijderd is het verdere verloop van de heg bovendien niet van belang. Hof Arnhem-Leeuwarden 27-03-2018, ECLI:NL:GHARL:2018:2865&lt;/p&gt;&lt;h4&gt;Erfdienstbaarheid&lt;/h4&gt;&lt;p&gt;De rechtbank constateert in dat verband dat de onderhavige erfdienstbaarheid in de akte van 30 maart 1984 niet uitgebreider wordt omschreven dan het enkele ‘recht van weg’, met aanduiding van het heersende en dienende erf. Beslissend acht de rechtbank daarbij dat de erfdienstbaarheid is gevestigd onder het oude recht. Het onder het oude recht toepasselijke art. 733 BW (oud) omschreef een erfdienstbaarheid van weg als ‘het regt om met een wagen, een rijtuig, enz. over [eens anders land] te rijden.’ Daaronder valt naar het oordeel van de rechtbank, naar huidige maatstaven bezien, eveneens het recht om per auto – en overigens ook per voet – over de perceelsgedeelten te gaan. Om die reden gaat de stelling van Jemaroel, dat de in de ruilverkavelingsakte genoemde erfdienstbaarheid zou kunnen zijn gevestigd ten behoeve van agrarisch gebruik, niet op. Wijze van uitoefening erfdienstbaarheid en wijziging c.q. opheffing erfdienstbaarheid. Rechtbank Rotterdam 14-03-2018, ECLI:NL:RBROT:2018:2251&lt;/p&gt;&lt;h4&gt;Waardeverrekening&lt;/h4&gt;&lt;p&gt;Biedt de Wilg een grondslag voor de financiële verrekening van kwaliteitsverschillen van geruilde landbouwgronden via de lijst der geldelijke regelingen? AG Valk meent van wel. `Met de Wilg heeft de wetgever gekozen voor oppervlakte als ruilgrondslag. Die keuze sluit echter niet uit dat waardeverschillen tussen de ingebrachte en toegedeelde gronden via de LGR worden verrekend. Die verrekening is in overeenstemming met zowel het beginsel van proportionaliteit zoals dat in gevallen van eigendomsontneming geldt, als met het beginsel van redres van ongerechtvaardigde verrijking. Uit de wetsgeschiedenis van de Wilg blijkt dat die verrekening door de wetgever ook inderdaad is beoogd. Dat die verrekening geboden is, is evenzeer de algemene opvatting in de literatuur. Bij die stand van zaken is alleszins gelukkig dat de rechtbank voor die verrekening een grondslag in de Wilg heeft weten aan te wijzen. Die grondslag, namelijk art. 62 en 68 Wilg (respectievelijk lid 1 onder c sub 4 en lid 1 onder b sub 4), is mijns ook niet te zeer gekunsteld. Anders gezegd: een redelijke en op de praktijk afgestemde uitleg van de Wilg, in het bijzonder van de art. 62 en 68 van die wet, brengt mee dat waardeverschillen tussen de ingebrachte en toegedeelde gronden via de LGR worden verrekend.` Parket Hoge Raad 16/03/2018, ECLI:NL:PHR:2018:258&lt;/p&gt;&lt;h2&gt;Structuurbeleid&lt;/h2&gt;&lt;h4&gt;Jonge boeren&lt;/h4&gt;&lt;p&gt;Is sprake van doorslaggevende dan wel blokkerende zeggenschap? CBB 14-03-2018, ECLI:NL:CBB:2018:107&lt;/p&gt;&lt;p&gt;Niet in geschil is dat de maatschapsakte van 6 januari 2015 geen bepalingen bevat waaruit blijkt dat de zoon blokkerende zeggenschap heeft ter zake van alle ondernemingsbeslissingen met een financieel belang van meer dan € 25.000,-. Gelet hierop heeft verweerder zich terecht op het standpunt gesteld dat niet aan het vereiste van blokkerende zeggenschap van de zoon is voldaan.&lt;/p&gt;&lt;p&gt;De stelling van appellante dat de zoon in de praktijk wel de mogelijkheid heeft om beslissingen met een financieel belang van meer dan € 25.000,- tegen te houden en dat daarom, in de geest van de regeling voor de extra betaling jonge landbouwers, wel sprake is van daadwerkelijke en langdurige zeggenschap, kan niet tot een ander oordeel leiden, nu dit niet in de maatschapsakte is opgenomen en daarom geen juridische afdwingbaarheid heeft. CBB 22-03-2018, ECLI:NL:CBB:2018:114&lt;/p&gt;&lt;p&gt;In dit geval is de akte pas op 31 januari 2016 en niet in het premiejaar van de aanvraag – dus vóór 1 januari 2016 – ondertekend. Verweerder heeft daarom de overeenkomst terecht niet betrokken bij de beoordeling of de jonge landbouwer voorafgaand aan de indiening van de aanvraag blokkerende zeggenschap had. Dat in het handelsregister is vermeld dat de maten destijds beperkt bevoegd waren, maakt dit niet anders. Uit die enkele vermelding, zonder dat de precieze inhoud van de beperking is te achterhalen aan de hand van een schriftelijke neerlegging van de afspraken, volgt niet dat destijds van blokkerende zeggenschap van de jonge landbouwer sprake was. CBB 22-03-2018, ECLI:NL:CBB:2018:113&lt;/p&gt;&lt;p&gt;Het College stelt vast dat de zoon, gelet op art. 2, tweede lid, in samenhang met art. 19, tweede lid, van de overeenkomst ten tijde van de aanvraag geen blokkerende zeggenschap had en daarmee geen daadwerkelijke en langdurige zeggenschap kon uitoefenen over het bedrijf. Dat de zoon tijdens het voortbestaan van de maatschap op grond van art. 6, derde lid, onder k, van de overeenkomst over blokkerende zeggenschap beschikte ter zake van ondernemingsbeslissingen met een financieel belang van meer dan € 25.000 als bedoeld in art. 5, eerste lid, onder a, van de Beleidsregel kan niet tot een ander oordeel leiden. Zolang het voorbehoud van eenzijdige opzegging kan worden ingeroepen door de andere maten heeft een eventueel blokkeringsrecht van de jonge landbouwer geen reële betekenis en wordt de jonge landbouwer gedurende de periode dat dit voorbehoud geldt, niet geacht blokkerende zeggenschap te hebben. CBB 22-03-2018, ECLI:NL:CBB:2018:115&lt;/p&gt;&lt;p&gt;De vader kan ondernemingsbeslissingen nemen, zonder dat de zoon dit kan tegenhouden. Uit de maatschapsakte blijkt niet dat de zoon blokkerende zeggenschap heeft. Het betoog van appellant dat van daadwerkelijke langdurige zeggenschap als bedoeld in art. 49, eerste lid, aanhef en onder b, van Verordening 639/2014 eveneens sprake is als de jonge landbouwer onbeperkt bevoegd is om namens de maatschap te handelen en deze te binden, maar geen vetorecht toekomt ten aanzien van beslissingen van andere maten, kan niet slagen. CBB 22-03-2018, ECLI:NL:CBB:2018:122&lt;/p&gt;&lt;h2&gt;Marktordening&lt;/h2&gt;&lt;h4&gt;Percelen&lt;/h4&gt;&lt;p&gt;Ecologisch aandachtsgebied; akkerbouw- en strokenpakket inclusief vogelakker; niet opgeven van sloten, die grenzen aan beheerde akkerranden. CBB 12-03-2018, ECLI:NL:CBB:2018:95&lt;/p&gt;&lt;p&gt;Bij toewijzen betalingsrechten kan de geconstateerde oppervlakte van de percelen groter worden vastgesteld dan is opgegeven; bij de uitbetaling telt art. 18, vijfde lid, Vo. 640/2014 (de aanvraag). CBB 12-03-2018, ECLI:NL:CBB:2018:94&lt;/p&gt;&lt;p&gt;Toewijzing betalingsrechten en uitbetaling basis- en vergroeningsbetaling 2015. Subsidiabele oppervlakte. Percelen onjuist vastgesteld. Geen blijvend grasland en geen tijdelijk grasland. Verruiging en verstruiking. CBB 09-03-2018, ECLI:NL:CBB:2018:101&lt;/p&gt;&lt;p&gt;Toewijzing betalingsrechten 2015. Subsidiabele oppervlakte. Percelen onjuist vastgesteld. 2%-regel. Bomenrij. CBB 09-03-2018, ECLI:NL:CBB:2018:100&lt;/p&gt;&lt;p&gt;GLB; subsidiabele hectare; overwegend niet-landbouwactiviteiten; recreatie. CBB 05-03-2018, ECLI:NL:CBB:2018:103&lt;/p&gt;&lt;p&gt;Het waterschap heeft de percelen om niet in gebruik gegeven aan appellante voor het oogsten van grasgewas door het te maaien en af te voeren. De in dat verband tussen appellante en het waterschap gesloten bruikleenovereenkomst beperkt de vrijheid van appellante om over de percelen te beschikken aanzienlijk, nu appellante de percelen uitsluitend mag gebruiken voor het oogsten van het grasgewas door het te maaien en af te voeren, het aantal keer dat appellante het perceel mag maaien is beperkt tot tweemaal per jaar en ook de periode waarin appellante mag maaien is beperkt tot één, respectievelijk anderhalve maand. Op basis van de voorliggende gegevens heeft het College echter geen aanwijzingen dat appellante door deze beperkingen wordt belemmerd in de uitoefening van haar landbouwactiviteiten, die immers bestaan uit het maaien en oogsten van gras. Appellante heeft ter zitting onweersproken gesteld dat het twee maal maaien en oogsten van gras gedurende de tijdsperiode genoemd in de overeenkomst voldoende is. Dat appellante bij het maaien en oogsten volledig gebonden is aan de instructies van het waterschap over de uitvoering van die landbouwactiviteiten is het College niet gebleken. Daarbij hecht het College eraan te vermelden dat evenmin is gebleken dat de percelen ook door een andere landbouwer voor landbouwactiviteiten worden gebruikt. Er bestaat dan ook geen grond voor het oordeel dat de percelen niet tot het bedrijf van appellante zouden horen. CBB 05-03-2018, ECLI:NL:CBB:2018:102&lt;/p&gt;&lt;h4&gt;Pacht&lt;/h4&gt;&lt;p&gt;Voor de toewijzing van betalingsrechten aan appellante en de direct daaropvolgende verhuur van deze betalingsrechten aan de huurder in het kader van de toepassing van art. 21 van Verordening 639/2014 is een daartoe strekkende aanvraag van appellante als verhuurder voldoende. Verweerder mocht de door appellante gevraagde toepassing van art. 21 van Verordening 639/2014 dan ook niet weigeren om de reden dat de huurder in zijn Gecombineerde opgave 2015 niet heeft bevestigd dat er een private overeenkomst met appellante is. Voor zover verweerder heeft betoogd dat een aanvraag van de pachter nodig is op grond van art. 7, derde lid, van Verordening 641/2014, ziet verweerder er aan voorbij dat die bepaling niet ziet op een aanvraag tot toewijzing en (tijdelijke) overdracht van de betalingsrechten bij verpachting, maar op een aanvraag tot betaling bij verpachting. CBB 05-03-2018, ECLI:NL:CBB:2018:105&lt;/p&gt;&lt;h4&gt;Vergroening&lt;/h4&gt;&lt;p&gt;Uitvoeringsregeling rechtstreekse betalingen GLB, uitbetaling basisbetaling en vergroeningsbetaling, niet (volledig) voldaan aan de eisen van gewasdiversificatie, blijvend grasland is geen bouwland, verlaging vergroeningsbetaling. CBB 19-03-2018, ECLI:NL:CBB:2018:118&lt;/p&gt;&lt;h4&gt;Gewasdiversificatie&lt;/h4&gt;&lt;p&gt;Appellant heeft in beroep aangevoerd dat verweerder hem ten onrechte niet de volledige vergroeningsbetaling heeft toegekend op de grond dat hij niet voldoet aan de eisen voor gewasdiversificatie. De vaststelling van verweerder dat hij zowel in 2014 als 2015, derhalve twee jaar achtereen, hetzelfde gewas (pootaardappelen) heeft geteeld op hetzelfde perceel, berust op het foutief invullen van de Gecombineerde opgave in 2014. Volgens appellant komt hij in aanmerking voor vrijstelling van de eis van gewasdiversificatie. Appellant heeft zijn stelling onderbouwd met aangiftegegevens NAK (Nederlandse Algemene Keuringsdienst voor zaaizaad en pootgoed van landbouwgewassen) over de oogstjaren 2014 en 2015, gegevens van de Suikerunie over het afnemen van bieten in het jaar 2014 en een factuur van bietenzaad uit het jaar 2014. Op basis van de genoemde gegevens heeft verweerder ter zitting verklaard dat appellant alsnog in aanmerking komt voor vrijstelling van de eis van gewasdiversificatie, alsmede dat hij de grondslag van het bestreden besluit II niet handhaaft en het besluit zal herzien. Voorts heeft hij het College verzocht het beroep dientengevolge gegrond te verklaren. CBB 19-03-2018, ECLI:NL:CBB:2018:117&lt;/p&gt;&lt;p&gt;Uitbetaling betalingsrechten en vergroeningsbetaling, niet (volledig) voldaan aan de eis van gewasdiversificatie, verlaging vergroeningsoppervlakte. Niet voldaan aan voorwaarden van vrijstelling. Geen mogelijkheid tot afwijking van Unierecht. CBB 19-03-2018, ECLI:NL:CBB:2018:119&lt;/p&gt;&lt;h4&gt;Randvoorwaardenkorting&lt;/h4&gt;&lt;p&gt;Korting 3%, oormerken, overmacht/ontbreken van schuld, matiging, ‘early warning’, evenredigheidsbeginsel, vertrouwensbeginsel, beroep ongegrond. CBB 19-03-2018, ECLI:NL:CBB:2018:116&lt;/p&gt;&lt;h4&gt;Private overeenkomst&lt;/h4&gt;&lt;p&gt;Verweerder heeft uit het ontbreken van een vermelding van de private overeenkomsten in de Gecombineerde opgaven van de verhuurders niet zonder nader onderzoek mogen afleiden dat er geen private overeenkomst was, te meer niet nu appellante in bezwaar de betreffende private overeenkomsten, als bedoeld in art. 21 van Verordening 639/2014, heeft overgelegd. Nu verweerder nader onderzoek achterwege heeft gelaten, heeft verweerder in strijd met art. 3:2 van de Algemene wet bestuursrecht niet de nodige kennis omtrent de relevante feiten en de af te wegen belangen vergaard. Verweerder zal alsnog bij de verhuurders moeten navragen of zij bij het invullen van hun Gecombineerde opgave 2015 een vergissing hebben gemaakt, en zo ja, hen in de gelegenheid moeten stellen hun Gecombineerde opgave 2015 aan te passen. Het beroep is gegrond. CBB 05-03-2018, ECLI:NL:CBB:2018:106&lt;/p&gt;&lt;h2&gt;Dieren&lt;/h2&gt;&lt;h4&gt;Dierziekten&lt;/h4&gt;&lt;p&gt;Met ingang van 1 januari 2018 is het heffingenstelsel voor het Diergezondheidsfonds in de Gezondheids- en welzijnswet voor dieren herzien. Ter uitvoering daarvan is het Besluit diergezondheidsheffing vastgesteld. Dat besluit vervangt het Besluit heffing bestrijding dierziekten en het Besluit heffing preventie dierziekten. Deze oude heffingsbesluiten zijn daarom ingetrokken. &lt;span class="italic"&gt;Stb&lt;/span&gt;. 2018, 83&lt;/p&gt;&lt;h4&gt;Wet dieren&lt;/h4&gt;&lt;p&gt;Een weide kan niet worden begrepen onder het begrip behuizing dan wel een inrichting voor beschutting als bedoeld in art. 1,8, tweede lid, van het Besluit houders van dieren. Opgelegde maatregelen vinden onvoldoende steun in geconstateerde overtredingen. CBB 22-03-2018, ECLI:NL:CBB:2018:124&lt;/p&gt;&lt;h4&gt;Paard&lt;/h4&gt;&lt;p&gt;Naar het oordeel van de rechtbank had het op de weg van [eiseres] gelegen om haar stelling dat sprake is van meer dan de eerder geconstateerde trillingen nader te onderbouwen. Door [eiseres] is een verklaring overgelegd van de dierenarts die de keuring voor de aankoop heeft verricht. De dierenarts verklaart weliswaar dat het paard na een week ernstig kramperig bleek te zijn aan zijn rechter achterbeen, maar hij verklaart niet hoe hij tot dat oordeel is gekomen en of hij het paard na de keuring nog heeft onderzocht. Bovendien is door [eiseres] geen keuringsrapport overgelegd. Niet van de keuring voorafgaand aan de verkoop, maar ook niet van een medische keuring op basis waarvan kan worden vastgesteld dat het paard last heeft van krambeen. Door [eiseres] is onvoldoende onderbouwd dat sprake is van gebreken anders dan de eerder opgemerkte trillingen aan het rechterachterbeen. Daarom kan niet worden geoordeeld dat sprake is van non-conformiteit. Nu door [eiseres] bovendien geen bewijsaanbod is gedaan met betrekking tot het gestelde gebrek, zal de vordering tot ontbinding van de koopovereenkomst op grond van non-conformiteit worden afgewezen. Rechtbank Overijssel 21-03-2018, ECLI:NL:RBOVE:2018:1040&lt;/p&gt;&lt;h4&gt;Schapen&lt;/h4&gt;&lt;p&gt;Inbeslaggenomen levende have; aantal schapen; rechtmatigheid van inbeslagname (vervoer, opvang); verkoopveiling: fokdieren verkocht als slachtvee; onrechtmatige daad; redelijke opbrengst; 119 Sv, 6:162 BW. Hof Den Haag 03-04-2018, ECLI:NL:GHDHA:2018:562&lt;/p&gt;&lt;h2&gt;Planten&lt;/h2&gt;&lt;h4&gt;Gewasbescherming&lt;/h4&gt;&lt;p&gt;De neonicotinoiden worden nog steeds onderzocht (nu is er ook een update van de landbouwimpact-analyse) en de besluitvorming is nog niet afgerond. Zie &lt;span class="italic"&gt;Kamerstukken II&lt;/span&gt; 2017/18, 27858, nr. 418. Voorts een verslag van een overleg: nr. 419.&lt;/p&gt;&lt;h2&gt;Milieurecht&lt;/h2&gt;&lt;h4&gt;Derogatie&lt;/h4&gt;&lt;p&gt;Inmiddels is de derogatie binnen, voor een periode van twee jaar, zo valt in de pers te lezen. De minister had over de ontwikkelingen al eerder geïnformeerd: &lt;span class="italic"&gt;Kamerstukken II&lt;/span&gt; 2017/18, 33037, nr. 279.&lt;/p&gt;&lt;h4&gt;Fosfaatrechten&lt;/h4&gt;&lt;p&gt;De beschikkingen voor de vaststelling van de fosfaatrechten zijn voor het overgrote deel in januari afgegeven. De ondernemers zijn met deze beschikkingen op de hoogte gesteld van de omvang van het op hun bedrijf rustende fosfaatrecht, gebaseerd op de peildatum en indien van toepassing, verrekend met het kortingspercentage. Tot eind maart is er met ruim 22.000 beschikkingen voor zo’n 85 miljoen kilogram aan fosfaatrechten toegekend (&lt;span class="italic"&gt;Kamerstukken II&lt;/span&gt; 2017/18, 33037, nr. 281). Verder in deze stand-van-zaken-brief onder meer een beschouwing over de vleesveehouderij, runderen van zeldzame rassen en de knelgevallen. Voor dat laatste hebben zich 800 bedrijven gemeld.&lt;/p&gt;&lt;h4&gt;Inscharing&lt;/h4&gt;&lt;p&gt;Kort geding inzake fosfaatrechten bij inscharing. De rechten zijn toegekend aan de inschaarder; de uitschaarder vordert medewerking aan registratie op zijn naam. Vordering afgewezen. Rechtbank Noord-Nederland 14-03-2018, ECLI:NL:RBNNE:2018:1150&lt;/p&gt;&lt;p&gt;Art. 23 lid 5 Meststoffenwet geeft de landbouwer die melkvee had uitgeschaard een mogelijkheid om de ongewenste gevolgen van de fosfaatregeling te vermijden, maar anderzijds legt de wet het benutten van die mogelijkheid geheel in handen van partijen. Voor de vraag of [C] onder de gegeven omstandigheden in redelijkheid zijn medewerking kon onthouden aan de mogelijkheid om de fosfaatrechten van [A] te verhogen ten koste van de aan [C] toegekende fosfaatrechten, overweegt de voorzieningenrechter als volgt. Zoals hiervoor is overwogen zijn de onderhavige aanpraken op de fosfaatrechten aan [C] toegekend omdat de 38 pinken van [A] op 2 juli 2015 bij hem waren ingeschaard. Die datum is echter een willekeurig gekozen peildatum, die door partijen niet te voorzien was. Doordat de pinken op dat moment op het bedrijfsnummer van [C] geregistreerd stonden, is het voordeel dat daaraan verbonden was, namelijk het toekennen van fosfaatrechten, aan hem toegevallen. Zulks echter wel vanuit de daaraan ten grondslag liggende geachte dat deze runderen bij voortduring op zijn stal stonden danwel door hem werden geweid. Vaststaat echter dat partijen afspraken hebben gemaakt over het in- en uitscharen van de runderen voor de periode 1 mei 2015 tot 1 oktober 2015 en dat de runderen voor het overige bij [A] op stal stonden. Dit in- en uitscharen gebeurde derhalve op basis van tussen partijen gemaakte afspraken, waarbij de runderen 5/12de gedeelte van het jaar bij [C] stonden en 7/12de gedeelte van het jaar bij [A] . Een redelijke toepassing van art. 23 lid 5 Meststoffenwet brengt naar het voorlopig oordeel van de voorzieningenrechter in dit geval met zich, ook in het licht van de algemene strekking van deze wet, dat de onderhavige fosfaatrechten - die [C] om niet heeft verkregen maar die inmiddels een aanzienlijke waarde vertegenwoordigen - conform de partijafspraken over de perioden van houderschap, in beginsel in diezelfde verhouding tussen partijen dienen te worden verdeeld. Voorts acht de voorzieningenrechter van belang dat partijen niet alleen afspraken hebben gemaakt over de beperkte periode van in- en uitscharing, maar ook dat [C] heeft meegewerkt aan de indiening van het formulier in het kader van de Regeling Fosfaatreductieplan 2017, waarmee [A] het referentieaantal en/of doelstellingsaantal in de periode 1 en 5 voor de fosfaatreductieregeling 2017 met instemming van [C] heeft verhoogd. Dat [C] er een in redelijkheid te respecteren belang bij heeft om, anders dan om louter financiële redenen, thans zijn instemming aan de verlaging van zijn fosfaatrechten te onthouden, heeft [C] niet duidelijk gemaakt. [C] heeft immers niet aannemelijk gemaakt dat hij alle aan hem toegekende fosfaatrechten nodig heeft voor zijn bedrijfsvoering. [C] schaart met name vee in en wel gedurende vijf maanden per jaar, waartoe de bijbehorende fosfaatrechten afdoende zouden moeten zijn. Onder de gegeven omstandigheden kan van [C] dan ook verlangd worden dat hij (opnieuw) zijn instemming verleend aan een gedeeltelijke verlaging van zijn fosfaatrechten en wel voor 7/12de deel van de 38 runderen. Dit komt overeen met (afgerond) 22 runderen. Nu [C] zijn instemming wenst te onthouden, wordt hij geacht onrechtmatig jegens [A] te handelen en zal hij worden veroordeeld zijn medewerking te verlenen. Rechtbank Noord-Nederland 28-03-2018, ECLI:NL:RBNNE:2018:1107&lt;/p&gt;&lt;h4&gt;Derogatie&lt;/h4&gt;&lt;p&gt;De definitieve beschikking van de Europese Commissie over de derogatie kan nog enkele weken op zich laten wachten, maar het Nitraatcomité heeft het al aangenomen. De nieuwe Nederlandse derogatie komt in grote lijnen overeen met de derogatiebeschikking die gold tot en met 31 december 2017. De grootste verandering is dat deze derogatie voor twee kalenderjaren geldt, in plaats van de gebruikelijke vier jaar. Dit is gerelateerd aan de vragen die gerezen zijn over de naleving van de mestregelgeving in Nederland. Er zijn enkele ondergeschikte wijzigingen, bijvoorbeeld met betrekking tot het scheuren van grasland. Er wordt een verscherpte handhavingsstrategie ingezet. (&lt;span class="italic"&gt;Kamerstukken II&lt;/span&gt; 2017/18, 33037, nr. 282).&lt;/p&gt;&lt;h4&gt;Milieuvergunning&lt;/h4&gt;&lt;p&gt;GS hebben drie lasten onder dwangsom opgelegd wegens het overtreden van de milieuvergunning voor een mestverwerkingsinstallatie. Het waterschap heeft een watervergunning verleend ten behoeve van de uitbreiding van de capaciteit van de installatie. In beide zaken speelt dezelfde vraag: Is de mestverwerkingsinstallatie een IPPC installatie. Het waterschap denkt van niet, GS denkt van wel. Als dat niet het geval is, zijn GS niet bevoegd en hoefde het waterschap de watervergunning niet te coördineren. De rechtbank heeft de Stichting Advisering Bestuursrechtspraak gevraagd de installatie te beschrijven. De rechtbank is van oordeel dat mest van andere bedrijven wel degelijk een afvalstof is. Op basis van het advies oordeelt de rechtbank dat het mestverwerkingsproces een fysisch chemische behandeling bevat, namelijk het toevoegen van vlokmiddel aan de drijfmest. Daarom is sprake van een IPPC installatie en zijn GS bevoegd. Er is sprake van een overtreding. Ongeacht haar mening over het mestbeleid van de provincie Noord-Brabant, eiseres kan niet op eigen houtje de capaciteit van de inrichting fors uitbreiden zonder de daarvoor verplichte procedures te volgen. Er zijn geen bijzondere omstandigheden om af te zien van handhaving. De financiële gevolgen heeft eiseres over zichzelf afgeroepen door een overtreding te plegen. Rechtbank oost-Brabant 06-04-2018, ECLI:NL:RBOBR:2018:1530&lt;/p&gt;&lt;p&gt;Omgevingsvergunning eerste fase voor de activiteit milieu voor het oprichten van een varkenshouderij. Verschillende beroepsgronden, alle afgewezen. ABRvS 11-04-2018, ECLI:NL:RVS:2018:1190&lt;/p&gt;&lt;h4&gt;Meststoffenwet&lt;/h4&gt;&lt;p&gt;Verweerder heeft eiseres bestuurlijke boetes opgelegd wegens overtreding van de Meststoffenwet. Eiseres heeft niet aannemelijk gemaakt dat ze binnen de voor haar geldende gebruiksnorm dierlijke meststoffen en de fosfaatgebruiksnorm is gebleven. Verweerder was bevoegd eiseres een boete op te leggen en heeft ook van die bevoegdheid gebruik kunnen maken. Het beroep is gegrond verklaard omdat verweerder de boete ten onrechte niet, op grond van zijn interne gedragslijn, met € 2500,- heeft verlaagd wegens te lange tijdverloop tussen boeterapport en boetebeschikking. Rechtbank Limburg 23-03-2018, ECLI:NL:RBLIM:2018:2782&lt;/p&gt;&lt;p&gt;Bestuurlijke boete opgelegd wegens overtreding van de Meststoffenwet. In geschil zijn de wijze van vaststellen van de begin- en eindvoorraad meststoffen, de (aangroei van de) bezinklagen, de vraag of de varkens als gevolg van fosfaatrijkvoer meer fosfaat hebben vastgehouden en de hoogte van de boete. Rechtbank Midden-Nederland 17-04-2018, ECLI:NL:RBMNE:2018:1577&lt;/p&gt;&lt;p&gt;Verweerder heeft twee verschillende beoordelingen in het bestreden besluit gemaakt, waarbij is vastgesteld of: eiseres in aanmerking komt voor fosfaatdifferentiatie; de derogatie waarvan eiseres gebruik maakt moet vervallen. Gelet op het verschil tussen deze twee beoordelingen heeft verweerder terecht de ingediende bewijzen niet geaccepteerd bij de beoordeling of eiseres in aanmerking kan worden gebracht voor toepassing van fosfaatdifferentiatie. Op basis van hetgeen hiervoor is overwogen kon verweerder dat doen omdat bij de Gecombineerde opgave de Pw- en PAL-getallen nog niet waren aangeleverd. Ook kon verweerder tot de conclusie komen dat, als de hogere fosfaatgebruiksnormen van toepassing zouden zijn geweest, eiseres deze niet zouden hebben overschreden en dat daarom de derogatie niet hoeft te vervallen. Tussen partijen is niet in geschil dat de PAL- en Pw-getallen niet uiterlijk op 15 mei 2013 bij verweerder zijn aangeleverd door vermelding daarvan in de Gecombineerde opgave. Dit verzuim is niet te herstellen door de ontbrekende gegevens alsnog ná die peildatum aan te leveren. Overschrijding redelijke termijn. Volstaan wordt met het oordeel dat de geconstateerde verdragsschending voldoende is gecompenseerd met de enkele vaststelling dat inbreuk is gemaakt op art. 6, eerste lid, van het EVRM. Rechtbank Noord-Nederland 17-04-2018, ECLI:NL:RBNNE:2018:1484&lt;/p&gt;&lt;h4&gt;Melkveefosfaatreferentie&lt;/h4&gt;&lt;p&gt;Art. 70a, derde lid, van de AMvB grondgebondenheid bakent slechts het toepassingsgebied van de AMvB grondgebondenheid af en vormt geen zelfstandige bevoegdheidsgrondslag voor het nemen van (appellabele) besluiten die strekken tot vaststelling van de omvang van het melkveefosfaatoverschot dat in het jaar 2014 is ontstaan. Brief van verweerder is daarom geen besluit in de zin van art. 1:3 van de Awb. Van bijzondere omstandigheden waarin het door verweerder gegeven rechtsoordeel voor wat betreft de mogelijkheid daartegen in rechte op te komen moet worden gelijkgesteld met een besluit in de zin van art. 1:3, eerste lid, van de Awb is niet gebleken. CBB 15-03-2018, ECLI:NL:CBB:2018:111&lt;/p&gt;&lt;h4&gt;Activiteitenbesluit&lt;/h4&gt;&lt;p&gt;Wanneer ontstaat het recht om een bepaalde hoeveelheid vee te houden in gevallen waarin de inrichting geheel valt onder de werking van het Activiteitenbesluit? Het bestaan van deze rechten is van belang bij de toetsing aan art. 3, vierde lid, van de Wgv. Er zijn verschillende antwoorden mogelijk: a) de indiener ‘verkrijgt’ rechten op het moment van indiening van een volledige melding van een inrichting in overeenstemming met het Activiteitenbesluit; b) de indiener ‘verkrijgt’ rechten op het moment van aanvaarding van een dergelijke melding; c) de indiener ‘verkrijgt’ rechten op het moment van feitelijke uitvoering van een dergelijke melding. De rechtbank kiest voor optie c op basis van een redelijke uitleg van het Activiteitenbesluit. In art. 3.115, tweede lid, van het Activiteitenbesluit wordt gesproken over de geurbelasting die de inrichting veroorzaakte. Door een melding wordt nog geen geurbelasting veroorzaakt. Bovendien zouden inrichtingen de maximale milieuruimte binnen het Activiteitenbesluit kunnen gaan melden en claimen zonder er gebruik van te maken. Optie b) valt af omdat de mededeling van het bestuursorgaan geen rechtsgevolg heeft.&amp;nbsp;Rechtbank Oost-Brabant 06-04-2018, ECLI:NL:RBOBR:2018:1536&lt;/p&gt;&lt;h4&gt;Vervoersbewijzen &lt;/h4&gt;&lt;p&gt;Bij besluit van 7 april 2016 (primair besluit 1) heeft verweerder aan eiseres meerdere boetes opgelegd wegens overtredingen van de Meststoffenwet (Msw) en daarop gebaseerde regelgeving. Het totaalbedrag van de boetes bedraagt € 15.562,00. Bij besluit van 22 februari 2017 (bestreden besluit 1) heeft verweerder het bezwaar van eiseres gedeeltelijk gegrond verklaard. De totale boete is verlaagd naar € 15.162,00. Bij besluit van 7 april 2016 (primair besluit 2) heeft verweerder aan eiser meerdere boetes opgelegd wegens het feitelijk leidinggeven aan/ het medeplegen van overtredingen van de Msw en daarop gebaseerde regelgeving. Het totaalbedrag van de boetes bedraagt € 15.562,00. Bij besluit van 9 maart 2017 (bestreden besluit 2) heeft verweerder het bezwaar van eiser gedeeltelijk gegrond verklaard. De totale boete is verlaagd naar € 15.162,00. Strijd met ne bis in idem. Gedeeltelijke vernietiging van de bestreden besluiten, gelet op hetgeen is aangevoerd in beroep. De rechtbank voorziet zelf. Rechtbank Noord-Nederland 04-04-2018, ECLI:NL:RBNNE:2018:1274&lt;/p&gt;&lt;h4&gt;Vergunning&lt;/h4&gt;&lt;p&gt;Verweerder heeft een omgevingsvergunning beperkte milieutoets (OBM) verleend voor het omschakelen van een pluimveehouderij naar een ‘Livar-varkenshouderij’. Een zogenoemde ‘Livar-varkenshouderij’ houdt rekening met het natuurlijk gedrag en de leefomgeving van het varken en onderscheidt zich van een reguliere varkenshouderij doordat de varkens een buitenverblijf hebben. Omwonenden en een in de directe omgeving gelegen zorginstelling, gespecialiseerd in het behandelen van mensen met chronische longaandoeningen, hebben tegen die verlening bezwaar gemaakt. Verweerder heeft de bezwaren ongegrond verklaard. Hoewel de geuremissie als gevolg van de varkenshouderij (fors) zal toenemen in vergelijking met de pluimveehouderij, worden de geldende geurnormen niet overschreden. In de visie van verweerder is er daarom geen sprake van belangrijke nadelige gevolgen voor het milieu. De rechtbank is van oordeel dat geurhinder moet worden meegenomen bij de beoordeling of sprake is van belangrijke nadelige gevolgen voor het milieu. Daarbij moet de extra hinder (of bijzondere gevoeligheid) die patiënten van de zorginstelling ondervinden van geur worden betrokken. De rechtbank is van oordeel dat de vraag of de varkenshouderij zal kunnen voldoen aan de daarvoor geldende milieunormen niet gelijk kan worden gesteld met de beoordeling van de vraag of belangrijke nadelige gevolgen voor het milieu kunnen worden uitgesloten. Verweerders motivering dat door het voldoen aan de geurnormen geen sprake zal zijn van belangrijke nadelige gevolgen voor het milieu is daarom niet toereikend. Bovendien miskent verweerder daarmee dat ook een toename van de geuremissie binnen de normen belangrijke nadelige gevolgen voor het milieu kan hebben. De rechtbank verwijst hiertoe naar de bijzondere gevoeligheid voor geur van de patiënten van de zorginstelling. Daarnaast heeft verweerder niet duidelijk gemaakt of en in hoeverre de gevolgen van de buitenverblijven op de geuremissie worden ondervangen door het toepassen van de hoogst toepasbare geuremissiefactor uit de Regeling geurhinder en veehouderij die ziet op (overdekte) stalsystemen. De rechtbank is van oordeel dat verweerder niet deugdelijk heeft gemotiveerd dat zich wat betreft het aspect geur geen belangrijke nadelige gevolgen voor het milieu kunnen voordoen die nopen tot het maken van een milieueffectrapport. Dit maakt tevens dat het bestreden besluit niet zorgvuldig is voorbereid. De beroepen zijn gegrond.&amp;nbsp;Rechtbank Limburg 18-04-2018, ECLI:NL:RBLIM:2018:3604&lt;/p&gt;&lt;h2&gt;Rechtspersonen&lt;/h2&gt;&lt;h4&gt;Ontbinding maatschap &lt;/h4&gt;&lt;p&gt;Geschil of de ene maat een beroep toekomt op een van de bepalingen in de maatschapsakte. Gevolgen van de ontbinding van de maatschap. Begrip ‘aanschafwaarde’. Hof Arnhem-lEeuwarden 27-03-2018, ECLI:NL:GHARL:2018:2863&lt;/p&gt;&lt;h2&gt;Fiscaal recht&lt;/h2&gt;&lt;h4&gt;Inkomstenbelasting&lt;/h4&gt;&lt;p&gt;Vermogensrendementsheffing. Strijd met eigendomsrecht art. 1 EP. Invorderingsrente. Vertrouwensbeginsel. Is de vermogensrendementsheffing van box 3 IB voor 2015 in strijd met art. 1 EP? Het door de wetgever veronderstelde rendement van 4% is weliswaar niet meer haalbaar, maar dat is niet voldoende. Ook vereist is dat sprake is van een individuele buitensporige last en daarvan is bij eiser geen sprake. Voor een buitensporige last is namelijk niet voldoende dat de belastingdruk extreem hoog is (zoals 183% in dit geval). Er moet ook worden gekeken naar de totale inkomens- en vermogenspositie van eiser en die is in dit geval erg goed. Beroep op vertrouwensbeginsel in het kader van de invorderingsrente faalt. Rechtbank Gelderland 29-03-2018, ECLI:NL:RBGEL:2018:1444&lt;/p&gt;&lt;h4&gt;Inkomstenbelasting&lt;/h4&gt;&lt;p&gt; Art. 3.54, 3.60 en 3.61 Wet IB 2001. Belanghebbende emigreert en verplaatst melkveehouderij naar Duitsland. Toevoeging herinvesteringsreserve aan winst van jaar van emigratie? Herinvesteringsreserve is niet een bestanddeel van het vermogen in de zin van art. 3.61 Wet IB 2001. Bestaan van de herinvesteringsreserve houdt in dat belanghebbende niet heeft opgehouden in Nederland winst uit onderneming te genieten. HR 06-04-2018, ECLI:NL:HR:2018:514&lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;Een verslag van de Landbouwraad van maart 2018 is te vinden in Kamerstukken II, 2017/18, 21501-32, nr. 1098. Er is nog geen overeenstemming over het nieuwe GLB. Estland, Letland, Litouwen, Polen en Slowakije willen meer steun per hectare. Er was een algemeen overleg over de landbouwraad van maart 2018. &lt;span class="italic"&gt;Kamerstukken II&lt;/span&gt; 21501-32, nr. 1101.&lt;/p&gt;&lt;h2&gt;Diversen&lt;/h2&gt;&lt;h4&gt;Verzekering&lt;/h4&gt;&lt;p&gt;Bij een teler van orchideeën is schade aan planten ontstaan. De teler wil dat haar verzekeraar de schade vergoedt. De teler voert aan dat de schade is veroorzaakt door een probleem met de reinigingsinstallatie van de voedingsunit. Op basis van de verzekering is de schade alleen gedekt als de schade is ontstaan door een beschadiging van de voedingsunit zelf. De rechtbank beslist dat volgens de verzekeringspolis de schade die is ontstaan door een beschadiging aan de reinigingsunit niet is gedekt. De definitie van de voedingsunit omvat niet die reinigingsinstallatie. De schade is daarom niet gedekt en de vordering wordt afgewezen. Rechtbank Amsterdam 14/03/2018, ECLI:NL:RBAMS:2018:1181&lt;/p&gt;</content><legacyfootnotes/><footnotes><footnote/></footnotes><auteurs/><published>2018-05-23 16:42:06</published><modified>2018-05-24 14:34:38</modified><editiondate>2018-05-23</editiondate><htmlpath>https://denhollander.info/artikel/14960</htmlpath></article>
</articles></edition>
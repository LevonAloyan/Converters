<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1992</searchword><id>6577</id><udhid>UDH:TvAR/6577</udhid><titel>'P.G.A. Grubben / Minister van Landbouw en Visserij' (TvAR 1992/4528)</titel><searchwords><searchword>TvAR 3/1992</searchword><searchword>TvAR 1992/4528</searchword><searchword>UDH:TvAR/6577</searchword></searchwords><attachments><attachment><name>1992_nr 3_Rechtspraak_4528.pdf</name><extention>pdf</extention><url>https://denhollander.info/download/6350/ci</url></attachment></attachments><inleiding>Beschikking energiebesparende&#13;
maatregelen in de glastuinbouw, art.7;&#13;
Regeling bezwaarschriftencommissie,&#13;
art. 3&#13;
&#13;
De Beschikking had tot doel op korte termijn&#13;
maatregelen te stimuleren. Mede in aanmerking&#13;
genomen dat al eerder een niet onaanzienlijk&#13;
uitstel ter realisering van de&#13;
voorgenomen investeringen is verleend, niet&#13;
onredelijk dat niet opnieuw tot verlenging is&#13;
overgegaan. De in de bezwaarschriftfase&#13;
voorhanden stukken gaven een duidelijk beeld&#13;
van de voor het nemen van een beslissing op&#13;
het bezwaarschrift benodigde gegevens. Niethoren&#13;
leidt niet tot vernietiging.</inleiding><content>Afdeling rechtspraak, 31 oktober 1989, nr.&#13;
RO1.87.2841&#13;
(Mr. De Kruijff)&#13;
P.G.A. Grubben te Venlo (appellant), vertegenwoordigd&#13;
door mr. J. Nijssen, advocaat te&#13;
Roermond&#13;
en&#13;
de Minister van Landbouw en Visserij (verweerder),&#13;
vertegenwoordigd door mr. J.C.M.&#13;
Oudshoorn, ambtenaar ten departemente.&#13;
Bij besluit van 5 november 1986 heeft de Directeur&#13;
Landbouw en Voedselvoorziening het&#13;
verzoek van appellant om uitstel tot september&#13;
1987 voor de oplevering van zijn op&#13;
grond van de Beschikking energiebesparende&#13;
maatregelen in de glastuinbouw in de eerste&#13;
fase aangemelde investeringen afgewezen.&#13;
Tegen dit besluit heeft appellant bij schrijven&#13;
van 28 november 1986 een bezwaarschrift&#13;
op grond van artikel 17, tweede lid,&#13;
van genoemde Beschikking ingediend bij verweerder.&#13;
Bij besluit van 24 augustus 1987 heeft verweerder&#13;
de bezwaren van appellant ongegrond&#13;
verklaard. (...)&#13;
In rechte&#13;
Ingevolge artikel 7, eerste lid, van de Beschikking&#13;
energiebesparende maatregelen in&#13;
de glastuinbouw (hierna te noemen: de Beschikking)&#13;
is de aanvrager verplicht, alvorens&#13;
het energiebesparingsplan in zijn geheel dan&#13;
wel alvorens een fase uit te voeren, de voorgenomen&#13;
investeringen aan te melden bij dedistriktsbureauhouder.&#13;
Ingevolge artikel 7, derde lid, van de Beschikking&#13;
beslist de hoofdingenieur-directeur&#13;
(H.I.D.) zo mogelijk binnen twee maanden na&#13;
de aanmelding als bedoeld in het eerste lid&#13;
over de toestemming tot het verrichten van de&#13;
investeringen, waarvoor aanmelding is gedaan.&#13;
Ingevolge artikel 7, vijfde lid, moet de aanvrager,&#13;
binnen zes maanden na de toestemming&#13;
op de aanmelding van de H.I.D., maar in&#13;
elk geval vóór 1 januari 1985, een opleveringsverklaring&#13;
vergezeld van bewijsstukken&#13;
indienen bij de H.I.D.&#13;
In artikel 10, tweede lid, van de Beschikking&#13;
is bepaald dat het recht op een bijdrage&#13;
vervalt indien niet wordt voldaan aan het gestelde&#13;
in artikel 7, vijfde lid.&#13;
In het bestreden besluit heeft verweerder&#13;
zich op het standpunt gesteld dat appellant&#13;
wat betreft de investeringen aangemeld in de&#13;
eerste fase van zijn energiebesparingsplan niet&#13;
in aanmerking komt voor een bijdrage als&#13;
voorzien in de Beschikking.&#13;
Verweerder heeft daartoe overwogen dat&#13;
appellant bij brief van 11 februari 1986 tot 1&#13;
november 1986 (reeds 14 maanden na toestemming&#13;
op de aanmelding) de gelegenheid&#13;
heeft gekregen om de aangemelde investeringen&#13;
uit te voeren, maar van deze gelegenheid&#13;
geen gebruik gemaakt heeft.&#13;
Verweerder heeft vervolgens onderzocht of&#13;
er sprake was van bijzondere omstandigheden&#13;
op grond waarvan van de regeling behoorde te&#13;
worden afgeweken. Verweerder is tot de conclusie&#13;
gekomen dat de plotseling optredende&#13;
arbeidsongeschiktheid van de zoon van appellant,&#13;
gelet op de overige omstandigheden,&#13;
geen zodanige omstandigheid is.&#13;
Ter zitting heeft verweerder ter toelichting&#13;
daarop nog naar voren gebracht dat uit het beroepschrift&#13;
is gebleken dat het appellant niet&#13;
zo zeer feitelijk onmogelijk was om de investeringen&#13;
tijdig uit te voeren, doch dat hij (bewust)&#13;
besloten heeft de investeringen&#13;
(wederom) uit te stellen, omdat hij niet zeker&#13;
wist of zijn zoon het bedrijf wel zou kunnen&#13;
voortzetten. Dit is, aldus verweerder, een ondernemingsbeslissing waarvan de gevolgen&#13;
naar vaste bestuurspraktijk van verweerder&#13;
voor rekening van appellant dienen te komen.&#13;
De Commissie voor de Bezwaarschriften&#13;
die verweerder heeft geadviseerd de ingediende&#13;
bezwaren ongegrond te verklaren heeft het&#13;
niet nodig gevonden appellant in de gelegenheid&#13;
te stellen in persoon te worden gehoord,&#13;
zulks op grond van de overweging dat het&#13;
door appellant ingediende bezwaarschrift kennelijk&#13;
ongegrond was.&#13;
Appellant heeft betoogd dat er wel degelijk&#13;
bijzondere omstandigheden aanwezig waren&#13;
en dat het verzoek om verlenging van de opleveringstermijn&#13;
had dienen te worden ingewilligd.&#13;
Die bijzondere omstandigheden waren,&#13;
aldus appellant, erin gelegen dat niet duidelijk&#13;
was of de arbeidsongeschiktheid van zijn&#13;
zoon van tijdelijke aard was, nu het er aanvankelijk&#13;
naar uitzag dat deze het zware beroep&#13;
van tuinder nimmer (meer) zou kunnen&#13;
uitoefenen. Derhalve ging het niet om een incident&#13;
waarbij desnoods met hulp van een&#13;
derde de bedrij f suitvoering gewoon kon worden&#13;
voortgezet, maar om een kritiek moment&#13;
waarin de gehele waarde van het bouwplan&#13;
dubieus werd.&#13;
Appellant heeft ter zitting een verklaring&#13;
overgelegd van een neuroloog die zijn zoon&#13;
sinds 2 oktober 1986 weer geheel arbeidsgeschikt&#13;
heeft verklaard. Appellant heeft er hierbij&#13;
op gewezen dat de desbetreffende arts zijn&#13;
zoon heeft geadviseerd de bedrijfsuitvoering&#13;
geheel te laten rusten tot zijn definitieve herstel.&#13;
Appellant heeft ten slotte betoogd dat hij in&#13;
zijn belangen is geschaad doordat hij niet&#13;
door de Commissie voor de Bezwaarschriften&#13;
is gehoord.&#13;
De Afdeling overweegt het volgende&#13;
Uit de bepalingen van en de toelichting op de&#13;
Beschikking blijkt dat deze regeling tot doel&#13;
heeft (gehad) op korte termijn energiebesparende&#13;
maatregelen in de glastuinbouw te stimuleren.&#13;
De Afdeling acht het derhalve, mede&#13;
in aanmerking genomen dat aan appellant al&#13;
eerder een niet onaanzienlijk uitstel ter realisering&#13;
van zijn voorgenomen investeringen is&#13;
verleend, niet onredelijk dat verweerder niet&#13;
opnieuw tot verlenging is overgegaan.&#13;
De door appellant als bijzonder aangevoerde&#13;
omstandigheden vormen voor de Afdeling&#13;
onvoldoende aanleiding om tot een ander oordeel&#13;
te komen, nu niet is gebleken dat de desbetreffende&#13;
werkzaamheden niet door een&#13;
ander dan de zoon van appellant hadden kunnen&#13;
worden uitgevoerd. De Afdeling deelt het&#13;
standpunt van verweerder dat onzekerheid&#13;
omtrent de voortzetting van het bedrijf een&#13;
omstandigheid is die voor rekening van appellant&#13;
behoort te blijven.&#13;
Aangezien de in de bezwaarschriftfase&#13;
voorhanden stukken een duidelijk beeld gaven&#13;
van de voor het nemen van een beslissing&#13;
op het bezwaarschrift benodigde gegevens,&#13;
deelt de Afdeling niet het standpunt van appellant&#13;
dat, aangezien hij niet door de Commissie&#13;
voor de Bezwaarschriften in de&#13;
gelegenheid is gesteld in persoon te worden&#13;
gehoord, het bestreden besluit is genomen in&#13;
strijd met het in het algemeen rechtsbewustzijn&#13;
levend beginsel van behoorlijk bestuur&#13;
dat een beschikking met de vereiste zorgvuldigheid&#13;
dient te worden voorbereid en genomen.&#13;
Aangezien niet is gebleken dat het bestreden&#13;
besluit in aanmerking komt om te worden&#13;
vernietigd op een der andere gronden, genoemd&#13;
in artikel 8, eerste lid, van de Wet administratieve&#13;
rechtspraak overheidsbeschikkingen,&#13;
dient het beroep te worden verworpen.&#13;
Uitspraak&#13;
De Raad van State, Afdeling rechtspraak; Gezien&#13;
de Wet administratieve rechtspraak overheidsbeschikkingen&#13;
en de Wet op de Raad&#13;
van State;&#13;
Recht doende in naam der Koningin:&#13;
verwerpt het beroep.</content><legacyfootnotes/><footnotes><footnote/></footnotes><auteurs>mr. BORMAN</auteurs><published>1992-03-01 00:00:00</published><modified>1989-10-31 00:00:00</modified><editiondate>1992-03-01</editiondate><htmlpath>https://denhollander.info/artikel/6577</htmlpath></article>
</articles></edition>
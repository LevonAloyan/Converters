<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2010</searchword><id>8712</id><udhid>UDH:TvAR/8712</udhid><titel>Van Oppenraaij/Scholten (TvAR 2010/5587)</titel><searchwords><searchword>TvAR 9/2010</searchword><searchword>TvAR 2010/5587</searchword><searchword>UDH:TvAR/8712</searchword></searchwords><attachments><attachment><name>TvAR2010_09_05_5587.pdf</name><extention>pdf</extention><url>https://denhollander.info/download/7749/ci</url></attachment></attachments><inleiding>Met het gepachte samenhangend melkquotum. Geschil met betrekking tot de omvang van het voor de melkproductie ge­bruikte bedrijfsoppervlak in het referentiejaar 1983. Voor de vaststelling welke grond in 1983 dienstbaar was voor de melkproductie is maatgevend de grond die destijds daadwer­kelijk ten behoeve van de melkproductie werd gebruikt, en niet, zoals verpachter stelt, de meitellinggegevens in het re­ferentiejaar. Ook gronden die mondeling gepacht zijn tellen mee (Pachthof Arnhem 23 december 1997, Agr.r. 1999/496, Von Pickartz/Exterkate).&#13;
</inleiding><content>1 Het geding in eerste aanleg&#13;
Voor het geding in eerste aanleg verwijst het hof naar de in­houd van de vonnissen van 13 juni 2005, 8 mei 2006, 9 ok­tober 2006 en 10 december 2007 die de pachtkamer van de rechtbank Arnhem, sector kanton, locatie Nijmegen, tus­sen principaal appellant (hierna: Van Oppenraaij) als eiser en principaal geïntimeerde (hierna: Scholten) als gedaag­de heeft gewezen. Van de vonnissen van 8 mei 2006, 9 ok­tober 2006 en 10 december 2007 is een fotokopie aan dit ar­rest gehecht.&#13;
2 Het geding in hoger beroep&#13;
2.1 Het verloop van de procedure blijkt uit:&#13;
- de dagvaarding in hoger beroep van 8 januari 2008,&#13;
- de memorie van grieven,&#13;
- de memorie van antwoord, tevens van incidenteel hoger beroep,&#13;
- de memorie van antwoord in incidenteel hoger beroep.&#13;
2.2 Vervolgens hebben partijen de stukken voor het wijzen van arrest aan het hof overgelegd&#13;
en heeft het hof arrest bepaald.&#13;
3 De vaststaande feiten&#13;
Op grond van hetgeen enerzijds is gesteld en anderzijds er­kend dan wel niet of onvoldoende weersproken en op grond van de in zoverre niet bestreden inhoud van overgeleg­de producties, staan vast de feiten die de pachtkamer in zijn vonnis van 9 oktober 2006 onder 2.3 a tot en met c heeft vermeld.&#13;
4 De motivering van de beslissing in hoger beroep&#13;
4.1 Het gaat in dit geding - kort samengevat - om het vol­gende. Van Oppenraaij heeft aan Scholten een perceel wei­land te Ubbergen verpacht, kadastraal bekend gemeente Ub­bergen sectie C nummers 33 en 704, groot 8.03.75 ha. Met dit perceel is melkquotum gaan samenhangen. Met instem­ming van Van Oppenraaij heeft Scholten in januari 2005 zijn gehele melkquotum aan derden verkocht. Het ging om een quotum van 301.423 kg en een vetpercentage van 3,89%.&#13;
4.2 Partijen twisten over de totale oppervlakte van het be­drijfsareaal van Scholten in 1983, het referentiejaar. In eer­ste aanleg heeft Van Oppenraaij betaling gevorderd van € 54.822,16, te weten de helft van de opbrengst van het met het volgens Van Oppenraaij met het gepachte samenhangen­de melkquotum. Scholten heeft de vordering gemotiveerd betwist. Hij heeft onder meer aangevoerd dat hij in het jaar 1983 percelen in mondelinge pacht had van Wijers, P. Kroes en W.A. Arnts, waardoor het gedeelte van het aan zijn be­drijven toegekende melkquotum dat met het gepachte sa­menhing (veel) minder was dan Van Oppenraaij aanneemt.&#13;
4.3 De pachtkamer heeft het standpunt van Scholten rele­vant geacht voor de vaststelling van het met het gepachte sa­menhangende melkquotum en Scholten toegelaten tot bewijs van de mondelinge pacht. Na bewijslevering heeft de pacht­kamer Scholten geslaagd geacht in het bewijs dat hij de per­celen van Kroes en Arnts in 1983 pachtte, maar niet dat hij ook het perceel van Wijers aan de Persingensestraat pacht­te. Voorts heeft de pachtkamer correcties aangebracht op een overzicht van Scholten bij conclusie van antwoord van alle door hem gebruikte percelen. De pachtkamer heeft berekend dat aan Van Oppenraaij een bedrag van € 56.466,16 toekomt waarvan Scholten reeds een bedrag van € 54.822,16 had be­taald. De pachtkamer heeft Scholten vervolgens veroordeeld aan Van Oppenraaij een bedrag van € 1.644 te betalen, ver­meerderd met rente vanaf 15 april 2005, en Van Oppenraaij in de proceskosten veroordeeld.&#13;
4.4 Tijdens de procedure in eerste aanleg heeft Van Oppen­raaij een incidentele conclusie als bedoeld in artikel 843a Rv genomen om Scholten te laten veroordelen afschriften te verstrekken van landbouwtellingsgegevens 1982, 1983 en 1984 alsmede de jaarstukken over de jaren 1982 tot en met 2000. Daarop heeft Scholten gereageerd. In het vonnis in in­cident van 8 mei 2006 heeft de pachtkamer de vordering af­gewezen.&#13;
4.5 In zijn dagvaarding in hoger beroep vordert Van Oppen­raaij vernietiging van de vonnissen van 13 juni 2005, 8 mei 2006, 9 oktober 2006 en 10 december 2007 en dat het hof zijn vorderingen alsnog zal toewijzen met veroordeling van Scholten in de kosten van beide instanties. Scholten conclu­deert tot ongegrondverklaring van het principaal hoger be­roep en vordert in het incidenteel hoger beroep vernietiging van het vonnis van 10 december 2007 en dat het hof de om­vang van het bedrijfsareaal vaststelt met mederekening van het derde perceel [van Wijers], met veroordeling van Van Oppenraaij in de kosten van [begrepen wordt] het principaal en incidenteel hoger beroep.&#13;
4.6 In zijn eerste grief stelt Van Oppenraaij zijn standpunt aan de orde dat voor de berekening van het bedrijfsare­aal in het referentiejaar de meitellinggegevens doorslagge­vend zijn. De grief faalt. Voor de vaststelling welke grond in 1983 dienstbaar was aan de melkproductie, acht dit hof (hof Arnhem 23 december 1997, AR 1999/4961) maatgevend de grond die destijds daadwerkelijk ten behoeve van de melk­productie werd gebruikt. De conclusie van Van Oppenraaij dat uit voormeld arrest volgt dat mondelinge pachtover­eenkomsten die liepen in 1983 en later niet schriftelijk zijn vastgelegd, niet mogen meetellen, berust op een onjuiste le­zing. In het geval dat zou komen vast te staan dat Scholten destijds in de jaren 1982- 1984 een onjuiste opgave voor de meitelling heeft gedaan zoals Van Oppenraaij stelt, brengt deze omstandigheid in het uitgangspunt van het hof geen verandering.&#13;
4.7 Uit de toelichting op de tweede grief maakt het hof op dat Van Oppenraaij zich niet alleen tegen de bewijswaarde­ring door de pachtkamer keert, maar ook - subsidiair - tegen de aanname van de pachtkamer dat terzake Kroes en Arnts sprake was van (mondelinge) pacht. Van Oppenraaij stelt zich op het standpunt dat de omstandigheid dat Scholten het land gebruikte en daarvoor in contanten betaalde, niet mee­brengt dat van de reguliere pacht gesproken kan worden. Het hof verwerpt dit betoog. Zowel onder het tot 1 septem­ber 2007 geldende als onder het huidige recht geldt dat voor de kwalificatie als pachtovereenkomst de inhoud&#13;
van de door partijen overeengekomen rechten en verplich­tingen beslissend is. Indien aan de pachter grond in gebruik is gegeven ter uitoefening van de landbouw en hij zich heeft verbonden tot een tegenprestatie, is sprake van een pacht­overeenkomst. Indien deze niet (schriftelijk is vastgelegd en) aan de Grondkamer is toegezonden, geldt de overeen­komst voor onbepaalde tijd.&#13;
4.8 De tweede grief in het principaal hoger beroep leent zich verder voor gezamenlijke bespreking met de grief in het in­cidenteel hoger beroep. Beide grieven keren zich tegen de bewijswaardering door de pachtkamer. Van Oppenraaij be­twist dat Scholten de percelen van Wijers, Kroes en Arnts in het referentiejaar pachtte en - kennelijk subsidiair - dat de betreffende percelen dienstbaar waren aan de melkproduc­tie van het bedrijf van Scholten (randnummer 16 memorie van grieven).&#13;
4.9 De pachtkamer in eerste aanleg heeft Scholten (terecht) belast met het bewijs dat Scholten in het referentiejaar de percelen van Wijers, Kroes en Arnts pachtte. Nu Van Oppen­raaij subsidiair betwist dat de betreffende percelen dienst­baar waren aan de melkproductie, zal het hof ook daarover dienen te oordelen. Alvorens het hof in het principaal ho­ger beroep het door Scholten bijgebrachte bewijs opnieuw zal waarderen, zal zij hem op de voet van artikel 22 Rv en in het licht van Hof Arnhem 30 mei 1994, AR 1996/4833 eerst opdragen meitellinggegevens van de jaren 1982 tot en met 1984 en (voor zover nog beschikbaar) de jaarstuk­ken uit diezelfde jaren over te leggen. Voor zover bedoelde jaarstukken niet meer beschikbaar zijn, dient Scholten zo­veel als mogelijk schriftelijke bewijsstukken over te leggen waaruit de omvang van zijn toenmalige bedrijf en de wij­ze van gebruik van de verschillende percelen (dienstbaar aan de melkproductie of niet) zich laat afleiden. Afhankelijk van de waardering van voormelde stukken in samenhang met de reeds afgelegde getuigenverklaringen, zal het hof Schol­ten eventueel nader bewijs opdragen terzake de percelen van Kroes en Arnts. Tevens verzoekt het hof Scholten zo moge­lijk de kaart in het geding te brengen die tijdens de getuigen­verhoren bij de pachtkamer in eerste aanleg is gebruikt.&#13;
4.10 In het incidenteel hoger beroep heeft Scholten gespeci­ficeerd nader bewijs aangeboden van zijn stelling dat hij het perceel van Wijers in het referentiejaar pachtte. Overeen­komstig zijn bewijsaanbod zal het hof Scholten tot dat be­wijs toelaten, echter uit proceseconomische overwegingen pas nadat het hof in het principaal hoger beroep in een vol­gend tussenarrest een oordeel heeft gegeven over het bewijs terzake de percelen van Kroes en Arnts.&#13;
4.11 Het hof houdt verder iedere beslissing aan.&#13;
5 De beslissing&#13;
Het hof, recht doende in hoger beroep:&#13;
verwijst de zaak naar de roldatum 27 juli 2010 voor akte aan de zijde van Scholten voor het in het geding brengen van meitellinggegevens van de jaren 1982 tot en met 1984, de jaarstukken uit diezelfde jaren en, zo mogelijk, de kaart die tijdens de getuigenverhoren bij de pachtkamer in eerste aan­leg is gebruikt;&#13;
verstaat dat Van Oppenraaij op deze akte bij antwoordakte mag reageren;&#13;
houdt verder iedere beslissing aan.&#13;
</content><legacyfootnotes/><footnotes><footnote/></footnotes><auteurs>mrs. W.L. Valk, M.F.J.N. van Osch en Th.C.M. Willem­se en de deskundige leden baron F.J.A. van Verschuer en ir. H.K.C. Roelofsen</auteurs><published>2010-09-01 00:00:00</published><modified>2010-09-01 00:00:00</modified><editiondate>2010-09-01</editiondate><htmlpath>https://denhollander.info/artikel/8712</htmlpath></article>
</articles></edition>
<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2000</searchword><id>4758</id><udhid>UDH:TvAR/4758</udhid><titel>D.B. van W. / LNV (TvAR 2000/5015)</titel><searchwords><searchword>TvAR 6/2000</searchword><searchword>TvAR 2000/5015</searchword><searchword>UDH:TvAR/4758</searchword></searchwords><attachments><attachment><name>2000_nr 6_Rechtspraak_5015.pdf</name><extention>pdf</extention><url>https://denhollander.info/download/4700/ci</url></attachment></attachments><inleiding>[Regeling superheffing 1993 art. 31; Zuivelverordening&#13;
1994 art. 11]&#13;
&#13;
Niet voldoen aan administratieplicht met&#13;
betrekking tot hoeveelheid afgeroomde vet.&#13;
Verweerder derhalve bevoegd tot ambtshalve&#13;
vaststellen geleverde hoeveelheid.&#13;
Verweerder is in redelijkheid en op verantwoorde&#13;
wijze uitgegaan van aanname dat&#13;
van vet boter is gemaakt. Geen tijdige,&#13;
althans geen volledige aangifte van aldus&#13;
vastgestelde hoeveelheid rechtstreeks voor&#13;
consumptie.&#13;
Gelet op gemeenschapswetgeving verweerder&#13;
gehouden heffing op te leggen.</inleiding><content>D.B. van W. te Breukelen,&#13;
appellant,&#13;
gemachtigde: mr. J.T.A.M. van Mierlo,&#13;
tegen&#13;
het Produktschap voor Zuivel te Rijswijk,&#13;
verweerder,&#13;
gemachtigde: mr. I.H. de Klerk Wolters.&#13;
(…)&#13;
5. De beoordeling van het geschil&#13;
Ingevolge het bepaalde bij artikel 6:18, eerste&#13;
lid, Algemene wet bestuursrecht (hierna:&#13;
Awb), voorzover hier van belang, brengt het&#13;
aanhangig zijn van beroep tegen een besluit&#13;
geen verandering in een los van het beroep&#13;
bestaande bevoegdheid tot wijziging van dat&#13;
besluit.&#13;
Indien een bestuursorgaan een besluit heeft&#13;
genomen als bedoeld in voormeld artikel,&#13;
wordt, op grond van het bepaalde bij artikel&#13;
6:19, eerste lid, Awb, – voor zover hier van&#13;
belang – het beroep geacht mede gericht te&#13;
zijn tegen het nieuwe besluit, tenzij dat besluit&#13;
aan het beroep geheel tegemoet komt.&#13;
Gelet op het vorenstaande richt het onderhavige&#13;
beroep zich mede tegen het besluit van&#13;
verweerder van 4 oktober 1996.&#13;
Bij laatstvermeld besluit heeft verweerder de&#13;
bezwaren met betrekking tot het toegepaste&#13;
vochtgehalte-percentage voor boter alsnog gegrond&#13;
verklaard, de door appellant geproduceerde&#13;
hoeveelheden boter opnieuw berekend&#13;
en het aan superheffing verschuldigde bedrag&#13;
voor de heffingsperiode 1993/1994 verlaagd tot&#13;
ƒ 21.715,87. Voor het overige heeft verweerder&#13;
zijn besluit van 6 mei 1996 gehandhaafd.&#13;
Reeds hierom moet het beroep, gelet op hetgeen&#13;
appellant aanvankelijk in beroep heeft&#13;
aangevoerd, gegrond worden geacht en komt&#13;
het bestreden besluit van 6 mei 1996 in zoverre&#13;
voor vernietiging in aanmerking.&#13;
Bij brief van 11 maart 1998 heeft verweerder&#13;
medegedeeld dat op grond van de Regeling&#13;
verevening referentiehoeveelheden rechtstreekse&#13;
verkoop 1992 en 1993 geen superheffing zal&#13;
worden opgelegd over de ambtshalve vastgestelde&#13;
consumentenleveringen van appellant&#13;
in de heffingsperiode 1991/92 en 1992/93&#13;
waarmede zijn consumentenquotum is overschreden.&#13;
Appellant heeft dus in zoverre geen&#13;
belang meer bij handhaving van zijn beroep.&#13;
Gelet op het vorenstaande resteert de beantwoording&#13;
van de vraag of verweerder appellant&#13;
voor de heffingsperiode 1993/1994 terecht&#13;
een bedrag aan superheffing heeft opgelegd.&#13;
Het College overweegt daartoe het volgende.&#13;
Gesteld noch gebleken is dat de toepasselijke&#13;
nationale voorschriften in strijd zijn met enige&#13;
communautaire bepaling dan wel enige andere&#13;
rechtsregel van hogere orde.&#13;
Primair heeft appellant betwist dat de verklaringen&#13;
van X juist zijn en op hem – appellant&#13;
– betrekking hebben. Ter zitting is door de&#13;
betrokken A.I.D.-ambtenaar desgevraagd&#13;
meegedeeld dat X bij zijn verklaring omtrent&#13;
de leveringen van boerenroomboter onder&#13;
meer heeft meegedeeld het type auto, de kleur&#13;
en het kenteken van de auto waarmee deze&#13;
leveringen plaatsvonden, alsmede dat deze&#13;
gegevens overeenstemden met de gegevens&#13;
van de auto van appellant. Niet valt in te zien&#13;
dat onder voormelde omstandigheden voor de&#13;
A.I.D. niet de noodzaak bestond om door&#13;
middel van een bedrijfscontrole bij appellant&#13;
voornoemde verklaring van X te verifiëren. Bij&#13;
de bedrijfscontrole is vervolgens, als vermeld&#13;
in het A.I.D.-rapport, – samengevat weergegeven&#13;
– gebleken dat in door appellant geleverde&#13;
melk 1012 kg minder vet aanwezig was dan&#13;
verwacht had mogen worden op basis van de&#13;
vastgestelde (gewogen) gemiddelde vetopbrengsten&#13;
in de geproduceerde melk, gelet op&#13;
monstername gedurende de heffingsperiode&#13;
1993/1994. Appellant heeft dit punt in het&#13;
A.I.D.-rapport niet betwist zodat verweerder,&#13;
naar het oordeel van het College, terecht van&#13;
dit verschil van 1012 kg vet is uitgegaan.&#13;
Het College volgt appellant voorts niet in zijn&#13;
betoog dat hij dit verschil in zijn administratie&#13;
heeft verantwoord en dat hij derhalve heeft&#13;
voldaan aan zijn administratieplicht, als bedoeld&#13;
in artikel 31, eerste lid, van de Regeling&#13;
juncto artikel 11 van de Zuivelverordening&#13;
1994. Appellant heeft immers geenszins aannemelijk&#13;
kunnen maken dat de administratieve&#13;
verantwoording op de achterkant van de&#13;
door hem overgelegde RMO-kaarten met&#13;
betrekking tot het vervoederen van het afgeroomde&#13;
vet aan varkens in het betreffende&#13;
heffingsjaar, althans reeds ten tijde van de&#13;
bedrijfscontrole aanwezig was. Ter zitting&#13;
heeft de betrokken A.I.D.-ambtenaar bovendien&#13;
betwist dat hem de RMO-kaarten,&#13;
althans de op de achterzijde van deze RMOkaarten&#13;
verwerkte gegevens, ten tijde van de&#13;
bedrijfscontrole zijn getoond. Het College&#13;
ziet geen aanleiding om aan de juistheid van&#13;
deze verklaring van de betrokken ambtenaar&#13;
te twijfelen.&#13;
Gelet op het vorenstaande staat voldoende&#13;
vast dat, wat er ook zij van de verklaringen&#13;
van X omtrent leveringen van boerenroomboter&#13;
door appellant aan zijn bedrijf, appellant&#13;
als producent in ieder geval niet heeft voldaan&#13;
aan zijn administratieplicht, als bedoeld&#13;
in artikel 31, eerste lid, van de Regeling, juncto&#13;
artikel 11 van de Zuivelverordening 1994.&#13;
Op grond hiervan komt verweerder ingevolge&#13;
het bepaalde bij het tweede lid van voormeld&#13;
artikel 31 vervolgens de bevoegdheid toe de&#13;
door appellant geleverde hoeveelheden ambts-&#13;
halve vast te stellen. Naar het oordeel van het&#13;
College heeft verweerder bij de omrekening&#13;
van het aantal kilogrammen vet naar het aantal&#13;
kilogrammen melk in redelijkheid en – gelet&#13;
op de omstandigheden van het geval – op verantwoorde&#13;
wijze kunnen uitgaan van de aanname&#13;
dat de 1012 kg vet uiteindelijk is verwerkt&#13;
in boter. Het betoog van appellant dat&#13;
deze aanname willekeurig zou zijn en een&#13;
omrekening naar andere zuivelproducten met&#13;
een lagere omrekeningsfactor tot een lager&#13;
aantal kilogrammen melk zou leiden, kan niet&#13;
tot een ander oordeel leiden.&#13;
Voor zover appellant de juistheid van de berekening&#13;
van het aantal kilogrammen vet in&#13;
boter en vervolgens in melk heeft betwist,&#13;
heeft hij zijn stelling niet nader onderbouwd.&#13;
En ook overigens is het College niet gebleken&#13;
dat de herberekening als bij het besluit van&#13;
4 oktober 1996 is geschied, onjuist is.&#13;
Vaststaat ten slotte dat appellant met inachtneming&#13;
van de aldus ambtshalve vastgestelde&#13;
hoeveelheid melk de hem toegewezen referentiehoeveelheid&#13;
rechtstreeks voor consumptie&#13;
heeft overschreden en daarvan niet, althans niet&#13;
volledig, opgave heeft gedaan bij verweerder.&#13;
Hieruit volgt dat verweerder, gelet op de&#13;
gemeenschapswetgeving, gehouden was aan&#13;
appellant een heffing op te leggen.&#13;
Aangezien ook overigens niet is gebleken van&#13;
feiten of omstandigheden op grond waarvan zou&#13;
moeten worden geoordeeld dat het besluit van&#13;
4 oktober 1996 onrechtmatig is, dient het beroep&#13;
in zoverre ongegrond te worden verklaard.&#13;
Gelet op het vorenstaande acht het College&#13;
slechts termen aanwezig om verweerder, met&#13;
toepassing van artikel 8:75 Awb te veroordelen&#13;
in de kosten van het geding, aan de zijde&#13;
van appellant gevallen, voorzover die kosten&#13;
betrekking hebben op het te vernietigen&#13;
besluit van 6 mei 1996.&#13;
6. Beslissing&#13;
Het College&#13;
– verklaart het beroep tegen het besluit van&#13;
6 mei 1996 gegrond;&#13;
– vernietigt het besluit van 6 mei 1996;&#13;
– veroordeelt verweerder in de kosten van&#13;
deze procedure aan de zijde van appellant&#13;
gevallen, vastgesteld op ƒ 710,– (zegge: zevenhonderdtien&#13;
gulden);&#13;
– bepaalt dat verweerder het door appellant&#13;
betaalde griffierecht ad ƒ 200,– (zegge: tweehonderd&#13;
gulden) aan appellant vergoedt;&#13;
– verklaart het beroep tegen het besluit van&#13;
4 oktober 1996 ongegrond en&#13;
– wijst af hetgeen meer of anders is gevorderd.</content><legacyfootnotes/><footnotes><footnote/></footnotes><auteurs/><published>2000-06-01 00:00:00</published><modified>1998-10-27 00:00:00</modified><editiondate>2000-06-01</editiondate><htmlpath>https://denhollander.info/artikel/4758</htmlpath></article>
</articles></edition>
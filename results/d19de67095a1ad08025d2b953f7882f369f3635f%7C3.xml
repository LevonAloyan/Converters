<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2010</searchword><id>8433</id><udhid>UDH:TvAR/8433</udhid><titel>Wetgeving en literatuur</titel><searchwords><searchword>TvAR 2/2010</searchword><searchword>UDH:TvAR/8433</searchword></searchwords><attachments><attachment><name>TvAR2010_2_4_Wetgeving.pdf</name><extention>pdf</extention><url>https://denhollander.info/download/7552/ci</url></attachment></attachments><inleiding>Ruimtelijke Ordening</inleiding><content>Waterwet&#13;
De Waterwet (Stb. 2009, 490), de Invoeringswet Waterwet (Stb. 2009, 489), het Waterbesluit (Stb. 2009, 548) en het Invoeringsbesluit&#13;
Waterwet (Stb. 2009, 535) zijn - op enkele&#13;
artikelen na - op 22 december 2009 in werking getreden: Stb. 2009, 549. De Waterwet regelt het gebruik en beheer van watersystemen en vervangt de wetten of delen ervan die betrekking hebben op het waterbeheer.&#13;
R&#13;
echtspraak: Ruimte voor Ruimte regeling&#13;
In het Tijdschrift voor Bouwrecht (TBR 2010/13) is gepubliceerd&#13;
een vonnis van de Rechtbank Roermond van 5 augustus&#13;
2009, LJN BJ4026, over de (on)rechtmatigheid van een contractuele betalingsverplichting voortvloeiend uit Ruimte voor Ruimte beleid onder de vigeur van de WRO. Het vonnis&#13;
is voorzien van een annotatie van M.A.M. Dieperink. Het ging in dit geval om een overeenkomst tussen de gemeente&#13;
en een (private) eigenaar van een perceel gelegen in het buitengebied. De gemeente verbond zich daarbij om de ontwikkeling van een woning planologisch in te passen, althans&#13;
de voor een bestemmingsverruiming vereiste procedure&#13;
op te starten. Hiertegenover verplichtte de eigenaar zich om aan de gemeente een financiële vergoeding te betalen ten behoeve van de financiering van de sloop van agrarische bedrijfsgebouwen&#13;
in het kader van een Ruimte voor Ruimte beleid van de provincie. De rechtbank oordeelt kort gezegd dat laatstgenoemde contractuele betalingsverplichting nietig&#13;
is wegens strijd met de openbare orde in de zin van art 3: 40 BW. De rechtbank legt hieraan ten grondslag dat sprake is van overtreding van het verbod van détournement de pouvoir&#13;
én van miskenning van de door de (WRO)wetgever beoogde&#13;
spreiding van taken en bevoegdheden over de diverse betrokken overheden.&#13;
Landinrichting&#13;
R&#13;
echtspraak: Landinrichtingswet/ruilverkaveling&#13;
Art. 210 van de Landinrichtingswet schrijft niet voor dat de lijst der geldelijke regelingen een gespecificeerde opgave&#13;
bevat van de kosten van landinrichting die ingevolge art. 222 lid 4 van de Landinrichtingswet ten laste van de gezamenlijke&#13;
eigenaren komen. Zo is te lezen in een arrest van de Hoge Raad van 20 november 2009, LJN BJ7315. Daarbij&#13;
merkt de Hoge Raad op dat eigenaren gedurende de periode&#13;
van terinzagelegging van de lijst der geldelijke regelingen&#13;
van de landinrichtingscommissie kunnen verlangen dat die informatie wordt verschaft, en dat die eigenaren eventuele&#13;
bezwaren tegen die lijst mede kunnen baseren op de stelling&#13;
dat de kosten onjuist berekend zijn.&#13;
Beheer landelijk gebied&#13;
Jachtwet&#13;
Per 1 juli 2010 wordt de Jachtwet ingetrokken: Stb. 2010, 3. Aan deze wet komt geen betekenis meer toe nu de materie&#13;
van de Jachtwet wordt geregeld in de Flora- en faunawet. Behoudens de bepalingen over het Jachtfonds waren alle artikelen&#13;
van deze wet al vervallen. De taken van het Jachtfonds&#13;
zijn grotendeels overgenomen door het Faunafonds.&#13;
Marktordening&#13;
LNV-subsidies&#13;
De Regeling LNV-subsidies en het Openstellingsbesluit LNV-subsidies 2010 zijn gewijzigd: Stcrt. 2009, 19762. De wijzigingen hebben onder andere betrekking op:&#13;
––investeringen in technieken ter vermindering van de uitstoot van fijn stof;&#13;
––garantstelling voor werkkapitaal;&#13;
––de aanschaf en installatie van een elektronisch logboek door vissers;&#13;
––collectieve acties t.b.v. de visserij;&#13;
––bioraffinage;&#13;
––bedrijfsadviesdiensten.&#13;
R&#13;
egeling GLB-inkomenssteun 2006, Regeling LNV-subsidies, Regeling medebewind&#13;
De Regeling GLB-inkomenssteun 2006 is per 1 januari 2010 gewijzigd: Stcrt. 2009, 19470 (Regeling van de Minister van Landbouw van 13 oktober 2009, nr. 59249). Met deze wijzigingsregeling&#13;
worden ook de Regeling LNV-subsidies en de Regeling medebewind Gemeenschappelijk Landbouwbeleid gewijzigd. Het gaat om de volgende wijzigingen:&#13;
––de ontkoppeling van enkele directe betalingen;&#13;
––de inzet van een deel van het Nederlandse begrotingsmaximum&#13;
voor rechtstreekse betalingen t.b.v. sectoren met specifieke problemen (‘artikel 68 maatregelen’);&#13;
––de uitbreiding van het stelsel van cross compliance met nieuwe normen ter bescherming van de goede landbouw- en milieuconditie van landbouwgrond;&#13;
––de aanpassingen van enkele verwijzingen vanwege de inwerkingtreding van nieuwe Europese verordeningen.&#13;
De eerste drie wijzigingen vloeien voort uit de het ‘health check akkoord’ dat de Raad van Ministers van de Europese Unie op 20 november 2008 heeft gesloten.&#13;
R&#13;
echtspraak: Regeling GLB-inkomenssteun 2006/toeslagrechten&#13;
Over de reikwijdte van de motiverings- en onderzoeksplicht van de Minister van LNV ten aanzien van de vaststelling van de grootte van de oppervlakte van een agrarisch perceel&#13;
ten behoeve van de bedrijfstoeslag gaat: CBb 21 oktober&#13;
2009, LJN BK4483. In deze zaak heeft de minister - op grond van metingen door middel van satellietopnamen - de grootte van het perceel voor het jaar 2008 ambtshalve kleiner&#13;
vastgesteld dan appellant heeft aangegeven middels een formulier Gecombineerde opgave 2008. Het CBb vernietigt het besluit van de minister wegens strijd met art. 3:2 Awb (zorgvuldigheidsbeginsel) en 7:12 Awb (motiveringsbeginsel).&#13;
Aan het oordeel dat sprake is van een motiveringsgebrek,&#13;
legt het CBb ten grondslag dat de minister niet had mogen volstaan met de mededeling dat de beteelde oppervlakte&#13;
is gemeten, zonder inzicht te geven in het materiaal dat bij de administratieve controle is gebruikt. Het besluit is volgens het CBb onzorgvuldig voorbereid, doordat appellant&#13;
niet in de gelegenheid is gesteld om te reageren op de meetresultaten. Ten slotte overweegt het CBb nog dat het ingevolge&#13;
art. 32 lid 5 Verordening (EG) nr. 796/04 niet is toegestaan&#13;
om een perceel uitsluitend op basis van teledetectie kleiner vast te stellen; er had na de teledetectie nog een fysieke&#13;
veldinspectie moeten plaatsvinden.&#13;
Dieren&#13;
Biggensterfte&#13;
De minister heeft aan de Tweede Kamer het plan van aanpak&#13;
‘Minder biggensterfte in de Nederlandse zeugenhouderij’&#13;
toegestuurd, vergezeld van een brief met toelichting (Kamerstukken&#13;
II 2009/10, 28 286, nr. 324, brief 1 december 2009). Het plan van aanpak is op verzoek van de minister opgesteld door de varkenshouderijsector. De daarin opgenomen&#13;
acties richten zich op twee elementen:&#13;
(a) de verlaging van het huidige sterftepercentage in de gangbare varkenshouderij met 15 tot 20% en in de biologische&#13;
varkenshouderij met 30 tot 40%;&#13;
(b) analysering van maatschappelijke zorgen over de varkenshouderij,&#13;
en de zeugenhouderij in het bijzonder.&#13;
De minister laat weten positief gestemd te zijn over het plan van aanpak. Daarnaast stelt de minister voor om daarin ook een analyse op te nemen van de succesfactoren van de groep bedrijven die een biggensterfte van slechts 8% halen.&#13;
Wetsvoorstel Wet dieren (nr. 31 389)&#13;
De regering heeft op 14 december 2009 een gewijzigd voorstel&#13;
van wet ingediend bij de Tweede Kamer ten aanzien van het wetsvoorstel voor de Wet dieren (nr. 31 389): Kamerstukken&#13;
II 2009/10, 31 389, nr. 88. Inhoudelijk verandert er niet veel; het gaat voornamelijk om technische aanpassingen.&#13;
Q-koorts&#13;
De Q-koorts heeft geleid tot ingrijpende maatregelen voor geitenhouders; op besmette bedrijven (gevaccineerd en niet-gevaccineerd) worden alle bokken, rammen en drachtige melkgeiten en –schapen geruimd. Naast de ruiming zijn er nog andere (preventieve) maatregelen getroffen, onder andere&#13;
ten aanzien van het tankmelkonderzoek, het vervoer, het fokken, de mest- en hygiëne, het bezoek en de meldingsplicht.&#13;
De exacte inhoud van de getroffen maatregelen, de ter zake ingewonnen adviezen en de voorgeschiedenis zijn uitvoerig beschreven in een drietal brieven van de Ministers van LNV en VWS aan de Tweede Kamer van 9, 16 en 23 december 2009 (Kamerstukken II 2009/10, 28 286, nr. 340, 350 en 352). In de brief van 9 december 2009 wordt tevens melding gemaakt van de afspraken met LTO over de kostenverdeling&#13;
tussen de overheid en het bedrijfsleven ten aanzien&#13;
van (1) de vaccinatie (vaccinkosten, dierenartskosten, uitvoeringskosten); (2) tankmonitoring; (3) bestrijdingskosten&#13;
(testkosten en schadeloosstellingen in het kader van ruimingen)&#13;
en (4) gevolgschades. Van deze kostenposten blijven&#13;
de onder (4) genoemde gevolgschade en de onder (1) genoemde dierenartskosten voor rekening van de individuele&#13;
veehouders. De overige kosten worden gedragen door de overheid. Vanwege de te treffen maatregelen tegen Q-koorts is de Regeling tijdelijke maatregelen dierziekten enkele malen&#13;
gewijzigd:&#13;
––Stcrt. 2009, 19877: de uitbreiding van de reeds bestaande verplichte vaccinatie tegen Q-koorts (met ingang van 1 januari 2010);&#13;
––Stcrt. 2009, 19904: de invoering van een verhoogde frequentie van de tankmelkmonitoring (ingangsdatum&#13;
14 december 2009, 18.00 uur);&#13;
––Stcrt. 2009, 20181: de invoering van aanvullende maatregelen met betrekking tot het houden, de aanvoer en het fokken van melkgeiten en melkschapen,&#13;
en het verwijderen en composteren van mest (ingangsdatum 16 december 2009, 14.30 uur).&#13;
––Stcrt. 2010, 298: de uitbreiding van het aanvoerverbod&#13;
van schapen en geiten tot alle bedrijven in Nederland (ingangsdatum 18 december 2009, 19.00 uur);&#13;
––Stcrt. 2010, 289: de invoering van een gewijzigde methode voor de verzameling van tankmelkmonsters&#13;
(ingangsdatum 30 december, 16.00 uur).&#13;
Wetsvoorstel tot wijziging van de Gezondheids- en welzijnswet dieren (GWWD)&#13;
Op 28 december 2009 heeft de Eerste Kamer van de Minister&#13;
van LNV de memorie van antwoord ontvangen inzake het wetsvoorstel tot wijziging van de GWWD (wetsvoorstel nr. 31 814 strekkende tot het opnemen van bestuurlijke boetes):&#13;
Kamerstukken I 2009/10, 31 814, nr. C. Daarin verdedigt&#13;
de minister onder andere de noodzaak van de invoering van de wetswijziging, de keuze voor de bestuurlijke boete in plaats van OM-afdoening, en het opnemen van de boetes in een ministeriële regeling in plaats van bij AMvB.&#13;
Producten&#13;
Dierlijke producten&#13;
De Regeling veterinairrechtelijke voorschriften handel dierlijke&#13;
producten in verband met wederinvoer is gewijzigd: Stcrt. 2009, 19873 (Regeling van de Minister van LNV van 14 december 2009, nr. 72103). Het gaat om een verduidelijking&#13;
van het toepassingsbereik van art. 3.2.3.2. van de regeling&#13;
(wederinvoer dierlijke producten).&#13;
Milieurecht&#13;
Wetsvoorstel tot wijziging van de Meststoffenwet&#13;
i.v.m. hoogten bestuurlijke boetes&#13;
Op 30 november 2009 is aan de Tweede Kamer aangeboden het wetsvoorstel tot wijziging van de Meststoffenwet in verband&#13;
met bestuurlijke boetes: Kamerstukken II 2009/10, 32 238, nr. 1-4, Koninklijke boodschap, Voorstel van wet, Memorie&#13;
van toelichting, Advies en nader rapport). Het wetsvoorstel&#13;
bevat onder andere:&#13;
––een nieuwe grondslag om bij of krachtens algemene maatregel van bestuur regels te stellen over de hoogten van bestuurlijke boetes. Deze wijziging is nodig vanwege de inwerkingtreding van de vierde tranche Algemene wet bestuursrecht;&#13;
––de aanpassing van een aantal handhavingsbepalingen&#13;
aan het wetsvoorstel tot wijziging van de Meststoffenwet (differentiatie fosfaatgebruiksnormen).&#13;
Deze voorgestelde wetswijziging (nr. 31 945) is overigens inmiddels in werking getreden, zie hierna.&#13;
Wetsvoorstel tot wijziging van de Meststoffenwet&#13;
(differentiatie fosfaatgebruiksnormen)&#13;
Op 1 januari 2010 is de Wet van 26 november 2009 tot wijziging&#13;
van de Meststoffenwet (differentiatie fosfaatgebruiksnormen)&#13;
in werking getreden: Stb. 2009, 551. Met deze wet is de Meststoffenwet in overeenstemming gebracht met de afspraken met de Europese Commissie, die zijn vastgelegd in het vierde actieprogramma Nitraatrichtlijn voor de periode&#13;
20170 tot en met 2013. Voor een beschrijving van de inhoud&#13;
van de wet (wetsvoorstel 31 945) wordt kortheidshalve verwezen naar: Agr.r. 2009, p. 268-269 (Wetgeving en literatuur).&#13;
Uitvoeringbesluit en uitvoeringsregeling Meststoffenwet&#13;
In navolging van de Meststoffenwet (Stb. 2009, 551) zijn ook het Uitvoeringsbesluit Meststoffenwet (vierde actieprogramma&#13;
Nitraatrichtlijn) en de Uitvoeringsregeling Meststoffenwet&#13;
met ingang van 1 januari 2010 gewijzigd: Stb. 2009, 601 respectievelijk Stcrt. 2009, 20342. De meeste wijzigingen&#13;
zijn nodig om uitvoering te geven aan de in het vierde actieprogramma Nitraatrichtlijn voor de jaren 2010 tot en met 2013 opgenomen maatregelen. Daarnaast zijn er ook nog wijzigingen doorgevoerd die daarmee geen verband houden. De wijzigingen van het Uitvoeringsbesluit hebben betrekking op:&#13;
––de vaststelling van een nieuwe fosfaatgebruiksnorm voor meststoffen voor grond met een hoge fosfaattoestand;&#13;
––rosékalveren; zij worden voortaan aangemerkt als ‘graasdieren’ in plaats van ‘staldieren’ (dat is vooral relevant voor de wijze van bepaling van de mestproductie).&#13;
––De wijzigingen van de Uitvoeringsregeling hebben betrekking op:&#13;
––de vaststelling van de stikstofgebruiksnormen voor 2010-2013;&#13;
––de vaststelling van een hogere stikstofnorm voor suikerbieten en consumptieaardappelen (t.b.v. frites)&#13;
die op kleigrond worden geteeld;&#13;
––de vaststelling van fosfaatgebruiksnormen voor grasland en bouwland op grond met lage fosfaattoestand;&#13;
––de vaststelling van voorschriften voor de bepaling van de fosfaattoestand;&#13;
––de gedeeltelijke opheffing van het mengverbod zuiveringsslib;&#13;
––het wegen van dierlijke meststoffen.&#13;
Wet ammoniak en veehouderij: Actieplan ammoniak&#13;
en veehouderij&#13;
De minister heeft de Tweede Kamer het ‘Actieplan ammoniak&#13;
en veehouderij’ aangeboden, vergezeld van een brief met toelichting (Kamerstukken II 2009/10, 30 654, nr. 76, brief 1 december 2009). Het actieplan is opgesteld door de minister,&#13;
de landbouwsector en de VNG. Het moet ervoor zorgen dat voldoende stalaanpassingen worden doorgevoerd om de doelstelling voor ammoniak voor 2010 in het kader van de NEC-richtlijn (Richtlijn 2001/81/EG, PbEG 2001, L 309) te kunnen halen. In de bijbehorende brief geeft de minister een samenvatting van de inhoud van het plan van aanpak, waarbij&#13;
de nadruk ligt op het daarin opgenomen gedoogbeleid dat de betrokken overheden gaan voeren ten aanzien van bestaande&#13;
stallen die nog niet aan het Besluit ammoniakemissie&#13;
huisvesting veehouderij (Besluit huisvesting) voldoen. Het gedoogbeleid heeft betrekking op de periode van 1 januari&#13;
2010 tot 1 januari 2013. Uitgangspunt is dat alle bestaande&#13;
stallen in 2013 voldoen aan het Besluit huisvesting.&#13;
Wetsvoorstel tot wijziging Wet milieubeheer (modernisering regelgeving MER)&#13;
Het wetsvoorstel tot wijziging van onder andere de Wet milieubeheer&#13;
(modernisering regelgeving over milieueffectrapportage)&#13;
is op 15 december 2009 aangenomen door de Eerste Kamer: Handelingen I 2009/10, 31755, nr. 13, p. 440-440). Daaraan vooraf ging een brief van de Minister van VROM met een plan van aanpak over de afstemming tussen het milieueffectenrapport en de passende beoordeling&#13;
uit de Natuurbeschermingswet 1998 (Kamerstukken II 2009/10, 31 755, nr. 34, brief 3 december 2009).&#13;
R&#13;
egeling geurhinder en veehouderij&#13;
De Regeling geurhinder en veehouderij (Rgv) is met ingang van 29 december 2009 gewijzigd: Stcrt. 2009, 20228 (Regeling&#13;
van de Minister van VROM van 10 december 2009, nr. DP/2009065822). Bijlage 1 (geuremissiefactoren), als bedoeld in art. 2 lid 6 van de Rgv, is vervangen door een nieuwe. Naast de reeds bestaande huisvestingsystemen zijn daarin de volgende nieuwe soorten huisvestingssystemen opgenomen:&#13;
––voor de varkenshouderij is een nieuw gecombineerd&#13;
luchtwassysteem toegevoegd met zeer hoge geurreductie (85%);&#13;
––voor de pluimveehouderij is nu ook de biologische luchtwasser beschikbaar (geurreductie 45%);&#13;
––voor de houders van vleeskuikens is een aparte groep huisvestingsysteem ‘uitbroeden en opfokken en vervolghuisvesting’ toegevoegd.&#13;
Daarnaast zijn er nog enkele technische verbeteringen doorgevoerd.&#13;
R&#13;
echtspraak: Wet milieubeheer (Wmb)/melding verandering inrichting&#13;
ABRS 23 september 2009, nr. 200900845/1/M2, LJN BJ8263 gaat over de vereisten die worden gesteld aan een melding van een beoogde verandering van een stal in een opslagplaats in de zin van art. 8.19 lid 1 jo. 8.19 lid 6 Wmb. In het onderhavige geval bevatte de melding volgens de Afdeling&#13;
onvoldoende informatie om te kunnen oordelen of de beoogde verandering van de inrichting al dan niet voldoet aan de vereisten van art. 8.19 lid 1 Wmb.&#13;
R&#13;
echtspraak: Geurhinder veehouderij/ Wet Ammoniak en veehouderij (Wav)/Wet geurhinder&#13;
veehouderij (Wvg) en Regeling geurhinder veehouderij (Rgv)&#13;
Voor de berekening van de ammoniakemissie op grond van art. 1 lid 2 Wav is uitsluitend het aantal dieren dat in de inrichting&#13;
aanwezig mag zijn van belang en niet de periode dat deze dieren in de inrichting verblijven. Dat de dieren (i.c. kalveren) niet gedurende het hele jaar worden gehouden, betekent&#13;
niet dat de berekende ammoniakemissie evenredig dient te worden verlaagd. Zo is te lezen in ABRS 23 september&#13;
2010, nr. 200808303/1, LJN BJ8285.&#13;
R&#13;
echtspraak: revisievergunning art. 8.4 Wet milieubeheer/&#13;
Wet geurhinder en veehouderij(Wgv)&#13;
In ABRS 23 september 2010, nr. 200807637/1/M2, LJN BJ8284 oordeelt de Afdeling dat de paardenstal annex werktuigberging&#13;
op het perceel van appellant geen `geurgevoelig object’ is in de zin van art. 1 Wgv. Het gebouw - dat in onbruik&#13;
is geraakt - is blijkens zijn aard geschikt voor de huisvesting&#13;
van paarden en werktuigen; het is niet geschikt om te worden gebruikt voor menselijk wonen of menselijk verblijf.&#13;
Het feit dat appellant voornemens is op het perceel een woning te bouwen doet daaraan niets af. De Wgv biedt geen grondslag voor de stelling dat met toekomstige ontwikkelingen&#13;
rekening moet worden gehouden.&#13;
In ABRS 23 september 2009, nr. 200900791/1/M2, LJN BJ8287 wordt een recreatiewoning wel aangemerkt als ‘geurgevoelig object’ in de zin van art. 1 Wgv; blijkens de parlementaire geschiedenis beoogt art. 1 Wgv ook bescherming&#13;
te bieden aan gebouwen die niet dienen tot een permanent&#13;
verblijf. De vraag of de desbetreffende recreatiewoning&#13;
is gelegen binnen de bebouwde kom in de zin van art. 4 lid 1 onder a Wgv, beantwoordt de Afdeling vervolgens ontkennend.&#13;
Weliswaar kan aan het bungalowpark een bepaalde&#13;
dichtheid aan gebouwen en bevolking niet worden ontzegd,&#13;
maar dat betekent volgens de Afdeling niet dat het bungalowpark op zich zelf een bebouwde kom vormt. De op grond van art. 4 lid 1 Wgv in acht te nemen afstand tussen&#13;
de recreatiewoning en de veehouderij bedraagt hierdoor 50 meter.&#13;
Besluit huisvesting&#13;
Over de betekenis en reikwijdte van art. 4 Besluit huisvesting&#13;
gaan: ABRS 7 oktober 2009, nr. 200808068/1/M2, LJN BJ9493. Art. 4 Besluit huisvesting houdt niet in dat in de inrichting&#13;
niet de beste beschikbare technieken moeten worden&#13;
toegepast; het artikel brengt mee dat het vereiste van art. 2 lid 2 Besluit huisvesting tijdelijk niet van toepassing is voor de daar bedoelde bestaande huisvestingsystemen.&#13;
Rechtspersonen&#13;
Wetsvoorstel Invoeringswet titel 7.13 BW (vennootschap)&#13;
en wetsvoorstel Wet vereenvoudiging&#13;
en flexibilisering BV-recht&#13;
Op 15 december 2010 heeft de Tweede Kamer ingestemd met het wetsvoorstel Invoeringswet titel 7.13 BW (nr. 31 065): Handelingen II 2009/10, nr. 37, p. 3588-3588. Dit wetvoorstel regelt de aanpassing en invoering van titel 7.13 BW (wetsvoorstel nr. 28 746). Op 15 december 2010 heeft de Tweede Kamer tevens ingestemd met het werkvoorstel Wet vereenvoudiging en flexibilisering BV-recht (wetsvoorstel&#13;
nr. 31.058). De behandeling in de Eerste Kamer van wetsvoorstel nr. 28.746 wordt nu aangehouden totdat het gezamenlijk&#13;
kan worden behandeld met de wetsvoorstellen nr. 31.058 (Wet vereenvoudiging en flexibilisering BV-recht) en nr. 31.065 (Invoeringswet titel 7.13 BW).&#13;
Fiscaal recht&#13;
Wetsvoorstel tot wijziging van de Successiewet (wetsvoorstel 31 930)&#13;
Op 1 januari 2010 is de Wet van 17 december 2009 tot wijziging van de Successiewet 1956 en enige andere belastingwetten&#13;
in werking getreden: Stb. 2009, 564. (Vereenvoudiging&#13;
bedrijfsopvolgingsregeling en herziening tariefstructuur&#13;
in de Successiewet 1956, alsmede introductie van een regeling voor afgezonderd particulier vermogen in de Wet inkomstenbelasting 2001 en de Successiewet 1956). Voor de gevolgen van deze wetswijziging voor de agrarische sector wordt kortheidshalve verwezen naar de publicatie van T.J. Mellema-Kranenburg in deze uitgave van het tijdschrift, p. 45-49.&#13;
Uitvoeringsregeling schenk- en erfbelasting&#13;
De hiervoor vermelde wijziging van de Successiewet 1956 heeft tevens geleid tot de wijziging van de Uitvoeringsregeling&#13;
Successiewet 1956. Per 1 januari 2010 is deze uitvoeringsregeling&#13;
vervangen door de Uitvoeringsregeling schenk- en erfbelasting: Stcrt. 2009, 20619.&#13;
Diversen&#13;
Wetsvoorstel Crisis- en herstelwet&#13;
Het wetsvoorstel Crisis- en herstelwet (nr. 32 127) is op 18 november 2010 door de Tweede Kamer aangenomen: Handelingen&#13;
II 2009/10, nr. 25, p. 2233-2239.&#13;
Er wordt veel geschreven over de Crisis- en herstelwet. Het tijdschrift Milieu &amp; Recht (M&amp;R 2009/10), het Land- en Tuinbouwbulletin (LTB, nr. 1-januari 2010) en het Tijdschrift&#13;
voor Bouwrecht (TBR, nr. 1–januari 2010) hebben er een themanummer gewijd.&#13;
In het tijdschrift M&amp;R gaat het om de volgende artikelen:&#13;
––B.J. Schueler, ‘Spoedig herstel?’ (M&amp;R 2009/10, p. 617);&#13;
––J.H.G. van den Broek, ‘De Crisis- en herstelwet samengevat’ (M&amp;R 2009/10, p. 618-621);&#13;
––Ch.W. Backes, ‘Crisistijden voor de waarborgfunctie&#13;
van het bestuursrecht?’ (M&amp;R 2009/10, p. 622-627);&#13;
––C.J. Bastmeijer, ‘Natuurbeschermingsrecht in crisistijd’&#13;
(M&amp;R 2009/10, p. 628-633);&#13;
––A. ten Veen en V.M.Y. van ´t Lam, ‘Ontwikkelingsgebieden’&#13;
(M&amp;R 2009/10, p. 634-637);&#13;
––J. Veltman en G. Smits, ‘De voorgestelde regeling stikstofdepositie in de Crisis- en herstelwet’ (M&amp;R 2009/10, p. 638-641);&#13;
––M.J. Verwoerd, ‘De Crisis- en herstelwet: een stap verder’ (M&amp;R 2009/10, p. 642-643);&#13;
––J. Rutteman, ‘Crisis- en herstelwet, van wat?’ (M&amp;R 2009/10, p. 644-646).&#13;
In het LTB zijn de volgende artikelen gepubliceerd:&#13;
––W.I. Koelewijn, ‘De Crisis- en herstelwet; een&#13;
AR2010_02.indb 53 1-4-2010 16:36:33&#13;
&amp;#65279; Wetgeving en literatuur&#13;
t R a 54 Tijdschrift voor Agr risch ech Nr. 2 - februari 2010&#13;
oplossing voor de bestuurlijke stroperigheid?’ (LTB 2010/1, p.1-4);&#13;
––P.E. Schils en G.J.M. Meulepas, ‘Nieuwe beoordeling&#13;
stikstofdepositie in verband met de Crisis- en herstelwet’ (LTB 2010/1, p. 5-8);&#13;
––M. Münch en J.A.M.A. Sluysmans, ‘De crisis- en herstelwet; wijzigingen in de Onteigeningswet’ (LTB 2010/1, p. 9-11);&#13;
––W.M. Alberts-Derks, ‘Het projectuitvoeringsbesluit in hoofdlijnen’ (LTB 2010/1, p. 12-14).&#13;
En in het TBR:&#13;
––W.C.T.F. de Zeeuw en F.A.M. Hobma, ‘Crisis en herstelwet: megaproject in turbotempo’(TBR 2010/1, p. 2-8);&#13;
––S.Hillegers en T.E.P.A. Lam, ‘Het projectuitvoeringsbesluit’(&#13;
TBR 2010/2, p. 9-16);&#13;
––A.G. Bregman, ‘Projectbesluitvorming in de Crisis- en herstelwet’ (TBR 2010/3, p. 17-22);&#13;
––J. Gundelach en M.A.A. Soppe, ‘De betekenis van de Crisis- en herstelwet voor de m.e.r.’ (TBR 2010/4, p. 23-34);&#13;
––B.J. Schueler, ‘De relativiteitseis: sneller of beter?’ (TBR 2010/5, p. 35-41);&#13;
––A.G.A. Nijmeijer, ‘Tijdelijk afwijken van milieukwaliteitsnormen.&#13;
(Geen) zorgen voor morgen?’ (TBR 2010/6, p. 42-49);&#13;
––J.A.M.A. Sluysmans, ‘Wijzigingen in de Onteigeningswet.&#13;
Over symboolwetgeving, politiek onvermogen en het menselijk tekort’ (TBR 2010/7, p. 50- 55);&#13;
––A.R. Klijn en H.A.H. Stam, ‘Gebieds- en innovatie-experimenten in de Crisis- en herstelwet (TBR 2010/8, p. 56-64);&#13;
––H.J. de Vries, ‘Beperking van het beroepsrecht van de decentrale overheden in de Crisis- en herstelwet: niet doen! (TBR 2010/9, p. 65-70);&#13;
––F.A.G. Groothuijse en A.A.J. de Gier, ‘De Deltawet grote rivieren en de Crisis- en herstelwet. In het verleden behaalde resultaten bieden geen garantie voor de toekomst’ (TBR 2010/10, p. 71-78);&#13;
––P.J.J. van Buuren, ‘Uitspraak binnen zes maanden…&#13;
Jaarrede van de Voorzitter van de Vereniging voor Bouwrecht gehouden op 26 november 2009 te Amersfoort’ (TBR 2010/11, p. 79-87);&#13;
––J. Struiksma, ‘Moratorium op omgevingswetgeving dringend gewenst’ (TBR 2010/12, p. 88-91).</content><legacyfootnotes/><footnotes><footnote/></footnotes><auteurs>mr. C.S.C. Monsma</auteurs><published>2010-02-01 00:00:00</published><modified>2010-02-01 00:00:00</modified><editiondate>2010-02-01</editiondate><htmlpath>https://denhollander.info/artikel/8433</htmlpath></article>
</articles></edition>
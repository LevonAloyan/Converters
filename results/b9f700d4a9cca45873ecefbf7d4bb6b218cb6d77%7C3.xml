<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2006</searchword><id>4104</id><udhid>UDH:TvAR/4104</udhid><titel>Reactie op het artikel ‘Werkt kavelruil nog?’</titel><searchwords><searchword>TvAR 11/2006</searchword><searchword>UDH:TvAR/4104</searchword></searchwords><attachments><attachment><name>2006_nr 11_Artikel_Wiltink.pdf</name><extention>pdf</extention><url>https://denhollander.info/download/4063/ci</url></attachment></attachments><inleiding>In de aflevering april 2006 van dit tijdschrift besteedt mr. J.W.A. Rheinfeld aandacht&#13;
aan recente ontwikkelingen op het gebied van kavelruil waarbij ook de hiervoor&#13;
bedoelde uitspraak van de hoogste bestuursrechter aan de orde komt.&#13;
Het door de auteur gegeven voorbeeld van een minimaal ruilschema in een kavelruil&#13;
omvat drie transacties tussen de respectieve partijen A-B, B-C en A-C. In elk van&#13;
deze transacties is sprake van rechtstreekse wederkerigheid zoals het geval is bij een&#13;
ruil in de zin van artikel 7:49 BW, waarbij partijen zich verbinden elkaar over en weer&#13;
een zaak in de plaats van de andere te geven.&#13;
Het begrip ‘ruil’ in de rechtsvorm kavelruil wijkt echter wezenlijk af van het&#13;
begrip ‘ruil’ in het Burgerlijk Wetboek. Een rechtstreekse wederkerigheid, als hiervoor&#13;
bedoeld, is bij kavelruil niet vereist en komt in de meeste kavelruiltransacties&#13;
ook niet voor. De interpretatie van de auteur zou tot een inperking van de mogelijkheden&#13;
van kavelruil leiden die aanzienlijk verder gaat dan uit voormelde beschikking&#13;
van de bestuursrechter moet worden afgeleid.&#13;
Het lijkt erop dat de auteur ten gevolge van de summiere wetgeving en het ontbreken&#13;
van een toelichting daarop op een dwaalspoor is gebracht.&#13;
De door de auteur gegeven voorbeelden van minimale kavelruil dienen derhalve&#13;
niet als maatstaf te worden gehanteerd.&#13;
&#13;
De interpretatie van mr. J.W.A. Rheinfeld</inleiding><content>Reactie op het artikel ‘Werkt kavelruil nog?’ van&#13;
mr. J.W.A. Rheinfeld&#13;
&#13;
Kavelruil is al jarenlang een aantrekkelijk instrument om de structuur van het landelijk&#13;
gebied te verbeteren en te versterken. Het is daarom jammer dat de toepasbaarheid&#13;
van dit instrument steeds verder wordt ingeperkt en dat onduidelijk is wat nog&#13;
wél mogelijk is. Om die reden wil ik dan ook graag reageren op het artikel van dhr.&#13;
Rheinfeld in Agrarisch Recht van april 2006.&#13;
De heer Rheinfeld stelt dat de werking van artikel 121 Liw sterk is verminderd bij&#13;
kavelruilen waarbij slechts 3 partijen zijn betrokken. Op basis van de uitspraak van&#13;
de Raad van State moet echter worden geconcludeerd dat artikel 121 Liw in die gevallen&#13;
helemaal niet meer kan worden toegepast. Als sprake is van 3 deelnemende partijen&#13;
moeten deze alle drie ruilend zijn, zodat van een aan- of verkoop geen sprake kan&#13;
zijn. Artikel 121 behoudt overigens zijn gebruikelijke werking voor kavelruilen waarbij&#13;
in de basis minimaal 3 ruilende partijen betrokken zijn en waarbij vervolgens één&#13;
of meer andere partijen toetreden om alleen gronden te verkopen of te kopen.&#13;
De auteur stelt dat het erg voor de hand ligt dat de vrijstelling overdrachtsbelasting&#13;
enkel geldt voor de verkrijging van gronden en dus niet voor de verkrijging van&#13;
(ondergrond van) opstallen. In de praktijk heeft de Dienst Landelijk Gebied tot enige&#13;
tijd geleden echter wel regelmatig kavelruilen waarbij opstallen waren betrokken volledig&#13;
goedgekeurd. Met de huidige inzichten is dit overigens geen garantie dat de&#13;
Belastingdienst niet alsnog een (na)heffing overdrachtsbelasting oplegt.&#13;
De vrijstelling overdrachtsbelasting wordt vaak, ook in het artikel van de heer Rheinfeld,&#13;
de hoofdprijs van een kavelruil genoemd. Daarbij moet de kanttekening worden&#13;
geplaatst dat een aantal rechtspersonen (zoals gemeenten, waterschappen en het&#13;
Bureau Beheer Landbouwgronden) per definitie is vrijgesteld. Daarnaast zouden de&#13;
meeste deelnemers aan een kavelruil ook op basis van artikel 15, lid 1 onderdelen q&#13;
en/of s van de Wet op belastingen van rechtsverkeer aanspraak kunnen maken op&#13;
vrijstelling. De hoofdprijs is daarom vaak minder groot dan wordt aangenomen. Dat&#13;
houdt ook in dat het Ministerie van Financiën door kavelruil minder inkomsten mist&#13;
dan vaak wordt gedacht.&#13;
Hoewel de ruilschema’s die de heer Rheinfeld in zijn artikel heeft opgenomen op&#13;
zichzelf juist zijn, hoeft een ruiling minder complex te zijn om voor goedkeuring in&#13;
aanmerking te komen. In elke kavelruil dient een basis aanwezig te zijn van minimaal&#13;
3 ruilende partijen die door hen ingebrachte gronden onderling verdelen. Dit houdt&#13;
niet in dat elke deelnemer in een kavelruil met elke andere deelnemer dient te ruilen.&#13;
Rekening houdend met de uitspraak van de Raad van State komen onder andere de&#13;
volgende ruilingen voor goedkeuring in aanmerking:&#13;
Tot slot stelt de heer Rheinfeld dat de uitspraak van de Raad van State alleen gevolgen&#13;
heeft voor nieuwe aanvragen. Een brief van de Minister aan de provincies Gelderland&#13;
en Overijssel kan op dit punt voor verwarring zorgen. In die brief wordt enerzijds&#13;
gesteld dat de uitspraak van de Raad van State geen gevolgen heeft voor reeds goedgekeurde&#13;
kavelruilen, anderzijds dat toekomstige ruilingen wel op het aangescherpte&#13;
criterium worden getoetst. Onduidelijk is of de Minister met toekomstige aanvragen&#13;
doelt op aanvragen die na de uitspraak worden ingediend of ook op reeds ingediende&#13;
aanvragen. In de praktijk is echter gebleken dat ook reeds ter goedkeuring ingediende&#13;
aanvragen om reden van het ontbreken van 3 ruilende partijen zijn afgewezen.&#13;
Overigens is het vreemd te moeten constateren dat de Dienst Landelijk Gebied&#13;
jarenlang namens de Minister van LNV kavelruilen heeft goedgekeurd waarvan hetzelfde&#13;
Ministerie nu, met succes, heeft gesteld dat die niet aan de wettelijke vereisten&#13;
voldoen.&#13;
</content><legacyfootnotes>** J.W. Wiltink is provinciaal coördinator Stichting Bevordering Kavelruil Gelderland.&#13;
</legacyfootnotes><footnotes><footnote/></footnotes><auteurs>J.W. Wiltink</auteurs><published>2006-11-01 00:00:00</published><modified>2006-11-01 00:00:00</modified><editiondate>2006-11-01</editiondate><htmlpath>https://denhollander.info/artikel/4104</htmlpath></article>
</articles></edition>
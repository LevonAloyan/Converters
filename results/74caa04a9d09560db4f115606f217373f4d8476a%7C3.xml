<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2009</searchword><id>7729</id><udhid>UDH:TvAR/7729</udhid><titel>Erdkamp/DLO</titel><searchwords><searchword>TvAR 1/2009</searchword><searchword>UDH:TvAR/7729</searchword></searchwords><attachments><attachment><name>TvAR-1_JP_5.pdf</name><extention>pdf</extention><url>https://denhollander.info/download/7180/ci</url></attachment></attachments><inleiding>[Pachtwet, art. 1, 128, 132; Wetboek van burgerlijke&#13;
rechtsvordering, art. 71-74, 110; Overgangswet Nieuw Burgerlijk&#13;
Wetboek, art. 74]&#13;
Geschil over kwalificatie van de tussen hen (althans hun&#13;
rechtsvoorgangers) gesloten overeenkomst. In conventie&#13;
vorderen eisers een verklaring voor recht dat sprake is van&#13;
een huurovereenkomst. Verweerder (DLO) vordert in reconventie&#13;
een verklaring voor recht dat sprake is van een&#13;
pachtovereenkomst. De kantonrechter oordeelt in eerste&#13;
aanleg dat sprake is van een huurovereenkomst en wijst de&#13;
conventionele vordering toe. Het hof oordeelt in appel dat&#13;
sprake is van een pachtovereenkomst, vernietigt het vonnis&#13;
van de kantonrechter en wijst, opnieuw rechtdoende, de reconventionele&#13;
vordering van DLO toe. In cassatie is aan de&#13;
orde de processuele vraag of het hof zich onbevoegd had&#13;
dienen te verklaren ten aanzien van de reconventionele vordering&#13;
alsmede de materiële vraag of het hof de overeenkomst&#13;
al dan niet terecht heeft gekwalificeerd als een pachtovereenkomst.&#13;
De Hoge Raad beantwoordt de eerste (processuele)&#13;
vraag ontkennend. De eenmaal in conventie bevoegde&#13;
rechter is in het onderhavige geval ook bevoegd te&#13;
beslissen op de vordering in reconventie; geen hogere voorziening&#13;
tegen beslissing kantonrechter omtrent eigen&#13;
(on)bevoegdheid, omdat het gaat om een beslissing over de&#13;
vraag of de zaak naar een andere rechter van gelijke rang&#13;
moet worden verwezen (vgl. HR 28 april 2006, NJ 2007,&#13;
89). Dit brengt mee dat ook de appelrechter gebonden is&#13;
aan het bevoegdheidsoordeel van de rechter in eerste aanleg&#13;
en de absoluut bevoegde rechter in hoger beroep blijft, ook&#13;
indien hij de rechtsverhouding anders kwalificeert. Ten aanzien&#13;
van de kwalificatie oordeelt de Hoge Raad dat het oor-deel van het hof dat sprake is van een pachtovereenkomst&#13;
zonder nadere redengeving onbegrijpelijk is. Uit de stellingen&#13;
van partijen valt af te leiden dat partijen een gebruik&#13;
voor ogen heeft gestaan dat voornamelijk gericht was op&#13;
wetenschappelijke doeleinden. In de redengeving van het&#13;
hof ontbreekt een motivering waarom het hof ondanks deze&#13;
stellingen tot het oordeel is gekomen dat toch sprake is van&#13;
bij pacht gangbaar gebruik voor commerciële land- en tuinbouwkundige&#13;
doeleinden .</inleiding><content>Arrest in de zaak van:&#13;
1. De erven van [betrokkene 1], zijnde:&#13;
1a [Betrokkene 2], waarvan de rechten inmiddels krachtens&#13;
erfrecht zijn overgegaan op de onder 4 genoemde erven;&#13;
1b [Eiser 1b],&#13;
wonende te [woonplaats],&#13;
1c [Eiseres 1c],&#13;
wonende te [woonplaats],&#13;
2. [Eiseres 2],&#13;
wonende te [woonplaats],&#13;
3. [Eiser 3],&#13;
wonende te [woonplaats],&#13;
4. de erven van [betrokkene 2], zijnde:&#13;
4a [Eiseres 4a],&#13;
wonende te [woonplaats],&#13;
4b [Eiseres 4b],&#13;
wonende te [woonplaats],&#13;
4c [Eiseres 4c],&#13;
wonende te [woonplaats],&#13;
5. [Eiseres 5],&#13;
wonende te [woonplaats],&#13;
6. [Eiseres 6],&#13;
wonende te [woonplaats],&#13;
7. [Eiseres 7],&#13;
wonende te [woonplaats],&#13;
eisers tot cassatie, verweerders in het voorwaardelijk incidentele&#13;
cassatieberoep,&#13;
advocaat: mr. M. Ynzonides,&#13;
tegen&#13;
De Stichting Dienst Landbouwkundig Onderzoek,&#13;
gevestigd te Wageningen,&#13;
Verweerster in cassatie, eiseres in het voorwaardelijk incidentele&#13;
cassatieberoep,&#13;
advocaat: mr. D. Rijpma.&#13;
Partijen zullen hierna ook worden aangeduid als [eiser] c.s.&#13;
en DLO.&#13;
1. Het geding in feitelijke instanties&#13;
[Eiser] c.s. hebben bij exploot van 7 augustus 2003 DLO&#13;
gedagvaard voor de kantonrechter te Arnhem en gevorderd,&#13;
kort gezegd, (i) te verklaren voor recht dat de tussen partij -&#13;
en bestaande oorspronkelijke overeenkomst van 18 december&#13;
1958 voor zover het betreft de overeenkomst zoals opgenomen&#13;
onder C en verder, geen pachtovereenkomst in de&#13;
zin van de Pachtwet is, maar een huurovereenkomst en (ii)&#13;
het door DLO verschuldigde tegenprestatie vast te stellen. DLO heeft de vordering bestreden en, in reconventie, gevorderd,&#13;
kort gezegd, te verklaren voor recht dat de overeenkomst&#13;
een pachtovereenkomst is, en voorts dat de kantonrechter&#13;
zich onbevoegd zal verklaren van de vordering in&#13;
conventie kennis te nemen en de zaak zal verwijzen naar de&#13;
Pachtkamer.&#13;
De kantonrechter heeft bij vonnis van 15 april 2005 in&#13;
conventie voor recht verklaard dat de overeenkomst geen&#13;
pachtovereenkomst, maar een huurovereenkomst is. De&#13;
kantonrechter heeft voorts in reconventie het primair gevorderde&#13;
afgewezen en, in conventie en in reconventie, de&#13;
zaak naar de rol verwezen voor (beraad) voortprocederen.&#13;
Tegen dit vonnis van de kantonrechter heeft DLO hoger&#13;
beroep ingesteld bij het gerechtshof te Arnhem.&#13;
Bij arrest van 26 september 2006 heeft het hof het vonnis&#13;
van de kantonrechter vernietigd en, opnieuw rechtdoende,&#13;
in conventie de gevorderde verklaring voor recht dat de tussen&#13;
partijen bestaande overeenkomst een huurovereenkomst&#13;
betreft afgewezen, [eiser] c.s. niet-ontvankelijk verklaard in&#13;
de vorderingen tot het (doen) vaststellen van de door DLO&#13;
verschuldigde tegenprestatie en in reconventie voor recht&#13;
verklaard dat de tussen partijen bestaande oorspronkelijke&#13;
overeenkomst van 18 december 1958 een pachtovereenkomst&#13;
is.&#13;
Het arrest van het hof is aan dit arrest gehecht.&#13;
2. Het geding in cassatie&#13;
Tegen het arrest van het hof hebben [eiser] c.s. beroep in&#13;
cassatie ingesteld. DLO heeft voorwaardelijk incidenteel&#13;
cassatieberoep ingesteld. De cassatiedagvaarding en de conclusie&#13;
van antwoord tevens houdende incidenteel cassatieberoep&#13;
zijn aan dit arrest gehecht en maken daarvan deel&#13;
uit.&#13;
Partijen hebben over en weer geconcludeerd tot verwerping&#13;
van het beroep.&#13;
De zaak is voor [eiser] c.s. toegelicht door hun advocaat en&#13;
mr. W.G.L. Giacometti-Vermeer, advocaat bij de Hoge&#13;
Raad, en voor DLO door mr. T. Riyazi.&#13;
De conclusie van de Advocaat-Generaal J.L.R.A. Huydecoper&#13;
strekt tot vernietiging van het bestreden arrest op het&#13;
principale cassatieberoep, met verwijzing van de zaak op de&#13;
gebruikelijke voet, en met veroordeling van DLO in de kosten.&#13;
De advocaat van DLO heeft bij brief van 17 september&#13;
2008 op die conclusie gereageerd.&#13;
3. Beoordeling van het middel in het principale beroep&#13;
3.1. In cassatie kan van het volgende worden uitgegaan.&#13;
(i) Bij notariële akte van 13 augustus 1946 is tussen&#13;
[betrokkene 3] als verpachter en een rechtsvoorgangster&#13;
(hierna: IVT) van DLO als pachter, met ingang&#13;
van 1 januari 1946 een pachtovereenkomst gesloten&#13;
voor de duur van 30 jaren met vijf optieperioden van&#13;
ieder twaalf jaar, betreffende enkele weilanden en&#13;
bouwlanden en het huisperceel ‘[A]’ te [plaats]. De&#13;
pachtovereenkomst is goedgekeurd door de grondkamer&#13;
voor Gelderland.&#13;
(ii) Na het overlijden van [betrokkene 3] hebben&#13;
diens erfgenamen een nieuwe overeenkomst gesloten&#13;
met IVT en de inhoud ervan doen opnemen in een&#13;
Rechtspraak notariële akte van 18 december 1958. Deze overeenkomst&#13;
bestaat uit een aantal onderdelen, waarvan onderdeel&#13;
B betrekking heeft op erfpacht van een perceel&#13;
tot 1 januari 2036, en onderdeel C bepaalt dat de&#13;
daarin vermelde percelen in gebruik worden gegeven&#13;
onder de benaming pacht, ingaande 1 januari 1959&#13;
en eindigende 31 december 2035.&#13;
(iii) In onderdeel C is voorts bepaald dat de pachter&#13;
de aard en de bestemming van het verpachte mag veranderen&#13;
in die zin dat hij het terrein geheel of gedeeltelijk&#13;
mag inrichten als proeftuin voor groenten, fruit&#13;
en alle andere gewassen waarvan het onderzoek nu of&#13;
in de toekomst aan IVT is of wordt opgedragen. De&#13;
pachter mag het verpachte ook onder zijn verantwoordelijkheid&#13;
geheel of gedeeltelijk aan anderen onderverhuren,&#13;
onderverpachten of in gebruik afstaan,&#13;
uitsluitend voor land- en tuinbouwkundige doeleinden.&#13;
Telkens voor het verstrijken van een pachtperiode&#13;
van drie jaren kan de pachter of de verpachter de&#13;
grondkamer verzoeken de tegenprestatie te herzien indien&#13;
zulks wordt gevorderd door de goede trouw of&#13;
indien een wijziging van omstandigheden dit rechtvaardigt.&#13;
(iv) De overeenkomst is goedgekeurd door de grondkamer&#13;
voor Gelderland.&#13;
(v) IVT is door fusie opgegaan in een andere rechtspersoon&#13;
die daarna is opgegaan in DLO, die thans&#13;
rechthebbende is op het gebruik van de percelen.&#13;
(vi) DLO heeft onder meer ten doel in het algemeen&#13;
belang bij te dragen aan strategisch en toepassingsgericht&#13;
onderzoek op het gebied van productie, verwerking,&#13;
afzet van en handel in agrarische producten,&#13;
welk doel zij tracht te bereiken door – onder meer –&#13;
het verrichten en doen verrichten van dit onderzoek,&#13;
het toegankelijk maken en overdragen van dit onderzoek,&#13;
het samenwerken met andere kennisinstellingen,&#13;
het leveren van een bijdrage aan de coördinatie&#13;
van het nationaal en internationaal onderzoek en het&#13;
leveren van producten en diensten die samenhangen&#13;
met het onderzoek. De middelen tot verwezenlijking&#13;
van deze doeleinden worden gevormd door giften,&#13;
bijdragen, subsidies en vergoedingen voor het in opdracht&#13;
van derden verricht onderzoek.&#13;
(vii) DLO heeft een gedeelte van de percelen in gebruik&#13;
gegeven aan Plant Research International B.V.&#13;
(hierna: PRI). De aandelen in deze vennootschap zijn&#13;
in handen van DLO Holding B.V., waarvan de aandelen&#13;
worden gehouden door DLO. PRI verricht onderzoek&#13;
op het gebied van planten, gewasfysiologie,&#13;
agrosysteemkunde, bodemvruchtbaarheid, verbetering&#13;
van de gezondheid van planten en optimalisering&#13;
van de kwaliteit van producten en productiesystemen.&#13;
(viii) In 1976 heeft de grondkamer voor Gelderland&#13;
zich onbevoegd verklaard kennis te nemen van het&#13;
verzoek van de eigenaren tot herziening van de pachtprijs.&#13;
Volgens de grondkamer was geen sprake van&#13;
pacht omdat de uitoefening van enige bodemcultuur&#13;
niet geschiedde met een economisch doch met een&#13;
wetenschappelijk oogmerk. (ix) Vervolgens zijn partijen overeengekomen de&#13;
nieuwe tegenprestatie te doen vaststellen bij wege van&#13;
bindend advies. De bindend adviseurs zijn in hun beslissing&#13;
van 11 december 1979 uitgegaan van een&#13;
huurovereenkomst in plaats van een pachtovereenkomst.&#13;
(x) In oktober 2000 hebben de eigenaren DLO aangezegd&#13;
de tegenprestatie te willen herzien per 1 november&#13;
2000. DLO heeft hiermee niet ingestemd.&#13;
3.2. [Eiser] c.s. hebben bij de kantonrechter een verklaring&#13;
voor recht gevorderd dat de overeenkomst van 18 december&#13;
1958 betreffende onderdeel C geen pachtovereenkomst&#13;
is, maar een huurovereenkomst, en dat&#13;
de tegenprestatie wordt vastgesteld als nader omschreven.&#13;
DLO heeft zich op het standpunt gesteld dat&#13;
sprake is van een pachtovereenkomst en zij heeft in&#13;
reconventie dienovereenkomstig een verklaring voor&#13;
recht gevorderd. De kantonrechter heeft de voormelde&#13;
overeenkomst aangemerkt als een huurovereenkomst,&#13;
doch het hof was van oordeel dat het een&#13;
pachtovereenkomst is. Daartoe heeft het hof, samengevat,&#13;
het volgende overwogen.&#13;
(a) Onder een pachtovereenkomst moet worden verstaan&#13;
elke overeenkomst waarbij de ene partij zich&#13;
verbindt aan de andere partij tegen voldoening van&#13;
een tegenprestatie een hoeve of los land in gebruik te&#13;
verstrekken ter uitoefening van de landbouw, waaronder&#13;
hier moet worden verstaan iedere vorm van bodemcultuur&#13;
(zoals akkerbouw en tuinbouw, maar met&#13;
uitzondering van bosbouw). Onder bodemcultuur&#13;
moet worden verstaan het aanwenden van de bodem&#13;
ter verkrijging van hetgeen deze bewerking kan voortbrengen.&#13;
Het gaat om vruchttrekking uit economisch&#13;
oogmerk. Dit laatste element houdt partijen verdeeld.&#13;
Beslissend is het gebruik dat partijen voor ogen stond&#13;
ten tijde van het sluiten van de overeenkomst en niet&#13;
het gebruik zoals dat feitelijk plaatsvindt, tenzij uit&#13;
uitlatingen of uit de handelwijze van de wederpartij&#13;
moet worden afgeleid dat deze heeft ingestemd met&#13;
een van de oorspronkelijke overeenkomst afwijkend&#13;
gebruik waardoor deze overeenkomst een andere inhoud&#13;
zou kunnen hebben gekregen. (r.o. 4.6)&#13;
(b) De overeenkomst van 1958 strekte volgens het&#13;
hof ertoe grond ter beschikking te stellen voor landbouwkundige&#13;
doeleinden als vorenbedoeld. De notariële&#13;
akte bevat een samenstel van aparte rechtsverhoudingen,&#13;
zoals onder B een erfpachtrecht met bijbehorende&#13;
bedingen en bewoordingen die kenmerkend&#13;
zijn voor erfpacht en met verwijzing naar destijds&#13;
geldende wettelijke bepalingen zoals art. 776&#13;
(oud) BW. In onderdeel C is uitdrukkelijk een pachtovereenkomst&#13;
gesloten, waarbij wordt aangeknoopt&#13;
bij de wettelijke regeling van de pacht, met de mogelijkheid&#13;
dat een van partijen de grondkamer verzoekt&#13;
de tegenprestatie te herzien. Bovendien is de onder C&#13;
opgenomen ‘pachtovereenkomst’ ter goedkeuring&#13;
voorgelegd aan de grondkamer. Dit wijst erop dat&#13;
partijen bekend waren met de regelingen inzake erfpacht&#13;
en pacht en de consequenties van een en ander, zodat aannemelijk is dat partijen deze overeenkomst&#13;
bewust ‘pacht’ hebben genoemd. (r.o. 4.7)&#13;
(c) Kennelijk stond partijen voor ogen een wijze van&#13;
gebruik van de grond overeenkomstig de gangbare&#13;
praktijk bij pacht en overeenkomstig de wettelijke regeling,&#13;
namelijk voor land- en tuinbouwkundige&#13;
doeleinden. Dat is voorzien in de mogelijkheid van&#13;
het gebruik van de grond als proeftuin is kennelijk,&#13;
gelet op de bewoordingen van de overeenkomst&#13;
(waarin staat dat de pachter de aard en de bestemming&#13;
van het verpachte aldus mag ‘veranderen’), bedoeld&#13;
als toegestane uitzondering op het overeengekomen&#13;
gebruik. [Eiser] c.s. miskennen deze bewoordingen&#13;
waar zij stellen dat sprake was van ‘het in gebruik&#13;
afstaan en nemen van grond met als doel deze grond&#13;
als proeftuin te bestemmen en wel voor (wetenschappelijk)&#13;
onderzoek’. In onderdeel 4 van de overeenkomst&#13;
onder C wordt gestipuleerd dat het afstaan van&#13;
het gebruik van de grond aan anderen alleen is toegestaan&#13;
voor land- en tuinbouwkundige doeleinden,&#13;
hetgeen onderstreept dat zo’n gebruik kennelijk&#13;
voorop heeft gestaan. (r.o. 4.8)&#13;
(d) De omstandigheid dat de statutaire doelstelling&#13;
van voorheen IVT en thans DLO is gelegen in, onder&#13;
meer, het doen van – wetenschappelijk – onderzoek&#13;
doet geen afbreuk aan het voorgaande, nu doorslaggevend&#13;
is hetgeen partijen bij het sluiten van de overeenkomst&#13;
voor ogen stond. Het hof ziet in de stellingen&#13;
van [eiser] c.s. geen voldoende aanwijzing dat het&#13;
aanvankelijk overeengekomen gebruik naderhand in&#13;
onderlinge overeenstemming zodanig is gewijzigd dat&#13;
partijen zijn overeengekomen dat niet langer sprake is&#13;
van een pachtverhouding. (r.o. 4.9)&#13;
3.3.1. Onderdeel 1 van het middel strekt ten betoge dat het&#13;
hof heeft miskend dat de reconventionele vordering&#13;
van DLO tot verklaring voor recht dat sprake is van&#13;
een pachtovereenkomst, op grond van het bepaalde in&#13;
art. 128 en art. 132 Pachtwet tot de absolute bevoegd -&#13;
heid van de pachtkamer van de rechtbank (en van het&#13;
gerechtshof te Arnhem) behoort, zodat het hof zich&#13;
ambtshalve onbevoegd had moeten verklaren van de&#13;
vordering in reconventie kennis te nemen en de zaak&#13;
had moeten verwijzen naar de bevoegde rechter.&#13;
3.3.2. Het onderdeel faalt. Nu partijen verdeeld zijn over de&#13;
aard van hun rechtsverhouding, zal de rechter aan wie&#13;
dit geschil wordt voorgelegd, zijn bevoegdheid slechts&#13;
kunnen beoordelen gelijktijdig met, en tevens door,&#13;
zijn beslissing in de zaak zelf, die erop neerkomt dat&#13;
een van beide zienswijzen voor juist wordt gehouden&#13;
en daarmee de andere voor onjuist. [Eiser] c.s. hebben&#13;
dit geschil voorgelegd aan de kantonrechter omdat&#13;
hun vordering ertoe strekte dat sprake is van een&#13;
huurovereenkomst, terwijl DLO zich op het standpunt&#13;
stelde dat sprake is van een pachtovereenkomst&#13;
en dienovereenkomstig een verklaring voor recht verlangde.&#13;
Nu de kantonrechter oordeelde dat van een&#13;
huurovereenkomst sprake is, ligt daarin besloten dat&#13;
zij zich dus ook beschouwde als de bevoegde rechter.&#13;
De toewijzing van de vordering in conventie had tot&#13;
onmiddellijk gevolg dat de vordering in reconventie niet toewijsbaar was. In een dergelijk geval moet worden&#13;
aangenomen dat de eenmaal in conventie bevoegde&#13;
rechter ook bevoegd is te beslissen op een vordering&#13;
in reconventie als de onderhavige, omdat de&#13;
beslissing in conventie impliceert dat de zaak niet betrekkelijk&#13;
is tot een pachtovereenkomst, zodat verwijzing&#13;
naar de bevoegde pachtrechter geen zin heeft en&#13;
dus achterwege moet blijven en de vordering in reconventie&#13;
derhalve voor afwijzing gereed ligt.&#13;
3.3.3. Tegen een oordeel als zojuist bedoeld omtrent de&#13;
eigen (on)bevoegdheid – en in voorkomend geval de&#13;
daaruit voortvloeiende verwijzing naar een andere&#13;
rechter – staat in een geval als het onderhavige geen&#13;
hogere voorziening open, omdat het gaat om een beslissing&#13;
omtrent de vraag of de zaak naar een andere&#13;
rechter van gelijke rang moet worden verwezen (vgl.&#13;
HR 28 april 2006, nr. C05/053, NJ2007, 89). Dit&#13;
brengt mee dat ook de rechter die in hoger beroep&#13;
over de zaak oordeelt, gebonden is aan het bevoegdheidsoordeel&#13;
van de eerste rechter en de absoluut bevoegde&#13;
rechter in hoger beroep blijft, ook indien hij&#13;
tot een ander oordeel komt over de aard van de&#13;
rechtsbetrekking.&#13;
3.3.4. Aantekening verdient nog dat een andere opvatting&#13;
voor de praktijk tot nodeloze complicaties zou leiden,&#13;
omdat de ene partij het geschil aan de gewone burgerlijke&#13;
rechter en de andere partij hetzelfde geschil aan&#13;
de pachtrechter zou moeten voorleggen. In dat geval&#13;
zou het dan voor de hand liggen dat de rechter die het&#13;
laatst is geadieerd, zijn beslissing aanhoudt totdat in&#13;
de eerste procedure is beslist, en zich aan die beslissing&#13;
zou conformeren om te voorkomen dat tegenstrijdige&#13;
beslissingen worden gegeven.&#13;
3.4. Onderdeel 2 kan niet kan slagen. Niet alleen is de uitleg&#13;
van de gedingstukken voorbehouden aan de rechter&#13;
die over de feiten oordeelt, doch het oordeel van&#13;
het hof dat partijen verdeeld zijn over de vraag wat de&#13;
aard is van hun overeenkomst en dat derhalve moet&#13;
worden beslist of sprake is van een huurovereenkomst&#13;
dan wel van een pachtovereenkomst, is allerminst onbegrijpelijk.&#13;
Het hof is dan ook niet getreden buiten&#13;
de grenzen van de rechtsstrijd.&#13;
3.5.1. Onderdeel 3 bestrijdt het oordeel van het hof dat&#13;
sprake is van een pachtovereenkomst allereerst met de&#13;
klacht dat dit oordeel blijk geeft van een onjuiste&#13;
rechtsopvatting, omdat het hof de juiste maatstaf&#13;
heeft miskend door ‘enkel aan te haken bij de tekst&#13;
van de overeenkomst’ (en hetgeen daaruit zou kunnen&#13;
worden afgeleid) in plaats van bij hetgeen partijen bij&#13;
het sluiten van de overeenkomst werkelijk voor ogen&#13;
stond, mede in aanmerking genomen de wijze waarop&#13;
partijen feitelijk aan de overeenkomst uitvoering hebben&#13;
gegeven.&#13;
3.5.2. Het onderdeel neemt terecht tot uitgangspunt dat&#13;
voor het onderscheid tussen een huur- en een pachtovereenkomst&#13;
beslissend is de aard van het gebruik&#13;
waartoe de onroerende zaak wordt verstrekt. Bij een&#13;
pachtovereenkomst moet, naar volgt uit art. 1 lid 1,&#13;
onder d, van de Pachtwet, zoals deze gold ten tijde&#13;
van de bestreden beslissing, het gaan om een verstrek- king ter uitoefening van de landbouw. Van uitoefening&#13;
van de landbouw kan slechts sprake zijn als daarbij&#13;
een economisch oogmerk bestaat. Bij de beoordeling&#13;
hiervan moet worden uitgegaan van hetgeen partijen&#13;
bij de totstandkoming van de overeenkomst&#13;
voor ogen heeft gestaan, mede in aanmerking genomen&#13;
de wijze waarop partijen aan de overeenkomst&#13;
uitvoering hebben gegeven.&#13;
3.5.3. Uit hetgeen het hof in r.o. 4.6 tot en met 4.9 heeft&#13;
overwogen, blijkt onmiskenbaar dat het hof de vorenbedoelde&#13;
maatstaf heeft aangelegd, zodat de rechtsklacht&#13;
van het onderdeel faalt.&#13;
3.6.1. Onderdeel 3 klaagt voorts dat het oordeel van het&#13;
hof, als het wel de juiste maatstaf heeft toegepast, onbegrijpelijk&#13;
is in het licht van de door partijen hieromtrent&#13;
aangevoerde stellingen. De stellingen van&#13;
[eiser] c.s. waarop het hof volgens het onderdeel niet&#13;
of niet voldoende gemotiveerd zou zijn ingegaan, zijn&#13;
de volgende.&#13;
(i) Partijen dachten in 1958 een pachtovereenkomst&#13;
te sluiten, maar dit bleek achteraf onjuist te zijn&#13;
omdat een essentieel element van pacht ontbrak.&#13;
(ii) De overeenkomst moet worden gekwalificeerd op&#13;
basis van de oorspronkelijke wil en het beoogde gebruik&#13;
door partijen.&#13;
(iii) De aanvankelijke wederpartij was IVT.&#13;
(iv) Partijen beoogden het gebruik als proeftuin.&#13;
[Eiser] c.s. zijn met de wetenschap van de doelstelling&#13;
van IVT de overeenkomst aangegaan. De in het geding&#13;
zijnde grond werd voor wetenschappelijke doeleinden&#13;
gebruikt.&#13;
(v) IVT mag volgens de overeenkomst het terrein geheel&#13;
of gedeeltelijk inrichten als proeftuin voor groenten,&#13;
fruit en alle andere gewassen waarvan het onderzoek&#13;
nu of in de toekomst aan IVT is of zal worden&#13;
opgedragen.&#13;
(vi) Het gebruik van de grond door DLO is gericht&#13;
op strategisch en toepassingsgericht wetenschappelijk&#13;
onderzoek.&#13;
(vii) Het feit dat DLO de gronden oorspronkelijk,&#13;
tussentijds, en ook thans nog aanwendt voor wetenschappelijke&#13;
doeleinden, blijkt overigens onder meer&#13;
uit de akte van oprichting van IVT en DLO als&#13;
rechtsopvolger en uit een uitspraak van de pachtkamer&#13;
van het hof te Arnhem waarbij IVT partij is en&#13;
waarin valt te lezen dat volgens het hoofd afdeling&#13;
proeftuinen- en bedrijven het doel van IVT is de verbetering&#13;
van het rassenassortiment van tuinbouwgewassen.&#13;
(viii) Het feit dat verkoopbare (neven)producten ontstaan,&#13;
heeft niet tot gevolg dat in hoofdzaak van een&#13;
commerciële onderneming sprake is of dat hierdoor&#13;
het door de (oorspronkelijke) gebruiker beoogde wetenschappelijke&#13;
doel wordt weggenomen.&#13;
(ix) De grondkamer heeft zich in 1976 onbevoegd&#13;
verklaard omdat geen sprake is van een pachtovereenkomst&#13;
met als motivering dat weliswaar de ingebruikgeving&#13;
is geschied tot uitoefening van enige vorm van&#13;
bodemcultuur doch niet met een economisch maar&#13;
met een wetenschappelijk oogmerk. (x) Ook de bindend adviseurs zijn in 1979 van mening&#13;
dat sprake is van een huurovereenkomst. Uit een&#13;
verslag van een bespreking met bindend adviseurs&#13;
blijkt dat IVT heeft gesteld dat het gebruikte slechts&#13;
wordt benut voor wetenschappelijke doeleinden en&#13;
dat zulks het standpunt van partijen was bij het aangaan&#13;
van de overeenkomst.&#13;
(xi) Dit volgt ook uit een namens IVT opgestelde&#13;
nota van eind 1978.&#13;
3.6.2. Bij de beoordeling van het onderdeel wordt vooropgesteld&#13;
dat het hof niet gehouden was op alle voormelde&#13;
stellingen in te gaan. De verwerping van een&#13;
aantal daarvan ligt bovendien al in de overwegingen&#13;
van het hof besloten. De overige stellingen heeft het&#13;
hof kennelijk niet van belang geacht voor zijn beslissing.&#13;
3.6.3. In het licht van de stellingen (iv), (vi), (vii), (x) en&#13;
(xi) is echter het oordeel van het hof dat sprake is van&#13;
een pachtovereenkomst zonder nadere redengeving,&#13;
die ontbreekt, onbegrijpelijk. Uit die stellingen valt&#13;
immers af te leiden dat partijen een gebruik voor&#13;
ogen heeft gestaan dat voornamelijk gericht was op&#13;
wetenschappelijke doeleinden. In de redengeving van&#13;
het hof ontbreekt een motivering waarom het hof ondanks&#13;
deze stellingen tot het oordeel is gekomen dat&#13;
toch sprake is van bij pacht gangbaar gebruik voor&#13;
commerciële land- en tuinbouwkundige doeleinden.&#13;
In het voetspoor hiervan is ook onbegrijpelijk op&#13;
grond waarvan het hof heeft geoordeeld dat het bewijsaanbod&#13;
van [eiser] c.s. mocht worden gepasseerd,&#13;
zodat ook onderdeel 5 doel treft.&#13;
3.7. Voor zover onderdeel 4 voortbouwt op onderdeel 3&#13;
slaagt het eveneens. Voor het overige behoeft het geen&#13;
behandeling.&#13;
3.8. Nu de voorwaarde waaronder het is ingesteld niet is&#13;
vervuld, behoeft het incidentele beroep geen behandeling.&#13;
4. Beslissing&#13;
De Hoge Raad:&#13;
vernietigt het arrest van het gerechtshof te Arnhem van 26&#13;
september 2006;&#13;
verwijst het geding naar dat hof ter verdere behandeling en&#13;
afdoening;&#13;
veroordeelt DLO in de kosten van het geding in cassatie,&#13;
tot op deze uitspraak aan de zijde van [eiser] c.s. bepaald op&#13;
€ 466,05 aan verschotten en € 2.600,- voor salaris.&#13;
Conclusie A-G mr. Huydecoper&#13;
Feiten en procesverloop1&#13;
1. Het gaat in deze zaak om de vraag hoe de tussen partijen&#13;
bestaande overeenkomst moet worden gekwalificeerd:&#13;
als een huurovereenkomst of als een pachtovereenkomst.&#13;
Die vraag komt op in de volgende feitelijke&#13;
situatie:</content><legacyfootnotes>1. Ontleend aan r.o. 3.1 t/m 3.8 van het in cassatie bestreden arrest.</legacyfootnotes><footnotes><footnote/></footnotes><auteurs/><published>2009-01-01 00:00:00</published><modified>2009-01-01 00:00:00</modified><editiondate>2009-01-01</editiondate><htmlpath>https://denhollander.info/artikel/7729</htmlpath></article>
</articles></edition>
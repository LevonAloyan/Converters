<edition><articles><article><jaar>1987</jaar><naam>Tijdschrift voor Agrarisch Recht</naam><uitgave>8</uitgave><aflevering>8</aflevering><searchword>TvAR 8/1987</searchword><id>6334</id><udhid>UDH:TvAR/6334</udhid><titel>Kwekersrecht - octrooirecht</titel><searchwords><searchword>TvAR 8/1987</searchword><searchword>UDH:TvAR/6334</searchword></searchwords><attachments><attachment><name>1987_nr 8_Artikel_Kras.pdf</name><extention>pdf</extention><url>https://denhollander.info/download/6116/ci</url></attachment></attachments><inleiding>INLEIDING&#13;
Voorzichtig worden de eerste initiatieven genomen tot een derde aanpassing van het&#13;
Upov-verdrag.&#13;
Wellicht de belangrijkste aanleiding is de vraag hoe moderne biotechnieken,&#13;
werkwijzen en de resultaten op effectieve wijze zijn te beschermen: via het kwekersrecht,&#13;
octrooirecht of op andere wijze.&#13;
Er is tot in de hoogste agrarische kringen nogal wat onduidelijkheid en onzekerheid&#13;
over de exacte juridische kaders waaronder biotechnologieën vallen.1 Dit&#13;
wordt versterkt door de onzekerheid over de mogelijkheden van de biotechnologie&#13;
zelf en het tempo waarin de ontwikkelingen plaatshebben.&#13;
In dit artikel zal ik betogen dat bepaalde aanpassingen van het rechtsstelsel nodig&#13;
zijn, maar dat het grondpatroon dat er nu ligt in de vorm van een octrooirechtstelsel&#13;
en een kwekersrechtstelsel naar mijn mening moet blijven. Als bloemisterij-onderdeel&#13;
van de agrarische sector zijn wij blij met het kwekersrecht. Een rechtstelsel dat&#13;
met de specifieke agrarische belangen en omstandigheden rekening houdt.</inleiding><content>ALGEMEEN&#13;
Het octrooirecht en het kwekersrecht zijn wat men in het algemeen noemt intellectuele&#13;
eigendomsrechten. Dat zijn absolute niet-zakelijke rechten die men kan verkrijgen&#13;
als men aan bepaalde voorwaarden voldoet.&#13;
De uitvinder en de winner van een nieuw ras moeten wel een forse 'prijs' betalen&#13;
om voor een zekere periode, 15 of 20 jaar, zo'n tegen een ieder werkend recht te&#13;
krijgen, namelijk zij moeten de exclusieve idee voor de uitvinding of het nieuwe ras&#13;
publiek maken. De idee van de uitvinding of het nieuwe ras wordt daarmee openbaar&#13;
en verliest zijn exclusiviteit.&#13;
De idee van de uitvinding kan door iedereen worden gebruikt en nieuwe uitvindingen&#13;
kunnen worden gedaan. De kwekersrechthouder is verplicht tegen redelijke&#13;
voorwaarden en billijke prijzen de markt te voorzien. Nieuw kweekwerk kan worden&#13;
verricht met een nieuw ras zonder zelfs toestemming van de kwekersrechthouder. Toch zijn er grote voordelen verbonden aan een octrooi- en een kwekersrecht. De&#13;
uitvinder en de kweker hebben een reële mogelijkheid het uitvinderswerk en kweekwerk&#13;
beloond te krijgen door middel van royalties op de te verkopen produkten, en&#13;
de maatschappij heeft met het octrooirecht en kwekersrecht instrumenten gecreëerd&#13;
om dit voor de maatschappelijke vooruitgang zo belangrijke werk te stimuleren. Redenen&#13;
van billijkheid en algemeen maatschappelijk belang dus.&#13;
Grote verschillen tussen uitvinding en nieuw ras, en uitvinder en winner van nieuwe&#13;
rassen en hun economisch-commerciële positie2 hebben ertoe geleid, naast het&#13;
sinds 1910 (weer) bestaande octrooirecht, voor de agrarische sector het kwekersrecht&#13;
te introduceren (1942).&#13;
Hoewel het niet zinvol is alle verschillen breed uit te meten noem ik er een paar:&#13;
1. Nieuwe rassen komen altijd voort uit bestaande rassen, sterker nog, 'vindt'&#13;
iemand een reeds jarenlang bestaand ras dat nog niet bekend was, dan kan daarvoor&#13;
kwekersrecht worden verleend (indien aan de overige vereisten wordt voldaan). Een&#13;
ontdekking, of een voor de hand liggende oplossing is niet octrooieerbaar (uitvindingshoogte).&#13;
2. Een nieuwe uitvinding is veelal homogeen en onbelemmerd reproduceerbaar&#13;
waar een plant nog immer een levend organisme is.&#13;
3. Het octrooirecht weegt de belangen af tussen de maatschappij (het algemeen&#13;
belang) en het belang van de uitvinder. Het kwekersrecht weegt de belangen af tussen&#13;
kwekersrechthouder/vermeerderaar en kwekersrechthouder/teler en kwekersrechthouder/&#13;
algemeen belang.&#13;
BIOTECHNIEKEN&#13;
Met het voortschrijden van de technieken&#13;
- bij vermeerdering zoals meristeencultuur, embryocultuur,&#13;
- bij veredeling zoals genetische transformatie, somatische hybridisatie, of&#13;
- bij teelt op voedingsmedia vervaagt niet alleen het onderscheid industriële produktie/&#13;
agrarische produktie, maar kunnen in principe gelijke technieken tot het bereiken&#13;
van verschillende doeleinden worden benut.&#13;
Zo lijken weefselkweektechnieken aangewend te kunnen worden tot verkrijging&#13;
van kwalitatief beter uitgangsmateriaal, snelle vegetatieve vermeerdering, homogeen&#13;
teeltmateriaal, maar tevens tot verkrijging van mutanten en dan gaat het in mijn optiek&#13;
over veredelen.&#13;
De kern van de discussie over juridische beschermingsmogelijkheden bij verdere&#13;
ontwikkeling van de biotechnieken is 'hoe wensen wij deze technieken te bevorderen&#13;
en de uitvinders/winners te belonen voor hun arbeid?'&#13;
De kernvraag vertaalt zich wel in 'moet een nieuwe vinding kwekersrechtelijk dan&#13;
wel octrooirechtelijk worden beschermd?'.3 Een paar uitgangspunten zal ik eerst noemen alvorens de problemen van bovengenoemde&#13;
discussie weer te geven en mijn keuze voor aanpassing van het huidige stelsel&#13;
te verdedigen. Uitgangspunt 1 is dat, ongeacht de vraag of het octrooirechtelijk dan&#13;
wel kwekersrechtelijk gebeurt, de nieuwe biotechnische ideeën adequaat door middel&#13;
van een absoluut niet-zakelijk recht dienen te kunnen worden beschermd.&#13;
De discussie omtrent welk rechtstelsel van toepassing is, mag er niet toe leiden dat&#13;
geen van beide stelsels effectieve bescherming biedt. Dit brengt me op uitgangspunt&#13;
2: de uitvinder/veredelaar moet worden beloond en gestimuleerd tot deze activiteiten.&#13;
Uitgangspunt 3 (en dit staat bij sommigen reeds ter discussie) is: een idee wordt&#13;
slechts met één recht gehonoreerd. Hiermee schaar ik mij in de groep juristen die&#13;
van mening is dat uitgangspunt bij zowel de nationale als internationale regelingen&#13;
van intellectuele eigendomsrechten is: niet èn kwekersrecht èn octrooirecht op een&#13;
plant, microbiologische uitvinding of werkwijze.4&#13;
Dit laatste uitgangspunt leidt tot de discussie van demarcatie, afpaling van het&#13;
kwekersrecht en octrooirecht. Laat ik me tot de Nederlandse situatie beperken, die&#13;
overigens niet zo wezenlijk van de internationale situatie verschilt.&#13;
Uit de ROW volgt dat octrooieerbaar zijn:&#13;
- nieuwe uitvindingen op het gebied van de nijverheid, waaronder de landbouw;&#13;
- nieuwe werkwijzen op het gebied van de nijverheid (en dus landbouw);&#13;
- nieuwe microbiologische werkwijzen.&#13;
Niet octrooieerbaar zijn:&#13;
- nieuwe planten of dierenrassen;&#13;
- werkwijzen van wezenlijk biologische aard voor de voortbrenging van plantenof&#13;
dierenrassen;&#13;
- en (zo zegt men) werkwijzen waarbij micro-organismen worden gebruikt ter&#13;
voortbrenging van planten of dieren.&#13;
Iedereen, zelfs de niet-jurist, begrijpt dat dit soort teksten aanleiding geeft tot&#13;
diepzinnige beschouwingen:&#13;
- Wat is nu een werkwijze van biologische aard?&#13;
- Wat is een micro-organisme?&#13;
- Wat is een microbiologische werkwijze?&#13;
Alvorens nu allerlei deskundige ingenieurs of biologen haarfijn de verschillen&#13;
gaan uitleggen, wijs ik hen erop dat voor 100% zeker de juridische uitleg verschilt&#13;
en zeker gaat verschillen van de natuurkundige en/of biologische uitleg. Zo gaat dit in&#13;
het recht altijd, het is een niet exacte wetenschap die als enige gerechtigd is af te&#13;
dwingen hoe het exact in elkaar zit.&#13;
Nu kan ik met anderen meesprekend ingaan op begrippen als uitvindingshoogte5, de&#13;
belangrijke onderscheiden tussen kwekersrecht en octrooirecht6, de discussie rond&#13;
werkwijze octrooien, die ik overigens zeer belangrijk vindt7, en haar beschermingsomvang.8 Belangrijker vind ik het mijn argumenten te geven om te kiezen&#13;
voor een nog duidelijkere afbakening kwekersrecht/octrooirecht.&#13;
KWEKERSRECHT&#13;
In volgorde van belangrijkheid heb ik als uitgangspunten genoemd:&#13;
- een adequate beschermingswijze van nieuwe biotechnieken en resultaten;&#13;
- die de ontwikkelaars beloont en stimuleert;&#13;
- maar geen dubbel absoluut werkend recht op het nieuwe object.&#13;
De huidige stand van het recht zegt dat uitvindingen op het gebied van de nijverheid&#13;
waaronder de landbouw octrooieerbaar zijn. Hierbij kan aan van alles worden gedacht&#13;
zoals een nieuwe beluchtingstechniek of een verbeterde rooi- of opplantmachine&#13;
e.d.&#13;
* Niet octrooieerbaar zijn werkwijzen van biologische aard voor de voortbrenging&#13;
van planten en dieren. Dit impliceert dat weefselkweekmethoden niet voor een&#13;
'werkwijze-octrooi' in aanmerking kunnen komen.&#13;
* Levert het resultaat van weefselkweekmethode nieuwe rassen op, dan kunnen de&#13;
ze, mits voldaan wordt aan de overige voorwaarden, wel kwekersrechtelijk worden&#13;
beschermd.&#13;
* Hier begint de discussie. Gesteld kan worden dat niet wezenlijk biologische werk&#13;
wijzen tot het voortbrengen van planten en dieren weer wel octrooieerbaar zijn.&#13;
* Octrooieerbaar zijn tevens microbiologische werkwijzen en de rechtstreekse resultaten&#13;
van deze werkwijzen. Hier wordt dan vooral gedoeld op bijvoorbeeld gisten,&#13;
broodverbetermiddelen, in farmaceutica en medicijnen toegepaste micro-organismen,&#13;
enzymen e.d.&#13;
Ik sluit af met een pleidooi voor versterking van het kwekersrecht en handhaving&#13;
van het dubbelverbod. Naast octrooirecht geen kwekersrecht en omgekeerd, en geen&#13;
vrije keus voor de gerechtigde in spé.&#13;
In een uiterst geval van conflict dient het kwekersrecht te prevaleren boven het&#13;
octrooirecht.&#13;
Kwekersrecht kan veel meer dan octrooirecht op de specifieke agrarische produkten&#13;
worden toegesneden. Kwekersrecht kan toegesneden worden op de specifieke&#13;
produkttechnische omstandigheden van planten (en indien gewenst dieren). En, zeer&#13;
belangrijk, kwekersrecht is toegesneden op de specifieke economische structuur van&#13;
de agrarische sector. En er is een niet te onderschatten politiek belang (ook internationaal).&#13;
Specifieke landbouwwensen realiseren in octrooiverband zal zeer moeilijk&#13;
zijn, zowel in verdrags, wetgevende als rechtsprekende zin.&#13;
Dit betekent wel een verantwoordelijkheid voor ons, die pleiten voor handhaving&#13;
van het kwekersrecht, om te komen tot juridische definities van de begrippen: - 'biologische werkwijze',&#13;
- 'plant', en&#13;
- 'micro-organismen',&#13;
en onderling de rijen te sluiten om eensgezind het kwekersrecht te handhaven.</content><legacyfootnotes>1. Kwekersrecht en Octrooirecht in relatie tot genetische manipulatie bij planten, NRLO/83/W 291.&#13;
Industriai Patents and Plant Breedersrights their proper flelds and possibilities for their demarcation&#13;
Upov 1982 en 1984, Wipo 1986.&#13;
2. Rechtsobject en rechtssubject.&#13;
3. Zie bovengenoemde records in Genua en Braks' notitie Biotechnologie en Octrooirecht en Kwekers&#13;
recht aan de Tweede Kamer bij de behandeling van de begroting 1987.&#13;
4. 'Dubbel verbod' uitgangspunt in ROW; ZPW; Upov; Verdrag van Parijs en Europees Octooiverdrag.&#13;
5. Ir R. Duyvendak, 12 februari 1983, studiemiddag kwekersrecht Wageningen en 30 januari 1986, NTRbijeenkomst,&#13;
's-Gravenhage.&#13;
6. NRLO-nota 83/W 291, blz. 17 e.v.&#13;
7. Art. 30, uitleg Ssj. 73-1, blz. 138-174.&#13;
8. Met name arrest Hoge Raad 10 juni 1983, NJ 1984, 32, m.o. LWH + BIE 1984, no. 39.</legacyfootnotes><footnotes><footnote/></footnotes><auteurs>Mr J.N. Kras</auteurs><published>1987-08-01 00:00:00</published><modified>1987-08-01 00:00:00</modified><editiondate>1987-08-01</editiondate><htmlpath>https://denhollander.info/artikel/6334</htmlpath></article>
</articles></edition>
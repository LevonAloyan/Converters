<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>8/9</uitgave><aflevering>8</aflevering><searchword>TvAR 8/9/1995</searchword><id>5154</id><udhid>UDH:TvAR/5154</udhid><titel>Stege / Westemeijer (TvAR 1995/4763)</titel><searchwords><searchword>TvAR 8/9/1995</searchword><searchword>TvAR 1995/4763</searchword><searchword>UDH:TvAR/5154</searchword></searchwords><attachments><attachment><name>1995_nr 89_Rechtspraak_4763.pdf</name><extention>pdf</extention><url>https://denhollander.info/download/5092/ci</url></attachment></attachments><inleiding>Pachtwet, art. 41 lid 1 en art. 44 lid 3&#13;
&#13;
Aannemelijk geworden dat verpachter het&#13;
verpachte land persoonlijk in gebruik wil nemen&#13;
voor het weiden van vee en voor mestafzet.&#13;
Dit gebruik is uitvoerbaar. Gelet op de&#13;
aard van het - in de verstreken driejaren verliesgevende&#13;
- bedrijf van verpachter (het houden&#13;
van vleeskoeien en het mesten van&#13;
varkens en kippen) is het gebruik van het verpachte&#13;
naast zijn huidige areaal van circa 4&#13;
ha voor hem niet van overwegende betekenis.&#13;
Het verlies van het gepachte vormt voor pachter,&#13;
wiens maatschappelijk bestaan in hoofdzaak&#13;
is gebaseerd op arbeid in volledige&#13;
dienstbetrekking als monteur en die uit zijn&#13;
gemengd bedrijf van circa 2.75 ha slechts neveninkomsten&#13;
tracht te verwerven - ook in&#13;
zijn bedrijf waren de drie verstreken jaren&#13;
verliesgevend -, geen ernstige aantasting van&#13;
de grondslag van zijn maatschappelijk bestaan.&#13;
Krachtens het bepaalde in art. 41 lid 1&#13;
moet het verlengingsverzoek worden afgewezen.&#13;
Bedrag krachtens art. 44 lid 3 vastgesteld&#13;
op f 100 000.</inleiding><content>Beschikking in de zaak van:&#13;
Johan Hendrik Joseph Stege, wonende te&#13;
Deurningen, appellant, procureur: mr. J.M.&#13;
Bosnak,&#13;
tegen&#13;
Johannes Franciscus Westemeijer, wonende&#13;
te Oldenzaal, geïntimeerde, procureur: mr.&#13;
P.R.M. Noppen.&#13;
1. Het geding in eerste aanleg&#13;
1.1. De pachtkamer van het kantongerecht te&#13;
Enschede heeft op 2 maart 1993 tussen partijen&#13;
een beschikking gegeven, waarbij het verzoek&#13;
van geïntimeerde tot verlenging van de&#13;
tussen hem als pachter en appellant als verpachte&#13;
bestaande en behoudens verlenging op&#13;
31 oktober 1992 eindigende pachtovereenkomst&#13;
met betrekking tot percelen grond, kadastraal&#13;
bekend gemeente Oldenzaal, sectie&#13;
H, nummers 52 en 593, in totaal groot 2.40.00&#13;
ha, werd toegewezen en de pachtovereenkomst&#13;
met zes jaren werd verlengd om te eindigen&#13;
op 31 december 1998.&#13;
1.2. Deze beschikking is gegeven uit overweging&#13;
in hoofdzaak dat appellant het verpachte&#13;
vrij van pacht wil verkopen en met de&#13;
opbrengst een dichter bij zijn huidig bedrijf&#13;
gelegen stuk grond wil kopen; dat daaruit&#13;
blijkt dat appellant het verpachte niet tot een&#13;
tot de landbouw betrekkelijk doel in gebruik&#13;
wil nemen; dat zelfs indien zou moeten worden&#13;
aangenomen dat een voorgenomen verkoop&#13;
niet het geval is uit niets is gebleken dat&#13;
het gebruik van het verpachte voor appellant&#13;
van overwegende betekenis is, terwijl voor&#13;
geïntimeerde de revenuen van het gepachte&#13;
een aanmerkelijk deel van zijn inkomen vormen;&#13;
dat bij afweging van de belangen van&#13;
partijen naar billijkheid de beslissing in het&#13;
voordeel van geïntimeerde uitvalt.&#13;
2. Het geding in hoger beroep&#13;
2.1. Apellant is bij op 31 maart 1993 ter griffie&#13;
van het hof ingekomen beroepschrift in&#13;
hoger beroep gekomen van voormelde beschikking,&#13;
met verzoek die beschikking te&#13;
vernietigen en opnieuw rechtdoende het verzoek&#13;
tot verlenging van de pachtovereenkomst&#13;
af te wijzen.&#13;
2.2. Geïntimeerde heeft bij op 8 september&#13;
1993 ter griffie van het hof ingekomen ver&#13;
weerschrift verweer gevoerd, met verzoek de&#13;
beschikking waarvan beroep te bevestigen.&#13;
2.3. Vervolgens heeft op 18 juli 1994 in&#13;
raadkamer van het hof een mondelinge behan&#13;
deling van het hoger beroep plaatsgevonden,&#13;
waarbij aanwezig waren appellant, bijgestaan&#13;
door mr. N.K. van den Dungen, advocaat te&#13;
Hardenberg, en geïntimeerde, bijgestaan door&#13;
mr. D.G. Geerdink, advocaat te Enschede.&#13;
Partijen hebben daarbij inlichtingen aan&#13;
het hof verstrekt en de raadslieden hebben de&#13;
wederzijdse standpunten nader toegelicht.&#13;
De procureur van appellant heeft nadien,&#13;
zoals afgesproken, nog kopieën van meitellingsformulieren&#13;
en jaarstukken van appellant&#13;
ingezonden.&#13;
3. De grieven&#13;
Appellant heeft de volgende grieven aangevoerd:&#13;
I. dat de Pachtkamer ten onrechte heeft overwogen&#13;
dat appellant het gepachte niet persoonlijk&#13;
in gebruik wil nemen voor een tot de&#13;
landbouw betrekkelijk doel;&#13;
II. dat de Pachtkamer ten onrechte heeft&#13;
overwogen dat het persoonlijk gebruik van&#13;
het gepachte niet van overwegende betekenis&#13;
is voor appellant, en&#13;
III. dat de Pachtkamer ten onrechte heeft&#13;
geoordeeld dat geïntimeerde een belangrijk&#13;
deel van zijn inkomen verkrijgt uit het ge&#13;
pachte.&#13;
4. De mondelinge behandeling&#13;
Ter zitting van 18 juli 1994 zijn door partijen&#13;
- over en weer niet of onvoldoende weersproken&#13;
- verklaringen afgelegd, welke zijn opgenomen&#13;
in het proces-verbaal van de&#13;
comparitie van partijen, die gelijktijdig is gehouden&#13;
in de tussen partijen onder rolnummer&#13;
P93/024 aanhangige procedure.&#13;
Appellant heeft toen zakelijk verklaard:&#13;
Ik ben 64 jaar oud, ben gehuwd en ik woon&#13;
in Deurningen. Ik heb een zoon die 32 jaar is&#13;
en vlakbij woont. Hij is chauffeur van beroep&#13;
en heeft een lagere beroepsopleiding. Ik heb&#13;
een gemengd bedrijf op 1.10 ha eigendomsgrond&#13;
met gebouwen en 3 ha pachtgrond, die&#13;
meer in de richting van Oldenzaal is gelegen&#13;
op circa 6 km afstand.&#13;
Het land in geschil ligt op circa 8 km afstand&#13;
van mijn gebouw. 1 Ha is als maïsland&#13;
in gebruik, ongeveer 3 ha als grasland. Ik heb&#13;
op dit moment 12 zoogkoeien, 10 stuks jongvee,&#13;
3 paarden. Voorts heb ik gemiddeld 135&#13;
mestvarkens en 18 000 kippen, maar dat is nu&#13;
allemaal minder vanwege de hitte. Tenslotte&#13;
heb ik nog 1 dekstier. Ik heb 2 kippenschuren,&#13;
1 varkensstal en 1 rundveestal.&#13;
Ik heb een WAO-uitkering van netto circa&#13;
f 1400 per maand. In 1991 leed mijn bedrijf&#13;
ruim f 8100 verlies, in 1992 leed ik wederom&#13;
een klein verlies, evenals in 1993. Hoe het dit&#13;
jaar gaat is moeilijk te zeggen. Met het kippenbedrijf&#13;
gaat het nu wel goed. De mestreferentiehoeveelheid&#13;
is ruim 5100 kilogram. Het&#13;
is de bedoeling dat mijn zoon volgend jaar het&#13;
bedrijf overneemt. Hij helpt mij nu al en ik zal&#13;
hem dan helpen. Hij kan zijn baan behouden.&#13;
Hij verhuist naar mijn boerderij en mijn&#13;
vrouw en ik gaan in zijn woning wonen.&#13;
Door geïntimeerde is zakelijk verklaard:&#13;
Ik ben 30 jaar oud, ik ben ongehuwd en&#13;
zoon in de ouderlijke boerderij. Ik ben monteur&#13;
van beroep, in dienst van keukenbedrijf&#13;
Lansink Keukens Oldenzaal B.V. met een&#13;
bruto loon van ruim f 43 000. Ik ben opgeleid&#13;
als timmerman. Ik heb wel altijd alle voorkomende&#13;
werkzaamheden op het bedrijf van&#13;
mijn op 21 mei 1991 overleden vader gedaan.&#13;
Het betreft een gemengd bedrijf. Het areaal is&#13;
om en nabij 2.75 ha groot; 34 are is eigendomsgrond&#13;
met woning, een opslagschuur en&#13;
een stal.&#13;
Daarnaast hebben we het pachtland in geschil&#13;
in gebruik.&#13;
Op een klein stukje moestuin met voerderboeten&#13;
na, wordt de rest gebruikt als grasland&#13;
voor rundvee. Er is geen melkquotum. We beschikken&#13;
over een gierkelder van 18 m , deels&#13;
onder en deels bij de stal. De stal heeft een capaciteit&#13;
voor 13 grootvee-eenheden. We hebben&#13;
9 stuks jongvee en één paard met veulen.&#13;
Van perceel nr. 51 kan ik ongeveer 3 are&#13;
niet gebruiken in verband met een aldaar aan-&#13;
wezige brander en gasvlam van de NAM. Wij&#13;
ontvangen daarvoor een vergoeding: in 1993&#13;
ca f 4000. Sinds het overlijden van mijn vader&#13;
voer ik het bedrijf geheel alleen. Ik doe dat in&#13;
de avonduren en in het weekend. Het bedrijf&#13;
was in 1991 duidelijk verliesgevend, in 1992&#13;
was er een klein verlies (f 632) en in 1993&#13;
was er een negatief inkomen van bijna f 5000.&#13;
Het gaat nu wat beter; zo is er een veulen geboren.&#13;
Ik ben namelijk ook eigenaar van een&#13;
paard.&#13;
Ik zou het erg jammer vinden de grond te&#13;
moeten missen. De grond heeft voor ons emotionele&#13;
waarde. Vader heeft de grond 30 jaar&#13;
in pacht gehad en ik heb er veel aardigheid in&#13;
die te exploiteren. Ik probeer er bijverdiensten&#13;
uit te halen, maar alle begin is moeilijk.&#13;
Het bedrijf wordt prima verzorgd en de&#13;
pacht wordt altijd op tijd betaald.&#13;
Achter het gepachte heb ik van een buurman,&#13;
Spit, ongeveer 1 1/2 ha grond in gebruik;&#13;
perceel nr. 361 en een strook&#13;
fruitbomen rond de woning van Spit. Het gaat&#13;
om grasland dat wij vanaf 1 mei tot 1 november&#13;
in gebruik hebben en wij geven de buurman&#13;
daar jaarlijks iets voor, zoals het uitkomt.&#13;
Ik ben bereid de pachtgrond in geschil in&#13;
z'n geheel voor een redelijke prijs te kopen.&#13;
5. De beoordeling van het hoger beroep&#13;
5.1. De grieven lenen zich voor een gezamenlijke&#13;
behandeling.&#13;
5.2. In het midden kan blijven of appellant&#13;
tijdens een comparitie van partijen in eerste&#13;
instantie al dan niet heeft verklaard voornemens&#13;
te zijn het verpachte te verkopen en met&#13;
de opbrengst daarvan een dichter bij zijn bedrijf&#13;
gelegen stuk grond te kopen.&#13;
In hoger beroep heeft appellant uitdrukkelijk&#13;
verklaard voornemens te zijn de verpachte&#13;
grond zelf in gebruik te nemen voor het weiden&#13;
van vee en voor de mestafzet. Het hof&#13;
acht dit aannemelijk en uitvoerbaar.&#13;
5.3. Gelet op de aard van het in 1991, 1992&#13;
en 1993 nog verliesgevende gemengde bedrijf&#13;
van appellant: het houden van vleeskoeien,&#13;
het mesten van varkens en het mesten van&#13;
kippen, kan niet gesteld worden dat het gebruik&#13;
van het verpachte, naast het areaal&#13;
waarover hij thans reeds beschikt, voor appellant&#13;
van overwegende betekenis is.&#13;
5.4. Anderzijds kan niet gesteld worden&#13;
dat het verlies van het gepachte de grondslag&#13;
van het maatschappelijk bestaan van geïntimeerde&#13;
ernstig zal aantasten, nu hij uit zijn in&#13;
1991, 1992 en 1993 nog verliesgevende gemengde&#13;
bedrijf slechts enige neveninkomsten&#13;
kan verwerven en zijn maatschappelijk bestaan&#13;
in hoofdzaak is gebaseerd op arbeid in&#13;
volledige dienstbetrekking als monteur van&#13;
een keukenbedrijf.&#13;
5.5. Uit het vorenstaande volgt dat het verzoek&#13;
tot verlenging van de pachtovereenkomst&#13;
op de voet van artikel 41, lid 1, van de&#13;
Pachtwet moet worden afgewezen.&#13;
5.6. Het hof acht gronden aanwezig om op&#13;
de voet van het bepaalde in artikel 44 lid 3&#13;
van de Pachtwet een bedrag te bepalen dat appellant&#13;
aan geïntimeerde moet betalen, ingeval&#13;
later mocht blijken dat de wil tot het&#13;
persoonlijk in landbouwkundig gebruik nemen&#13;
van het verpachte in werkelijkheid niet&#13;
aanwezig is geweest.&#13;
6. De slotsom&#13;
De beschikking, waarvan beroep, moet worden&#13;
vernietigd en het verzoek tot verlenging&#13;
van de pachtovereenkomst moet worden afgewezen&#13;
met bepaling van een bedrag als bedoeld&#13;
in artikel 44 lid 3 van de Pachtwet.&#13;
Beslissing&#13;
Het hof, beschikkende in hoger beroep:&#13;
vernietigt de door de pachtkamer van het&#13;
kantongerecht te Enschede op 2 maart 1993&#13;
tussen partijen gegeven beschikking;&#13;
en opnieuw beschikkende:&#13;
wijst het verzoek tot verlenging van de&#13;
hiervoor omschreven pachtovereenkomst af;&#13;
bepaalt dat het bedrag, hetwelk appellant&#13;
aan geïntimeerde moet betalen, ingeval later&#13;
mocht blijken, dat de wil om het verpachte&#13;
persoonlijk in landbouwkundig gebruik te nemen&#13;
niet aanwezig is geweest op éénhonderdduizend&#13;
gulden (f 100 000), onverminderd het&#13;
recht van geïntimeerde op verdere schadevergoeding.</content><legacyfootnotes/><footnotes><footnote/></footnotes><auteurs/><published>1995-08-01 00:00:00</published><modified>1994-09-28 00:00:00</modified><editiondate>1995-08-01</editiondate><htmlpath>https://denhollander.info/artikel/5154</htmlpath></article>
</articles></edition>
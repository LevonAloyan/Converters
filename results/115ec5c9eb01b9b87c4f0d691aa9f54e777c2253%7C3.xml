<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2006</searchword><id>3816</id><udhid>UDH:TvAR/3816</udhid><titel>Peutz c.s. / Thiessen (TvAR 2006/5319)</titel><searchwords><searchword>TvAR 2/2006</searchword><searchword>TvAR 2006/5319</searchword><searchword>UDH:TvAR/3816</searchword></searchwords><attachments><attachment><name>2006_nr 2_Rechtspraak_5319.pdf</name><extention>pdf</extention><url>https://denhollander.info/download/3805/ci</url></attachment></attachments><inleiding>[Pachtwet art. 11]&#13;
&#13;
Appellant behoeft medegedaagden niet in&#13;
hoger beroep te betrekken, ook niet indien&#13;
sprake is van rechtsverhouding waarbij uitspraak&#13;
tegen een ieder in dezelfde zin moet&#13;
luiden. Andersluidende beslissing zal echter&#13;
ook tegen die anderen werking hebben.&#13;
Uitgangspunt is, dat hoger beroep dient te&#13;
worden gericht tegen wederpartij in eerste&#13;
aanleg. Voldoende belang bij vordering tot&#13;
vastlegging. Exacte gang van zaken in het&#13;
verleden niet van belang voor vraag of&#13;
pachtovereenkomst bestaat. Uit vordering&#13;
volgt ook niet dat vastlegging van verhouding&#13;
in (verre) verleden wordt voorgestaan&#13;
of dat daarbij enig belang bestaat. Betalingen&#13;
met bijbehorende vermeldingen geven&#13;
sterke aanwijzing van pacht. Onvoldoende&#13;
gesteld dat eiser op de hoogte was van de&#13;
problemen tussen de erfgenamen en&#13;
betrokken was bij een samenzwering.&#13;
Bewijs van pachtovereenkomst mede op&#13;
grond van getuigenverklaringen terecht&#13;
geleverd geacht. Aantal door appellanten&#13;
aangevoerde omstandigheden doen daaraan&#13;
op in het arrest weergegeven gronden&#13;
niet af.</inleiding><content>ARREST IN DE ZAAK VAN:&#13;
1. Laurentius Petrus Johannes Jacobus Peutz,&#13;
wonende te Eys (Trintelen), gemeente Gulpen-&#13;
Wittem,&#13;
2. Petrus Wilhelmus Leopold Peutz, wonende&#13;
te Pennington, New Jersey (Verenigde Staten&#13;
van Amerika),&#13;
3. Laurentius Petrus Johannes Jacobus Peutz&#13;
en Petrus Wilhelmus Leopold Peutz als erfgenamen&#13;
van Isabella Elisabeth Hubertina&#13;
Frederica Peutz,&#13;
appellanten,&#13;
procureur: mr. J.M. Bosnak,&#13;
tegen&#13;
Franciscus Marie Joseph Thiessen, wonende&#13;
te Eys (Trintelen), gemeente Gulpen-Wittem,&#13;
geïntimeerde,&#13;
procureur: mr. F.P. Lomans.&#13;
1 Het geding in eerste aanleg&#13;
De pachtkamer te Maastricht heeft 4 mei 2000,&#13;
29 maart 2001 en 23 april 2003 vonnissen&#13;
gewezen tussen onder anderen appellanten&#13;
(verder te noemen: Peutz c.s.) als gedaagden&#13;
en geïntimeerde (verder te noemen: Thiessen)&#13;
als eiser. Van het vonnis van 23 april 2003 is&#13;
een afschrift aan dit arrest gehecht. Naar dat&#13;
vonnis wordt voor zover nodig verwezen.&#13;
2 Het geding in hoger beroep&#13;
2.1 Bij exploot van 23 mei 2003 zijn Peutz c.s.&#13;
in hoger beroep gekomen van het vonnis van&#13;
23 april 2003 met dagvaarding van Thiessen&#13;
voor dit hof. Zij hebben daarbij tegen dat&#13;
vonnis vier grieven aangevoerd en toegelicht,&#13;
hebben bewijs aangeboden en hebben geconcludeerd&#13;
dat het hof het vonnis zal vernietigen&#13;
en opnieuw rechtdoende, doende wat de&#13;
pachtkamer in eerste aanleg had behoren te&#13;
doen, alsnog bij arrest, Thiessen in zijn vorderingen&#13;
niet-ontvankelijk zal verklaren, althans&#13;
hem deze zal ontzeggen als rechtens ongegrond&#13;
en/of onbewezen met veroordeling van&#13;
Thiessen in de kosten van beide instanties.&#13;
2.2 Ter rolle van 3 juni 2003 hebben Peutz c.s.&#13;
van grieven gediend overeenkomstig de appèldagvaarding.&#13;
2.3 Bij memorie van antwoord, tevens inhoudende&#13;
exceptief verweer heeft Thiessen een&#13;
tweetal exceptieve verweren opgeworpen en&#13;
heeft hij ook overigens verweer gevoerd&#13;
onder aanbieding van bewijs en overlegging&#13;
van twee producties, een en ander met conclusie&#13;
dat het hof bij arrest, uitvoerbaar bij voorraad&#13;
voor zover de wet zulks toelaat, Peutz&#13;
c.s. in hun vorderingen niet-ontvankelijk zal&#13;
verklaren, althans hun vorderingen als ongegrond&#13;
en/of onbewezen zal afwijzen c.q. ontzeggen&#13;
en het vonnis zal bekrachtigen met&#13;
veroordeling van Peutz c.s. in de kosten van&#13;
(het hof leest:) het hoger beroep.&#13;
2.4 Ter zitting van het hof van 8 maart 2004&#13;
hebben partijen hun zaak doen bepleiten,&#13;
Peutz c.s. door mr. I.G. Schoones-Aarts,&#13;
advocaat te Heerlen, en Thiessen door mr.&#13;
S.L.G.M. Roebroek, eveneens advocaat te&#13;
Heerlen. Mr. Schoones heeft daarbij pleitnotities&#13;
in het geding gebracht en heeft in haar&#13;
pleidooi verwezen naar een aantal op voorhand&#13;
aan het hof en aan de wederpartij toegezonden&#13;
nieuwe producties.&#13;
2.5 Hierna hebben partijen de stukken aan het&#13;
hof overgelegd voor het wijzen van arrest.&#13;
3 De grieven&#13;
Deze luiden:&#13;
I. Ten onrechte heeft de pachtkamer geoordeeld,&#13;
letterlijk: “De door voormelde getuigen&#13;
afgelegde tegenstrijdige verklaringen – m.b.t.&#13;
het hebben bestaan van een mondelinge&#13;
pachtovereenkomst tussen de vader van eiser&#13;
en wijlen vader en moeder Peutz ten aanzien&#13;
van de ten processe bedoelde percelen – tegen&#13;
elkaar afwegend, is de pachtkamer van oordeel&#13;
dat de aan de zijde van eiser afgelegde&#13;
verklaringen meer geloof verdienen dan de&#13;
aan de zijde van gedaagden afgelegde verklaringen.&#13;
Dit oordeel wordt o.a. ondersteund&#13;
door de door gedaagden sub 1, 2, 4, 5, 6, 8 en&#13;
12 genomen conclusie van antwoord tot referte&#13;
waaruit blijkt dat ook zij zich steeds op het&#13;
standpunt hebben gesteld dat de onderhavige&#13;
percelen aan eiser zijn verpacht, althans dat zij&#13;
zich tegen dit door eiser ingenomen standpunt&#13;
niet verzetten. Hierbij is nog meegewogen&#13;
dat gedaagde sub 6 o.a. heeft verklaard dat&#13;
zijn moeder de pacht niet heeft verleend, maar&#13;
de grond in verpachte staat heeft verworven,&#13;
terwijl gedaagde sub 1 heeft verklaard dat zijn&#13;
moeder hem heeft gezegd dat enkele percelen&#13;
in pacht waren bij Thiessen. Bovendien blijkt&#13;
uit al de aan de zijde van eiser afgelegde getuigenverklaringen&#13;
dat er sprake was van een&#13;
door Thiessen te leveren tegenprestatie. De&#13;
pachtkamer is dan ook van oordeel dat eiser&#13;
geslaagd is in het leveren van dit gedeelte van&#13;
het van hem verlangde bewijs.”&#13;
II. Ten onrechte oordeelt de Pachtkamer, letterlijk:&#13;
“Gedaagden sub 9 en 10 hebben bij&#13;
conclusie na enquête en contra-enquête nog&#13;
wel aangevoerd dat blijkens twee notariële&#13;
akten uit 1963 en een uit 1965 blijkt dat er&#13;
geen sprake was van pacht. Zulks doet aan&#13;
voormeld oordeel echter niet af, daar, indien&#13;
vader en moeder Peutz de in die akten bedoelde&#13;
percelen in pachtvrije staat hebben verkregen,&#13;
zulks niet impliceert dat zij die percelen&#13;
nadien niet hebben verpacht. Gedaagden sub&#13;
9 en 10 hebben bovendien nog aangevoerd dat&#13;
m.b.t. de percelen met de nummers A 3267,&#13;
3268 en 38 de gebroeders H.M.J. Thiessen en&#13;
W.J. Thiessen de pachters waren en dus niet L.&#13;
Thiessen, de vader van eiser. De pachtkamer&#13;
gaat hieraan echter voorbij, daar zulks niet&#13;
hoeft te betekenen dat vader en moeder Peutz&#13;
na afloop van de pacht met genoemde gebroeders&#13;
bedoelde percelen niet aan vader Thiessen&#13;
zouden hebben verpacht.”&#13;
III. Ten onrechte heeft de pachtkamer geoordeeld,&#13;
letterlijk: “Nu eiser, als getuige gehoord,&#13;
heeft verklaard dat hij begin jaren 80 het&#13;
bedrijf van zijn vader heeft overgenomen,&#13;
welke verklaring wordt ondersteund door de&#13;
door zijn vader afgelegde verklaring dat hij&#13;
vanaf 1980 uit het bedrijf is en eiser het bedrijf&#13;
alleen runt, welke verklaringen niet worden&#13;
ontkracht door de in contra-enquête gehoorde&#13;
getuigen, heeft eiser eveneens het bewijs&#13;
geleverd dat hij begin jaren 80 bedoelde pacht&#13;
van zijn vader heeft overgenomen. De onderhavige&#13;
vordering dient dan ook te worden&#13;
toegewezen. Hierbij wordt nog mee gewogen&#13;
dat uit de verklaringen van gedaagde sub 1 en&#13;
van vader Thiessen blijkt dat moeder Peutz&#13;
geen bezwaren had tegen overname van de&#13;
pacht door eiser.”&#13;
IV. Ten onrechte oordeelt de pachtkamer, letterlijk:&#13;
“Nu uit de door eiser overgelegde betalingsbewijzen&#13;
blijkt dat over de jaren 1990&#13;
t/m 1996 een pachtprijs is betaald van ƒ 280,–,&#13;
zijnde € 127,06, acht de pachtkamer termen&#13;
aanwezig deze pachtprijs te handhaven.”&#13;
4 De vaststaande feiten&#13;
4.1 Tussen partijen staat als van de ene zijde&#13;
gesteld en van de andere zijde erkend dan wel&#13;
niet of onvoldoende betwist, en mede op&#13;
grond van de niet betwiste inhoud van overgelegde&#13;
producties, het navolgende vast.&#13;
4.2 Bij overeenkomst van 25 januari 1956&#13;
heeft J.H. Janssen-Rouwette aan H.M.J. en&#13;
W.J. Thiessen met ingang van 1 januari 1956&#13;
verpacht een aantal percelen bouw- en grasland&#13;
te Wittem en Voerendaal met gezamenlijke&#13;
grootte van 8.28.80 ha. Tot die percelen&#13;
behoorden de percelen omschreven als kadastraal&#13;
bekend gemeente Wittem, sectie A, nrs.&#13;
386, 3276 en 3278.&#13;
4.3 Bij akte van 14 oktober 1963 hebben J.H.&#13;
Janssen c.s. aan F.J.P. Peutz (verder: vader Peutz)&#13;
geleverd de percelen bouwland, kadastraal&#13;
bekend gemeente Wittem, sectie A, nrs. 3267,&#13;
3268 en 386, gezamenlijk groot 0.65.05 ha. In de&#13;
akte staat vermeld dat het gekochte is verpacht.&#13;
4.4 Bij akte van 30 maart 1965 heeft M.C.H.&#13;
Bertrand aan L. Thiessen, de vader van Thiessen,&#13;
geleverd de percelen bouwland en weiland,&#13;
kadastraal bekend gemeente Wittem,&#13;
sectie A, nrs. 307, 3864, 818, 3125, 3126 en&#13;
3127 met een gezamenlijke grootte van 1.8 ha.&#13;
In de akte staat vermeld dat de koper “het&#13;
gekochte zelf in gebruik heeft”&#13;
4.5 Bij akte van eveneens 30 maart 1965 heeft&#13;
de eerdergenoemde L. Thiessen aan vader&#13;
Peutz geleverd de percelen bouwland, kadastraal&#13;
bekend gemeente Wittem, sectie A, nrs.&#13;
307 en 3864, groot respectievelijk 00.13.40 ha&#13;
en 00.29.50 ha. In de akte staat vermeld dat de&#13;
koper het gekochte terstond in gebruik kan&#13;
aanvaarden.&#13;
4.6 Bij akte van 19 juni 1973 is een ruilverkaveling&#13;
krachtens overeenkomst gerealiseerd.&#13;
Bij die overeenkomst heeft vader Peutz kavel&#13;
A 5278 gekregen in ruil voor kavel A 3864.&#13;
4.7 Vader Peutz is overleden op 24 oktober&#13;
1974. Zijn weduwe L.J.I. Tissen (verder te&#13;
noemen: moeder Peutz) had vervolgens de&#13;
zeggenschap over de tot zijn nalatenschap&#13;
behorende percelen grond.&#13;
4.8 Op 22 oktober 1975 heeft H.F.W. Peutz&#13;
namens alle erven op één na aangifte gedaan&#13;
voor de successierechten in verband met het&#13;
overlijden van vader Peutz op 24 oktober&#13;
1974. In die aangifte staat vermeld dat de percelen&#13;
A 307, 5278, 3267, 3268 en 386 zijn verpacht.&#13;
4.9 Bij beschikking van de kantonrechter te&#13;
Heerlen van 10 januari 1991 zijn de goederen&#13;
van moeder Peutz onder bewind gesteld met&#13;
benoeming van J.H.F. en H.F.W. Peutz tot&#13;
bewindvoerders.&#13;
4.10 Moeder Peutz is overleden op 12 februari&#13;
1991. Haar erfgenamen zijn de veertien&#13;
gedaagden in eerste aanleg. Tussen de erfgenamen&#13;
bestaat verdeeldheid.&#13;
4.11 Thiessen heeft op 31 oktober 1991,&#13;
1 oktober 1992, 3 mei 1994, 22 september 1994,&#13;
20 september 1995 en 1 oktober 1996 telkens&#13;
een bedrag van ƒ 280,– overgemaakt op bankrekening&#13;
nr. 44 86 18 702 t.n.v. de boedel van&#13;
J.L.I. Peutz-Tissen, p/a notaris Joosten te&#13;
Gulpen. Het afschrift van de boedel van 1992&#13;
omschrijft de betaling als “pacht 1992 weiland&#13;
Groeneweg”, het afschrift van Thiessen van&#13;
mei 1994 als “pacht weiland Groeneweg&#13;
1993”, het afschrift van de boedel van september&#13;
1994 als “pacht 1994”, het afschrift van&#13;
Thiessen van 1995 als “pacht weiland Groenew.&#13;
1995” en het afschrift van 1996 als&#13;
“pacht percelen A3268 3267 307 52 78”.&#13;
4.12 Op 7 maart 1995 heeft W. Peutz, mede&#13;
namens V. Peutz, M. Koopman-Peutz, J. Peutz,&#13;
A. Peutz, N. Peutz en H. Peutz, aan Thiessen&#13;
bericht dat de door Thiessen gepachte gronden&#13;
behoren tot de onverdeelde boedel, dat de&#13;
gronden weliswaar zijn toegescheiden aan&#13;
Piet Peutz, maar dat deze toescheiding nog&#13;
niet is geëffectueerd, dat geen van de erfgenamen,&#13;
ook Piet Peutz niet, erop aanspraak kan&#13;
maken over (delen van) de gronden te&#13;
beschikken en dat de pacht afgedragen dient&#13;
te worden aan notaris Joosten ten gunste van&#13;
de boedel.&#13;
5 De beoordeling van het geschil in&#13;
hoger beroep&#13;
5.1 Wat betreft het beroep van Thiessen op&#13;
niet-ontvankelijkheid van Peutz c.s. in hun&#13;
hoger beroep overweegt het hof het volgende.&#13;
De personen die door Peutz c.s. niet in het&#13;
hoger beroep zijn betrokken waren met Peutz&#13;
c.s. gedaagden en daarmee – in ieder geval in&#13;
processuele zin – medestanders van Peutz c.s.&#13;
Ook indien sprake is van een rechtsverhouding&#13;
waarbij het noodzakelijk is dat de uitspraak&#13;
tegen een ieder in dezelfde zin luidt,&#13;
kan in een geval als het onderhavige door&#13;
iedere medegedaagde of mede-eiser hoger&#13;
beroep worden ingesteld. Daarbij is de houding&#13;
van de medegedaagden of mede-eisers&#13;
niet van belang en hoeven zij ook niet in het&#13;
geding te worden betrokken. Wel zal een&#13;
eventuele andersluidende beslissing ook tegen&#13;
hen werking hebben (HR 5 januari 1962, NJ&#13;
1962, 141, HR 21 juni 1968, NJ 1968, 315 en&#13;
HR 27 juni 1975, NJ 1976, 62). Uitgangspunt&#13;
is ook, dat het hoger beroep dient te worden&#13;
gericht tegen de wederpartij in eerste aanleg&#13;
en niet mede tegen processuele medestanders&#13;
van de appellant (HR 21 februari 1992, NJ&#13;
1992, 336). Peutz c.s. hebben dan ook terecht&#13;
hun hoger beroep gericht tegen alleen Thiessen.&#13;
Het beroep op niet-ontvankelijkheid&#13;
wordt mitsdien verworpen.&#13;
5.2 Peutz c.s. hebben bij pleidooi in hoger&#13;
beroep aangevoerd – naar het hof hen begrijpt&#13;
– dat Thiessen geen belang meer heeft bij zijn&#13;
vordering tot vastlegging van een pachtovereenkomst&#13;
nu hij zijn landbouwbedrijf heeft&#13;
afgebouwd, onder meer door de verkoop van&#13;
eigen grond. Thiessen heeft gemotiveerd bestreden&#13;
dat hij geen belang meer bij zijn vordering&#13;
zou hebben. Het hof is van oordeel,&#13;
dat reeds het belang bij de proceskostenagrarisch&#13;
veroordeling in de onderhavige zaak een voldoende&#13;
belang van Thiessen bij zijn vordering&#13;
meebrengt. De zaak zal dus inhoudelijk worden&#13;
beoordeeld.&#13;
5.3 De grieven leggen in volle omvang de&#13;
vraag aan het hof voor, of tussen partijen een&#13;
pachtovereenkomst dient te worden vastgelegd.&#13;
Het hof zal die kwestie in zijn geheel&#13;
– los van de afzonderlijke grieven – opnieuw&#13;
bezien.&#13;
5.4 Het standpunt van Thiessen kan als volgt&#13;
worden samengevat. Begin jaren tachtig is hij&#13;
als pachter in de plaats van zijn vader gesteld&#13;
in overleg met moeder Peutz. Voordien had&#13;
Thiessens vader de gronden in pacht van moeder&#13;
Peutz en daarvoor van vader Peutz. De&#13;
percelen A 3267 en 3268 werden al sinds 1961&#13;
gepacht van J.H. Janssen en zijn via Thiessen&#13;
met voorbehoud van eigen gebruik aan vader&#13;
Peutz geleverd. De percelen A 307 en A 3864&#13;
(na kavelruil in 1973 A 5278) waren reeds bij&#13;
vader Thiessen in gebruik toen vader Peutz de&#13;
percelen verwierf op 30 maart 1965. Peutz c.s.&#13;
bestrijden het standpunt van Thiessen op&#13;
meerdere gronden.&#13;
5.5 Het hof stelt bij de beoordeling voorop,&#13;
dat het voor de in dit geding aan de orde&#13;
gestelde vraag of tussen partijen een pachtovereenkomst&#13;
bestaat niet van doorslaggevend&#13;
belang is hoe de exacte gang van zaken in het&#13;
verleden is geweest. Indien immers voldoende&#13;
aannemelijk is dat Thiessen vanaf enig moment&#13;
als pachter heeft te gelden en niet blijkt dat in&#13;
die hoedanigheid verandering is gekomen, kan&#13;
reeds op die grondslag een pachtovereenkomst&#13;
worden vastgelegd. Uit de vordering&#13;
van Thiessen of uit diens stellingen volgt&#13;
immers niet dat hij ook het vastleggen van de&#13;
verhouding in het (verre) verleden voorstaat,&#13;
evenmin als daaruit enig belang bij zo’n vastlegging&#13;
volgt. De wederzijdse standpunten over&#13;
de gang van zaken in het (verre) verleden zijn&#13;
dan alleen nog van belang voor zover daaruit&#13;
conclusies kunnen worden getrokken voor de&#13;
geloofwaardigheid van de standpunten ten&#13;
aanzien van de wèl van belang zijnde omstandigheden.&#13;
5.6 Aan hetgeen zojuist is overwogen doet&#13;
niet af dat de pachtkamer in eerste aanleg bij&#13;
haar vonnis van 29 maart 2001 Thiessen heeft&#13;
toegelaten tot bewijslevering ter zake van (a)&#13;
de overeenkomst tussen zijn vader als pachter&#13;
en wijlen vader en moeder Peutz als opvolgende&#13;
verpachters en (b) de overname van&#13;
deze pacht door Thiessen van zijn vader begin&#13;
jaren 80. Nu de vordering van Thiessen uiteindelijk&#13;
integraal is toegewezen, behoefde hij&#13;
geen incidenteel appèl tegen alleen deze&#13;
bewijsopdracht in te stellen om zijn stellingen&#13;
in alle opzichten te handhaven (HR 24 december&#13;
1999, NJ 2000, 428). Daar komt nog bij,&#13;
dat uit het tussenvonnis niet blijkt dat de&#13;
rechtbank het te leveren bewijs van de eerdere&#13;
pachtverhoudingen en van de indeplaatsstelling&#13;
als de doorslaggevende factor voor het&#13;
kunnen aannemen van pacht heeft beschouwd.&#13;
Het hof zal de resultaten van de bewijslevering&#13;
wat betreft de eerdere pachtverhoudingen&#13;
en de indeplaatsstelling betrekken bij zijn&#13;
beoordeling op de in rechtsoverweging 5.5,&#13;
slotzin, van dit arrest weergegeven wijze.&#13;
5.7 De onder 4.11 bedoelde betalingen met&#13;
bijbehorende vermeldingen, die in meerdere&#13;
jaren zijn gedaan en kennelijk door de boedel&#13;
van moeder Peutz zijn behouden, geven een&#13;
sterke aanwijzing dat Thiessen gronden van&#13;
moeder Peutz in pacht heeft gehad. Dat die&#13;
aan de boedelnotaris gedane betalingen bekend&#13;
zijn geweest bij in ieder geval een aantal erfgenamen&#13;
volgt uit de getuigenverklaringen&#13;
van W.H.V. Peutz en J.H.F. Peutz. Dat er wellicht&#13;
ook erfgenamen zijn geweest die niet&#13;
instemden met het optreden van Joosten als&#13;
boedelnotaris en/of die niet met de betalingen&#13;
bekend waren, kan in beginsel niet aan Thiessen&#13;
als derde worden tegengeworpen. Het hof&#13;
merkt ter zake nog op, dat uit de conclusie&#13;
van antwoord van M.G.F. Peutz in eerste aanleg&#13;
in ieder geval volgt, dat de notaris tot circa&#13;
medio 1992 bevoegd is geweest en dat niet&#13;
blijkt dat eventuele intrekking van diens bevoegdheid&#13;
ter kennis van Thiessen is gebracht.&#13;
De problemen binnen de familie zouden wel&#13;
aan Thiessen kunnen worden tegengeworpen&#13;
indien deze van alle omstandigheden op de&#13;
hoogte zou zijn geweest en de betalingen te&#13;
kwader trouw heeft gedaan omdat hij betrokken&#13;
was bij een samenzwering tegen Peutz&#13;
c.s., maar laatstgenoemden hebben naar het&#13;
oordeel van het hof onvoldoende aangevoerd&#13;
om daaruit een voldoende onderbouwd&#13;
standpunt van die strekking te kunnen aflei-&#13;
den. De enkele omstandigheid dat (vader)&#13;
Thiessen bevriend was met Jan Peutz volstaat&#13;
daartoe niet. Het hof neemt bij zijn oordeel&#13;
ook in aanmerking de onder 4.12 vermelde&#13;
brief, geschreven namens 7 van de 14 erfgenamen&#13;
van moeder Peutz, waarin – kennelijk&#13;
naar aanleiding van bij Thiessen gerezen&#13;
onzekerheid – wordt meegedeeld dat de door&#13;
Thiessen “van wijlen mevr. L. Peutz-Thiessen&#13;
gepachte gronden” behoren tot de onverdeelde&#13;
boedel die zich onder notaris Joosten&#13;
bevindt en waarin op voortgezette betaling&#13;
van de pacht aan de boedelnotaris wordt aangedrongen.&#13;
Voorts slaat het hof acht op het&#13;
feit dat een aantal overige erfgenamen in deze&#13;
procedure geen verweer heeft gevoerd. Peutz&#13;
c.s. stellen in de toelichting op hun eerste grief&#13;
weliswaar dat het standpunt van de gedaagden&#13;
sub 1, 2, 4, 5, 6, 8 en 12 niets zegt over het&#13;
bestaan van een pachtverhouding tussen vader&#13;
Thiessen enerzijds en vader en moeder Peutz&#13;
anderzijds en evenmin over de vervanging van&#13;
vader Thiessen door Thiessen als pachter,&#13;
maar die aspecten zijn, zoals onder 5.5 is&#13;
overwogen, voor de uitkomst van deze procedure&#13;
niet van doorslaggevende betekenis.&#13;
5.8 In de toelichting op hun vierde grief voeren&#13;
Peutz c.s. aan, dat onvoldoende blijkt dat&#13;
de betalingen betrekking hebben gehad op het&#13;
gebruik van de percelen ten aanzien waarvan&#13;
vastlegging van pacht wordt gevorderd. Waar&#13;
zij voor het eerst in deze procedure aanvoeren&#13;
dat de betalingen betrekking hebben op de&#13;
percelen A 292, 293 en 294 met een oppervlakte&#13;
van 70 are die Thiessen van Jan Peutz&#13;
in pacht heeft gehad, is hun standpunt met die&#13;
enkele stelling niet voldoende onderbouwd,&#13;
zeker niet nu de onder 4.11 genoemde betalingen&#13;
zijn gedaan aan de boedelnotaris en niet&#13;
aan Jan Peutz. Peutz c.s. wijzen er op zichzelf&#13;
wel terecht op, dat op de kwitantie van 1 november&#13;
1990, die Thiessen bij conclusie van&#13;
repliek heeft overgelegd, melding wordt&#13;
gemaakt van betaling van ƒ 280,– voor pacht&#13;
van (slechts) 0,70 ha grond. Die oppervlaktevermelding&#13;
komt ook voor op de uiteindelijke&#13;
belastingaangifte 1990 van moeder Peutz die&#13;
– kennelijk – door Jan Peutz is opgesteld&#13;
(productie bij conclusie van dupliek van Peutz&#13;
c.s.). Aan die onjuiste oppervlakte-aanduiding&#13;
komt echter geen grote betekenis toe, nu niet&#13;
vaststaat dat partijen destijds de precieze&#13;
oppervlakte van de onderhavige percelen kenden&#13;
en er geen voldoende aanknopingspunt is&#13;
voor de veronderstelling, dat de betalingen op&#13;
het gebruik van andere percelen dan wel op&#13;
het gebruik van een gedeelte van de in dit&#13;
geding betrokken percelen betrekking (kunnen)&#13;
hebben gehad. Zo’n aanknopingspunt&#13;
volgt ook niet uit de verklaring van enige&#13;
gehoorde getuige (uit het slot van de verklaring&#13;
van Alfons Peutz volgt eerder het tegendeel),&#13;
terwijl alle betrokkenen op de hoogte&#13;
zijn geweest van de percelen die in de vordering&#13;
waren begrepen.&#13;
5.9 Het hof constateert voorts dat het standpunt&#13;
van Thiessen in algemene zin steun vindt&#13;
in hetgeen is verklaard door de getuigen Alfons&#13;
Peutz, Wolfgang Peutz, Johannes Peutz,&#13;
Thiessen en vader Thiessen. Weliswaar luiden&#13;
de verklaringen van Petrus Peutz en van Laurentius&#13;
Peutz anders, maar deze getuigen zijn&#13;
getalsmatig in de minderheid en het hof acht&#13;
hun verklaringen qua inhoud niet zodanig&#13;
klemmend dat zij voldoende afbreuk doen aan&#13;
de algemene strekking van de verklaringen&#13;
van de zijdens Thiessen gehoorde getuigen. Er&#13;
is dus geen aanleiding het bewijs om deze&#13;
reden niet geleverd te achten. Het hof overweegt&#13;
nog dat Petrus Peutz heeft verklaard&#13;
dat hij in 1983 naar de Verenigde Staten is vertrokken&#13;
en dat hij daar kennelijk nog steeds&#13;
woont, hetgeen de vraag doet rijzen of hij wel&#13;
voldoende betrokken is geweest bij de gang&#13;
van zaken na 1983. Voorts wordt overwogen&#13;
dat van beide zijden getuigen zijn gehoord die&#13;
belang hebben bij de uitkomst van dit geschil&#13;
en er geen aanwijzing op voorhand is dat de&#13;
kennelijk bestaande onenigheid tussen de erven&#13;
Peutz bepaalde getuigen eerder dan andere&#13;
heeft aangezet tot het afleggen van een leugenachtige&#13;
verklaring.&#13;
5.10 Het hof zal nog ingaan op een aantal&#13;
door Peutz c.s. aangevoerde argumenten tegen&#13;
de achtergrond van hetgeen in rechtsoverweging&#13;
5.5, slotzin, van dit arrest is overwogen:&#13;
a. Het feit dat diverse getuigen hebben verklaard&#13;
dat er (ook) schapen van Jan Peutz op&#13;
de percelen in geschil hebben gelopen hoeft&#13;
nog niet te betekenen dat aan (vader) Thiessen&#13;
geen exclusief gebruik is afgestaan. Vader&#13;
Thiessen en Jan Peutz hebben immers veragrarisch&#13;
klaard over een onderlinge – kennelijk periodieke&#13;
– gebruiksruil (wisselbeweiding) en&#13;
Thiessen over het over en weer op elkaars&#13;
percelen lopen van vee van hem zelf en van&#13;
moeder Peutz of Jan Peutz. Mede gelet op de&#13;
kennelijk bestaande informele onderlinge verhouding&#13;
behoeft dit niet in de weg te staan&#13;
aan een verleend exclusief gebruiksrecht. Dat&#13;
aan de aanwezigheid van vee van Jan Peutz op&#13;
de percelen verder strekkende conclusies&#13;
moeten worden toegekend is onvoldoende&#13;
gebleken. Het hof voegt nog toe dat, anders&#13;
dan Peutz c.s. op blz. 5 van hun pleitnota kennelijk&#13;
voorstaan, Thiessen niet steeds behoeft&#13;
te bewijzen dat hem een exclusief gebruiksrecht&#13;
is afgestaan. Hiervan zal pas sprake zijn&#13;
als het gebruiksrecht voldoende onderbouwd&#13;
wordt betwist.&#13;
b. Peutz c.s. hebben op meerdere plaatsen&#13;
twijfels geuit omtrent de gestelde vroegere&#13;
tegenprestatie in de vorm van dienstverlening&#13;
en/of omtrent de vraag of de gestelde dienstverlening&#13;
als tegenprestatie dient te worden&#13;
beschouwd. Het hof overweegt daaromtrent&#13;
dat uit de verklaringen van de zijdens Thiessen&#13;
gehoorde getuigen in ieder geval volgt dat&#13;
die dienstverlenging (legen beerput en/of septictank,&#13;
leveren hooi, onderhoud heggen e.d.)&#13;
van weerskanten als tegenprestatie was bedoeld.&#13;
Gelet hierop en op de geringe oppervlakte van&#13;
de grond is het hof van oordeel dat er geen&#13;
aanleiding is om aan te nemen dat de afgesproken&#13;
tegenprestatie onvoldoende substantieel&#13;
was voor het aannemen van pacht. De&#13;
mogelijke omstandigheid dat het hooi niet aan&#13;
moeder Peutz, maar aan Jan Peutz werd gegeven&#13;
betekent nog niet dat dit niet met instemming&#13;
van moeder Peutz als tegenprestatie&#13;
voor gebruik van grond kan zijn gegeven.&#13;
Ook doet de mogelijke omstandigheid dat de&#13;
tegenprestatie in bepaalde jaren niet is voldaan&#13;
(niet legen beerput in latere jaren?) of zelfs&#13;
enige tijd niet is verlangd nog niet af aan het&#13;
afgesproken zijn van die tegenprestatie. In&#13;
ieder geval geven de door Peutz c.s. opgeworpen&#13;
twijfels op dit punt geen aanleiding het&#13;
door Thiessen geleverde bewijs anders te&#13;
waarderen dan eerder is geschied. Het hof&#13;
wijst er daarbij op, dat een nauwkeurig onderzoek&#13;
naar de overeengekomen en geleverde&#13;
tegenprestatie voor de uitkomst van deze procedure&#13;
niet van belang is, nu Thiessen later in&#13;
geld is gaan betalen en kennelijk geen terugvordering&#13;
van reeds betaalde pachtpenningen&#13;
beoogt.&#13;
c. Peutz c.s. voeren aan dat de indeplaatsstelling&#13;
onvoldoende is gebleken. Alfons Peutz&#13;
heeft verklaard dat zijn moeder vond dat&#13;
Thiessen de pacht kon overnemen. Vader&#13;
Thiessen heeft verklaard dat de pachtovername&#13;
door Thiessen is besproken met moeder&#13;
Peutz en Jan Peutz en dat moeder Peutz daarmee&#13;
akkoord ging. Jan Peutz heeft verklaard&#13;
dat er een pachtoverdracht aan Thiessen is&#13;
geweest. Thiessen heeft verklaard dat begin&#13;
jaren ‘80 een gesprek over de pachtovername&#13;
heeft plaatsgevonden tussen zijn vader en&#13;
moeder en Jan Peutz in bijzijn van zijn, Thiessens,&#13;
moeder. Voor zover in deze verklaringen&#13;
al geen bewijs van een overeengekomen pachtoverneming&#13;
besloten ligt – substantieel tegenbewijs&#13;
ontbreekt immers –, overweegt het hof&#13;
dat de uit die verklaringen naar voren komende&#13;
gang van zaken geenszins ongeloofwaardig&#13;
is en de getuigen dus niet aan geloofwaardigheid&#13;
inboeten door hun verklaringen op dit&#13;
punt. Voor het overige kan de indeplaatsstelling&#13;
buiten beschouwing blijven, gelet op het&#13;
onder 5.5 weergegeven uitgangspunt.&#13;
d. Peutz c.s. hebben betoogd dat uit de akten&#13;
van 1963 en 1965 volgt dat geen sprake was&#13;
van een toen bestaande pacht. Het hof overweegt&#13;
dat aan deze akten wellicht geen wezenlijke&#13;
steun voor het standpunt van Thiessen&#13;
kan worden ontleend, maar dat daarin evenmin&#13;
– mede gelet op hetgeen Thiessen in deze&#13;
procedure ter verklaring heeft aangevoerd –&#13;
een voldoende duidelijke aanwijzing voor het&#13;
ongelijk van Thiessen en/of de ongeloofwaardigheid&#13;
van de aan diens zijde afgelegde getuigenverklaringen&#13;
ligt. Wat er zij van de wijze&#13;
waarop de pachtkamer in eerste aanleg dit&#13;
aspect in haar beoordeling heeft betrokken,&#13;
het hof is van oordeel dat de akten van 1963&#13;
en 1965 niet kunnen afdoen aan hetgeen eerder&#13;
is overwogen.&#13;
e. Hetgeen onder (d) is overwogen geldt eveneens&#13;
voor de conclusies die Peutz c.s. verbinden&#13;
aan (het ontbreken van) vermeldingen van&#13;
pacht(betalingen) in het door moeder Peutz&#13;
bijgehouden dagboek. Het hof merkt ter zake&#13;
nog op dat slechts enkele bladzijden uit dat&#13;
dagboek in deze procedure zijn gebracht en&#13;
voor het overige van de inhoud ervan slechts&#13;
blijkt uit hetgeen getuigen hebben verklaard.&#13;
f. In het slot van hun toelichting op grief I&#13;
wijzen Peutz c.s. nog op enkele inconsistenties&#13;
in de getuigenverklaringen van diverse zijdens&#13;
Thiessen gehoorde getuigen. Gelet op de&#13;
algemene inhoud van die verklaringen en hetgeen&#13;
overigens als bewijs is bijgebracht ziet&#13;
het hof geen aanleiding aan die gestelde&#13;
inconsistenties – wat daarvan verder zij – de&#13;
door Peutz c.s. voorgestane gevolgtrekkingen&#13;
voor de geloofwaardigheid van die verklaringen&#13;
te verbinden.&#13;
5.11 Uit het bovenstaande volgt dat de grieven&#13;
Peutz c.s. niet kunnen baten. Het vonnis&#13;
waarvan beroep zal dientengevolge worden&#13;
bekrachtigd. In verband met het vereiste dat&#13;
de uitspraak waarmee een pachtovereenkomst&#13;
wordt vastgelegd de toetsing van de pachtovereenkomst&#13;
mogelijk moet maken en grondslag&#13;
vormt voor rechten en verplichtingen in&#13;
de toekomst (zoals de verlengingsprocedure),&#13;
ziet het hof aanleiding aan de vastlegging van&#13;
de pacht ambtshalve nog een ingangsdatum&#13;
voor de wettelijke duur toe te voegen. Bij ontbreken&#13;
van partijstandpunten zal deze, behoudens&#13;
eventuele toepassing van art. 9, lid 2,&#13;
van de Pachtwet, worden vastgelegd op&#13;
1 januari van het jaar volgend op het tijdstip&#13;
van goedkeuring.&#13;
5.12 Peutz c.s. zullen worden veroordeeld in&#13;
de kosten van de procedure in hoger beroep.&#13;
Nu dit hof in pachtzaken in hoogste instantie&#13;
rechtspreekt is de door Thiessen gevraagde&#13;
uitvoerbaar bij voorraad-verklaring van deze&#13;
veroordeling niet aan de orde.&#13;
6 Beslissing&#13;
Het hof, rechtdoende in hoger beroep:&#13;
bekrachtigt het vonnis van de pachtkamer van&#13;
de rechtbank te Maastricht, sector kanton,&#13;
locatie Maastricht, van 23 april 2003, waarvan&#13;
beroep, met dien verstande dat aan de beslissing&#13;
wordt toegevoegd dat de wettelijke duur&#13;
van de pachtovereenkomst ingaat op 1 januari&#13;
van het jaar volgend op het tijdstip van goedkeuring,&#13;
zulks onverminderd de mogelijke&#13;
toepassing door de grondkamer van artikel 9,&#13;
lid 2, van de Pachtwet;&#13;
veroordeelt Peutz c.s. in de kosten van het&#13;
hoger beroep, aan de zijde van Thiessen tot&#13;
op heden begroot op € 205,– wegens griffierecht&#13;
en € 2.313,– wegens salaris.</content><legacyfootnotes/><footnotes><footnote/></footnotes><auteurs/><published>2006-02-01 00:00:00</published><modified>2006-02-01 00:00:00</modified><editiondate>2006-02-01</editiondate><htmlpath>https://denhollander.info/artikel/3816</htmlpath></article>
</articles></edition>
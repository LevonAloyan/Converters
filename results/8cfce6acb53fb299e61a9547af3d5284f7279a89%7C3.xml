<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2002</searchword><id>5596</id><udhid>UDH:TvAR/5596</udhid><titel>Overzicht pachtjurisprudentie 2001</titel><searchwords><searchword>TvAR 10/2002</searchword><searchword>UDH:TvAR/5596</searchword></searchwords><attachments><attachment><name>2002_nr 10_Artikel_Kok.pdf</name><extention>pdf</extention><url>https://denhollander.info/download/5528/ci</url></attachment></attachments><inleiding>Net als in het jurisprudentieoverzicht met betrekking tot het jaar 2000 is er in dit&#13;
overzicht naar gestreefd om ten aanzien van bepaalde wetsartikelen c.q. een bepaald&#13;
deelgebied aan te geven tot welke slotsom de desbetreffende uitspraken hebben&#13;
geleid. Het gaat daarbij zowel om herhaling van al langer bestaande jurisprudentie als&#13;
om nieuwe jurisprudentie. Buiten beschouwing is gelaten hetgeen door het pachthof&#13;
in meerdere uitspraken is overwogen ten aanzien van aspecten die ‘slechts’ feiten en&#13;
omstandigheden van het desbetreffende geval betreffen.&#13;
Ter plaatse is de datum van de desbetreffende uitspraak en – voorzover daarvan reeds&#13;
sprake is geweest – de datum van publicatie vermeld. Waar uitspraakdata van vorige&#13;
jaren zijn vermeld, betreft dit tussenarresten in een zaak waarin in 2001 een einduitspraak&#13;
is gedaan.&#13;
Moge ook thans weer een en ander bijdragen tot een – ook voor de praktijk nuttige –&#13;
kennis van de pachtrechtspraak.</inleiding><content>Artikel 1, 11&#13;
Voor het aannemen van een tegenprestatie is niet vereist dat deze, in geld uitgedrukt,&#13;
zou neerkomen op een redelijke pachtprijs voor het betreffende pachtobject; in de&#13;
vastleggingsprocedure kan hoogstens aan de orde komen of de tegenprestatie voldoende&#13;
reëel en substantieel is om als tegenprestatie in de zin van de wet te kunnen&#13;
worden aangemerkt. (arrest 24 april 2001 – Pr september 2001/10)&#13;
Jarenlange beweiding, kennelijk gedurende het gehele weideseizoen. Dit levert samen&#13;
met andere feiten en omstandigheden (omschrijving van inkomsten en uitgaven in een&#13;
kasboek en op kwitanties, alsmede een vaste tegenprestatie per jaar) een min of meer&#13;
eenduidige aanwijzing van pacht op. De wederpartij heeft haar standpunt dat daarvan&#13;
geen sprake was, onvoldoende met concrete feiten en omstandigheden onderbouwd.&#13;
(arrest 24 april 2001 – Pr september 2001/9)&#13;
Niet van belang is of het gebruik van de grond een bedrijfsmatig karakter droeg of&#13;
draagt en evenmin doet ter zake of de pretense pachter de grond nodig heeft dan wel&#13;
over genoeg ander land beschikt. (arrest 11 september 2001 – Pr februari 2002/8)&#13;
Artikel 1, 9,12&#13;
Indien sprake is van twee aparte pachtovereenkomsten, waarvan de een betrekking&#13;
heeft op los land en de andere op een hoeve, brengt art. 1, lid 3, Pachtwet niet mee dat&#13;
op enig moment een pachtovereenkomst met betrekking tot een hoeve ontstaat, doch&#13;
alleen dat de ‘bepalingen omtrent hoeven’ (zijnde alleen een wettelijke aanvangstermijn&#13;
van 12 jaar ingevolge art. 12, lid 1, Pachtwet) voor beide overeenkomsten&#13;
komen te gelden. Voor de toepassing van de overige bepalingen van de Pachtwet (ook&#13;
artikel 9) blijft sprake van afzonderlijke overeenkomsten, die afzonderlijk kunnen&#13;
worden opgezegd. (beschikking 6 november 2001 – Pr april 2002/2)&#13;
Artikel 1, 20&#13;
Een klein gedeelte van de zolder van de verpachte woning is al 40 geleden door verpachter&#13;
in gebruik genomen zonder protest van pachter daartegen en zonder dat&#13;
sprake is geweest van een voorbehoud of voorwaarde zijdens laatstgenoemde. Dit is&#13;
te duiden als afstand van gebruiksrecht waarop de pachter niet eenzijdig kan terugkomen.&#13;
Niet gebleken of aannemelijk is geworden dat verpachter zijn gebruiksrecht&#13;
is gaan uitoefenen op een wijze of in een mate waarvan hij redelijkerwijs moest&#13;
begrijpen dat dit zo nadelig voor pachter is dat het niet meer geacht kan worden een&#13;
toelaatbaar uitvloeisel van het toegestane gebruik te zijn. (arresten 18 januari 2000 en&#13;
13 februari 2001 – Pr april 2002/3)&#13;
Artikel 3, 5&#13;
Instemming van pachter met overeengekomen pachtprijs staat er niet aan in de weg&#13;
dat, na verlaging van die pachtprijs door de Centrale Grondkamer, het teveel betaalde&#13;
kan worden teruggevorderd, tenzij dit naar maatstaven van redelijkheid en billijkheid&#13;
in een bepaald geval onaanvaardbaar zou zijn c.q. misbruik van recht zou opleveren.&#13;
(arrest 5 juni 2001 – Pr februari 2002/5)&#13;
Artikel 9&#13;
Hoewel de looptijd van een pachtovereenkomst in beginsel niet kan ingaan voordat&#13;
die overeenkomst is aangegaan, is niettemin onder omstandigheden hierop uitzondering&#13;
denkbaar. (beschikking 2 oktober 2001 – Pr februari 2002/7)&#13;
Artikel 9, 12 en BW artikel 819 (oud)&#13;
Artikel 819, lid 4 van het oude BW verbood de vruchtgebruiker om zonder toestemming&#13;
het desbetreffende object voor langer dan de wettelijke duur te verpachten. De&#13;
pachtovereenkomst die niet tijdig ter goedkeuring is ingezonden, voor onbepaalde&#13;
duur is gaan gelden en waarvan de wettelijke duur na latere inzending eerst met&#13;
ingang van het pachtjaar volgende op die inzending is ingegaan, zodat in feite verpachting&#13;
voor een langere dan de wettelijke duur heeft plaatsgehad, is gesloten in&#13;
strijd met voormeld verbod.&#13;
De omstandigheid dat de eigenaar op de hoogte was van de pachtovereenkomst en&#13;
nimmer aan de vruchtgebruiker en/of de pachter heeft te kennen gegeven het gebruik&#13;
door de pachter niet toe te staan, brengt geen (stilzwijgende) toestemming aan de&#13;
vruchtgebruiker mee. De in strijd met art. 819, lid 4, van het oude BW (thans&#13;
art. 3:217 BW) gesloten pachtovereenkomst bindt de vruchtgebruiker en de pachter,&#13;
maar kan niet tegenover de eigenaar worden ingeroepen, weshalve de pachter na het&#13;
einde van het vruchtgebruik tegenover de eigenaar geen aanspraak meer op het&#13;
gebruik van het gepachte kan maken. (arrest 28 augustus 2001 – Pr februari 2002/9)&#13;
Artikel 11&#13;
Een vastleggingsvonnis dient om tussen partijen definitief te doen vaststaan dat een&#13;
pachtovereenkomst met de in dat vonnis vermelde inhoud is gesloten. Tot die inhoud&#13;
behoort ook het tijdstip van ingaan en dat betekent dat als tussen partijen vaststaand&#13;
moet worden aangenomen dat de overeenkomst op dat tijdstip is ingegaan. Denkbaar&#13;
is echter dat een kennelijke en ook voor partijen kenbare vergissing in het vastleggingsvonnis&#13;
niet onder alle omstandigheden in een volgende procedure aan de wederpartij&#13;
mag worden tegengeworpen. (arresten 26 juni 2000 – Pr februari 2002/3 en 6)&#13;
Volgens algemene regels van procesrecht kan een vordering tot vastlegging worden&#13;
afgewezen als de eisende partij bij die vordering geen rechtens te respecteren belang&#13;
heeft. (arrest 16 januari 2001 – Pr februari 2002/6)&#13;
Artikel 25&#13;
Geen bewijs geleverd dat het vervreemde ‘SLOM-quotum’ is opgebouwd met&#13;
gebruikmaking van grond die in het desbetreffende referentiejaar van deze verpachter&#13;
is gepacht; derhalve geen aanspraak van die verpachter in verband met de bijdrage die&#13;
deze grond heeft geleverd aan de totstandkoming van dat melkquotum. (arrest 6 februari&#13;
2001 – Pr juni 2001/8)&#13;
Artikel 25, 28&#13;
Pachter dient het gepachte bij het einde van de pachtovereenkomst in goede staat op&#13;
te leveren. Schade ten gevolge van bodemverontreiniging door olielekkage en door&#13;
storten van vervuild puin moet hij vergoeden. (arrest 6 november 2001 – Pr april&#13;
2002/8)&#13;
Artikel 25, 55&#13;
Achterstallig onderhoud vastgesteld. Onderhoud komt deels voor rekening van pachter,&#13;
deels voor rekening van verpachters. Voorts is pachter mede-eigenaar en het is niet&#13;
ongebruikelijk dat bij deling het gepachte aan de pachter/mede-eigenaar wordt toegedeeld.&#13;
Onder deze omstandigheden is er onvoldoende grond voor ontbinding van&#13;
de pachtovereenkomst. (arrest 29 mei 2001 – Pr oktober 2001/9)&#13;
Artikel 30&#13;
Verhuur van melkquotum en overgang naar extensieve veehouderij in casu niet aan te&#13;
merken als verandering van bestemming, inrichting of gedaante van het gepachte; wel&#13;
moet de bedrijfsvoering zo zijn dat de quotumrechten niet verloren gaan. (arrest&#13;
20 februari 2001 – Pr september 2001/4)&#13;
Artikel 34&#13;
Dit artikel levert geen zelfstandige grond op voor de overgang op de eigenaar, die na&#13;
de dood van de vruchtgebruiker de volle eigendom verkrijgt, van een door de vruchtgebruiker&#13;
aangegane pachtovereenkomst. (arrest 28 augustus 2001 – Pr februari 2002/9)&#13;
Artikel 36&#13;
De kennisgeving van niet-verdere verlenging moet ondubbelzinnig tot uitdrukking&#13;
brengen dat de verpachter geen verlenging wenst en het moet voor de pachter op&#13;
grond van die kennisgeving ook redelijkerwijs duidelijk zijn dat de in artikel 36, lid 2,&#13;
Pachtwet bedoelde kennisgeving, met de daaraan door de wet verbonden gevolgen, is&#13;
bedoeld. (arrest 5 juni 2001 – Pr februari 2002/5)&#13;
Artikel 38&#13;
Een financieel belang van verpachter bij niet-verlenging van de pachtovereenkomst,&#13;
omdat verkoop van de grond in geschil in pachtvrije staat meer oplevert dan verkoop&#13;
in verpachte staat, kan alleen een rol spelen indien sprake is van bijzondere omstandigheden.&#13;
(beschikking 10 april 2001 – Pr oktober 2001/7)&#13;
Artikel 38a&#13;
Beroep op leeftijdsdiscriminatie verworpen, omdat voor het in art. 38a Pachtwet&#13;
gegeven leeftijdscriterium een objectieve grond kan worden aangewezen, die in elk&#13;
geval in zoverre redelijk kan worden geacht dat het artikel geen ontoelaatbaar onderscheid&#13;
maakt. (arrest 14 november 2000 – Pr juni 2001/10)&#13;
Bewezen is dat burgemeester publiekelijk uitlatingen heeft gedaan van dien aard dat&#13;
toehoorders daaruit moesten opmaken dat de gemeente de pachter tot zijn dood op&#13;
de hoeve zou laten wonen. Niet van doorslaggevend belang is of de burgemeester&#13;
bevoegd was een de gemeente bindende toezegging te doen. Op grond van bedoelde&#13;
uitlatingen van de burgemeester en enkele andere, in de beschikking genoemde,&#13;
omstandigheden wordt beslist dat het beroep van de gemeente op artikel 38a Pachtwet&#13;
naar maatstaven van redelijkheid en billijkheid onaanvaardbaar is. (beschikking&#13;
7 augustus 2001 – Pr oktober 2001/5)&#13;
De beslissing in een eerdere beschikking dat “behoudens het bepaalde in artikel 38a,&#13;
lid 2, Pachtwet te zijnen aanzien geen verdere verlenging kan worden verzocht”&#13;
betreft alleen de zittende pachter, niet de eventuele latere opvolger of medepachter.&#13;
(beschikking 6 november 2001 – Pr april 2002/4)&#13;
Artikel 38a, 41&#13;
Pachtverlenging met betrekking tot vader afgewezen i.v.m. bereiken van 65-jarige&#13;
leeftijd. Zoon is medepachter en heeft volledige baan elders. Bedrijf is al jaren verliesgevend.&#13;
Verlies van het gepachte tast grondslag van het maatschappelijk bestaan van&#13;
zoon niet aan. De paardenfokkerij waarvoor verpachter het verpachte wil gaan&#13;
gebruiken, is – zoals deze is beschreven in zijn bedrijfsplan – aan te merken als een&#13;
tot de landbouw betrekkelijk doel. Verlengingsverzoek ook ten aanzien van zoon&#13;
afgewezen. (beschikking 27 maart 2001)&#13;
Artikel 39&#13;
Geen wanprestatie aan de zijde van pachters omdat de zoon van één van hen in de&#13;
maatschap van pachters zit en de grond in geschil medegebruikt; niet is gebleken dat&#13;
de zeggenschap over die grond door pachters aan de zoon is afgestaan en het enkele&#13;
medegebruik door de zoon is onvoldoende voor een geslaagd beroep op artikel 39&#13;
Pachtwet. (beschikking 20 maart 2001 – Pr september 2001/11)&#13;
Verpachter heeft bewilligd in maatschap van pachter en diens zoon. Pachter heeft in&#13;
maatschapsakte de zeggenschap over het gepachte voorbehouden. Onvoldoende&#13;
omstandigheden gesteld waaruit blijkt dat pachter de zeggenschap over het gepachte&#13;
in onaanvaardbare mate heeft afgestaan aan echtgenote en zoon. (beschikking 1 mei&#13;
2001)&#13;
Van een optreden jegens de verpachter dat tot gegronde klachten aanleiding geeft, is&#13;
geen sprake indien de pachter jegens de verpachter rechten pretendeert die niet op&#13;
voorhand als bestaand kunnen worden aangemerkt en waarvan de gegrondheid&#13;
slechts in een gerechtelijke procedure kan worden vastgesteld. (beschikking 6 november&#13;
2001 – Pr april 2002/2)&#13;
Artikel 40&#13;
Nu de van de zijde van verpachter voorgenomen bestemming niet in overeenstemming&#13;
is met het bestemmingsplan en niet gebleken is van een op handen zijnde wijziging&#13;
van het bestemmingsplan die de realisering van de voorgenomen bestemming&#13;
mogelijk zou maken, terwijl evenmin aannemelijk is gemaakt dat die bestemming om&#13;
andere redenen in overeenstemming met het algemeen belang is, is geen plaats voor&#13;
afwijzing van het verlengingsverzoek op grond van art. 40 Pachtwet. (beschikking 20&#13;
maart 2001 – Pr september 2001/11)&#13;
Het gepachte is ingevolge goedgekeurd onherroepelijk bestemmingsplan bestemd&#13;
voor extensieve recreatie. Nu verpachtster het ernstige voornemen heeft die bestemming&#13;
op korte termijn te verwezenlijken en daarvoor de vereiste goedkeuringen zijn&#13;
verleend, terwijl voldoende aannemelijk is dat in verband met bedoelde verwezenlijking&#13;
voortgezet gebruik door pachter niet mogelijk is, is geen plaats meer voor pachtverlenging.&#13;
(beschikkingen 26 september 2000 en 29 mei 2001 – Pr september 2001/7)&#13;
Artikel 40, 48&#13;
Grond heeft haar niet-landbouwkundige bestemming, waarvan ingevolge goedgekeurd&#13;
bestemmingsplan al sprake was bij de aanvang van de pachtovereenkomst,&#13;
onafgebroken behouden totdat in verband met de voorgenomen realisering van die&#13;
bestemming de pachtovereenkomst niet verder werd verlengd. Hieraan doet niet af&#13;
dat ingevolge een overgangsbepaling voortzetting van het bestaande landbouwkundige&#13;
gebruik (met zekere restricties) nog was toegestaan; zulks impliceert geen dubbelbestemming.&#13;
Pachter heeft mitsdien geen recht op schadeloosstelling. (arrest 20 november&#13;
2001 – Pr april 2002/10)&#13;
Artikel 41&#13;
Eigen gebruik van het verpachte ten behoeve van een nog op te richten manege annex&#13;
pension voor paarden is niet een tot de landbouw betrekkelijk doel. (beschikking&#13;
20 maart 2001 – Pr september 2001/11)&#13;
Artikel 49&#13;
Een vordering tot indeplaatsstelling, die kennelijk strekt tot indeplaatsstelling vóór&#13;
het einde van de pachtovereenkomst en is ingesteld vóór het einde van die pachtovereenkomst,&#13;
kan steeds inhoudelijk worden beoordeeld. Dit betekent dat het instellen&#13;
van een dergelijke vordering ook mogelijk is na het indienen van een verlengingsverzoek&#13;
en het zou dan ongerijmd zijn, indien het tijdstip van instellen van de vordering&#13;
in zo’n geval formele gevolgen voor de beoordeling van dat verzoek zou hebben.&#13;
Het enkele feit dat de vordering tot indeplaatsstelling in eerste aanleg (al dan niet&#13;
meerdere malen) is ingesteld en weer ingetrokken, brengt nog niet mee dat sprake is&#13;
van rechtsverwerking ten aanzien van die vordering. (beschikking 31 oktober 2000 –&#13;
Pr oktober 2001/6)&#13;
Artikel 49, 54&#13;
Agrarische scholing van voorgestelde pachter is beperkt, maar hij is gedurende ruim&#13;
20 jaar nauw bij de bedrijfsvoering betrokken geweest; er is sprake van een dusdanig&#13;
langdurige relevante ervaring dat de gebrekkige opleiding niet aan indeplaatsstelling&#13;
als pachter in de weg staat. Ook de bedrijfsresultaten geven geen aanleiding te veronderstellen&#13;
dat de waarborgen voor een behoorlijke bedrijfsvoering onvoldoende zijn.&#13;
Overige verwijten van verpachter zijn onvoldoende zwaarwegend resp. onvoldoende&#13;
onderbouwd resp. te laat opgeworpen. (arrest 13 februari 2001 – Pr juni 2001/9)&#13;
Artikel 50&#13;
Van niet meer betrokken zijn bij de exploitatie van het gepachte is sprake indien de&#13;
feitelijke exploitatie buiten de desbetreffende pachter om plaatsvindt en hij daarmee&#13;
geen enkele bemoeienis (meer) heeft. Betrokkenheid die beperkt is tot het ontvangen&#13;
van een deel van de opbrengst van exploitatie door anderen is niet als zulk een&#13;
betrokkenheid aan te merken. (arrest 6 februari 2001 – Pr juni 2001/7)&#13;
Artikel 51&#13;
Voornemen verpachter om ten behoeve van zijn transportbedrijf het verpachte te&#13;
bestemmen voor de aanleg van een parkeerterrein, een uitrit en een waterbassin. Zijn&#13;
vordering tot ontbinding van de pachtovereenkomst deswege wordt afgewezen nu de&#13;
bestemming van het verpachte volgens het bestemmingsplan nog agrarisch is, de&#13;
voorgenomen aanleg ten behoeve van het transportbedrijf van verpachter niet als&#13;
algemeen belang kan worden beschouwd en (ten overvloede) niet is aangetoond dat&#13;
de voorgenomen bestemming te realiseren is, terwijl wijziging van de planologische&#13;
bestemming niet vaststaat. (arrest 6 februari 2001 – september 2001)&#13;
Pachter heeft alleen recht op vergoeding van schade die hij als zodanig lijdt en niet&#13;
van schade die hij lijdt door beëindiging van zijn gebruik van het gepachte voor andere&#13;
dan landbouwkundige doeleinden. Van belang is voorts hoe lang pachter bij niet-ontbinding&#13;
ingevolge de pachtovereenkomst het gepachte nog had kunnen blijven&#13;
gebruiken. (arrest 2 november 1999 – Pr juni 2001/10)&#13;
Schadeloosstelling kan bestaan uit geld of uit vervangende grond. (arrest 13 juni&#13;
2000 – Pr juni 2001/10)&#13;
Alleen schade die de pachter zelf lijdt, komt voor vergoeding in aanmerking en&#13;
niet de schade die een mogelijk in de toekomst in de plaats gestelde pachter in geval&#13;
van pachtontbinding zou hebben geleden. (arrest 14 november 2000 – Pr juni 2001/10)&#13;
Artikel 54&#13;
Ontbinding van pachtovereenkomst met ingang van tijdstip in de toekomst. Nu niet&#13;
voor de hand ligt dat de desbetreffende partij een reëel belang heeft bij indeplaatsstelling&#13;
voor de korte duur van het resterende gebruik, wordt de vordering tot indeplaatsstelling&#13;
afgewezen. (arrest 26 juni 2001 – Pr februari 2002/4)&#13;
Artikel 55&#13;
In eerste aanleg is de pachtovereenkomst ontbonden wegens een aanzienlijke achterstand&#13;
in de betaling van de pachtprijs. Nu pachter kort na dat vonnis de achterstallige&#13;
pachtpenningen alsnog heeft voldaan, is er onvoldoende grond de pachtontbinding in&#13;
stand te laten. (arrest 2 januari 2001 – Pr september 2001/2)&#13;
Artikel 62, 64&#13;
Het hof handhaaft de in eerdere uitspraken uitgezette lijn dat in beginsel niet van&#13;
misbruik van bevoegdheid kan worden gesproken noch van handelen in strijd met de&#13;
beginselen van behoorlijk bestuur, indien de verpachter (de Staat) het verpachte wil&#13;
aanwenden voor de aanleg van natuurvriendelijke oevers en daarbij een beroep doet&#13;
geen enkele bemoeienis (meer) heeft. Betrokkenheid die beperkt is tot het ontvangen&#13;
van een deel van de opbrengst van exploitatie door anderen is niet als zulk een&#13;
betrokkenheid aan te merken. (arrest 6 februari 2001 – Pr juni 2001/7)&#13;
Artikel 51&#13;
Voornemen verpachter om ten behoeve van zijn transportbedrijf het verpachte te&#13;
bestemmen voor de aanleg van een parkeerterrein, een uitrit en een waterbassin. Zijn&#13;
vordering tot ontbinding van de pachtovereenkomst deswege wordt afgewezen nu de&#13;
bestemming van het verpachte volgens het bestemmingsplan nog agrarisch is, de&#13;
voorgenomen aanleg ten behoeve van het transportbedrijf van verpachter niet als&#13;
algemeen belang kan worden beschouwd en (ten overvloede) niet is aangetoond dat&#13;
de voorgenomen bestemming te realiseren is, terwijl wijziging van de planologische&#13;
bestemming niet vaststaat. (arrest 6 februari 2001 – september 2001)&#13;
Pachter heeft alleen recht op vergoeding van schade die hij als zodanig lijdt en niet&#13;
van schade die hij lijdt door beëindiging van zijn gebruik van het gepachte voor andere&#13;
dan landbouwkundige doeleinden. Van belang is voorts hoe lang pachter bij niet-ontbinding&#13;
ingevolge de pachtovereenkomst het gepachte nog had kunnen blijven&#13;
gebruiken. (arrest 2 november 1999 – Pr juni 2001/10)&#13;
Schadeloosstelling kan bestaan uit geld of uit vervangende grond. (arrest 13 juni&#13;
2000 – Pr juni 2001/10)&#13;
Alleen schade die de pachter zelf lijdt, komt voor vergoeding in aanmerking en&#13;
niet de schade die een mogelijk in de toekomst in de plaats gestelde pachter in geval&#13;
van pachtontbinding zou hebben geleden. (arrest 14 november 2000 – Pr juni 2001/10)&#13;
Artikel 54&#13;
Ontbinding van pachtovereenkomst met ingang van tijdstip in de toekomst. Nu niet&#13;
voor de hand ligt dat de desbetreffende partij een reëel belang heeft bij indeplaatsstelling&#13;
voor de korte duur van het resterende gebruik, wordt de vordering tot indeplaatsstelling&#13;
afgewezen. (arrest 26 juni 2001 – Pr februari 2002/4)&#13;
Artikel 55&#13;
In eerste aanleg is de pachtovereenkomst ontbonden wegens een aanzienlijke achterstand&#13;
in de betaling van de pachtprijs. Nu pachter kort na dat vonnis de achterstallige&#13;
pachtpenningen alsnog heeft voldaan, is er onvoldoende grond de pachtontbinding in&#13;
stand te laten. (arrest 2 januari 2001 – Pr september 2001/2)&#13;
Artikel 62, 64&#13;
Het hof handhaaft de in eerdere uitspraken uitgezette lijn dat in beginsel niet van&#13;
misbruik van bevoegdheid kan worden gesproken noch van handelen in strijd met de&#13;
beginselen van behoorlijk bestuur, indien de verpachter (de Staat) het verpachte wil&#13;
aanwenden voor de aanleg van natuurvriendelijke oevers en daarbij een beroep doetop bedingen ex artikel 62 Pachtwet in de pachtovereenkomst. (beschikkingen 2 oktober&#13;
2001 – Pr februari 2002/7 en 6 november 2001 – Pr april 2002/1)&#13;
Artikel 128 jo. 146&#13;
De pachtrechter is niet bevoegd tot kennisneming van vordering tot verklaring voor&#13;
recht dat tussen partijen geen pachtovereenkomst bestaat. (arrest 9 januari 2001 – Pr&#13;
juni 2001/6)&#13;
Artikel 149, 151&#13;
Ter wille van de rechtszekerheid is strikte naleving van het voorschrift dat een&#13;
afschrift van de beschikking van de pachtkamer van het kantongerecht bij aangetekende&#13;
brief aan partijen moet worden verzonden, noodzakelijk. Maar noch geïntimeerden,&#13;
noch een goede procesorde zouden ermee gebaat zijn indien een vóór de&#13;
aanvang van de beroepstermijn ingesteld hoger beroep niet-ontvankelijk zou worden&#13;
verklaard. (beschikking 6 november 2001 – Pr april 2002/4)&#13;
</content><legacyfootnotes/><footnotes><footnote/></footnotes><auteurs>mr. K. Kok</auteurs><published>2002-10-01 00:00:00</published><modified>2000-02-15 00:00:00</modified><editiondate>2002-10-01</editiondate><htmlpath>https://denhollander.info/artikel/5596</htmlpath></article>
</articles></edition>
<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2005</searchword><id>4386</id><udhid>UDH:TvAR/4386</udhid><titel>Theunissen / Gemeente Groesbeek e.a (TvAR 2005/5291)</titel><searchwords><searchword>TvAR 7/8/2005</searchword><searchword>TvAR 2005/5291</searchword><searchword>UDH:TvAR/4386</searchword></searchwords><attachments><attachment><name>2005_nr 78_Rechtspraak_5291.pdf</name><extention>pdf</extention><url>https://denhollander.info/download/4344/ci</url></attachment></attachments><inleiding>[Landinrichtingswet art. 202, 207]&#13;
&#13;
Door de rechtbank is bij vonnis in het kader&#13;
van de bezwaren tegen het plan van toedeling&#13;
de toedeling van een wandelpad&#13;
gewijzigd. In het gewijzigde plan van&#13;
toedeling wordt een deel van dat pad aan&#13;
Theunissen (de eiseres in kort geding)&#13;
toegedeeld, en een ander deel belast met&#13;
een erfdienstbaarheid van wandelpad aan&#13;
Hermsen. Theunissen beoogt met haar eis&#13;
de vestiging van de erfdienstbaarheid van&#13;
wandelpad te verhinderen. Die eis kan niet&#13;
worden toegewezen. Het plan van toedeling&#13;
is bij vonnis van de rechtbank inmiddels&#13;
onherroepelijk vastgesteld. De erfdienstbaarheid&#13;
maakt daarvan deel uit. Ingevolge&#13;
de Landinrichtingswet dient het plan van&#13;
toedeling&#13;
ongewijzigd in de akte van te worden neergelegd, waarna die&#13;
akte in de openbare registers wordt&#13;
ingeschreven. Gedaagden hebben niet&#13;
(meer) de bevoegdheid wijzigingen in het&#13;
plan van toedeling of de akte van toedeling&#13;
aan te (doen) brengen.&#13;
In het eerder genoemde vonnis heeft de&#13;
rechtbank zich niet uitgelaten over de toedeling&#13;
van het gedeelte van het wandelpad,&#13;
met inbegrip van de eerder genoemde erf-&#13;
dienstbaarheid, aan Hermsen. De rechtbank&#13;
kon en mocht dat ook niet, nu dit niet aan&#13;
haar ter beoordeling was voorgelegd. Nu de&#13;
beslissing van de rechtbank niet verder kan&#13;
reiken dan wat rechtens is met betrekking&#13;
tot het gedeelte van het pad van Theunissen,&#13;
kan haar beroep op het vonnis niet&#13;
slagen.&#13;
Het beroep dat Theunissen doet op de uitspraak&#13;
van de Afdeling bestuursrechtspraak&#13;
van de Raad van State in het kader van een&#13;
bestemmingsplanprocedure kan haar niet&#13;
baten. In die procedure werd onder ander&#13;
het besluit van gedeputeerde staten van&#13;
Gelderland vernietigd, voorzover daarbij&#13;
goedkeuring is verleend aan de kaart&#13;
“Recreatiewegen” in zoverre die betrekking&#13;
heeft op het hiervoor bedoelde wandelpad.&#13;
De uitspraak van de Afdeling ziet op een&#13;
bestuursrechtelijk geschil, terwijl de&#13;
onderhavige zaak betrekking heeft op een&#13;
civielrechtelijke procedure, waarbij andere&#13;
belangen gelden.&#13;
Het vonnis van de rechtbank en de uitspraak&#13;
van de Afdeling kunnen niet aan de vestiging&#13;
van de erfdienstbaarheid van wandelweg in&#13;
de weg staan.</inleiding><content>VONNIS IN DE ZAAK VAN:&#13;
Maria Berdina Johanna Fredy Theunissen,&#13;
wonende te Groesbeek,&#13;
eiseres,&#13;
procureur: mr. K.V. van Weert te Arnhem,&#13;
tegen&#13;
1. de rechtspersoon naar publiek recht&#13;
gemeente Groesbeek, (...; red.),&#13;
2. Staat der Nederlanden (Ministerie van&#13;
Landbouw, Natuurbeheer en Visserij: Dienst&#13;
Landelijk Gebied), (...; red.),&#13;
3. Landinrichtingscommissie voor de ruilverkaveling&#13;
Groesbeek, (...; red.),&#13;
4. E.J.M. Hermsen, (...; red.).&#13;
Het verloop van de procedure&#13;
(...; red.)&#13;
De vaststaande feiten&#13;
1 Theunissen is erfpachtster van de percelen,&#13;
kadastraal bekend gemeente Groesbeek, sectie&#13;
A, nummers 1025 en 1026.&#13;
2 De percelen zijn betrokken in de ruilverkaveling&#13;
Groesbeek en worden op de tekening&#13;
bij het ruilverkavelingsplan aangeduid met&#13;
respectievelijk de nummers 078 en 071.&#13;
3 Ten noorden van het perceel 078 loopt een&#13;
onverhard pad van ongeveer drie en een halve&#13;
meter breed, dat onder andere bestaat uit de&#13;
kavels met de nummers 512, 513 en 514. Het&#13;
pad loopt van de openbare weg de Wylerbaan&#13;
in westelijke richting.&#13;
4 In het plan van toedeling in de ruilverkaveling&#13;
was oorspronkelijk voorzien dat het pad&#13;
in eigendom zou toevallen aan de gemeente&#13;
Groesbeek. Nadat daartegen onder meer door&#13;
Theunissen bezwaar was gemaakt, heeft deze&#13;
rechtbank bij vonnis van 22 januari 2003 het&#13;
plan van toedeling gewijzigd en de kavels met&#13;
de nummers 512 en 513 (die de helft van de&#13;
breedte van het eerste gedeelte van het pad&#13;
beslaan) aan Theunissen toegedeeld.&#13;
5 In het kader van de beoogde toedeling aan&#13;
Hermsen van het kavel met het nummer 514&#13;
(die de – andere – helft van de breedte van het&#13;
eerste gedeelte van het pad uitmaakt) is tussen&#13;
de commissie en Hermsen overeengekomen&#13;
dat ten laste van dat kavel en ten behoeve van&#13;
de wegkavels (Wylerbaan en de Kamp) wordt&#13;
gevestigd de erfdienstbaarheid van weg tot het&#13;
hebben en houden van een wandelpad over&#13;
een strook ter breedte van één meter. Een en&#13;
ander is in het plan van toedeling vastgelegd.&#13;
6 Bij vonnis van deze rechtbank van 23 april&#13;
2003 is het plan van toedeling in de ruilverkaveling&#13;
Groesbeek vastgesteld. In vervolg daarop&#13;
zal op 15 mei 2003 de akte van toedeling in&#13;
de ruilverkaveling worden gepasseerd.&#13;
7 Op 30 oktober 2002 heeft de Afdeling&#13;
Bestuursrechtspraak van de Raad van State in&#13;
het kader van een bestemmingsplanprocedure&#13;
onder andere het besluit van gedeputeerde&#13;
staten van Gelderland vernietigd, voorzover&#13;
daarbij goedkeuring is verleend aan de kaart&#13;
“Recreatiewegen” in zoverre die betrekking&#13;
heeft op het hiervoor genoemde pad. Op die&#13;
kaart was het pad aangeduid recreatieweg.&#13;
De vorderingen&#13;
1 Na wijziging van eis vordert Theunissen in&#13;
dit geding:&#13;
primair, gedaagden te verbieden te vestigen&#13;
dan wel medewerking te verlenen tot het vestigen&#13;
van “de erfdienstbaarheid van weg tot&#13;
het hebben en houden van een wandelpad&#13;
over een strook grond ter breedte van één&#13;
meter, ten behoeve van de wegkavels 004031&#13;
(Wylerbaan) en 005001 (de Kamp) als heersend&#13;
erf, en ten laste van onder meer de aan&#13;
reclamant toe te delen gedeelten van de&#13;
bestaande uitweg” (het gedeelte van het onderhavige&#13;
pad uit de kavel met nummer 514), en&#13;
subsidiair, gedaagden te gebieden binnen drie&#13;
werkdagen na inschrijving van de notariële&#13;
akte, waarin opgenomen het plan c.q. de akte&#13;
van toedeling, die op donderdag 15 mei 2003&#13;
ten overstaan van notaris mr. Prick te Groesbeek&#13;
zal worden verleden, de alsdan hierboven&#13;
bedoelde gevestigde erfdienstbaarheid&#13;
door te (laten) halen dan wel medewerking te&#13;
verlenen tot het (laten) doorhalen van de hierboven&#13;
bedoelde erfdienstbaarheid,&#13;
een en ander op straffe van verbeurte van een&#13;
dwangsom van € 100.000,–, althans van een&#13;
dwangsom ter hoogte van het bedrag door de&#13;
voorzieningenrechter in goede justitie te bepalen.&#13;
2 Aan haar vorderingen legt Theunissen het&#13;
volgende ten grondslag. Door het vestigen&#13;
van de genoemde erfdienstbaarheid proberen&#13;
de gemeente en de commissie te realiseren wat&#13;
hun door de rechtbank Arnhem en de Afdeling&#13;
Bestuursrechtspraak is onthouden, te&#13;
weten het creëren van een recreatie-/wandelpad.&#13;
Aldus handelen de gemeente en de commissie&#13;
in strijd met de betamelijkheid, de&#13;
algemene beginselen van behoorlijk bestuur&#13;
en het beperkte zakelijk recht van Theunissen.&#13;
Hermsen is volgens Theunissen gedagvaard&#13;
teneinde er zeker van te zijn dat, indien het&#13;
verbod c.q. gebod wordt toegewezen, dit alle&#13;
betrokkenen bij de vestiging van de erfdienstbaarheid&#13;
raakt.&#13;
3 Gedaagden hebben de vorderingen gemotiveerd&#13;
weersproken.&#13;
De motivering van de beslissing&#13;
1 De commissie stelt in de eerste plaats het&#13;
volgende. Aan Theunissen is op 29 april 2003&#13;
door de voorzieningenrechter de mondelinge/&#13;
schriftelijke last verstrekt om op 12 mei&#13;
2003 de gemeente, het kadaster en Hermsen in&#13;
kort geding te doen dagvaarden. De exploten&#13;
zijn op 1 mei 2003 betekend. Vervolgens heeft&#13;
Theunissen op 7 mei 2003 ook de commissie&#13;
(en de staat) in kort geding doen dagvaarden&#13;
ter zitting van 12 mei 2003. De commissie&#13;
vraagt zich af of de op 29 april 2003 verstrekte&#13;
last ook op de laatste dagvaarding betrekking&#13;
heeft.&#13;
Dienaangaande wordt overwogen dat, gelet&#13;
op de inhoud van de door Theunissen aan de&#13;
voorzieningenrechter overgelegde conceptdagvaarding,&#13;
mag worden aangenomen dat de&#13;
bedoelde last zich mede uitstrekte tot het dagvaarden&#13;
van de commissie. De dagvaarding&#13;
tegen het kadaster is overigens ingetrokken.&#13;
2 Met haar primaire eis beoogt Theunissen de&#13;
vestiging van de erfdienstbaarheid van wandelpad&#13;
te verhinderen. Die eis kan reeds om&#13;
de volgende reden niet worden toegewezen.&#13;
Het plan van toedeling in de ruilverkaveling is&#13;
inmiddels onherroepelijk vastgesteld. De erfdienstbaarheid&#13;
maakt daarvan deel uit. Ingevolge&#13;
de Landinrichtingswet dient het plan&#13;
ongewijzigd in de akte van toedeling te worden&#13;
neergelegd, waarna die akte in de openbare&#13;
registers wordt ingeschreven. Gedaagden&#13;
hebben niet (meer) het recht of de bevoegdheid&#13;
wijzigingen in het plan van toedeling of&#13;
de akte van toedeling aan te (doen) brengen.&#13;
Daarmee is de te vestigen erfdienstbaarheid&#13;
een gegeven.&#13;
3 De vraag die in verband met de subsidiaire&#13;
vordering vervolgens ter beantwoording voorligt,&#13;
is of gedaagden onrechtmatig handelen&#13;
jegens Theunissen door (het accepteren van)&#13;
de vestiging van een erfdienstbaarheid van&#13;
wandelpad op het aan Hermsen toegedeelde&#13;
deel van het pad. Theunissen beroept zich&#13;
voor haar stelling dat van een zodanig handelen&#13;
sprake is, op onder meer het vonnis van&#13;
deze rechtbank van 22 januari 2003.&#13;
Terzake van dit beroep wordt het volgende&#13;
overwogen. In het vonnis van de rechtbank&#13;
wordt een uitspraak gedaan over het bezwaar&#13;
van Theunissen om haar gedeelte (helft) van&#13;
het pad toe te delen aan de gemeente. Dat&#13;
bezwaar is gegrond bevonden en het bewuste&#13;
gedeelte is aan Theunissen toegedeeld. De&#13;
rechtbank heeft zich in het vonnis echter niet&#13;
uitgelaten – en kon en mocht dat ook niet, nu&#13;
dit niet aan haar ter beoordeling was voorgelegd&#13;
– over de toedeling van het andere&#13;
gedeelte (de andere helft) van het pad. Het&#13;
vonnis kan dan ook niet afdoen aan de omstandigheid&#13;
dat dit andere gedeelte intussen&#13;
door de commissie is toegedeeld aan Hermsen,&#13;
waarbij een erfdienstbaarheid van wandelpad&#13;
is overeengekomen met betrekking tot&#13;
diens gedeelte (helft) van het pad. Nu de&#13;
beslissing van de rechtbank niet verder kan&#13;
reiken dan tot wat rechtens is met betrekking&#13;
tot het gedeelte van het pad van Theunissen,&#13;
kan haar beroep op het vonnis niet slagen.&#13;
3 Ook het beroep dat Theunissen doet op de&#13;
uitspraak van de Afdeling Bestuursrechtspraak&#13;
van 30 oktober 2002 kan haar niet baten. In de&#13;
eerste plaats ziet die uitspraak op een bestuursrechtelijk&#13;
geschil, terwijl de onderhavige&#13;
zaak betrekking heeft op een civielrechtelijke&#13;
procedure, waarbij andere belangen gelden. In&#13;
de tweede plaats betekent de vestiging van een&#13;
erfdienstbaarheid van wandelpad nog geenszins&#13;
dat daarmee de uitspraak van de Afdeling&#13;
wordt gefrustreerd. De huidige bestemming&#13;
van het pad blijft immers onveranderd totdat&#13;
het vigerende bestemmingsplan is gewijzigd.&#13;
Tot die tijd blijven de situatie en het gebruik&#13;
van het pad zoals deze thans zijn.&#13;
4 Uit het voorgaande volgt dat het vonnis van&#13;
de rechtbank en de uitspraak van de Afdeling&#13;
Bestuursrechtspraak niet aan (de vestiging van)&#13;
de erfdienstbaarheid van wandelpad in de weg&#13;
kunnen staan. Een onrechtmatige daad kan&#13;
met de verwijzing naar die beslissingen dus&#13;
niet worden gecreëerd. Dit betekent dat ook&#13;
de subsidiaire vordering moet worden afgewezen.&#13;
5 Als de in het ongelijk gestelde partij zal&#13;
Theunissen in de kosten van dit kort geding&#13;
worden verwezen.&#13;
De beslissing&#13;
De voorzieningenrechter&#13;
weigert de gevraagde voorzieningen,&#13;
(...; red.)</content><legacyfootnotes/><footnotes><footnote/></footnotes><auteurs/><published>2005-07-01 00:00:00</published><modified>2005-07-01 00:00:00</modified><editiondate>2005-07-01</editiondate><htmlpath>https://denhollander.info/artikel/4386</htmlpath></article>
</articles></edition>
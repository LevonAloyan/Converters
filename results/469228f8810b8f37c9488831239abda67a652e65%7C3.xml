<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2008</searchword><id>7261</id><udhid>UDH:TvAR/7261</udhid><titel>'Avéro Levensverzekeringen N.V / J. Hospers' (TvAR 2008/5440)</titel><searchwords><searchword>TvAR 6/2008</searchword><searchword>TvAR 2008/5440</searchword><searchword>UDH:TvAR/7261</searchword></searchwords><attachments><attachment><name>TvAR-6-2008 Rechtspraak2.pdf</name><extention>pdf</extention><url>https://denhollander.info/download/6836/ci</url></attachment></attachments><inleiding>Centrale Grondkamer, 25 september 2006, dossiernummer:&#13;
V 1685&#13;
(Avero / Hospers)&#13;
(mrs. Heisterkamp, Valk, Olthof en de deskundige leden mr.&#13;
ing. Jansens van Gellicum en ir. Duenk)&#13;
Waardebepaling. Voorkeursrecht.&#13;
[Pachtwet, art. 56c]&#13;
De grondkamer dient zich bij de bepalingen van de werkelijke&#13;
waarde zoveel mogelijk te oriënteren op de desbetreffende&#13;
waarde van vergelijkbare objecten en daartoe - indien&#13;
en voor zover beschikbaar - de in de openbare registers geregistreerde&#13;
verkooptransacties van dergelijke objecten te&#13;
raadplegen. De grondkamer, en in beroep de Centrale&#13;
Grondkamer, moeten in dit verband uitgaan van de ten&#13;
tijde van de taxatie bestaande feitelijke toestand van het&#13;
desbetreffende pachtobject. Indien geen vergelijkingstransacties&#13;
als vorenbedoeld beschikbaar zijn moeten in de desbetreffende&#13;
beschikking, dan wel in het daarbij behorende&#13;
taxatierapport van deskundigen, worden aangegeven op&#13;
welke - andere - wijze de daarin vermelde waardering tot&#13;
stand is gekomen. De aard en strekking van de regeling van&#13;
het voorkeursrecht verzetten zich ertegen, dat bij de taxatie&#13;
zoals bedoeld in art. 56c van de Pachtwet met biedingen&#13;
van derden rekening wordt gehouden.</inleiding><content>Beschikking in de zaak van:&#13;
Avéro Levensverzekeringen N.V., -hierna te noemen: verpachtster&#13;
gemachtigde:&#13;
mr P.S.A Overwater, Overwater Rentmeesterskantoor B.V.&#13;
te Strijen,&#13;
tegen:&#13;
J. Hospers,&#13;
wonende te Gieterveen, Streek 17, -hierna te noemen:&#13;
pachtergemachtigde:&#13;
G. Plat, LTO Vastgoed, aanvankelijk gevestigd te Klazienaveen,&#13;
thans gevestigd te Hoogeveen.&#13;
Het geding in eerste aanleg&#13;
De grondkamer Noord heeft bij beschikking van 17 oktober&#13;
2005, waarvan afschrift aan partijen is verzonden op 4&#13;
november 2005, de waarde als bedoeld in art. 56c van de&#13;
Pachtwet van de door verpachtster aan pachter verpachte&#13;
percelen land, thans (na herverkaveling) kadastraal bekend&#13;
gemeente Gieten, sectie K, nrs. 292, 302, 335, 336, 344,&#13;
358, 359, 377, 378 en 538, tezamen groot 46.54.95 ha,&#13;
vastgesteld op een bedrag van € 619.470,00. Voormelde&#13;
beschikking is in fotokopie aan deze beschikking gehecht.&#13;
Daarnaar wordt verwezen voor de procesgang in eerste aanleg&#13;
en de aan de beschikking ten grondslag gelegde motivering.&#13;
Het geding in hoger beroep&#13;
Verpachtster is bij een op 5 december 2005 ter griffie ingekomen&#13;
beroepschrift in beroep gekomen van voormelde beschikking&#13;
met verzoek die beschikking te vernietigen en de&#13;
waarde als bedoeld in art. 56c van de Pachtwet van voormeld&#13;
pachtobject vast te stellen op een bedrag van&#13;
€ 703.944,00 de massa. Pachter heeft hiertegen verweer gevoerd&#13;
bij een op 10 januari 2006 ter griffie ingekomen verweerschrift,&#13;
tevens houdende incidenteel beroep, met verzoek&#13;
de beschikking, waarvan beroep, te vernietigen en de&#13;
waarde als vorenbedoeld van het onderhavige pachtobject&#13;
vast te stellen op € 476.335,00. Verpachtster heeft bij een&#13;
op 6 februari 2006 ter griffie ingekomen brief medegedeeld&#13;
dat zij geen gebruik maakt van de mogelijkheid om schriftelijk&#13;
te reageren en dat zij ook geen mondelinge behandeling&#13;
wenst.&#13;
De grieven&#13;
Verpachtster heeft in haar principaal beroep de volgende&#13;
grieven aangevoerd:&#13;
– Ten onrechte is de grondkamer uitgegaan van de vrije&#13;
waarde met een niet beargumenteerde pachtdruk van&#13;
40%.&#13;
– Ten onrechte heeft de grondkamer zich gebaseerd op&#13;
het prijspeil van de markt van beleggers in verpacht&#13;
onroerend goed, waarbij de prijs wordt bepaald op&#13;
basis van de pachtprijs, het gewenste directe rendement&#13;
en de concurrentie.&#13;
– Ten onrechte wordt door de grondkamer gesteld dat&#13;
geen rekening wordt gehouden met biedingen van&#13;
derden omdat dat niet past in het stelsel van de Pachtwet. Ten onrechte wordt door de grondkamer gesteld dat&#13;
geen rekening wordt gehouden met biedingen van&#13;
derden omdat deze nog niet zijn gerealiseerd.&#13;
Pachter heeft in zijn incidenteel beroep aangevoerd dat de&#13;
grondkamer ten onrechte een korting voor de pachtdruk&#13;
van 40% in plaats van 50% op de vrije waarde van de&#13;
grond heeft toegepast.&#13;
Het onderzoek&#13;
De Centrale Grondkamer heeft ter plaatse een onderzoek&#13;
doen instellen. Tijdens dit onderzoek hebben beide partijen&#13;
aan deskundigen medegedeeld dat zij aan de Centrale&#13;
Grondkamer nog nadere informatie betreffende grondtransacties&#13;
in de omgeving van het pachtobject zullen overleggen.&#13;
Verpachtster heeft bij een op 13 juni 2006 per faxbericht&#13;
en op 14 juni 2006 per post ter griffie ingekomen&#13;
brief vorenbedoelde gegevens overgelegd. Pachter heeft bij&#13;
een op 14 juni 2006 ter griffie ingekomen brief voormelde&#13;
gegevens overgelegd. Bij brief van de griffier van 15 augustus&#13;
2006 is een afschrift van dat rapport aan partijen gezonden&#13;
met kennisgeving dat binnen veertien dagen eventuele&#13;
bezwaren daartegen kenbaar gemaakt konden worden, dan&#13;
wel een verzoek om een mondelinge behandeling kon worden&#13;
gedaan, waarop binnen de gestelde termijn door verpachtster&#13;
niet is gereageerd en naar aanleiding waarvan de&#13;
gemachtigde van pachter de griffier op 5 september 2005&#13;
telefonisch heeft medegedeeld dat pachter akkoord gaat met&#13;
voormeld taxatierapport. .&#13;
Beoordeling van het geschil in hoger beroep&#13;
In het principaal en in het incidenteel beroep&#13;
1. Art. 56c, lid 2 van de Pachtwet bepaalt dat onder de&#13;
waarde als bedoeld in het eerste lid van genoemd artikel&#13;
wordt verstaan de werkelijke waarde, niet de&#13;
denkbeeldige, welke het verpachte uitsluitend voor de&#13;
persoon van de pachter heeft. Dienaangaande overweegt&#13;
de Centrale Grondkamer dat de werkelijke&#13;
waarde als vorenbedoeld is de waarde van het concrete&#13;
object die overeenstemt met de prijs, waarbij redelijk&#13;
handelende partijen op de markt tot koop en verkoop&#13;
besluiten over te gaan.&#13;
2. De grondkamer, en in beroep de Centrale Grondkamer,&#13;
dienen zich bij de bepalingen van de werkelijke&#13;
waarde als vorenbedoeld zoveel mogelijk te oriënteren&#13;
op de desbetreffende waarde van vergelijkbare objecten&#13;
en daartoe - indien en voor zover beschikbaar – de&#13;
in de openbare registers geregistreerde verkooptransacties&#13;
van dergelijke objecten te raadplegen. De&#13;
grondkamer, en in beroep de Centrale Grondkamer,&#13;
moeten in dit verband uitgaan van de ten tijde van de&#13;
taxatie bestaande feitelijke toestand van het desbetreffende&#13;
pachtobject. De waardevermeerdering ten gevolge&#13;
van voorzieningen en/of verbeteringen die door&#13;
de pachter voor zijn rekening en met toestemming&#13;
van de verpachter of met machtiging van de grondkamer&#13;
zijn aangebracht dienen daarbij buiten beschouwing&#13;
te blijven. Voorts moet een onderzoek worden&#13;
ingesteld naar eventuele overige omstandigheden die&#13;
vorenbedoelde waarde kunnen beïnvloeden, daaronder&#13;
begrepen de leeftijd van de pachter en zijn - met&#13;
het oog op de eventuele voortzetting van de pachtovereenkomst&#13;
– gezinsomstandigheden. De uitkomsten&#13;
van een en ander dienen concreet en kenbaar&#13;
voor partijen te worden verwoord in de desbetreffende&#13;
beschikking dan wel in het daarbij behorende&#13;
taxatierapport van de door de grondkamer, dan wel&#13;
de Centrale Grondkamer, ingeschakelde deskundigen.&#13;
Indien geen vergelijkingstransacties als vorenbedoeld&#13;
beschikbaar zijn moeten in de desbetreffende beschikking,&#13;
dan wel in het daarbij behorende taxatierapport&#13;
van deskundigen, worden aangegeven op welke - andere&#13;
– wijze de daarin vermelde waardering tot stand&#13;
is gekomen.&#13;
3. Verpachtster heeft onder meer aangevoerd dat de&#13;
grondkamer ten onrechte geen rekening heeft gehouden&#13;
met biedingen van derden. De Centrale Grondkamer&#13;
is evenwel van oordeel dat de aard en strekking&#13;
van de regeling van het voorkeursrecht zich ertegen&#13;
verzetten, dat bij de taxatie zoals bedoeld in art. 56c&#13;
van de Pachtwet met dergelijke biedingen rekening&#13;
wordt gehouden. Daartoe wordt het volgende overwogen.&#13;
4. Het systeem van de wet is aldus, dat de verpachtster&#13;
die tot vervreemding van het verpachte wil overgaan,&#13;
verplicht is de pachter bij voorkeur in de gelegenheid&#13;
te stellen het aan te bieden recht te verkrijgen (art.&#13;
56b van de Pachtwet). Volgens de wettelijke bepalingen&#13;
dient de verpachter de pachter van zijn voornemen&#13;
in kennis te stellen (art. 56b, lid 2 van de Pachtwet)&#13;
en met de pachter in onderhandeling te treden,&#13;
onder andere over de prijs. Indien partijen het over de&#13;
prijs niet eens worden, kan een taxatie van de waarde&#13;
worden verzocht (art. 56c van de Pachtwet). Eerst indien&#13;
de verpachter voor de getaxeerde prijs of voor&#13;
een lagere prijs aan de pachter wenst te vervreemden&#13;
doch deze dat niet wil, is de verpachter gedurende een&#13;
jaar vrij om voor tenminste de prijs waarvoor aan de&#13;
pachter is aangeboden, aan een derde te vervreemden&#13;
(art. 56d van de Pachtwet). Uit het samenstel van&#13;
deze bepalingen vloeit voort dat het wettelijke stelsel&#13;
tot uitgangspunt heeft dat de verpachter niet met derden&#13;
in onderhandeling treedt voordat de onderhandelingen&#13;
met zijn pachter zijn afgerond. Dit volgt uit de&#13;
totstandkomingsgeschiedenis van het voorkeursrecht&#13;
in de Pachtwet (wetsontwerp 6641, MvT, p. 7:&#13;
‘...eerst dient met hem te worden onderhandeld’). In&#13;
dit stelsel past niet, dat de pachter in het kader van de&#13;
taxatie door de grondkamer met biedingen van derden&#13;
wordt geconfronteerd.&#13;
5. Het bovenstaande vindt bevestiging in de bepaling&#13;
van art. 56g van de Pachtwet. Deze bepaling schept&#13;
voor de verpachter een verplichting zijn pachter in&#13;
kennis te stellen van een voorgenomen vrijwillige&#13;
openbare verkoop. Aan die situatie is eigen dat de&#13;
pachter wel met biedingen van derden wordt geconfronteerd.&#13;
De mogelijkheid van vrijwillige openbare&#13;
verkoop staat voor de verpachter echter alleen open&#13;
indien de aanbiedingsverplichting van art. 56b van de&#13;
Pachtwet niet of niet meer geldt ( in deze zin ook p. 8 van de MvT op wetsontwerp 6641, dat heeft geleid&#13;
tot het opnemen van het voorkeursrecht in de Pachtwet).&#13;
Ook dit wijst erop, dat de wetgever niet heeft&#13;
gewild dat biedingen van derden in de fase waarin de&#13;
aanbiedingsplicht wél geldt (art. 56b-56d van de&#13;
Pachtwet) van invloed op de prijs zouden zijn. Waar&#13;
in de wetsgeschiedenis van het voorkeursrecht is ingegaan&#13;
op de moeilijkheid voor de grondkamers van het&#13;
verkrijgen van vergelijkingsmateriaal (bijv. MvA II,&#13;
blz. 9/10, MvA I, p. 2 en Hand. II 1961-1962, p.&#13;
4047) is ook steeds gerefereerd aan vergelijkingstransacties,&#13;
aan algemene prijsgegevens, aan het concrete&#13;
object en aan de concrete pachtverhouding en is nimmer&#13;
ingegaan op de - voor een eenvoudige prijsbepaling&#13;
op het eerste gezicht aantrekkelijke – mogelijkheid&#13;
dat biedingen van derden bij de bepaling van de&#13;
waarde een rol zouden kunnen spelen.&#13;
6. Het rekening houden met biedingen van derden zou&#13;
bovendien kunnen leiden tot de onwenselijke situatie&#13;
dat de prijs voor de pachter wordt opgedreven zonder&#13;
dat afdoende controle kan worden uitgeoefend op de&#13;
ernst van de biedingen. Zelfs als de wet zich niet zou&#13;
verzetten tegen het rekening houden met biedingen,&#13;
zou het in een procedure als de onderhavige, die met&#13;
enige voortvarendheid moet kunnen worden gevoerd,&#13;
niet werkbaar zijn om een onderzoek in te stellen naar&#13;
de oprechtheid van dit soort biedingen, zo het al mogelijk&#13;
is die oprechtheid met voldoende betrouwbaarheid&#13;
vast te stellen.&#13;
7. Blijkens hun rapport hebben deskundigen bij hun&#13;
taxatie mede acht geslagen op het hiervoor overwogene.&#13;
8. De Centrale Grondkamer is van oordeel dat deskundigen&#13;
in de gegeven omstandigheden, zoals onweersproken&#13;
vermeld onder het tweede en derde gedachtenstreepje&#13;
van ‘Bijzonderheden’ op bladzijde 1 van&#13;
hun rapport, bij hun taxatie terecht zijn uitgegaan&#13;
van de situatie na de passering van de akte van toedeling&#13;
in de onderhavige herinrichting.&#13;
9. De Centrale Grondkamer leidt uit voornoemd rapport&#13;
af dat deskundigen bij hun taxatie zijn uitgegaan&#13;
van een pachtdruk van maximaal 40%. Mede gelet op&#13;
de leeftijd van pachter en diens gezinsomstandigheden,&#13;
zoals onweersproken vermeld onder het eerste&#13;
gedachtenstreepje van ‘Bijzonderheden’ op bladzijde 1&#13;
van hun rapport, daaronder begrepen het ontbreken&#13;
van een concrete bedrijfsopvolger, ziet zij geen aanleiding&#13;
om de juistheid van dit uitgangspunt in twijfel&#13;
te trekken.&#13;
10. De Centrale Grondkamer heeft ook overigens geen&#13;
onjuistheden in voornoemd rapport aangetroffen en&#13;
zal dit volgen.&#13;
Slotsom&#13;
Nu de Centrale Grondkamer op grond van het deskundigenrapport&#13;
komt tot een andere waardering dan die waartoe&#13;
de grondkamer is gekomen, moet de beschikking, waarvan&#13;
beroep, worden vernietigd.&#13;
Beslissing&#13;
In het principaal en in het incidenteel beroep&#13;
De Centrale Grondkamer, beschikkende in hoger beroep:&#13;
Vernietigt de beschikking, waarvan beroep, en opnieuw beschikkende:&#13;
Bepaalt de waarde als bedoeld in art. 56c van de Pachtwet&#13;
van het onderhavige pachtobject op € 628.418,25 in totaal.</content><legacyfootnotes/><footnotes><footnote/></footnotes><auteurs>mrs. Heisterkamp, Valk, Olthof en de deskundige leden mr.&#13;
ing. Jansens van Gellicum en ir. Duenk</auteurs><published>2008-06-01 00:00:00</published><modified>2017-06-16 16:17:51</modified><editiondate>2008-06-01</editiondate><htmlpath>https://denhollander.info/artikel/7261</htmlpath></article>
</articles></edition>
<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1990</searchword><id>7166</id><udhid>UDH:TvAR/7166</udhid><titel>'Jacobus Cornelis Verhulst / Catherina Borst' (TvAR 1990/4416)</titel><searchwords><searchword>TvAR 11/1990</searchword><searchword>TvAR 1990/4416</searchword><searchword>UDH:TvAR/7166</searchword></searchwords><attachments><attachment><name>1990_nr 11_Rechtspraak_4416.pdf</name><extention>pdf</extention><url>https://denhollander.info/download/6760/ci</url></attachment></attachments><inleiding>Pachtwet, art. 38, art. 41 lid 2&#13;
Vaststaat dat de zoon (oud 22 jaar) van de&#13;
verpachter de verpachte boerderij (65 ha)&#13;
persoonlijk voor de landbouw in gebruik wil&#13;
nemen. Dat de zoon dan in de gelegenheid is&#13;
zich als zelfstandige boer te vestigen terwijl&#13;
hij nu op het ouderlijk bedrijf werkzaam is,&#13;
is zeker een factor van betekenis maar nog&#13;
niet zonder meer een belang van overwegende&#13;
betekenis, een zeer groot belang.&#13;
Nodig is ook een verbetering in belangrijke&#13;
mate van zijn situatie in financieel opzicht.&#13;
Gelet op zijn nog geringe ervaring in de&#13;
landbouw, op het feit dat hij er niet in is&#13;
geslaagd het ouderlijke landbouwbedrijf (60 ha) samen met zijn vader winstgevend te&#13;
maken, op zijn huidige loon en op zijn bescheiden&#13;
winstverwachting, wordt die verbetering&#13;
niet voorzien. De belangen van de&#13;
zittende pachter (53 jaar) wiens grondslag&#13;
van het maatschappelijk bestaan door het&#13;
verlies van het gepachte ernstig zou worden&#13;
aangetast, wegen naar billijkheid het&#13;
zwaarste.&#13;
Verlenging met zes jaren. </inleiding><content>Pachtkamer Gerechtshof Arnhem, beschikking&#13;
van 19 juni 1990&#13;
(Mr. Maris, mr. Spoor, mr. Kok, Baron de&#13;
Weichs de Wenne en De Wolf).&#13;
Het gerechtshof te Arnhem, pachtkamer;&#13;
Gezien het op 14 februari 1989 ter griffie&#13;
van het hof ingekomen beroepschrift&#13;
(p 5/90) van&#13;
Jacobus Cornelis Verhulst, wonende te&#13;
Stompetoren, gemeente Schermer, appellant,&#13;
procureur: Mr. J. van Dijkhuizen,&#13;
tegen een beschikking van de pachtkamer&#13;
van het kantongerecht te Alkmaar van 16&#13;
januari 1990, waarbij is verlengd met een&#13;
duur van drie jaren, eindigend voor wat&#13;
betreft het land op 25 december 1992 en voor&#13;
wat betreft de gebouwen op 1 mei 1993, de&#13;
pachtovereenkomst met Catherina Borst,&#13;
echtgenote van J. C. Geerligs, wonende te&#13;
Anna Paulowna, als verpachtster,&#13;
geïntimeerde, procureur: Mr. P.C. Plochg,&#13;
welke pachtovereenkomst behoudens&#13;
verlenging eindigt voor wat betreft het land&#13;
op 25 december 1989 en voor wat betreft de&#13;
gebouwen op 1 mei 1990, betreffende de&#13;
boerderij aan de Noordervaart en de&#13;
Oostingdijk in de gemeente Schermer, thans&#13;
kadastraal bekend gemeente Schermer, sectie&#13;
S, nrs. 60 t/m/ 64, 66 t/m 77, 80 t/m 82,&#13;
112, 116 t/m 119, 121, 149, 158, 159, 255&#13;
t/m 258, en sectie N, nrs. 68 t/m 71, 74 t/m&#13;
79,200,201 en 240, totaal groot 65.35.40 ha,&#13;
terwijl tevens wordt bepaald dat opnieuw&#13;
verlenging van die pachtovereenkomst kan&#13;
worden verzocht uiterlijk tot 25 december&#13;
1991, doch niet eerder dan 27 december&#13;
1990;&#13;
Gezien voorts het op 14 februari 1990 ter&#13;
griffie van het hof ingekomen beroepschrift&#13;
(p 6/90) van de verpachtster voornoemd als&#13;
appellante, procureur: mr. P.C. Plochg, tegen&#13;
de vermelde beschikking van de pachtkamer van het kantongerecht, en het daartegen&#13;
ingekomen verweerschrift van de pachter&#13;
als geïntimeerde, procureur: mr. J. van&#13;
Dijkhuizen;&#13;
Mede gezien de overige stukken waaronder&#13;
een fotocopie van voormelde beschikking;&#13;
Gelet op de behandeling van het hoger beroep&#13;
in raadkamer van het hof op 14 mei&#13;
1990, waarbij aanwezig waren de pachter in&#13;
persoon, bijgestaan door mevrouw mr. H.C.&#13;
Vlasblom, juridisch medewerkster van de&#13;
Christelijke Boeren- en Tuindersbond&#13;
West-Nederland, verpachters advocaat&#13;
mr. CJ. Baas, gevestigd te Hoorn,&#13;
J.C. Geerligs voornoemd en zijn zoon C.M.&#13;
Geerligs;&#13;
Overweegt:&#13;
Voormelde beschikking is gegeven uit overweging&#13;
in hoofdzaak dat het persoonlijk&#13;
gebruik van het gepachte door de zoon van&#13;
de verpachtster voor hen nog niet maar wel&#13;
over enige tijd van overwegende betekenis&#13;
is, dat door het verlies van het gepachte de&#13;
grondslag van het maatschappelijk bestaan&#13;
van de pachter ernstig zou worden aangetast&#13;
en dat om redenen van billijkheid een korte&#13;
verlenging op zijn plaats is.&#13;
De grieven:&#13;
De door de pachter aangevoerde grieven&#13;
luiden als volgt:&#13;
I. Ten onrechte heeft de pachtkamer van het&#13;
kantongerecht aan zijn overwegingen onder&#13;
1,2 en 3 van de beschikking waarvan beroep&#13;
de conclusie verbonden dat op enige termijn&#13;
wel te verwachten is dat het in gebruik&#13;
nemen van het verpachte voor de zoon van&#13;
de verpachtster van overwegende betekenis&#13;
is;&#13;
II. Ten onrechte heeft de pachtkamer van het&#13;
kantongerecht overwogen dat het belang&#13;
van appellant gelegen is in een korte periode&#13;
om tot een mogelijke verdere sanering te&#13;
komen;&#13;
III. Ten onrechte heeft de pachtkamer&#13;
van&#13;
het kantongerecht de pachtovereenkomst&#13;
verlengd met slechts een periode van drie&#13;
jaren.&#13;
De grieven van de verpachtster hebben de&#13;
navolgende inhoud:&#13;
A. Ten onrechte heeft de pachtkamer van het&#13;
kantongerecht overwogen dat de wijze van&#13;
financieren van het, naast het eigen beschikbare&#13;
vermogen benodigde bedrijfskapitaal&#13;
van/240 000,-, onduidelijk zou zijn;&#13;
B. Ten onrechte heeft de pachtkamer van het&#13;
kantongerecht vraagtekens gezet bij de&#13;
mogelijkheid voor de zoon het bedrijf te&#13;
exploiteren en nog uurloon bij zijn vader te&#13;
blijven verdienen;&#13;
C. Ten onrechte heeft de pachtkamer van het&#13;
kantongerecht overwogen dat het aanwen&#13;
den van het machinepark van de ouders op&#13;
een 30 kilometer verderop gelegen bedrijf&#13;
ook een dubieuze factor blijft;&#13;
D. Ten onrechte heeft de pachtkamer van het&#13;
kantongerecht overwogen dat teruggang in&#13;
omvang van het vaderlijk bedrijf nog een&#13;
toekomstige zaak blijkt te zijn, zodat de&#13;
beoogde rendementsvergroting door verruiming&#13;
van exploitatie-mogelijkheden door&#13;
J.C. Geerligs nog geen acute kwestie is;&#13;
E. Ten onrechte is de pachtkamer van het&#13;
kantongerecht niet tot de overtuiging gekomen&#13;
dat de voorgenomen ingebruikgeving&#13;
van het verpachte aan de zoon van verpacht&#13;
ster voor haar of haar zoon van overwegende&#13;
betekenis is;&#13;
F. Ten onrechte heeft de pachtkamer van het&#13;
kantongerecht overwogen dat de pachter bij&#13;
verlies van het gepachte zeer ernstig in de&#13;
grondslag van zijn maatschappelijk bestaan&#13;
wordt aangetast;&#13;
G. Ten onrechte heeft de pachtkamer van het&#13;
kantongerecht de onderhavige pachtovereenkomst&#13;
verlengd met een termijn van 3&#13;
jaren in plaats van het verzoek tot verlenging&#13;
af te wijzen.&#13;
De mondelinge behandeling:&#13;
Ter zitting van het hof van 14 mei 1990 is&#13;
niet of onvoldoende weersproken verklaard&#13;
(zakelijk weergegeven):&#13;
door Jacobus Cornelis Verhulst:&#13;
Ik ben 53 jaar oud. Ik heb een studerende&#13;
zoon, oud 23 jaar, en een zoon van 22 jaar die&#13;
een baan heeft. Mijn 18-jarige dochter&#13;
woont nog thuis. Ik exploiteer een landbouwbedrijf&#13;
van ruim 87 ha in maatschap&#13;
met mijn zwager Kostelijk. De maatschap&#13;
bestaat sinds 1981. Het areaal bestaat uit het&#13;
gepachte en 22 ha land, die Kostelijk in&#13;
eigendom heeft en aan de maatschap verhuurt.&#13;
Ongeveer 76 ha is bestemd voor de akkerbouw waarbij aardappelen, suikerbieten,&#13;
erwten, tarwe en graszaad worden verbouwd.&#13;
Ongeveer 9,5 ha is tuinland met&#13;
daarop knolselderij en tuinbonen. Mijn&#13;
vrouw is gedurende 20 uur per week werkzaam&#13;
als leerkracht;&#13;
door J.C. Geerligs:&#13;
Ik ben 59 jaar oud. Ik exploiteer in Anna&#13;
Paulowna een landbouwbedrijf ter grootte&#13;
van ongeveer 60 ha. Daarvan is 35 ha eigendom&#13;
en 25 ha voor 12 jaar goedgekeurde&#13;
pacht. De nadruk ligt op de akkerbouw; de&#13;
teelten zijn met name suikerbieten, pootaardappelen&#13;
en graszaad. Daarnaast heb ik&#13;
een schapenhouderij met ongeveer 100&#13;
schapen. Het is de bedoeling van mijn zoon&#13;
en van mij dat hij de boerderij in geschil&#13;
persoonlijk in gebruik neemt. Ik zal op mijn&#13;
bedrijf w at meer met een loonwerker moeten&#13;
werken dan ik nu al doe. De personeelskosten&#13;
zullen dan wel stijgen. Voor zijn werkzaamheden&#13;
op mijn bedrijf geef ik mijn zoon&#13;
zakgeld;&#13;
door CM. Geerligs:&#13;
Ik ben 22 jaar oud, ben enig kind, ben ongehuwd&#13;
en heb geen partner. Ik ben in het bezit&#13;
van een diploma akkerbouw van de A-leergang&#13;
van de Middelbare Agrarische School.&#13;
Ik wil de boerderij in geschil gaan exploiteren&#13;
en mij daar dan installeren. De afstand&#13;
tussen het bedrijf in Anna Paulowna en de&#13;
boerderij in de Schermer is ongeveer 30 km.&#13;
De Landbouwvoorlichtingsdienst heeft in&#13;
verband met mijn voornemen een kostenbegroting&#13;
gemaakt. Die komt neer op ongeveer&#13;
ƒ300 000,-. Er is een startkapitaal beschikbaar&#13;
van ƒ 60 000,-. Mijn vader is in staat en&#13;
bereid mij ƒ240 000,- te lenen buiten de&#13;
bank om. Voor de exploitatie kan ik zijn&#13;
machines gebruiken. Een netto-winst van&#13;
ƒ9 000,- moet op de boerderij in geschil&#13;
haalbaar zijn. De aardappelenteelt op het&#13;
bedrijf in Anna Paulowna op 18 ha doe ik&#13;
geheel zelfstandig, de teelt van suikerbieten&#13;
en graszaad samen met mijn vader.&#13;
Het oordeel van het hof:&#13;
1. Het beroepschrift (P 5/90) van de pachter&#13;
strekt tot verlenging van de pachtovereenkomst&#13;
met zes jaren, het beroepschrift&#13;
(P 6/90) van de verpachtster tot afwijzing&#13;
van het verlengingsverzoek van de pachter.&#13;
Daarom kunnen beide zaken bij één beslissing&#13;
worden afgedaan.&#13;
2. In het oordeel van de pachtkamer van het&#13;
kantongerecht, zoals hierboven samengevat,&#13;
ligt besloten de overweging dat C.M.&#13;
Geerligs het verpachte persoonlijk voor een&#13;
tot de landbouw betrekkelijk doel in gebruik&#13;
wil nemen. De pachter is hiertegen niet&#13;
opgekomen zodat het hof bedoeld uitgangspunt&#13;
al om die reden overneemt.&#13;
3. Dat C.M. Geerligs bij ingebruikneming&#13;
van de gepachte boerderij over minder dan&#13;
drie jaren in de gelegenheid is zich als zelf&#13;
standige boer te vestigen terwijl hij nu op het&#13;
ouderlijke bedrijf werkzaam is, is zeker een&#13;
factor van betekenis maar nog niet zonder&#13;
meer een belang van overwegende betekenis,&#13;
een zeer groot belang.&#13;
Daarvoor is bovendien nodig dat op grond&#13;
van de thans bekende omstandigheden te&#13;
verwachten valt dat de situatie van C.M.&#13;
Geerligs in financieel opzicht in belangrijke&#13;
mate zal worden verbeterd door een eigen&#13;
exploitatie van het verpachte over minder&#13;
dan drie jaren.&#13;
Gelet op de nog geringe ervaring die hij in&#13;
de landbouw heeft opgedaan - tijdens de&#13;
comparitie van partijen in eerste aanleg op 6&#13;
juni 1989 verklaarde hij dat hij' 1 jaar fulltime&#13;
ervaring' had- staat thans nog geenzins&#13;
in voldoende mate vast dat het door hem&#13;
voorgenomen persoonlijk gebruik van de&#13;
gepachte boerderij in geschil ter grootte van&#13;
ruim 65 ha, waarop een akkerbouwbedrijf&#13;
wordt uitgeoefend, voor hem een belangrijke&#13;
verbetering van zijn inkomen zal opleveren.&#13;
Hij is er niet in geslaagd het ouderlijke&#13;
landbouwbedrijf, waarop hij werkzaam is,&#13;
samen met zijn vader winstgevend te maken,&#13;
alhoewel de personeelskosten wegens&#13;
hun beider arbeidsinbreng betrekkelijk laag&#13;
zijn. Dit bedrijf was in de boekjaren 1984/&#13;
1985,1985/1986,1987/1988 en 1988/1989&#13;
integendeel duidelijk verliesgevend. In het&#13;
boekjaar 1986/1987 werd een zeer geringe&#13;
winst geboekt. Op het bedrijf van zijn vader&#13;
heeft C.M. Geerligs blijkens de toelichting&#13;
op de jaarstukken over 1988/1989 een nettoloon&#13;
ad ƒ 825,- per maand met kost, inwoning&#13;
en kleding. Op de boerderij in geschil&#13;
verwacht hij slechts bescheiden winst te&#13;
maken. De grief I is gegrond. De grief E is ongegrond. De grieven A t/m D kunnen geen&#13;
doel treffen.&#13;
4. Ook voor het hof staat vast dat de grondslag&#13;
van het maatschappelijk bestaan van de&#13;
pachter door het verlies van het gepachte&#13;
ernstig zou worden aangetast. Het met zijn&#13;
zwager in maatschapsverband uitgeoefende&#13;
landbouwbedrijf, dat zich in opgaande lijn&#13;
beweegt, zou dan niet langer levensvatbaar&#13;
zijn op de overblijvende 22 ha land. Niet valt&#13;
te verwachten dat de pachter in dat geval als&#13;
thans 53-jarige landbouwer een andere bestaansmogelijkheid&#13;
zal kunnen verkrijgen.&#13;
Naar billijkheid dienen de belangen van de&#13;
zittende pachter in dit concrete geval het&#13;
zwaarste te wegen.&#13;
Ook de grief III is gegrond. De grieven F&#13;
- de echtgenote van de pachter heeft slechts&#13;
een bescheiden inkomen als leerkracht in&#13;
deeltijd - en G zijn daarentegen ongegrond.&#13;
Slotsom:&#13;
Nu de grieven I en III gegrond zijn, kan de&#13;
beschikking waarvan beroep niet in stand&#13;
blijven. De bijzondere omstandigheden als&#13;
door de pachtkamer van het kantongerecht&#13;
aangenomen, voor een verlenging met een&#13;
kortere termijn van zes jaren, doen zich niet&#13;
voor. De grieven E, F en G zijn ongegrond,&#13;
de grieven A t/m D kunnen geen doel treffen.&#13;
De pachtovereenkomst behoort dan ook met&#13;
zes jaren te worden verlengd. De grief II&#13;
behoeft geen bespreking meer. Beslist moet&#13;
worden als volgt.&#13;
Beschikkende in hoger beroep:&#13;
In de zaak P 5190&#13;
Vernietigt de beschikking van de pachtkamer&#13;
van het kantongerecht te Alkmaar d.d.&#13;
16 januari 1990, waarvan beroep, en opnieuw&#13;
beschikkende,&#13;
Verlengt de onderhavige pachtovereenkomst&#13;
met zes jaren, eindigend op 25 december&#13;
1995 voor wat betreft het land en op&#13;
1 mei 1996 voor wat betreft de gebouwen.&#13;
In de zaak P 6190&#13;
Verwerpt het beroep. </content><legacyfootnotes/><footnotes><footnote/></footnotes><auteurs>Mr. Maris, mr. Spoor, mr. Kok, Baron de&#13;
Weichs de Wenne en De Wolf</auteurs><published>1990-11-01 00:00:00</published><modified>1990-11-01 00:00:00</modified><editiondate>1990-11-01</editiondate><htmlpath>https://denhollander.info/artikel/7166</htmlpath></article>
</articles></edition>
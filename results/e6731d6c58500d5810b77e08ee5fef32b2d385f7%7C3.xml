<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2008</searchword><id>6766</id><udhid>UDH:TvAR/6766</udhid><titel>'Groothuis / Twickel' (TvAR 2008/5434)</titel><searchwords><searchword>TvAR 5/2008</searchword><searchword>TvAR 2008/5434</searchword><searchword>UDH:TvAR/6766</searchword></searchwords><attachments><attachment><name>TAR 2008_5 Rechtspraak2.pdf</name><extention>pdf</extention><url>https://denhollander.info/download/6492/ci</url></attachment></attachments><inleiding>5434&#13;
Hof Arnhem, 22 januari 2008, tweede civiele kamer, rolnummer&#13;
2007/542&#13;
(Groothuis / Twickel)&#13;
(mrs Valk, Olthof en Van der Beek)&#13;
Erfpacht. BOSO-melkquotum.&#13;
[Beschikking Superheffing Bedrijfsopvolgingssituaties Onderbezetting&#13;
(BOSO), art. 8; BW, art. 7:347, 7:358]&#13;
De erfverpachter kan aanspraak maken op een evenredig&#13;
deel van melkquotum dat door de erfpachter (destijds&#13;
pachter) is verkregen in het kader van de Beschikking Superheffing&#13;
Bedrijfsopvolgingssituaties onderbezetting (BOSO).&#13;
De toekenning van de specifieke referentiehoeveelheid&#13;
berust op het aantal standplaatsen en daarmee in wezen –&#13;
maar administratief vereenvoudigd – op de productiecapaciteit&#13;
van het bedrijf. De specifieke referentiehoeveelheid&#13;
onderscheidt zich daarmee niet principieel van de reguliere&#13;
referentiehoeveelheid. De productiecapaciteit, waarop&#13;
toekenning van de referentiehoeveelheden berust, is niet&#13;
alleen te danken aan de gedane investeringen. Ook de grond&#13;
draagt bij aan de productiecapaciteit van het bedrijf en heeft&#13;
aldus (mede) als grondslag gediend voor de toewijzing van&#13;
de referentiehoeveelheden. Cassatieberoep ingesteld.&#13;
Arrest in de zaak van:&#13;
1. [appellant],&#13;
2. [appellant],&#13;
beiden wonende te [woonplaats],&#13;
appellanten,&#13;
procureur: mr. F.J. Boom,&#13;
tegen:&#13;
de rechtspersoonlijkheid bezittende stichting Stichting&#13;
Twickel,&#13;
gevestigd te [woonplaats],&#13;
geïntimeerde,&#13;
procureur: mr. J.M. Bosnak.</inleiding><content>1. Het geding in eerste aanleg&#13;
Voor de procedure in eerste aanleg wordt verwezen naar de&#13;
inhoud van het vonnis van 10 januari 2007 dat de rechtbank&#13;
Almelo heeft gewezen tussen appellanten (hierna gezamenlijk&#13;
aangeduid als [appellanten] en ieder afzonderlijk als&#13;
[appellant] sr. en [appellant] jr.) als eisers in conventie en&#13;
verweerders in reconventie, en geïntimeerde (hierna te noemen&#13;
Twickel) als gedaagde in conventie en eiseres in reconventie.&#13;
Van dat vonnis is een fotokopie aan dit arrest&#13;
gehecht.&#13;
2. Het geding in hoger beroep&#13;
2.1. [appellanten] heeft bij exploot van 29 maart 2007 aan&#13;
Twickel aangezegd van het vonnis van 10 januari&#13;
2007 in hoger beroep te komen en haar voor dit hof&#13;
gedagvaard. Hij heeft geconcludeerd dat het hof bij&#13;
arrest, voor zoveel mogelijk uitvoerbaar bij voorraad&#13;
verklaard, het vonnis van 10 januari 2007 zal vernietigen,&#13;
de door hem in eerste aanleg in conventie ingestelde&#13;
vordering(en) alsnog zal toewijzen, de door&#13;
Twickel in eerste aanleg in reconventie ingestelde&#13;
vordering(en) alsnog zal afwijzen en Twickel zal veroordelen&#13;
in de kosten van beide instanties.&#13;
2.2. Bij memorie van grieven heeft [appellanten] zeven&#13;
grieven tegen het genoemde vonnis aangevoerd en&#13;
toegelicht en zijn eis gewijzigd, zodat hij thans&#13;
vordert:&#13;
1. een verklaring van recht dat de door Twickel&#13;
gepretendeerde aanspraken op het ten name van&#13;
[appellanten] geregistreerde melkquotum&#13;
a. geen betrekking kunnen hebben op dat deel&#13;
van het ten name van [appellanten] geregistreerde&#13;
melkquotum dat valt te herleiden tot de in art. 8&#13;
lid 3 van de Beschikking Superheffing Bedrijfs -&#13;
opvolgingssituaties Onderbezetting (BOSO) bedoelde&#13;
vermeerdering volgens de formule ‘het&#13;
aantal onderbezette standplaatsen minus 10%,&#13;
vermenigvuldigd met 5.500 kilogram’, althans&#13;
dat die aanspraken uitsluitend samenhangen met&#13;
en betrekking hebben op de oppervlakte landbouwgrond&#13;
die [appellanten] van Twickel in het&#13;
gehele jaar 1983 in gebruik heeft gehad,&#13;
althans datgene terzake van de aanspraken van&#13;
Twickel voor recht te verklaren dat het hof in&#13;
goede justitie geraden acht;&#13;
b. voor wat betreft dat deel van het ten name van&#13;
[appellanten] geregistreerde melkquotum dat in&#13;
art. 8 lid 3 van de Beschikking Superheffing&#13;
Bedrijfsopvolgingssituaties Onderbezetting&#13;
(BOSO) wordt aangeduid als ‘de heffingvrije&#13;
hoeveelheid als bedoeld in art. 5, eerste en tweede&#13;
lid, van de Beschikking Superheffing ( Stcrt.&#13;
1984/79)’ uitsluitend samenhangen met en betrekking&#13;
hebben op de oppervlakte landbouwgrond&#13;
die [appellanten] van Twickel in het gehele&#13;
jaar 1983 in gebruik heeft gehad,&#13;
althans datgene terzake van de aanspraken van&#13;
Twickel voor recht te verklaren dat het hof in&#13;
goede justitie geraden acht;&#13;
2. veroordeling van Twickel in de kosten van beide&#13;
instanties.&#13;
[appellanten] heeft bewijs aangeboden en geconcludeerd&#13;
dat het hof bij arrest het door [appellanten]&#13;
ingestelde hoger beroep gegrond zal ver -&#13;
klaren, het bestreden vonnis zal vernietigen en&#13;
opnieuw recht doende de vorderingen zoals hiervoor&#13;
geformuleerd alsnog geheel althans gedeeltelijk&#13;
zal toewijzen, de vorderingen van Twickel&#13;
alsnog geheel althans gedeeltelijk zal afwijzen en&#13;
Twickel zal veroordelen in de proceskosten in&#13;
eerste aanleg en in hoger beroep althans die&#13;
kosten zal compenseren.&#13;
2.3. Bij memorie van antwoord heeft Twickel de grieven&#13;
bestreden en geconcludeerd dat het hof bij uitvoerbaar&#13;
bij voorraad verklaard arrest, [appellanten] nietontvankelijk&#13;
zal verklaren in het door hem ingestelde&#13;
hoger beroep, althans het bestreden vonnis, zonodig&#13;
met wijziging of aanvulling van gronden zal&#13;
bekrachtigen met veroordeling van [appellanten] in&#13;
de kosten van het hoger beroep.&#13;
2.4. Daarna heeft [appellanten] akte verzocht van overlegging&#13;
producties, waarna Twickel antwoordakte heeft&#13;
verzocht.&#13;
2.5. Vervolgens hebben partijen de stukken voor het&#13;
wijzen van arrest aan het hof overgelegd.&#13;
3. De vaststaande feiten&#13;
3.1. Tussen partijen staan de volgende feiten vast:&#13;
3.2. [appellanten] exploiteert een agrarisch bedrijf, waarin&#13;
onder andere melkrundvee wordt gehouden. In 1984&#13;
is aan [appellant] sr. op grond van de Beschikking Superheffing&#13;
een heffingvrije hoeveelheid melk ter&#13;
grootte van 89.819 kg toegekend (hierna: het&#13;
melkquotum).&#13;
3.3. Vóór 1983 had [appellant] sr. de beschikking over de&#13;
volgende gronden:&#13;
– 6.50.00 ha land in eigendom aan de [straat],&#13;
waarvan 5.20.00 ha landbouwgrond;&#13;
– 1.58.40 ha landbouwgrond in pacht van Twickel;&#13;
– 1.52.00 ha in pacht van de Staat.&#13;
3.4. In het voorjaar van 1983 heeft [appellant] sr. het&#13;
bedrijf van [...] aan [straat] gekocht. Levering vond&#13;
plaats op 1 november 1983. Daardoor verkreeg [appellant]&#13;
sr. de volgende gronden:&#13;
– 0.10.87 ha grond waarop het woonhuis en de&#13;
bedrijfsgebouwen stonden in eigendom;&#13;
– 3.72.03 ha landbouwgrond in eigendom.&#13;
Daarnaast verkreeg hij krachtens een op 25 april 1983&#13;
ondertekende overeenkomst met ingang van 1 november&#13;
1983:&#13;
– 5.74.20 ha landbouwgronden in pacht van&#13;
Twickel (voorheen verpacht aan [...]).&#13;
Ten slotte verkreeg [appellant] sr. in het najaar van&#13;
1983:&#13;
– 1.25.50 ha landbouwgrond in pacht van de Staat.&#13;
3.5. Alle onder 3.3 en 3.4 genoemde landbouwgrond,&#13;
eigendom zowel als pacht, heeft [appellanten] steeds&#13;
gebruikt als grasland of bouwland voor de ruwvoerwinning&#13;
ten nutte van zijn (rundvee-)bedrijf.&#13;
3.6. In 1986 heeft [appellant] jr. een aanvraag ingediend&#13;
voor een andere hoeveelheid heffingvrije melk in het&#13;
kader van de Beschikking Superheffing Bedrijfsopvolgingssituaties&#13;
onderbezetting (hierna: BOSO). [appellant]&#13;
jr. heeft bij zijn aanvraag aangegeven dat hij het&#13;
bedrijf van zijn vader zou overnemen door&#13;
maatschapsvorming, dat er verplichtingen tot investering&#13;
in standplaatsen voor melk- en kalfkoeien&#13;
waren aangegaan en dat het aantal standplaatsen was&#13;
uitgebreid van 20 naar 43. Deze uitbreiding was het&#13;
gevolg van de overname van het bedrijf van [...].&#13;
3.7. Bij beschikking van 20 februari 1987 heeft de Minister&#13;
van Landbouw en Visserij aan [appellant] jr. een&#13;
hoeveelheid heffingvrije melk van 196.360 kg toegekend.&#13;
Deze hoeveelheid was berekend volgens de&#13;
berekeningsmethode van art. 8 lid 3 BOSO en wel als&#13;
volgt:&#13;
Aantal standplaatsen na uitbreiding 43&#13;
Min: aantal standplaatsen volgens&#13;
meitelling 1983 19 –&#13;
24&#13;
Aftrek van 10% 2,4 –&#13;
21,6&#13;
Extra hoeveelheid 21,6 stuks x&#13;
5.500 kg 118.800 kg&#13;
Afgeleverde hoeveelheid melk&#13;
in 1983 98.324 kg +&#13;
217.124 kg&#13;
Aftrek 8,65% 18.781 kg –&#13;
198.343 kg&#13;
Aftrek 1% 1.983 kg –&#13;
196.360 kg&#13;
De mogelijkheid om een aantal kg bij te tellen of af te&#13;
trekken in verband met mutaties door grondtransacties&#13;
in de heffingsperioden 1984/1985 en 1985/1986&#13;
is niet benut.&#13;
3.8. De toegekende hoeveelheid heffingvrije melk is in de&#13;
maatschap [appellanten] ingebracht.&#13;
3.9. De pachtovereenkomst tussen [appellanten] en&#13;
Twickel is in overleg tussen partijen per 5 januari&#13;
1993 beëindigd in verband met de uitgifte in erfpacht&#13;
van de verpachte gronden. Bij notariële akte van&#13;
diezelfde datum heeft Twickel aan [appellanten] een&#13;
recht van erfpacht verleend op de voorheen gepachte&#13;
grond (en een ander stuk grond) voor een periode van&#13;
40 jaren.&#13;
4. De motivering van de beslissing in hoger beroep&#13;
Het toepasselijke recht&#13;
4.1. Op 1 september 2007 is de pachtwet vervallen en vervangen&#13;
door titel 7.5 van het Burgerlijk Wetboek.&#13;
Aangezien art. 7:399d BW inhoudelijk gelijk is aan&#13;
art. 59 Pachtwet maakt dit voor deze zaak geen verschil.&#13;
De bevoegdheid&#13;
4.2. Het geschil betreft de vraag of Twickel aanspraak kan&#13;
maken op (een gedeelte van) het melkquotum. Tussen&#13;
partijen bestaat sinds 1993 geen pachtovereenkomst,&#13;
maar een erfpachtrecht, waarop krachtens art. 7:399d&#13;
BW en art. 59 Pw de bepalingen van de pacht niet&#13;
van overeenkomstige toepassing zijn. De zaak behoort&#13;
dus niet tot de pachtzaken. Dat betekent dat niet de&#13;
pachtkamer, maar de civiele sector van (de rechtbank&#13;
en) het hof de zaak dient te beoordelen.&#13;
De inhoudelijke beoordeling&#13;
4.3. De rechtbank heeft geoordeeld dat de aanspraken van&#13;
Twickel op het melkquotum niet zijn geëindigd doordat&#13;
de pachtrelatie is beëindigd en omgezet in een erfpachtrelatie.&#13;
Het hof verenigt zich met dit in hoger&#13;
beroep niet bestreden oordeel van de rechtbank. Het&#13;
hof gaat er daarbij vanuit dat naar de bedoeling van&#13;
partijen de aanspraken op de heffingvrije hoeveelheden&#13;
melk (stilzwijgend) van de pachtrelatie op de erfpachtrelatie&#13;
zijn overgegaan.&#13;
4.4. De grieven 1 en 2 zijn gericht tegen de door de rechtbank&#13;
onder 1.1 vastgestelde feiten. Het hof heeft zelf&#13;
de feiten vastgesteld en daarbij de door [appellanten]&#13;
betwiste feiten niet als vaststaand aangenomen. In&#13;
zoverre slagen de grieven. Voor zover [appellanten]&#13;
met hun betwisting (tevens) een grief richten tegen&#13;
het oordeel van de rechtbank dat met de hierboven in&#13;
overweging 3.4 genoemde pachtgronden van 5.74.20&#13;
ha melkquotum is gaan samenhangen, zal het hof die&#13;
grief hierna bij de bespreking van de grieven 5, 6 en 7&#13;
beoordelen.&#13;
4.5. Grief 3 is gericht tegen de overweging van de rechtbank&#13;
dat bij toekenning van melkquotum op grond&#13;
van de BOSO niet wordt gekeken naar de totale&#13;
melkproductie in een (ander) referentiejaar, maar van&#13;
een fictieve melkproductie van 5.500 kg per onderbezette&#13;
standplaats wordt uitgegaan. Het hof heeft&#13;
onder 3.7 de berekeningswijze voor de BOSO-hoeveelheid&#13;
weergegeven, inclusief het reguliere&#13;
melkquotum van 98.324 kg. Andere consequenties&#13;
kunnen niet aan deze grief worden verbonden.&#13;
4.6. De grieven 4 en 5 zijn gericht tegen de overwegingen&#13;
van de rechtbank onder 6.3 die er op neerkomen dat&#13;
het BOSO-melkquotum aan [appellanten] kon worden&#13;
toegekend omdat er al sprake was van regulier&#13;
melkquotum en dat er een verband is tussen het&#13;
BOSO-quotum en de (extra) hoeveelheid grond. [appellanten]&#13;
betoogt daartegenover dat toekenning van&#13;
het BOSO-quotum louter heeft plaatsgevonden op&#13;
grond van de door [appellanten] aangegane investe -&#13;
ringsverplichtingen.&#13;
4.7. Het hof oordeelt als volgt. Uit de toelichting bij de&#13;
BOSO blijkt dat de regeling is gebaseerd op art. 3 lid&#13;
2 van Verordening (EEG) 857/84 (de voorganger van&#13;
Verordening (EEG) 3950/92 en de thans geldende&#13;
Verordening (EG) 1788/2003). De aanhef van art. 3&#13;
van Verordening (EEG) 857/84 luidt:&#13;
‘In het kader van de toepassing van de formules A en&#13;
B wordt bij de vaststelling van de in art. 2 bedoelde&#13;
referentiehoeveelheden rekening gehouden met&#13;
bepaalde bijzondere situaties, zulks overeenkomstig de&#13;
volgende bepalingen:&#13;
1. producenten die in het kader van Richtlijn&#13;
72/159/EEG (...) een plan voor de ontwikkeling&#13;
van de melkproduktie hebben ingediend dat voor&#13;
1 maart 1984 is ingediend, kunnen overeenkomstig&#13;
het besluit van de Lid-Staat verkrijgen:&#13;
(…) een specifieke referentiehoeveelheid (…)&#13;
Indien de Lid-Staat over voldoende gegevens&#13;
beschikt, kan ook rekening worden gehouden&#13;
met de zonder ontwikkelingsplan verrichte investeringen.&#13;
2. de lidstaten kunnen aan jonge landbouwers die&#13;
zich na 31 december 1980 hebben gevestigd, een&#13;
specifieke referentiehoeveelheid toekennen.&#13;
3. voor producenten wier melkproduktie (…) aanzienlijk&#13;
is beïnvloed door buitengewone gebeurtenissen&#13;
(…).’&#13;
Uit deze aanhef en de leden van het artikel, gelezen in&#13;
onderling verband, kan worden afgeleid dat de&#13;
achterliggende gedachte van de Verordening was om&#13;
bij het vaststellen van de reguliere referentiehoeveelheid&#13;
(bedoeld in art. 2), die werd vastgesteld aan de&#13;
hand van de formules A en B, rekening te houden&#13;
met een bijzondere situatie, zoals de situatie van een&#13;
ontwikkelingsplan, een jonge landbouwer, of een&#13;
natuurramp. Dit wordt bevestigd door de considerans&#13;
van de Verordening, waarin staat: ‘Overwegende dat&#13;
aan de Lid-Staten dient te worden toegestaan de referentiehoeveelheden&#13;
aan te passen ten einde rekening&#13;
te houden met de bijzondere situatie van bepaalde&#13;
producenten’. De op grond van de bijzondere situatie&#13;
toegekende specifieke referentiehoeveelheid dient dus&#13;
te worden beschouwd als een bijzondere invulling van&#13;
de reguliere referentiehoeveelheid. De Verordening&#13;
waaraan de beschikking is ontleend, geeft dus geen&#13;
aanleiding om de op grond van de BOSO toegekende&#13;
referentiehoeveelheid anders te behandelen dan de&#13;
‘reguliere’ referentiehoeveelheid.&#13;
4.8. Het voorgaande vindt bevestiging in een uitspraak&#13;
van het Hof van Justitie van de Europese Gemeenschappen&#13;
van 12 juli 1990 (C-16/89) inzake [...]&#13;
tegen de Minister van Landbouw en Visserij ( Jur.&#13;
1990, p. I-03185). In deze zaak waren prejudiciële&#13;
vragen gesteld aan het Hof van Justitie ten aanzien&#13;
van (onder meer) de vraag of art. 3 van de Verordening&#13;
zich verzet tegen een nationale uitvoeringsrege -&#13;
ling (de Beschikking Superheffing) die (op overeen -&#13;
komstige wijze als de BOSO) aldus is opgezet dat&#13;
producenten die investeringsverplichtingen hebben&#13;
aangegaan een specifieke referentiehoeveelheid kunnen&#13;
verkrijgen die wordt berekend op basis van een&#13;
forfaitaire hoeveelheid die per nieuw ingerichte standplaats&#13;
wordt toegekend. Het Hof van Justitie beantwoordt&#13;
die vraag ontkennend (r.o. 24), omdat het&#13;
aantal standplaatsen als representatief voor de productiecapaciteit&#13;
van een bepaald bedrijf kan worden&#13;
beschouwd. De toekenning van de specifieke referentiehoeveelheden&#13;
berust dus volgens het Hof van Justitie&#13;
op de productiecapaciteit van een bedrijf. Hetzelfde&#13;
geldt voor de reguliere referentiehoeveelheden.&#13;
4.9. Een en ander vindt nog bevestiging in het volgende.&#13;
Art. 7 lid 1 van de Verordening (zoals gewijzigd bij&#13;
Verordening 590/85) bepaalde dat bij overdracht van&#13;
het bedrijf de overeenkomstige referentiehoeveelheid&#13;
aan de koper, huurder of erfgenaam wordt overgedragen.&#13;
Lid 4 van dat art. 7 bepaalde dat in het geval van&#13;
het verstrijken van een pachtovereenkomst die niet op&#13;
soortgelijke voorwaarden kan worden verlengd of in&#13;
situaties met vergelijkbare rechtsgevolgen, de op het&#13;
betrokken bedrijf beschikbare (individuele) referentiehoeveelheden&#13;
geheel of ten dele worden overgedragen&#13;
aan de producent die het bedrijf overneemt. Het&#13;
Hof van Justitie van de Europese Gemeenschappen&#13;
heeft op 13 juli 1989 (5/88, Wachauf/BRD, AB&#13;
1992, 14)) geoordeeld dat de leden 1 en 4 van art. 7&#13;
tezamen gelezen aantonen dat de gemeenschapswetgever&#13;
de referentiehoeveelheid (uitgelegd als de van&#13;
extra heffing vrijgestelde hoeveelheid) aan het einde&#13;
van de pacht in beginsel wilde laten terugkeren naar&#13;
de verpachter. Noch de wet, die spreekt van referentiehoeveelheden&#13;
(meervoud), noch het Hof van Justitie,&#13;
dat de referentiehoeveelheid uitlegt als van extra&#13;
heffing vrijgestelde hoeveelheid, maakt daarbij verschil&#13;
naar gelang het de op grond van art. 2 of de op&#13;
grond van art. 3 van de Verordening toegekende referentiehoeveelheid&#13;
betreft.&#13;
Gelet op de tekst van het hiervoor geciteerde art. 7 lid&#13;
4 van de Verordening mag worden aangenomen dat&#13;
voorgaande regels ook gelden voor de erfpacht. Dat is&#13;
immers bij uitstek een soortgelijke situatie.&#13;
4.10. Het hof komt op grond van het voorgaande tot de&#13;
conclusie dat het standpunt van [appellanten], dat de&#13;
op grond van de BOSO toegekende referentiehoeveelheden&#13;
alleen berusten op de door hem aangegane investeringsverplichtingen,&#13;
moet worden verworpen. De&#13;
toekenning van de specifieke referentiehoeveelheid&#13;
berust op het aantal standplaatsen en daarmee in&#13;
wezen – maar administratief vereenvoudigd – op de&#13;
productiecapaciteit van het bedrijf. De specifieke referentiehoeveelheid&#13;
onderscheidt zich daarmee niet principieel&#13;
van de reguliere referentiehoeveelheid. De productiecapaciteit,&#13;
waarop toekenning van de referentiehoeveelheden&#13;
berust, is niet alleen te danken aan de&#13;
gedane investeringen. Ook de grond die door [appellanten]&#13;
vanaf 1984 is gebruikt ten nutte van de melk -&#13;
veehouderij, draagt bij aan de productiecapaciteit van&#13;
het bedrijf en heeft aldus (mede) als grondslag gediend&#13;
voor de toewijzing van de referentiehoeveelheden.&#13;
4.11. Het hof komt dan ook tot de conclusie dat het primaire&#13;
standpunt van [appellanten] dat het BOSOmelkquotum&#13;
in het geheel niet samenhangt met de&#13;
door hem van Twickel gepachte (en thans in erfpacht&#13;
verkregen) grond moet worden verworpen.&#13;
4.12. Voor het antwoord op de vraag met welke in erfpacht&#13;
gegeven grond referentiehoeveelheden samenhangen&#13;
is doorslaggevend of de melkproductie waarop de&#13;
toekenning van de referentiehoeveelheden is&#13;
gebaseerd heeft plaatsgevonden met gebruikmaking&#13;
van de verpachte (en nu in erfpacht uitgegeven)&#13;
grond in het jaar dat als uitgangspunt voor die&#13;
toekenning geldt.&#13;
Anders dan [appellanten] betoogt is het referentiejaar&#13;
voor de BOSO-referentiehoeveelheid niet 1983. Als&#13;
ijkmoment geldt 1 april 1986, zoals blijkt uit art. 7&#13;
lid 2 van de beschikking in combinatie met het&#13;
gegeven dat de referentiehoeveelheid wordt toegekend&#13;
op basis van het aantal standplaatsen. De op de&#13;
BOSO gebaseerde referentiehoeveelheid is dus ook&#13;
gaan samenhangen met de grond die eerst in november&#13;
1983 van Twickel is gepacht.&#13;
4.13. Dit betekent dat ook het subsidiaire standpunt van&#13;
[appellanten] wordt verworpen dat het BOSOmelkquotum&#13;
hooguit samenhangt met de 1.58.40&#13;
hectaren die [appellanten] gedurende geheel 1983 van&#13;
Twickel in pacht had. Het door [appellanten] gedane&#13;
bewijsaanbod wordt verworpen omdat het door hem&#13;
aangevoerde niet tot toewijzing van zijn vordering&#13;
kan leiden.&#13;
4.14. In de grieven 5, 6 en 7, gelezen in verbinding met&#13;
grief 1, keert [appellanten] zich tevens tegen het&#13;
oordeel van de rechtbank dat de in 1983 extra van&#13;
Twickel ontvangen pachtgrond van 5.74.20 ha een&#13;
bijdrage heeft geleverd aan de opbouw van het reguliere&#13;
melkquotum. Hij voert daartoe aan dat hij deze&#13;
grond pas na afloop van het weideseizoen heeft ontvangen.&#13;
Hij heeft dit standpunt gemotiveerd met verwijzing&#13;
naar de pachtovereenkomst en de transportakte&#13;
ter zake van de onder 3.4 bedoelde levering,&#13;
waarin staat dat de grond van [...] op 1 november&#13;
1983 in gebruik zal worden genomen. Bovendien&#13;
heeft hij de meitelling van 1983 overgelegd, waarin&#13;
wordt uitgegaan van een omvang van de verpachte&#13;
grond van 2.50 ha, zodat daarin de 5.74.20 ha niet is&#13;
opgenomen.&#13;
4.15. Twickel, die blijkens haar bestrijding daarvan, heeft&#13;
begrepen dat [appellanten] zich tevens keerde tegen&#13;
het oordeel van de rechtbank met betrekking tot de&#13;
opbouw van het reguliere melkquotum, heeft tegenover&#13;
het standpunt van [appellanten] aangevoerd dat&#13;
het feitelijk gebruik van de 5.74.20 ha pachtgrond al&#13;
is ingegaan in het voorjaar van 1983.&#13;
4.16. Op Twickel, die zich beroept op de gevolgen van het&#13;
door haar gestelde eerdere feitelijke gebruik van de&#13;
grond, rust de bewijslast van haar stelling. Zij heeft&#13;
aanvankelijk bewijs aangeboden door getuigen, maar&#13;
dat bewijsaanbod bij antwoordakte ingetrokken. Anders&#13;
dan zij aanneemt, kan aan de omstandigheid dat&#13;
het BOSO-melkquotum met alle pachtgrond is gaan&#13;
samenhangen, nog niet de conclusie worden verbonden&#13;
dat dit ook voor de reguliere referentiehoeveelheid&#13;
geldt. Voor die, reeds in 1984 toegekende, referentiehoeveelheden&#13;
is in beginsel (behoudens bijzondere&#13;
omstandigheden die op dit punt niet zijn&#13;
gesteld) bepalend de hoeveelheid grond die de pachter&#13;
in het referentiejaar 1983 ten behoeve van de&#13;
melkproductie in gebruik had. Nu Twickel haar be -&#13;
wijsaanbod heeft ingetrokken, moet het ervoor worden&#13;
gehouden dat de 5.74.20 ha pachtgrond pas in&#13;
november 1983 door [appellanten] in gebruik zijn&#13;
genomen. Zoals de pachtkamer van dit hof bij arrest&#13;
van 28 december 2004, Agr.r. 2006, 5343, heeft overwogen,&#13;
kan van grond die zo laat in het jaar ter&#13;
beschikking wordt gesteld, niet worden gezegd dat&#13;
deze een bijdrage heeft geleverd aan de realisering van&#13;
de melkproductie van 1983, zodat met dat perceel&#13;
geen regulier melkquotum is gaan samenhangen.&#13;
4.17. Dit leidt tot de conclusie dat de grieven 1, 5, 6 en 7&#13;
op dit punt slagen. De gevorderde verklaring van&#13;
recht is in zoverre toewijsbaar.&#13;
Slotsom&#13;
4.18. Het voorgaande betekent dat de grieven 1, 5, 6 en 7&#13;
gedeeltelijk slagen en dat de grieven voor het overige&#13;
falen. Op grond van het slagen van de genoemde&#13;
grieven, dient het vonnis waarvan beroep te worden&#13;
vernietigd en zal de gevorderde verklaring van recht&#13;
onder 1.b worden toegewezen. Op die grond zal de&#13;
vordering in reconventie voor dat zelfde gedeelte&#13;
moeten worden afgewezen. Omdat beide partijen&#13;
deels in het gelijk zijn gesteld, zullen de kosten in het&#13;
hoger beroep worden gecompenseerd. De beslissing&#13;
omtrent de kosten in eerste instantie zal worden&#13;
gehandhaafd, omdat [appellanten] op het voornaamste&#13;
punt in het ongelijk is gesteld.&#13;
De beslissing&#13;
Het hof, recht doende in hoger beroep:&#13;
vernietigt het tussen partijen gewezen vonnis van de rechtbank&#13;
Almelo van 10 januari 2007;&#13;
en opnieuw recht doende:&#13;
in conventie:&#13;
verklaart van recht dat de door Twickel gepretendeerde&#13;
aanspraken op het ten name van [appellanten] geregistreer -&#13;
de melkquotum wat betreft dat deel van het ten name van&#13;
[appellanten] geregistreerde melkquotum dat in art. 8 lid 3&#13;
van de Beschikking Superheffing Bedrijfsopvolgingssituaties&#13;
Onderbezetting (BOSO) wordt aangeduid als ‘de heffingvrije&#13;
hoeveelheid als bedoeld in art. 5, eerste en tweede lid,&#13;
van de Beschikking Superheffing ( Stcrt. 1984/ 79)’ uitsluitend&#13;
samenhangen met en betrekking hebben op de oppervlakte&#13;
landbouwgrond die [appellanten] van Twickel in het&#13;
gehele jaar 1983 in gebruik heeft gehad;&#13;
wijst af het meer of anders gevorderde;&#13;
veroordeelt [appellanten] hoofdelijk in de kosten van de&#13;
procedure in eerste aanleg in conventie, begroot op&#13;
€ 248,00 aan verschotten en € 904,00 aan salaris voor de&#13;
procureur;&#13;
in reconventie:&#13;
verklaart van recht dat met een gedeelte ter grootte van&#13;
7.26.60 ha van de door Twickel in erfpacht aan [appellanten]&#13;
uitgegeven gronden, met welk gedeelte is bedoeld&#13;
de grond die voorheen in pacht was blijkens de pachtwijzigingsovereenkomst&#13;
van 11 januari 1993, een relatief&#13;
gedeelte van het melkquotum ter grootte van 176.340 kg&#13;
samenhangt, met dien verstande dat het reguliere melkquotum&#13;
niet samenhangt met het gedeelte van 5.74.20 ha&#13;
pachtgrond dat bij pachtovereenkomst van 25 april 1983&#13;
met ingang van 1 november 1983 in gebruik is gegeven.&#13;
wijst af het meer of anders in reconventie gevorderde;&#13;
compenseert de proceskosten van de procedure in eerste&#13;
aanleg in reconventie aldus dat iedere partij de eigen kosten&#13;
draagt;&#13;
compenseert de kosten in het hoger beroep aldus dat iedere&#13;
partij de eigen kosten draagt;&#13;
wijst het meer of anders gevorderde af.</content><legacyfootnotes/><footnotes><footnote/></footnotes><auteurs/><published>2008-05-01 00:00:00</published><modified>2017-06-16 16:17:51</modified><editiondate>2008-05-01</editiondate><htmlpath>https://denhollander.info/artikel/6766</htmlpath></article>
</articles></edition>
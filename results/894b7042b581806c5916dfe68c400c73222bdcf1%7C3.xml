<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1992</searchword><id>6602</id><udhid>UDH:TvAR/6602</udhid><titel>'Landbouwkruis CV / Burgemeester en Wethouders van Nederweert' (TvAR 1992/4553)</titel><searchwords><searchword>TvAR 6/1992</searchword><searchword>TvAR 1992/4553</searchword><searchword>UDH:TvAR/6602</searchword></searchwords><attachments><attachment><name>1992_nr 6_Rechtspraak_4553.pdf</name><extention>pdf</extention><url>https://denhollander.info/download/6375/ci</url></attachment></attachments><inleiding>Hinderwet, art. 13 jo. Wet Raad&#13;
van State, art. 107&#13;
&#13;
Bestaande bedrijven zonder vergunning zijn&#13;
ingevolge de richtlijn Ammoniak &amp; Hinderwet&#13;
nieuwe bedrijven; geleidelijke sanering overmaat&#13;
aan dieren. </inleiding><content>Afd. geschillen van bestuur, 12 november&#13;
1990&#13;
(Dr. G.H. Veringa)&#13;
Beschikking van de Voorzitter van de Afdeling&#13;
voor de geschillen van bestuur van de&#13;
Raad van State op het verzoek om toepassing&#13;
van art. 107 van de Wet op de Raad van State&#13;
in het geschil tussen:&#13;
Landbouwkruis CV. te Nederweert (verzoekster)&#13;
en&#13;
Burgemeester en Wethouders van Nederweert&#13;
(verweerders).&#13;
Verweerders hebben bij beschikking van 10&#13;
juli 1990 aan A.A. Veder te Nederweert een&#13;
vergunning onder voorschriften ingevolge de&#13;
Hinderwet verleend voor het oprichten en in&#13;
werking hebben van een rundveehouderij met&#13;
52 zoogkoeien, 33 stuks vleesvee en 46 stuks&#13;
jongvee (geen mest- of weide vee) op het perceel,&#13;
kadastraal bekend gemeente Nederweert,&#13;
sectie P, nummer 286 (plaatselijk bekend&#13;
Zoomdijk ongenummerd) en geweigerd voor&#13;
13 zoogkoeien en 51 stuks jongvee. De beschikking&#13;
van verweerders is aan deze uitspraak&#13;
gehecht.&#13;
Tegen deze beschikking heeft verzoekster&#13;
bij brief van 23 augustus 1990 beroep ingesteld.&#13;
Het beroepschrift is aan deze uitspraak&#13;
gehecht.&#13;
Daarnaast heeft zij bij brief van dezelfde&#13;
datum verzocht de beschikking van verweerders&#13;
van 10 juli 1990 te schorsen casu quo een&#13;
voorlopige voorziening te treffen ter voorkoming&#13;
van onevenredig nadeel.&#13;
Bij het verhoor, bedoeld in art. 108 van de&#13;
Wet op de Raad van State, op 8 november&#13;
1990 zijn namens verzoekster verschenen&#13;
A.A. Veder, K.E. van Essen en H.W.A. Arts.&#13;
Verweerders hebben zich doen vertegenwoordigen&#13;
door J.H.M. Coopmans.&#13;
In rechte&#13;
Ingevolge art. 107, eerste lid, van de Wet op&#13;
de Raad van State dient te worden nagegaan&#13;
of de uitvoering van het besluit van verweerders&#13;
voor verzoekster een onevenredig nadeel&#13;
met zich zou brengen in verhouding tot het&#13;
door een onmiddellijke uitvoering van bedoeld&#13;
besluit te dienen belang.&#13;
Voor zover deze toetsing meebrengt dat&#13;
het geschil in de bodemprocedure wordt beoordeeld,&#13;
heeft het oordeel van de Voorzitter&#13;
daaromtrent een voorlopig karakter en is dat&#13;
niet bindend in die procedure.&#13;
Bij de bestreden beschikking hebben verweerders&#13;
aan verzoekster een vergunning onder&#13;
voorschriften ingevolge de Hinderwet&#13;
verleend voor het oprichten en in werking&#13;
hebben van een rundveehouderij aan de&#13;
Zoomdijk te Nederweert voor wat betreft het&#13;
houden van 131 runderen. Verweerders hebben&#13;
daarnaast vergunning geweigerd voor wat&#13;
betreft het houden van 64 runderen.&#13;
Verzoekster stelt van de onmiddellijke uitvoering&#13;
van de beschikking onevenredig nadeel&#13;
te ondervinden.&#13;
Zij verzoekt om voorlopig het gevraagde&#13;
aantal runderen te mogen blijven houden tot&#13;
op het beroep in de bodemprocedure is beslist.&#13;
Verweerders stellen zich blijkens de bestreden&#13;
beschikking op het volgende standpunt.&#13;
De inrichting is sedert geruime tijd in werking,&#13;
doch beschikt tot dusverre niet over een&#13;
hinderwetvergunning. Binnen 500 meter van de inrichting is een&#13;
voor verzuring gevoelig gebied gelegen, zodat&#13;
in casu de Richtlijn 'Ammoniak en Veehouderij'&#13;
van toepassing is.&#13;
Aangezien in deze richtlijn niet is aangegeven&#13;
wanneer sprake is van een nieuwe situatie,&#13;
en wanneer van een bestaande situatie,&#13;
voeren verweerders een eigen beleid dienaangaande.&#13;
Dit beleid komt erop neer dat ten aanzien&#13;
van bestaande rundveehouderijbedrijven, die&#13;
niet beschikken over een hinderwetvergunning,&#13;
rekening wordt gehouden met bestaande&#13;
rechten.&#13;
Verweerders hanteren daarbij om een aantal&#13;
nader genoemde redenen het jaar 1984 als&#13;
referentiejaar.&#13;
Het thans vergunde aantal dieren ziet,&#13;
overeenkomstig dit beleid, op het aantal dieren&#13;
dat in 1984 feitelijk in de inrichting aanwezig&#13;
was.&#13;
Naar het oordeel van de Voorzitter dient,&#13;
mede gelet op de jurisprudentie van de Afdeling&#13;
op dit punt, een bedrijf, dat niet reeds&#13;
over een hinderwetvergunning beschikte, in&#13;
beginsel te worden aangemerkt als een nieuw&#13;
te vestigen bedrijf bij de toepassing van de&#13;
Richtlijn 'Ammoniak en Veehouderij'.&#13;
De vraag of en zo ja, in hoeverre legaliseringsbeleid&#13;
aanvaardbaar is, zal door de Afdeling&#13;
bij de behandeling van de bodemprocedure&#13;
moeten worden beantwoord.&#13;
De Voorzitter kan het standpunt van verweerders&#13;
delen dat een toename van de ammoniakemissie&#13;
in de gemeente Nederweert,&#13;
gezien de hoge achtergronddepositie, moet&#13;
worden voorkomen.&#13;
Voorshands is de Voorzitter dan ook van&#13;
oordeel dat verweerders verzoekster op goede&#13;
gronden het gevraagde aantal dieren niet volledig&#13;
hebben vergund.&#13;
In verband met het vorenstaande bestaat&#13;
geen aanleiding de bestreden beschikking te&#13;
schorsen.&#13;
Thans zal de Voorzitter nagaan of in afwachting&#13;
van de bodemprocedure een voorlopige&#13;
voorziening moet worden getroffen ter&#13;
voorkoming van onevenredig nadeel voor verzoekster.&#13;
Blijkens de stukken is de inrichting reeds&#13;
lange tijd ter plaatse gevestigd.&#13;
De bedrijfsvoering van de inrichting beoogt&#13;
een ecologische eenheid te vormen tussen&#13;
onder meer bossen, natuurgebied en&#13;
landbouwgronden. Het huidige aantal runderen bedraagt circa&#13;
170.&#13;
Bij het verhoor heeft verzoekster betoogd&#13;
dat minimaal 150 runderen nodig zijn om één&#13;
bedrijfsinkomen te garanderen.&#13;
Indien het aantal runderen direct zou moeten&#13;
worden teruggebracht tot het door verweerders&#13;
vergunde aantal van 131, betekent&#13;
dit, aldus verzoekster, een verstoring van het&#13;
ecologisch evenwicht en een verlies van 40&#13;
stuks stamboek-fokrunderen.&#13;
In elk geval moet haar, zo heeft zij gesteld,&#13;
de nodige tijd worden gegund om haar bedrijfsvoering&#13;
aan te passen.&#13;
Verzoekster heeft er onmiskenbaar belang&#13;
bij dat zij het huidige aantal runderen niet onmiddellijk&#13;
hoeft terug te brengen tot het vergunde&#13;
aantal.&#13;
Verder is de Voorzitter er bij het verhoor&#13;
van overtuigd geraakt, dat verzoekster tijd nodig&#13;
heeft om haar bedrijfsvoering zo aan te&#13;
passen dat het ecologisch evenwicht niet al te&#13;
zeer verstoord raakt.&#13;
De Voorzitter ziet daarom aanleiding bij&#13;
wijze van voorlopige voorziening te bepalen&#13;
dat het verzoekster wordt toegestaan het aantal&#13;
runderen geleidelijk over 3 jaar te verminderen&#13;
tot het door verweerders vergunde&#13;
aantal.&#13;
Uitspraak&#13;
De Voorzitter van de Afdeling voor de geschillen&#13;
van bestuur,&#13;
Gezien de Tijdelijke wet Kroongeschillen&#13;
en de Wet op de Raad van State;&#13;
I. treft de voorlopige voorziening dat het&#13;
verzoekster is toegestaan het aantal dieren ge&#13;
leidelijk over 3 jaar te verminderen van 170&#13;
tot het door verweerders vergunde aantal van&#13;
131;&#13;
II. wijst het verzoek om toepassing van art.&#13;
107 van de Wet op de Raad van State voor het&#13;
overige af.</content><legacyfootnotes/><footnotes><footnote/></footnotes><auteurs>Dr. G.H. Veringa</auteurs><published>1992-06-01 00:00:00</published><modified>1990-09-10 00:00:00</modified><editiondate>1992-06-01</editiondate><htmlpath>https://denhollander.info/artikel/6602</htmlpath></article>
</articles></edition>
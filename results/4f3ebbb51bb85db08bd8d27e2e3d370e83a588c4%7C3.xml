<edition><articles><article><jaar>2011</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2011</searchword><id>9397</id><udhid>UDH:TvAR/9397</udhid><titel>Pachtprijzen, een update</titel><searchwords><searchword>TvAR 7/8/2011</searchword><searchword>UDH:TvAR/9397</searchword></searchwords><attachments><attachment><name>TvAR2011_07_08_04_Pachtprijzen.pdf</name><extention>pdf</extention><url>https://denhollander.info/download/8207/ci</url></attachment></attachments><inleiding>Eerder is in dit tijdschrift door mij aandacht besteed aan de inhoud en toepassing van het op 1 september 2007 in werking getreden Pachtprijzenbesluit 2007 met bijbeho­rende regelingen.1&#13;
In dit artikel wordt aandacht besteed aan de nadien in werking getreden wijzigingen daarvan. Voor een goed begrip hiervan geschiedt dit tegen de achtergrond van een samenvatting van de regelingen uit 2007.&#13;
</inleiding><content>Pachtprijzenbesluit 2007 c.a.&#13;
Land&#13;
De in het Pachtprijzenbesluit 2007 c.a. neergelegde syste­matiek gaat uit van pachtprijzen die gebaseerd zijn op het opbrengend vermogen van de grond. Ten behoeve van de bepaling van de maximum pachtprijs in een nieuwe regulie­re op of na 1 september 2007 gesloten pachtovereenkomst betreffende grasland, bouwland of fruitteelt(onder)grond worden 8 pachtprijsgebieden (regio’s) onderscheiden.2 Per pachtprijsgebied wordt tweejaarlijks een zgn. hoogst toelaat­bare pachtprijs (regionorm) vastgesteld.3 Indien deze echter meer bedraagt dan 2% van de vrije verkeerswaarde van het betreffende land in onverpachte staat dan geldt 2% van die waarde als hoogst toelaatbare pachtprijs.4 Genoemde syste­matiek is ook van toepassing op (nieuwe) geliberaliseerde pachtovereenkomsten met een duur langer dan zes jaar in­gevolge het op 1 september 2007 van kracht geworden art. 7:397 BW.&#13;
De tussen partijen geldende pachtprijs in een reeds op 31 au­gustus 2007 bestaande pachtovereenkomst betreffende gras­land, bouwland of fruitteelt(onder)grond wordt gewijzigd met een tweejaarlijks per pachtprijsgebied vast te stellen veranderpercentage.5 Ook hier geldt echter dat de dientenge­volge gewijzigde pachtprijs niet meer kan bedragen dan 2% van de vrije verkeerswaarde van dat land6. De regionorm geldt -anders dan bij nieuwe pachtovereenkomsten- bij be­staande pachtovereenkomsten betreffende land dus niet als maximum pachtprijs!&#13;
Woningen&#13;
De hoogst toelaatbare pachtprijs van een op of na 1 septem­ber 2007 verpachte agrarische bedrijfswoning wordt bepaald aan de hand van een -tweejaarlijks vast te stellen- gewijzigd puntenstelsel.7&#13;
De pachtprijs van een reeds op 31 augustus 2007 verpachte agrarische bedrijfswoning wordt gewijzigd met een -twee­jaarlijks vast te stellen- (verander)percentage.8&#13;
Bedrijfsgebouwen&#13;
De hoogst toelaatbare pachtprijs van een bij een op of na 1 september 2007 gesloten pachtovereenkomst verpacht be­drijfsgebouw wordt vastgesteld aan de hand van een -twee­jaarlijks vast te stellen- tabel waarin het reeds in het Pacht­normenbesluit 1995 opgenomen onderscheid naar aard van het bedrijf, grootte-klasse in ha en doelmatigheid is gehand­haafd, doch waarin de daarin vermelde bedragen zijn aange­past aan de Consumentenprijsindex.9&#13;
De pachtprijs van een reeds op 31 augustus 2007 verpacht bedrijfsgebouw wordt van rechtswege gewijzigd met een -tweejaarlijks vast te stellen- (verander)percentage.10&#13;
Wijzigingen per 1 september 2009&#13;
Per 1 september 2009 zijn de pachtprijzen voor het eerst ge­wijzigd op basis van de nieuwe systematiek. Wel is daarbij op aandrang van de toenmalige vaste Kamercommissie van LNV deze systematiek op twee onderdelen gewijzigd.11 De eerste wijziging betrof de uitbreiding van het aantal pacht­prijsgebieden van 8 naar 14. De tweede wijziging betrof de invoering van een nieuw (extra) plafond voor de maximum pachtprijs in bestaande reguliere pachtovereenkomsten voor land, te weten 110% van de desbetreffende regionorm. Van­af 1 september 2009 is (110% van) de regionorm dus ook van belang bij de bepaling van de maximum pachtprijs van land in bestaande pachtovereenkomsten!&#13;
De herziening van de pachtprijs ingevolge de op 1 septem­ber 2009 in werking getreden wijziging van het Pachtprij­zenbesluit 2007 c.a. heeft in veel gevallen geresulteerd in een fors hogere pachtprijs. Deze stijging was in 2007 niet voorzien. Deze ontwikkeling was voor de vaste Kamercom­missie van LNV reden om bij de desbetreffende minister aan de bel te trekken.12 Deze heeft de voormalige Commis­sie pachtnormen gevraagd om de gerezen knelpunten in de pachtprijzensystematiek te analyseren en mogelijke oplos­singen te verkennen.13 De uitkomsten daarvan waren voor deze minister aanleiding om de Commissie pachtnormen II in het leven te roepen.&#13;
Commissie pachtnormen II&#13;
De opdracht aan de commissie was om de gerezen knelpun­ten uit te werken en de pachtprijzensystematiek te evalue­ren.14 Op 16 juni 2010 heeft de commissie haar unaniem ad­vies, genaamd ‘De prijs van pacht’ een nadere bezinning op het advies ‘Evenwicht in pachtnormen’ uit 2006, aan de toenmalige minister van LNV uitgebracht.&#13;
De commissie heeft onder meer aanbevelingen gedaan die betrekking hebben op de berekening van de grondbeloning, een ondergrens voor de pachtprijs in bestaande overeenkom­sten, de berekening van het veranderpercentage en de frequentie van herziening van de pachtprijzen. De toenmali­ge minister van LNV15 en nadien de staatssecretaris van EL&amp;I16 hebben genoemd advies integraal overgenomen en aangegeven de in 2011 voorziene pachtprijsherziening te willen baseren op de aanbevelingen van de commissie.&#13;
In haar advies heeft de commissie voorts geadviseerd om een nadere studie uit te voeren naar:&#13;
––de mogelijkheden van het invoeren van toeslagen en aftrekken in relatie tot de productieomstandigheden;&#13;
––het functioneren van de pachtnormen voor agrarische bedrijfsgebouwen.&#13;
Op verzoek van de toenmalige minister van LNV heeft het LEI over beide onderwerpen een rapport uitgebracht.&#13;
LEI-rapporten&#13;
Het LEI komt in zijn rapport ‘Toeslagen en aftrekken voor afwijkende productieomstandigheden’17 tot de conclusie dat het weinig zinvol lijkt om een systeem van aftrekposten en toeslagen aan het vigerende pachtprijzensysteem toe te voe­gen. Het LEI heeft geconstateerd dat er slechts in enkele ge­vallen sprake is van uitschieters naar beneden of naar boven. Voor dergelijke uitzonderingen kan een beroep worden ge­daan op de mogelijkheid van herziening van de pachtprijs door de grondkamer wegens gewijzigde omstandigheden of redelijkheid en billijkheid (art. 7:333 BW). Voor zover er uitschieters voorkomen, gaat het vooral om uitschieters naar boven, wat in geval van een systeem van aftrekposten en toeslagen tot meer toeslagen zou leiden.&#13;
In zijn rapport ‘Hoogst toelaatbare pachtprijs van agrari­sche bedrijfsgebouwen’18 concludeert het LEI dat bepaling van de pachtprijs van agrarische bedrijfsgebouwen op basis van de WOZ-waarde moeilijk toepasbaar is. De WOZ-waar­de houdt geen rekening met pachtersinvesteringen; een cor­rectie daarop leidt tot extra uitvoeringslasten voor de grond­kamers. Ook kunnen pachters geen bezwaar maken tegen de hoogte van de WOZ-waarde, omdat dat recht is voorbehou­den aan de eigenaar.&#13;
Het LEI concludeert verder dat bepaling van de pachtprijs van agrarische bedrijfsgebouwen op basis van modernise­ring van het huidige, op de hectarenorm gebaseerde systeem voor de berekening van de pachtprijs soelaas lijkt te bieden en draagvlak heeft onder de deskundigen. Het LEI geeft in overweging om het voorstel nog nader uit te werken alvo­rens toe te passen.&#13;
De Staatssecretaris van Economische Zaken, Landbouw en Innovatie heeft de Tweede Kamer laten weten deze conclu­sies te delen.19 Het voorstel om de modernisering van de huidige systematiek voor de berekening van de pachtprijs van agrarische bedrijfsgebouwen nader uit te werken heeft hij ook overgenomen.&#13;
Wijzigingen per 1 juli 2011&#13;
Per 1 juli 2011 zijn in werking getreden:&#13;
I. Koninklijk Besluit van 27 juni 2011, houdende wijzi­ging van het Pachtprijzenbesluit 2007 en het Uitvoe­ringbesluit pacht20, alsmede&#13;
II. Regeling van de Staatssecretaris van Economische Zaken, Landbouw en Innovatie van 24 juni 2011, nr. 216160, houdende wijziging van de Uitvoeringsre­geling pacht in verband met de vaststelling van de pachtprijzen 2011.21&#13;
Ad I. Wijziging Pachtprijzenbesluit 2007 c.a.&#13;
In navolging van het advies van de Commissie pachtnormen II is er in deze wijziging van het Pachtprijzenbesluit 2007 op een viertal manieren naar gestreefd om de schommelingen in de pachtprijzen zoals die als gevolg van de inwerkingtre­ding van het Pachtprijzenbesluit 2007 en de wijziging daar­van in 2009 zijn opgetreden te beperken:&#13;
a. Bij de berekening van de pachtprijzen is de aftrekpost voor reservering voor pachters flexibeler gemaakt. Deze aftrekpost is voortaan gerelateerd aan de grondbeloning in plaats van aan het bedrijfsvermogen. Dit bevordert de eenvoud en transparantie van het systeem.&#13;
b. Het veranderpercentage wordt op een andere wijze berekend.22 Kort gezegd wordt op de hoogte van het veranderpercentage in het vervolg minder afhankelijk van de werkelijk betaalde pachtprijzen in de regio. Ook hierdoor wordt het systeem eenvoudiger en transparanter.&#13;
c. De pachtprijzen worden in het vervolg jaarlijks in plaats van tweejaarlijks aangepast.23&#13;
d. Naast de bestaande bovengrens van 110% van de desbetreffende regionorm voor pachtprijzen in op 31 augustus 2007 bestaande pachtovereenkomsten betref­fende land is voor deze pachtovereenkomsten een ondergrens van 90% van die regionorm ingevoerd.24 Hierdoor wordt bij een daling van de pachtprijs als gevolg van een negatief veranderpercentage de neerwaartse beweging gedempt. Indien echter een bestaande pachtovereenkomst al een pachtprijs heeft die lager is dan 90% van de regionorm, geldt dat toe­passing van de veranderpercentage niet tot een verdere daling van de pachtprijs mag leiden. Bij een negatief veranderpercentage blijft de pachtprijs dan dus gelijk aan de geldende pachtprijs. Alleen als toepassing van het veranderpercentage tot een stijging van de pachtprijs leidt (bij een positief veranderpercentage), wordt de pachtprijs naar boven bijgesteld. De onder- en bovengrens tezamen beperken de huidige spreiding in de betaalde pachtprijzen. De hoogste onderschei­denlijk laagste pachtprijzen (hoger dan 110% van de regionorm onderscheidenlijk lager dan 90% van de regionorm) kunnen nu immers niet verder stijgen onderscheidenlijk dalen. Deze prijzen worden als het ware bevroren. Over een langere periode bezien zul­len de boven- en ondergrens de schommelingen in de pachtprijzen dempen.&#13;
Bestaande pachtovereenkomst&#13;
In de onderhavige regeling is in art. 2, tweede lid, het begrip ‘bestaande overeenkomst ‘verduidelijkt in die zin dat thans &#13;
­daarin uitdrukkelijk is bepaald dat het gaat om op 31 augus­tus 2007 bestaande pachtovereenkomsten. Deze wijziging werkt terug tot 1 september 2007.25&#13;
Lagere pachtprijs in nieuwe pachtovereenkomst&#13;
Partijen die op of na 1 september 2007 een pachtovereen­komst hebben gesloten kunnen daarbij een pachtprijs heb­ben afgesproken die lager is dan de regionorm. De regio­norm betreft immers enkel een maximum. Met het oog op en vermindering van de administratieve lasten voor die par­tijen wordt thans bepaald dat in die situaties de pachtprijs bij de periodieke herziening evenredig wordt aangepast. Zo wordt voorkomen dat partijen bij elke periodieke herziening opnieuw afspraken moeten maken over de hoogte van de pachtprijzen.26&#13;
Wijziging art. 21&#13;
In art. 21 van het Pachtprijzenbesluit 2007 is bepaald op welke wijze de grondkamer de pachtprijs vaststelt in geval van een verzoek tot herziening van de pachtprijs als bedoeld in art. 333, tweede of derde lid, van Boek 7 van het Burger­lijk Wetboek. De berekeningswijze zoals die is opgenomen voor overeenkomsten die zijn aangegaan sinds 1 september 2007 bleek evenwel niet aan te sluiten bij de wijze waarop de pachtprijzen worden herzien op grond van art. 2, eerste lid, van het Pachtprijzenbesluit 2007. Deze omissie is thans rechtgezet.27&#13;
Wijziging Uitvoeringsbesluit pacht&#13;
Deze wijziging betreft de beëdigingprocedure voor leden en plaatsvervangende leden van de grondkamers.28&#13;
Ad II. Wijziging Uitvoeringsregeling pacht&#13;
In art. 2 van het Pachtprijzenbesluit 2007 is bepaald op wel­ke wijze de pachtprijzen worden herzien. De daarin bedoel­de regionale hoogst toelaatbare pachtprijs per ha voor land (in nieuwe pachtovereenkomsten)en regionale verander­percentage voor de pachtprijs van land (in bestaande pacht­overeenkomsten) zijn opgenomen in de Uitvoeringsregeling pacht. Deze regeling is per 1 juli 2011 gewijzigd door de be­trokken staatssecretaris.&#13;
In Bijlage 1, behorende bij art. 1 van genoemde regeling, zijn de volgende regionale hoogst toelaatbare pachtprijzen (regionormen) respectievelijk regionale veranderpercentages voor land vermeld:&#13;
A. Pachtovereenkomsten die worden aangegaan op of na 1 september 2007 &#13;
Hoogst toelaatbare pachtprijsPachtprijsgebied per hectare per jaar&#13;
Bouwhoek en Hogeland € 697&#13;
Veenkoloniën en Oldambt € 431&#13;
Noordelijk weidegebied € 619&#13;
Oostelijk veehouderijgebied € 613&#13;
Centraal veehouderijgebied € 635&#13;
IJsselmeerpolders €1.041&#13;
Westelijk Holland € 396&#13;
Waterland en Droogmakerijen € 429&#13;
Hollands/Utrechts weidegebied € 542&#13;
Rivierengebied € 769&#13;
Zuidwestelijk akkerbouwgebied € 660&#13;
Zuidwest-Brabant € 631&#13;
Zuidelijk veehouderijgebied € 679&#13;
Zuid-Limburg € 670&#13;
B. Percentage waarmee de tussen partijen op grond van een voor 1 september 2007 aangegane pachtovereenkomst geldende pachtprijs wordt gewijzigd &#13;
Pachtprijsgebied Veranderpercentage&#13;
Bouwhoek en Hogeland 16&#13;
Veenkoloniën en Oldambt 2&#13;
Noordelijk weidegebied –1&#13;
Oostelijk veehouderijgebied –3&#13;
Centraal veehouderijgebied –2&#13;
IJsselmeerpolders 11&#13;
Westelijk Holland 2&#13;
Waterland en Droogmakerijen –17&#13;
Hollands/Utrechts weidegebied 2&#13;
Rivierengebied 15&#13;
Zuidwestelijk akkerbouwgebied 9&#13;
Zuidwest-Brabant 11&#13;
Zuidelijk veehouderijgebied –8&#13;
Zuid-Limburg 24&#13;
Nieuwe woningen&#13;
Bijlage 2 bevat het gewijzigde puntenstelsel voor nieuwe agrarische woningen.&#13;
(Verander)percentage pachtprijs bestaande woningen&#13;
De hoogst toelaatbare pachtprijs van reeds voor 1 september 2007 verpachte agrarische woningen wordt ten opzichte van 2009 verhoogd met 2,52%.&#13;
Nieuwe bedrijfsgebouwen&#13;
In Bijlage 3 zijn de gewijzigde hectarenormen voor de bepa­ling van de hoogst toelaatbare pachtprijs van (nieuwe) agra­rische bedrijfsgebouwen vermeld.&#13;
(Verander)percentage pachtprijs bestaande bedrijfsgebouwen&#13;
De hoogst toelaatbare pachtprijs van reeds voor 1 september 2007 verpachte bedrijfsgebouwen wordt ten opzichte van 2009 verhoogd met 3,14%.&#13;
Volgende wijzigingen per 1 juli 2012?&#13;
Naar verwachting zal de volgende wijziging van het Pacht­prijzenbesluit 2007 c.a. met ingang van 1 juli 2012 in wer­king treden.&#13;
</content><legacyfootnotes>* Mr. J.G. Bongers is griffier van de Centrale Grondkamer.&#13;
1. Agr.r. 2008, p. 12 e.v.&#13;
2. Tabel 1, behorende bij art. 1 Pachtprijzenbesluit 2007.&#13;
3. Art. 2, lid 1 Pachtprijzenbesluit 2007.&#13;
4. Art. 3 Pachtprijzenbesluit 2007.&#13;
5. Art. 2, lid 2 Pachtprijzenbesluit 2007.&#13;
6. Art. 3 Pachtprijzenbesluit 2007.&#13;
7. Art. 14, lid 1 Pachtprijzenbesluit 2007.&#13;
8. Art. 15, lid 1 Pachtprijzenbesluit 2007.&#13;
9. Art. 16, lid 1 Pachtprijzenbesluit 2007.&#13;
10. Art. 20 Pachtprijzenbesluit 2007.&#13;
11. Kamerstukken II 2008/09, 28 625, nr. 74.&#13;
12. Kamerstukken II 2009/10, 27 924, nr. 39.&#13;
13. Kamerstukken II 2009/10, 27 924, nr. 40.&#13;
14. Kamerstukken II 2009/10, 27 924, nr. 42.&#13;
15. Kamerstukken II 2009/10, 27 924, nr. 46.&#13;
16. Kamerstukken II 2009/10, 27 924, nr. 49.&#13;
17. LEI-nota 10-169.&#13;
18. LEI-nota 10-170.&#13;
19. Brief van 13 december 2010.&#13;
20. Stb. 2011, 332.&#13;
21. Stcrt. 2011 nr. 11493.&#13;
22. Art. I, onderdelen F, eerste lid, en G, van het wijzigingsbe­sluit.&#13;
23. Art. I, onderdelen B, eerste lid, en H, van het wijzigingsbe­sluit.&#13;
24. Art. I, onderdeel C, van het wijzigingsbesluit. &#13;
25. Art. I, onderdeel B, tweede lid en art. III, tweede lid, van het wijzigingsbesluit.&#13;
26. Art. I, onderdeel D, van het wijzigingsbesluit.&#13;
27. Art. I, onderdeel I, tweede lid, van het wijzigingsbesluit.&#13;
28. Art. II van het wijzigingsbesluit. &#13;
</legacyfootnotes><footnotes><footnote/></footnotes><auteurs>mr. J.G. Bongers&#13;
</auteurs><published>2011-08-01 00:00:00</published><modified>2011-08-01 00:00:00</modified><editiondate>2011-08-01</editiondate><htmlpath>https://denhollander.info/artikel/9397</htmlpath></article>
</articles></edition>
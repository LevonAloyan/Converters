<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1994</searchword><id>5208</id><udhid>UDH:TvAR/5208</udhid><titel>Davidson-Menalda / Schrama (TvAR 1994/4708)</titel><searchwords><searchword>TvAR 7/1994</searchword><searchword>TvAR 1994/4708</searchword><searchword>UDH:TvAR/5208</searchword></searchwords><attachments><attachment><name>1994_nr 7_Rechtspraak_4708.pdf</name><extention>pdf</extention><url>https://denhollander.info/download/5143/ci</url></attachment></attachments><inleiding>Pachtwet, art. 38a, lid 1, Burger-lijk wetboek, art. 6 : 2, lid 1&#13;
&#13;
Bij de eigendomsovergang van het verpachte naar de huidige verpachtster is bij o.m. bepaald dat de pachter tot zijn overlijden zou mogen blijven pachten. Dit is door de grondkamer aldus geïnterpreteerd, dat de pachter tot zijn overlijden de gelegenheid zal hebben verlenging van de pachtovereenkomst te vragen, bij welke interpretatie partijen zich hebben aangesloten. Ook in de onderhavige verlengingsprocedure moet hiervan worden uitgegaan. Voorts is niet gebleken van feiten en omstandigheden op grond waarvan aangenomen zou moeten worden dat verpachtster thans niet langer gehouden is aan het overeengekomene. Een beroep door verpachtster op het bepaalde in art. 38a, lid I Pw, zou het destijds overeengekomene volkomen illusoir maken. Het algemene rechtsbeginsel dat partijen verplicht zijn zich jegens elkaar te gedragen overeenkomstig de eisen van redelijkheid en billijkheid, leidt er toe, conform art. 6:2, lid I BW, dat een beroep op art. 38a, lid I Pw door verpachtster, gegeven de omstandigheden van dit geval, naar maatstaven van redelijkheid en billijkheid onaanvaardbaar is. Beslissing naar billijkheid en bevestiging van de beschikking in eerste aanleg, waarbij het verlengingsverzoek werd toegewezen.</inleiding><content>Beschikking in de zaak van:&#13;
Romelia Lamberta Davidson-Menalda, wo-nende te West-Beemster, appellante, procu-reur: mr. J.M. Bosnak,&#13;
tegen&#13;
Jacobus Schrama, wonende te West-Beem-ster, geïntimeerde, procureur: mr. J. van Dijk-huizen.&#13;
Het geding in eerste aanleg&#13;
Het hof verwijst naar de in fotocopie aan deze beschikking gehechte beschikking van de pachtkamer van het kantongerecht te Alkmaar van 1 juni 1993, waarbij de tussen appellante en geïntimeerde bestaande pachtovereen-komst is verlengd voor de duur van 6 jaar, eindigend 1 maart 2000.&#13;
Het geding in hoger beroep&#13;
Appellante is bij verzoekschrift, op 23 juni 1993 ter griffie van het hof binnengekomen, bij het hof in hoger beroep gekomen van bo-vengenoemde beschikking, met verzoek de beschikking waarvan beroep te vernietigen en opnieuw rechtdoende (lees: beschikkende) geïntimeerde alsnog niet-ontvankelijk te ver-klaren in zijn verlengingsverzoek, althans dit verzoek af te wijzen, kosten rechtens.&#13;
Geïntimeerde heeft bij op 22 juli 1993 ter griffie van het hof ingekomen verweerschrift verweer gevoerd, met verzoek de beschik-king, waarvan beroep, al of niet met aanvul-ling en/of verbetering van gronden, te (lees:) bevestigen, kosten rechtens.&#13;
Mondelinge behandeling ter raadkamer van het hof heeft plaatsgevonden op 18 okto-ber 1993, waar aanwezig waren appellante, bijgestaan door mr. A.H.J. Dunselman, advo-caat te Alkmaar, en geïntimeerde, vergezeld van mevrouw M.J. Steenakker-van Eijck en bijgestaan door mr. J. van Dijkhuizen, advo-caat te Arnhem. Mr. Dunselman heeft ter zit-ting overlegd zijn brief d.d. 15 januari 1992 aan de Grondkamer voor Noord-Holland. Ter zitting hebben partijen inlichtingen aan het hof verstrekt, waarna de raadslieden de we-derzijdse standpunten nader hebben toege-licht, wat de raadsman van appellante betreft mede aan de hand van pleitnotities.&#13;
De grieven&#13;
Appellante heeft als grieven tegen de beschik-king waarvan beroep aangevoerd:&#13;
Grief I&#13;
Ten onrechte is de pachtkamer van het kan-tongerecht te Alkmaar tot het oordeel geko-men, dat het verlengingsverzoek van geïntimeerde toegewezen dient te worden.&#13;
Grief II&#13;
Ten onrechte heeft de pachtkamer als motive-ring voor haar oordeel overwogen, dat appel-lante haar recht heeft verwerkt zich te beroepen op de verplichte afwijzingsgrond van artikel 38a, van de Pachtwet (het bereiken van de 65-jarige leeftijd door geïntimeerde in januari 1994) door het aangaan van de wijzi-gingsovereenkomst, waarbij onder meer is overeengekomen, dat geïntimeerde 30 are van het gepachte aan appellante afstond en appel-lante toezegde dat geïntimeerde tot zijn over-lijden zou kunnen blijven pachten. Grief III&#13;
Ten onrechte overweegt de pachtkamer dat onvoldoende feiten en omstandigheden door appellante zijn aangevoerd op grond waarvan aangenomen zou moeten worden, dat zij niet gehouden kan worden aan het in 1970 tussen partijen overeengekomene.&#13;
Grief IV&#13;
Ten onrechte overweegt de pachtkamer ten overvloede dat met betrekking tot de gestelde wederzijdse belangen, voor zover de pachtka-mer tot een belangenafweging mocht komen in verband met het verzoek tot verlenging van de pachtovereenkomst, dat het door geïnti-meerde gestelde belang meer bescherming verdient dan dat van appellante. Daarbij maakt de pachtkamer ten onrechte de overwe-gingen opgenomen in de beschikking van de pachtkamer te Alkmaar van 2 juni 1991, tot de hare.&#13;
De vaststaande feiten&#13;
- Geïntimeerde pacht vanaf maart 1965, oorspronkelijk van ir. C.C. Honig, een perceel grasland aan de Wormerweg achter nummer 14, kadastraal bekend gemeente Beemster, sectie F, nummer 1048 ged. (voorheen num mer 922), groot ca. 2 ha.&#13;
- De betreffende pachtovereenkomst is bij vonnis van de pachtkamer van het kantonge recht te Alkmaar van 6 september 1966 schriftelijk vastgelegd, welke vonnis is be krachtigd door de pachtkamer van dit hof bij arrest van 26 juni 1967 en door de grondka mer voor Noord-Holland goedgekeurd bij be schikking van 23 april 1968, zulks met wijziging van de overeengekomen pachtprijs en met afwijzing van het verzoek ex artikel 9, lid 2, der Pachtwet.&#13;
- Appellante is vanaf januari 1970 krach tens eigendomsovergang verpachtster.&#13;
- Bij de eigendomsovergang van ir. C.C. Honig naar appellante is in januari 1970 een wijzigingsovereenkomst opgemaakt waarbij onder meer is overeengekomen, dat geïnti meerde 30 are van het gepachte aan appellan te afstond (het gepachte is sindsdien ca. 1.70 ha groot) en dat geïntimeerde het resterende gedeelte tot zijn overlijden zou mogen blijven pachten.&#13;
- Voornoemde wijzigingsovereenkomst is door de grondkamer voor Noord-Holland goedgekeurd op 18 februari 1992 (verzonden op 6 maart 1992), bij welke beschikking de grondkamer de wijzigingsovereenkomst aldus&#13;
heeft geïnterpreteerd, dat deze overeenkomst niet moet worden uitgelegd als een overeen-komst voor het leven, doch dat de pachter tot zijn overlijden de gelegenheid zal hebben ver-lenging van de pachtovereenkomst te vragen.&#13;
- Bij beschikking van 2 juli 1991 heeft de pachtkamer van het kantongerecht te Alkmaar de onderhavige pachtovereenkomst verlengd met een periode van twee jaar, eindigend 1 maart 1994, met bepaling dat verlenging kan worden gevraagd tot uiterlijk één jaar voor het einde van de verlengingstermijn.&#13;
- Geïntimeerde heeft op 23 februari 1993 een verzoek ingediend tot verlenging van de pachtovereenkomst (ingekomen ter griffie van de pachtkamer van het kantongerecht te Alk maar op 24 februari 1993).&#13;
- Geïntimeerde is thans 64 jaar en wordt op 11 januari 1994 65 jaar.&#13;
Ter mondelinge behandeling is aan het hof -niet of onvoldoende weersproken - verklaard:&#13;
door appellante:&#13;
Ik ben 70 jaar oud en was voorheen medisch specialiste. Ik heb geen landbouwbedrijf maar wel een houten stal bij de woning, met daarin twee afgesloten paardenboxen en een open ruimte. Ik heb een pony en een ezel. Indien ik het land in geschil vrij van pacht krijg zal ik dat land niet verkopen maar daarop paarden, pony's en/of ezels houden welke ik tot hun dood zal verzorgen. Ik verwacht van de eige-naren een vergoeding voor de onkosten daar-voor. Ik weet niet precies hoeveel daarvoor gerekend moet worden. Jaren geleden was het f 100 per maand per dier. Ik verwacht dat het nu wel meer zal zijn. Ik zal de dieren zelf ver-zorgen. Vroeger ging ik ook veel met paarden om. Mijn echtgenoot was een vooraanstaand paardenman. Het verzorgen van oude paarden zou voor mij een zinvolle bezigheid zijn.&#13;
De overeenkomst van 1970 is eerst in 1992 aan de grondkamer voor Noord-Holland op-gestuurd uit onwetendheid. Destijds heb ik voorgesteld de zaak onderling met Schrama te regelen maar hij wilde dat niet. In principe wil ik nog steeds wel aan een regeling meewer-ken. Ik denk de mestafvoer wel te kunnen re-gelen. Er is slechts een kleine verbouwing van de stallen nodig, waaraan ik ook veel zelf zal doen.&#13;
door geïntimeerde:&#13;
Ik ben 64 jaar, gehuwd en ik heb drie kinde-ren: een zoon van 37 jaar die schilder is en twee volwassen dochters. Op ca. 2 km van de eigendomskavel van ca. 2.30 ha heb ik 11.74 ha land in gebruik. Dat land pacht ik van Staatsbosbeheer en van enkele particulieren. Daarnaast heb ik nog ca. 2.40 ha van jaar tot jaar in mondeling gebruik van Staatsbosbe-heer. Inclusief de grond in geschil, welke grenst aan mijn huisperceel, heb ik 18.24 ha in gebruik. Ik schaar voor f 10 per week per koe ongeveer 10 melkkoeien in. Daarnaast heb ik ca. 100 schapen met de daarbij beho-rende lammeren. Vóór 15 juni, de datum vanaf waarvan de koeien op het op afstand gelegen land van Staatsbosbeheer mogen lo-pen, weid ik daar schapen. In 1992 heb ik een klein verlies geleden. De bedrijfsresultaten van 1993 zijn mij nog niet bekend. In het con-flict met de verpachtster ben ik eventueel wel bereid om aan een redelijke oplossing mee te werken. Ik ben het niet eens met niet-verlen-ging van de pachtovereenkomst omdat ik op grond van de afspraak van 1970 mag blijven pachten tot mijn dood. Bovendien heb ik de verpachtster altijd over mijn erf naar haar land laten gaan en haar met diverse werkzaamhe-den geholpen. Ik heb een WAO-uitkering.&#13;
Ik ben voor 80% arbeidsongeschikt. De re-denen waarom de overeenkomst van 1970 niet destijds al aan de grondkamer is toege-stuurd zijn mij onbekend.&#13;
Motivering van de beschikking waarvan be-roep&#13;
De beschikking van beroep is gegeven uit de volgende overwegingen - kort weergegeven en voor zover in hoger beroep van belang -:&#13;
De pachtkamer is van oordeel, dat het ver-lengingsverzoek van Schrama toegewezen dient te worden. Daartoe wordt overwogen dat Davidson haar recht heeft verwerkt zich te beroepen op de verplichte afwijzingsgrond van artikel 38a van de Pachtwet door het aan-gaan van de wijzigingsovereenkomst. Ter ge-legenheid van de mondelinge behandeling heeft Davidson in dit verband desgevraagd aangegeven, dat het de bedoeling van partijen was dat Schrama het perceel zou pachten tot zijn overlijden. Door Davidson zijn onvol-doende feiten en omstandigheden aangevoerd op grond waarvan aangenomen zou moeten worden, dat zij niet gehouden kan worden aan het destijds tussen partijen overeengekomene.&#13;
Ten overvloede overweegt de pachtkamer met betrekking tot de gestelde wederzijdse belangen, dat zij van oordeel is, dat het door Schrama gestelde belang meer bescherming&#13;
Pacht&#13;
verdient dan dat van Davidson. Voor de gron-den welke tot dit oordeel leiden wordt kort-heidshalve verwezen naar de aan partijen bekende beschikking van de pachtkamer te Alkmaar d.d. 2 juli 1991, waarvan de pacht-kamer de overwegingen tot de hare maakt.&#13;
Davidson dient als de in het ongelijk ge-stelde partij in de kosten van de procedure veroordeeld te worden.&#13;
Beoordeling van het hoger beroep&#13;
1. De grieven II en III lenen zich voor geza-menlijke behandeling. Het hof overweegt dienaangaande het volgende.&#13;
2. Geïntimeerde, als pachter, is met ir. C.C. Honig als verpachter een pachtovereenkomst aangegaan, ingaande maart 1965, met betrek king tot een perceel grasland gelegen aan de Wormerweg achter nummer 14, kadastraal bekend gemeente Beemster, sectie F, nummer 1048 ged. (voorheen nummer 922), groot ca. 2 ha.&#13;
3. Vanaf januari 1970 is appellante krach tens eigendomsovergang verpachtster. Naar niet weersproken is komen vast te staan heeft geïntimeerde indertijd afgezien van de uitoe fening van het voorkeursrecht van art. 56b, eerste lid, van de Pachtwet, in samenhang met de in genoemde wijzigingsovereenkomst van januari 1970, in artikel II, vastgelegde afstand van het pachtrecht met betrekking tot een ge deelte groot 30 are van het sedert maart 1965 gepachte perceel grasland, waartegenover ap pellante zich in dezelfde wijzigingsovereen komst, in artikel I, onder meer heeft verbonden het land in geschil aan geïntimeer de te blijven verpachten met de mogelijkheid van verlenging van de pachtovereenkomst tot het overlijden van geïntimeerde.&#13;
4. Bij brief van 21 maart 1991 van R. Vroege van de Hollandsche Maatschappij van Landbouw, optredende als gemachtigde van geïntimeerde, is aan de grondkamer voor Noord-Holland verzocht vorenbedoelde wijzi gingsovereenkomst te toetsen.&#13;
In de brief d.d. 15 januari 1992 van mr. Dunselman aan de grondkamer voor Noord-Holland komen de volgende passages voor:&#13;
'Tijdens de mondelinge behandeling op 24 september 1991 is door u een voorstel gedaan tot interpretatie van artikel I en artikel II van de wijzigingsovereenkomst d.d. januari 1970.&#13;
Artikel I zou voor wat betreft de duur van de overeenkomst geïnterpreteerd kunnen wor-den als dat partijen de intentie hebben om de heer Schrama als pachter telkens de gelegenheid te geven tot zijn overlijden verlenging van de pachtovereenkomst te vragen. Deze in-terpretatie van artikel I voorkomt dat het be-treffende artikel uitgelegd wordt als inhoudende een pachtovereenkomst "voor het leven".&#13;
(...)&#13;
Namens cliënte verzoek ik u hierdoor de wijzigingsovereenkomst van januari 1970 goed te keuren, met dien verstande dat aan de artikelen I en II van deze overeenkomst door u een interpretatie wordt gegeven als door u voorgesteld tijdens de mondelinge behande-ling van 24 september 1991 en zoals hiervoor omschreven.'&#13;
Namens de pachtkamer is een soortgelijk schriftelijk verzoek aan de grondkamer ge-daan bij brief van 22 januari 1992.&#13;
6. Het hiervoor overwogene, in onderlinge samenhang beschouwd, brengt het hof tot het oordeel, dat voldoende vast is komen te staan de bedoeling van partijen zoals die blijkbaar was ten tijde van het aangaan van meerge- noemde wijzigingsovereenkomst van januari 1970, te weten dat geïntimeerde zo lang hij leeft de gelegenheid heeft verlenging van de onderhavige pachtovereenkomst te verzoeken. Hieruit blijkt dat partijen zelf in 1992 een in terpretatie van de artikelen I en II van de wij- zigingsovereenkomst van januari 1970 hebben gegeven in die zin dat geïntimeerde naar de bedoeling van partijen bij de wijzi- gingsovereenkomst, zo lang hij leeft de gele genheid heeft verlenging van de pachtovereenkomst te verzoeken.&#13;
Van deze interpretatie en bedoeling van partijen moet ook in de onderhavige verlen-gingsprocedure worden uitgegaan.&#13;
7. Voorts is niet gebleken van feiten en omstandigheden op grond waarvan aangeno- men zou moeten worden dat appellante thans niet langer gehouden is aan het in januari 1970 tussen partijen overeengekomene.&#13;
8. Een beroep door appellante op het be- paalde in artikel 38a, lid 2, der Pachtwet, te weten het bezwaar maken tegen verlenging van de pachtovereenkomst wegens het door geïntimeerde vóór het einde van de lopende pachttermijn bereikt hebben van de leeftijd van 65 jaar, zou het destijds overeengekome- ne - als in rechtsoverweging 6 nader aangege- ven - volkomen illusoir maken, omdat hem daardoor de bij bedoelde wijzigingsovereen- komst gegeven mogelijkheid om een eventue- le verlenging van de pachtovereenkomst&#13;
inhoudelijk door de rechter te laten beoorde-len, zou worden ontnomen.&#13;
9. Het algemene rechtsbeginsel dat partijen verplicht zijn zich jegens elkaar te gedragen overeenkomstig de eisen van redelijkheid en billijkheid, zoals dat rechtsbeginsel is neerge- legd in artikel 6:2, lid 1, van het Burgerlijk Wetboek, leidt er in casu dan ook toe, con- form het tweede lid van bedoeld artikel, dat een beroep op het bepaalde in artikel 38a, lid 1, van de Pachtwet, door appellante, met het gevolg dat het verlengingsverzoek reeds daar om zou moeten worden afgewezen, gegeven de omstandigheden van dit geval, naar maat- staven van redelijkheid en billijkheid onaan- vaardbaar is.&#13;
10. De grieven II en III kunnen derhalve niet slagen. Het hof komt tot hetzelfde oor- deel als de pachtkamer van het kantongerecht te Alkmaar in de beschikking, waarvan be- roep, zij het op andere gronden.&#13;
11. De grieven I en IV lenen zich eveneens voor gezamenlijke behandeling.&#13;
12. Het hof moet, nu zich geen der in de artikelen 38a tot en met 41 der Pachtwet be- doelde gevallen voordoet - het door appellan- te voorgenomen gebruik van de grond in geschil is naar het oordeel van het hof niet aan te merken als een landbouwkundig gebruik daarvan -, op de voet van artikel 38 van die wet op het verzoek om verlenging van de pachtovereenkomst naar billijkheid beslissen.&#13;
13. Bij afweging van de belangen van geïntimeerde bij verlenging van de pachtover- eenkomst en de belangen van appellante bij het pachtvrij krijgen van het land in geschil, dienen naar het oordeel van het hof de belan- gen van geïntimeerde te overwegen.&#13;
Voor geïntimeerde is het kunnen blijven beschikken over het land in geschil van be-lang. Niet alleen betreft het ca. 9% van het to-taal van het land dat duurzaam bij hem in gebruik is, maar bovendien vormt het land in geschil, tezamen met de eigendomsgrond van ca. 2.30 ha, de huiskavel van geïntimeerde, terwijl de overige grond op een afstand ligt van ca. 2 km.&#13;
Daar staat tegenover dat appellante op het land in geschil 'pensionpaarden' wil gaan houden. Een activiteit die - zoals hiervoor reeds overwogen - niet is aan te merken als landbouwkundig gebruik, die voorts het ka-rakter van een hobby heeft en waarvoor nog alle investeringen gedaan moeten worden. Het hof acht het oordeel van de pachtkamer van het kantongerecht, dat de afweging van de belangen van partijen naar billijkheid moet leiden tot toewijziging van het verlengings-verzoek, juist.&#13;
14. De grieven I en IV zijn beide onge-grond.&#13;
Slotsom&#13;
Nu alle grieven tegen de beschikking waarvan beroep zijn afgewezen, moet deze beschik-king worden bevestigd, met wijziging van de gronden als voormeld.&#13;
Appellante dient als de ook in hoger be-roep in het ongelijk gestelde partij te worden veroordeeld in de kosten van dat hoger be-roep.&#13;
Beslissing&#13;
Het hof, beschikkende in hoger beroep:&#13;
Bevestigt de door de pachtkamer van het kantongerecht te Alkmaar tussen partijen ge-geven beschikking van 1 juni 1993, waarvan beroep, met wijziging van de gronden als voormeld.&#13;
Veroordeelt appellante in de kosten van het geding in hoger beroep, aan de zijde van geïntimeerde tot heden begroot op f 350 voor verschotten en f 2800 voor salaris van de procureur.</content><legacyfootnotes/><footnotes><footnote/></footnotes><auteurs/><published>1994-02-07 00:00:00</published><modified>1994-02-07 00:00:00</modified><editiondate>1994-02-07</editiondate><htmlpath>https://denhollander.info/artikel/5208</htmlpath></article>
</articles></edition>
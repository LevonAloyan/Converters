<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1990</searchword><id>7119</id><udhid>UDH:TvAR/7119</udhid><titel>'Martha Louise Gerarda den Ouden / Jan Arie de Jongh' (TvAR 1990/4366)</titel><searchwords><searchword>TvAR 6/1990</searchword><searchword>TvAR 1990/4366</searchword><searchword>UDH:TvAR/7119</searchword></searchwords><attachments><attachment><name>1990_nr 6_Rechtspraak_4366.pdf</name><extention>pdf</extention><url>https://denhollander.info/download/6727/ci</url></attachment></attachments><inleiding>Pachtwet, art. 38 en 45 lid 6&#13;
Pachter, 62 jaar oud, wenst verlenging van&#13;
pachtovereenkomst betreffende los land.&#13;
Verpachter wil de grond in geschil na&#13;
beëindiging van de pachtovereenkomst verkopen.&#13;
Pachter heeft geen financiële gegevens&#13;
aan het hof overgelegd waaruit zijn economisch&#13;
belang bij behoud van de grond kan&#13;
blijken. Tevens heeft de pachter in 1987&#13;
een deel van zijn areaal landbouwgrond&#13;
verkocht.&#13;
Pachter heeft zijn belang bij behoud van&#13;
de grond onvoldoende aangetoond. Naar&#13;
billijkheid geen plaats voor verlenging&#13;
pachtovereenkomst.&#13;
Verlenging met één jaar.</inleiding><content>Pachtkamer Gerechtshof te Arnhem, beschikking&#13;
van 15 januari 1990&#13;
(Mr. Maris, mr. Spoor, mr. Kok, baron De&#13;
Weichs de Wenne en De Wolf)&#13;
Het gerechtshof te Arnhem, pachtkamer;&#13;
Gezien:&#13;
het op 24 augustus 1989 ter griffie van het&#13;
hof ingekomen beroepschrift van Martha&#13;
Louise Gerarda den Ouden, - hierna te&#13;
noemen: de verpachtster -, wonende te&#13;
Vught, procureur: mr. W. Reinds, tegen een beschikking van de pachtkamer van het&#13;
kantongerecht te Tiel van 27 juli 1989,&#13;
waarbij is verlengd met een duur van drie&#13;
jaren, eindigend 31 oktober 1992, de pachtovereenkomst&#13;
met&#13;
Jan Arie de Jongh, wonende te Geldermalsen,&#13;
als pachter, behoudens verlenging eindigend&#13;
op 31 oktober 1989, betreffende een&#13;
perceel los land, zijnde het oostelijk deel&#13;
van het perceel kadastraal bekend gemeente&#13;
Geldermalsen, sectie H, nr. 323, groot&#13;
2.19.85 ha.&#13;
Mede gezien:&#13;
de overige stukken, waaronder een fotocopie&#13;
van voormelde beschikking.&#13;
Gelet op:&#13;
de behandeling van het hoger beroep in&#13;
raadkamer van het hof op 11 december&#13;
1989 waarbij aanwezig waren appellante,&#13;
bijgestaan door mr. J.C. Bolte, advocaat te&#13;
Utrecht, en geïntimeerde, bijgestaan door&#13;
mw. M.J.E. Geurts, wonende te Geldermalsen.&#13;
Overweegt:&#13;
De stukken&#13;
De voormelde beschikking is gegeven uit de&#13;
volgende overwegingen:&#13;
Nu niet is gesteld en evenmin ten processe&#13;
anderszins is gebleken welk belang verweerster&#13;
bij beëindiging van de pachtrelatie&#13;
heeft, kan naar het oordeel van de pachtkamer&#13;
bij de billijkheidsafweging slechts het&#13;
belang van verzoeker een rol spelen. Verzoeker,&#13;
die op het gepachte onder meer&#13;
schapen weidt, heeft naar het oordeel van&#13;
de pachtkamer een zodanig belang, dat er&#13;
voldoende grond voor toewijzing van zijn&#13;
verlengingsverzoek aanwezig is, zij het dat&#13;
vanwege verzoekers leeftijd gelet op het bepaalde&#13;
in artikel 45, lid 3, van de Pachtwet&#13;
de pachtovereenkomst wordt verlengd tot&#13;
het einde van het pachtjaar waarin verzoeker&#13;
de leeftijd van 65 jaar zal hebben bereikt,&#13;
zijnde 31 oktober 1992.&#13;
Appellante heeft de volgende grieven&#13;
aangevoerd:&#13;
Grief I&#13;
De pachtkamer van het kantongerecht te&#13;
Tiel heeft niet, althans onvoldoende gemotiveerd&#13;
beschikt op de stelling van verpachtster,&#13;
dat het maatschappelijk bestaan&#13;
van pachter bij verlies van het gepachte niet&#13;
ernstig zal worden aangetast;&#13;
Grief II&#13;
De pachtkamer te Tiel heeft nagelaten te&#13;
beslissen op het subsidiaire verweer van&#13;
verpachtster om indien de pachtovereenkomst&#13;
slechts wordt verlengd met 3 jaar tot&#13;
31 oktober 1992 (artikel 45, lid 3, Pachtwet)&#13;
te bepalen dat pachter geen verlenging&#13;
van de overeenkomst meer kan verzoeken,&#13;
zulks conform het bepaalde in artikel 45,&#13;
lid 5, Pachtwet;&#13;
Grief III&#13;
Voor het geval uw pachtkamer grief II&#13;
mocht passeren, dan dient wettelijk alsnog&#13;
de termijn te worden gegeven, waarbinnen&#13;
de pachter verlenging van de pachtovereenkomst&#13;
kan verzoeken, hetgeen de pachtkamer&#13;
te Tiel in eerste instantie eveneens&#13;
heeft nagelaten te doen;&#13;
met verzoek primair het verlengingsverzoek&#13;
alsnog af te wijzen; subsidiair de beschikking,&#13;
waarvan beroep, te bevestigen&#13;
met bepaling dat pachter geen verlenging&#13;
van de overeenkomst kan verzoeken, zulks&#13;
conform het bepaalde in artikel 45, lid 5,&#13;
Pachtwet en behoudens het bepaalde in artikel&#13;
38a, lid 2, Pachtwet; tertiair te bepalen&#13;
de termijn waarbinnen pachter verlenging&#13;
kan verzoeken.&#13;
De mondelinge behandeling&#13;
Niet of onvoldoende weersproken is verklaard&#13;
door de pachter&#13;
Ik ben 62 jaar oud, gehuwd en heb vijf,&#13;
niet meer te mijnen laste komende, kinderen.&#13;
Mijn kinderen zijn geen van allen in de&#13;
landbouw werkzaam. Ik heb ± 5 ha grond&#13;
in gebruik voor beweiding. Daarvan is 2000&#13;
k 3000 m2, gelegen in de nabijheid van de&#13;
woning, eigendom, ruim 2.5 ha, op 2 km&#13;
van de woning, is gepacht van ene Murman&#13;
en 2.19.85 ha (gelegen op ongeveer 500 meter&#13;
van mijn woning) is gepacht van appellante.&#13;
Ik heb geen grond in pacht van de&#13;
Hervormde Kerk. Ik heb 28 ooien en 36&#13;
rammen in eigendom. Het werk op het land&#13;
doe ik samen met een kennis, aan wie ik&#13;
voor zijn arbeid, van tijd tot tijd ƒ 10,- a&#13;
ƒ25,- betaal. In december 1987 heb ik&#13;
3.53.65 ha grond verkocht, 2.64.80 aan&#13;
Bosman en 0.88.85 ha aan Van Brenk. Ik&#13;
weet niet wat de inkomsten uit mijn bedrijf&#13;
waren in 1987 en 1988. Als gevolg van een ongeval in 1976 ben ik&#13;
voor 60% tot 80% arbeidsongeschikt. Ik&#13;
ontvang dientengevolge een A.A.W.-uitkering&#13;
van netto / 919,90 per maand. Daarnaast&#13;
heb ik inkomsten uit het houden van&#13;
schapen, alsmede uit de rente van mijn kapitaal.&#13;
Mijn woning is vrij van hypotheek.&#13;
door de verpachtster&#13;
Ik ben 48 jaar oud, ongehuwd en woon in&#13;
Vught. Ik ben niet in de landbouw werkzaam.&#13;
De grond in geschil is in 1978 aan&#13;
mij toegedeeld. Indien de pachtovereenkomst&#13;
niet wordt verlengd wil ik de grond,&#13;
vrij van pacht, verkopen.&#13;
Mr. Bolte heeft het standpunt van verpachtster&#13;
nader toegelicht.&#13;
Het oordeel van het hof&#13;
Verpachtster wenst de grond in geschil na&#13;
beëindiging van de pachtovereenkomst te&#13;
verkopen. Zij heeft geen landbouwkundige&#13;
achtergrond.&#13;
Vaststaat derhalve dat zij de onderhavige&#13;
grond niet persoonlijk voor een tot de landbouw&#13;
betrekkelijk doel in gebruik wil nemen.&#13;
Hoewel hem dat uitdrukkelijk is verzocht&#13;
heeft pachter in eerste aanleg en in&#13;
hoger beroep geen financiële gegevens betreffende&#13;
de exploitatie van de grond in geschil&#13;
overgelegd, waaruit zijn economisch&#13;
belang bij behoud van de grond kan blijken.&#13;
Het hof is van oordeel dat de pachter tegen&#13;
de achtergrond van het feit dat hij in&#13;
1987 een deel van zijn areaal landbouwgrond&#13;
heeft verkocht, alsmede gelet op de&#13;
overgelegde stukken en het bij de mondelinge&#13;
behandeling verklaarde, zijn belang&#13;
bij het behoud van de grond in geschil onvoldoende&#13;
heeft aangetoond.&#13;
Naar billijkheid is er geen plaats voor&#13;
verlenging van de pachtovereenkomst.&#13;
Nu het pachtjaar 1989/1990 inmiddels&#13;
op 31 oktober is aangevangen, zal het hof&#13;
de pachtovereenkomst verlengen tot 31 oktober&#13;
1990. Gelet op de inhoud van artikel&#13;
45, lid 6 van de Pachtwet kan geen verdere&#13;
verlenging van deze pachtovereenkomst&#13;
worden verzocht.&#13;
De slotsom&#13;
Grief I is gegrond. Gelet op het vorenstaande&#13;
komt het hof niet toe aan de beoordeling&#13;
van de grieven II en III.&#13;
De beschikking, waarvan beroep, kan&#13;
niet in stand blijven. De pachtovereenkomst&#13;
moet worden verlengd voor de duur&#13;
van één jaar eindigend 31 oktober 1990.&#13;
Beschikkende in hoger beroep&#13;
Vernietigt de beschikking van de pachtkamer&#13;
van het kantongerecht te Tiel van 27&#13;
juli 1989 en opnieuw beschikkende:&#13;
Verlengt de pachtovereenkomst tussen&#13;
partijen betreffende een perceel los land,&#13;
zijnde het oostelijk deel van het perceel,&#13;
kadastraal bekend gemeente Geldermalsen,&#13;
sectie H, nr. 323, groot 2.19.85 ha, met één&#13;
jaar, eindigend 31 oktober 1990. </content><legacyfootnotes/><footnotes><footnote/></footnotes><auteurs>Mr. Maris, mr. Spoor, mr. Kok, baron De&#13;
Weichs de Wenne en De Wolf</auteurs><published>1990-06-01 00:00:00</published><modified>1990-06-01 00:00:00</modified><editiondate>1990-06-01</editiondate><htmlpath>https://denhollander.info/artikel/7119</htmlpath></article>
</articles></edition>
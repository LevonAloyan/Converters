<edition><articles><article><jaar>1998</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1998</searchword><id>4853</id><udhid>UDH:TvAR/4853</udhid><titel>Koorevaar / Hoogheemraadschap van West-Brabant (TvAR 1998/4920)</titel><searchwords><searchword>TvAR 6/1998</searchword><searchword>TvAR 1998/4920</searchword><searchword>UDH:TvAR/4853</searchword></searchwords><attachments><attachment><name>1998_nr 6_Rechtspraak_4920.pdf</name><extention>pdf</extention><url>https://denhollander.info/download/4795/ci</url></attachment></attachments><inleiding>Pachtwet, art. 25, 62&#13;
&#13;
De toekenning van de melkquota berust op de in 1983 gerealiseerde melkproduktie en dit brengt mee dat het melkquotum samenhangt met de grond die in genoemd jaar - direct of indirect - dienstbaar was aan de melkproduktie.&#13;
Met de grond in geschil is melkquotum gaan samenhangen en daaraan doet niet af dat op die grond wellicht nooit melkvee doch alleen schapen en jongvee zijn geweid. Voorts is daarin door de opvolging in de pacht geen wijziging gekomen, nu de huidige pachter de vorige pachters zonder enige beperking en met overneming van hun gehele melkquotum is opgevolgd. Niet gebleken is dat verpachter van zijn aanspraken in enigerlei mate afstand heeft gedaan. Ook later, toen partijen een nieuwe pachtovereenkomst sloten, was geen sprake van een verandering te dezen. Het eventueel opnemen van één of meer van de in artikel 62 sub a tot en met d van de Pachtwet vermelde bedingen betreft niet een voor het al dan niet met de grond (blijven) samenhangen van melkquotum relevante omstandigheid.&#13;
Toen de 6-jarige pachtovereenkomst eindigde, had verpachter aanspraak op het op dat moment met de verpachte grond samenhangende melkquotum. Dit werd niet ongedaan gemaakt doordat partijen vervolgens ten aanzien van dezelfde grond nog enkele keren een kortdurende pachtovereenkomst hebben gesloten nu dat in geen van die gevallen een pachtovereenkomst voor de duur van meer dan één jaar betrof en die omstandigheid aan een (opnieuw) overgaan van het melkquotum in de weg stond.&#13;
Geen rechtsverwerking enkel omdat verpachter niet direct bij het einde van de 6-jarige duur zijn aanspraken al geldend maakte maar daarmee gewacht heeft tot het einde van de pachtverhouding, te meer nu pachter uit een drietal brieven van verpachter duidelijk moet zijn geworden dat deze geen afstand van zijn aanspraken met betrekking tot het melkquotum wenste te doen. Hieraan doet niet af dat verpachter niet al bij de opzegging van de 6-jarige pachtovereenkomst melding maakte van zijn aanspraken inzake het melkquotum.&#13;
Bijzondere omstandigheden op grond waarvan in casu minder melkquotum dan naar evenredigheid van de oppervlakte met de grond in geschil samenhangt.</inleiding><content>Arrest in de zaak van: Gerardus Koorevaar,&#13;
wonende te Lage Zwaluwe, gemeente Hooge en Lage Zwaluwe, appellant, procureur: mr F.J. Boom,&#13;
tegen&#13;
Het Hoogheemraadschap van West-Brabant, gevestigd te Breda, geïntimeerde, procureur: mr B. Peek.&#13;
1. Het geding in eerste aanleg&#13;
De pachtkamer van het kantongerecht te Breda heeft op 21 september 1995 tussen par-tijen een vonnis gewezen, dat in fotocopie aan dit arrest is gehecht en naar de inhoud waar-van wordt verwezen.&#13;
2. Het geding in hoger beroep&#13;
2.1. Appellant - hierna ook te noemen: Koorevaar - is bij exploit van 19 oktober 1995, met gelijktijdige dagvaarding van geïnti-meerde - hierna ook te noemen: het Hoog heemraadschap - voor dit hof, in hoger be-roep gekomen van genoemd vonnis, waarbij een comparitie van partijen is bepaald, met aanhouding van iedere verdere beslissing.&#13;
2.2. Bij memorie van grieven zijn na te melden grieven aangevoerd, met conclusie dat het hof het vonnis, waarvan beroep, zal vernietigen en alsnog het Hoogheemraadschap niet-ontvan- kelijk in zijn vorderingen zal verklaren c.q. die vorderingen zal afwijzen, althans deze aan hem zal ontzeggen als zijnde ongegrond en onbewezen, met veroordeling van het Hoog heemraadschap in de kosten van de procedure in beide instanties.&#13;
2.3. Bij memorie van antwoord is verweer gevoerd met conclusie dat het hof Koorevaar niet-ontvankelijk in zijn vorderingen zal ver klaren, althans hem zijn vorderingen als onge-grond en onbewezen zal ontzeggen en het vonnis, waarvan beroep, desnodig onder ver betering en/of aanvulling van de gronden zal bekrachtigen, met veroordeling van Koore-vaar in de kosten van beide instanties.&#13;
2.4. Ter zitting van het hof van 20 januari 1997 heeft Koorevaar bij akte nog een drietal pro ducties in het geding gebracht en is de zaak vervolgens bepleit, voor Koorevaar door mr A.A.M, van Beek, advocaat te Tilburg, en voor het Hoogheemraadschap door mr N.S. Commijs, advocaat te Breda.&#13;
2.5. Daarna hebben partijen de stukken, waar onder de pleitnotities van de advocaten, aan het hof overgelegd voor het wijzen van arrest.&#13;
3. De grieven&#13;
De grieven luiden:&#13;
I. Ten onrechte overweegt de pachtkamer van het kantongerecht dat de pachtovereenkomst d.d. 28 mei 1986 beschouwd moet worden als een voortzetting van de door gedaagde van de gebroeders Polak overgenomen pacht en dat het betoog van gedaagde omtrent de toepasse lijkheid van de Beschikking superheffing 1985 dan ook niet van belang is.&#13;
II. Ten onrechte overweegt de pachtkamer van het kantongerecht dat het Hoogheem raadschap, toen de pacht op 1 april 1992 werd beëindigd en voortgezet in 1992 met een pacht telkens korter dan 1 jaar, overdracht van het haar toekomende melkquotum kon ver langen per 1 april 1992 en dat het feit dat het Hoogheemraadschap zulks eerst thans doet, na aankondiging in 1992 dat zij daarop aan spraak maakte, niet tardief is en daarentegen redelijk nu ook na 1 april 1992 Koorevaar het dijkweiland nog in gebruik mocht houden.&#13;
III. Ten onrechte overweegt de pachtkamer van het kantongerecht dat niet blijkt dat Koorevaar op enig moment heeft geprotes-teerd tegen de pachtbeëindiging in 1992, ter wijl hij nadien wel telkens pachtovereenkom-sten heeft gesloten korter dan 1 jaar. Tegen de achtergrond van de belangen (lees:) van het Hoogheemraadschap (waterkeringstaak van de gepachte dijken) zoals het Hoogheemraad-&#13;
schap deze stelde bij de pachtbeëindiging en waaromtrent bepalingen zijn opgenomen in het pachtcontract van 1986, is voorshands niet erg aannemelijk dat in 1992 de 6-jarige pacht-overeenkomst met dezelfde periode zou zijn verlengd indien Koorevaar dit had gevorderd.&#13;
IV. Ten onrechte overweegt de pachtkamer van het kantongerecht dat van het Hoog heemraadschap niet verlangd behoefde te worden dat het bij de bedrijfsovername door Koorevaar in 1985 uitdrukkelijk aanspraak maakte op een deel van het melkquotum of erop attendeerde dat het daarop aanspraken had.&#13;
V. Ten onrechte overweegt de pachtkamer van het kantongerecht dat het Hoogheemraadschap, anders dan gedaagde kennelijk meent, wel degelijk de mogelijkheid heeft het voormalige gepachte met het daarmee samenhangende melkquotum te doen toekomen (eventueel na dijkaanpassing) aan een opvolgend gebruiker.&#13;
VI. Ten onrechte overweegt de pachtkamer van het kantongerecht dat nu, daargelaten in welke mate, de gepachte grond heeft bijgedragen tot de omvang van het in 1984 toegekende melkquo-tum, het Hoogheemraadschap dan ook in be-ginsel aanspraak heeft op een gedeelte daarvan.&#13;
4. De vaststaande feiten&#13;
In hoger beroep kan van de volgende, als erkend of niet (voldoende) betwist, vaststaan-de feiten worden uitgegaan:&#13;
- bij pachtovereenkomst van 11 juni 1974, gewijzigd goedgekeurd door de grondkamer voor Noord-Brabant op 30 augustus 1974, heeft het Hoogheemraadschap aan de gebroe-ders Polak verpacht de percelen dijkweiland, kadastraal bekend gemeente Hooge en Lage Zwaluwe, sectie I, nrs. 361, 231 en 229, alsme-de gemeente Made en Drimmelen, sectie T, nr. 1, totaal groot 16.51.00 ha, zulks voor de duur van zes jaar, ingaande 23 december 1973;&#13;
- in voormelde pachtovereenkomst is onder meer bepaald:&#13;
dat de pachter verplicht is een zodanig aantal schapen of schapen en jongvee - in een ver-houding van 3 stuks schapen op 1 stuks jong-vee tot een maximum gewicht van 300 kg - te weiden als voor de instandhouding of de bevordering van een goed grasbestand nood-zakelijk is, zulks ten genoegen van verpachter; dat bemesting met stalmest behoudens ont-&#13;
heffing door verpachter niet is toegestaan en kunstmestgiften geschieden in overleg met pachter en verpachter; dat bijvoeren van het vee is verboden; dat zonder toestemming van verpachter geen dijkbelopen mogen worden gehooid of gemaaid voor kuil- of drooggras; dat tussen 1 april en 1 november de pachter de beweiding met hoornvee tijdelijk moet onder-breken indien dit door verpachter nodig wordt geoordeeld;&#13;
- naast voornoemde oppervlakte hadden de gebroeders Polak van het Hoogheemraad schap in gebruik, zulks om niet, een opper vlakte van 3.33.62 ha dijkweiland;&#13;
- op 4 april 1985 hebben de gebroeders Polak hun gehele melkveebedrijf (bestaande uit 55.42.20 ha erfpachtgrond met de daarop staande gebouwen met toebehoren) met inbe-grip van het op hun naam staande melkquo-tum van 505.839 kg melk (vetgehalte 3.95%) aan Koorevaar overgedragen;&#13;
- in de betreffende overeenkomst is voorts opgenomen dat de gebroeders Polak zich ver binden hun medewerking eraan te verlenen dat de hiervoor vermelde oppervlakten van 16.51.00 ha en 3.33.62 ha in pacht c.q. gebruik zullen overgaan op Koorevaar;&#13;
- bij als "overdracht van pacht- en gebruiks-rechten" benoemde overeenkomst van 4 april&#13;
1985 hebben de gebroeders Polak al hun rech-ten met betrekking tot beide laatstgenoemde oppervlakten aan Koorevaar overgedragen, met welke overdracht van de zijde van het Hoogheemraadschap is ingestemd; genoemde overeenkomst is op 19 mei 1985 door de grond kamer voor Noord-Brabant goedgekeurd;&#13;
- vervolgens is met betrekking tot voormelde oppervlakten, totaal 19.84.62 ha, tussen het Hoogheemraadschap en Koorevaar op 28 mei&#13;
1986 een nieuwe pachtovereenkomst gesloten, zulks voor de duur van zes jaar, ingaande 1 april 1986, welke pachtovereenkomst op 6 juni 1986 door de grondkamer voor Noord- Brabant is goedgekeurd;&#13;
- in deze pachtovereenkomst is onder meer bepaald:&#13;
dat op het gepachte het Reglement Waterke-ring Noord-Brabant van toepassing is; dat behoudens toestemming van verpachter bemesting met drijfmest niet is toegestaan;&#13;
dat bijvoeren van vee, in welke vorm dan ook, op het dijklichaam niet is toegestaan; dat behoudens toestemming van verpachter het pachter niet is toegestaan het dijkweiland anders dan voor bloten te maaien;&#13;
- bij aangetekend schrijven van 25 maart 1991 heeft het Hoogheemraadschap aan Koorevaar te kennen gegeven dat in verband met ophan-den zijnde dijkversterkingswerkzaamheden de pachtovereenkomst per 1 april 1992 niet zon der meer zal worden verlengd;&#13;
- bij brief van 9 maart 1992 heeft het Hoog heemraadschap aan Koorevaar met betrekking tot de 19.84.62 ha een pachtovereenkomst toegestuurd voor het seizoen 1992 en daarbij aan laatstgenoemde onder meer meegedeeld: "Volledigheidshalve merken wij nog op dat wij er van uitgaan dat de wijziging in de pacht geen gevolgen heeft voor eventueel hierop rustend melkrecht. Eerst bij definitieve beëin-diging van de pacht zal hieromtrent een nade-re regeling dienen te worden getroffen.";&#13;
- tussen partijen is vervolgens voor de seizoe-nen 1992, 1993 en 1994 inzake de 19.84.62 ha telkens een pachtovereenkomst gesloten, zulks in 1992 voor de periode van 1 april tot 1 november en in 1993 en 1994 voor de perio-de van 1 april tot 15 oktober, welke pacht overeenkomsten alle door de grondkamer voor Noord-Brabant zijn goedgekeurd;&#13;
- in bedoelde overeenkomsten is vermeld dat de grondkamer (zulks bij besluit van 21 juni 1985) heeft goedgekeurd dat in de te sluiten pachtovereenkomsten bepalingen ex artikel 62 van de Pachtwet worden opgenomen; voorts is in die overeenkomsten onder meer bepaald: dat beweiding uitsluitend is toegestaan met schapen en jongvee in de verhouding 3:1; dat bemesting met gier, stal- of drijfmest niet is toegestaan;&#13;
dat bijvoeren van het vee, in welke vorm dan ook, is verboden;&#13;
- bij schrijven van het Hoogheemraadschap aan Koorevaar d.d. 27 mei 1994 wordt aan laatstgenoemde onder meer medegedeeld: "Aangezien er op het door u gepachte melk recht, dat aan het hoogheemraadschap toe komt rust ..." en "ten overvloede wijzen wij u er op dat het separaat verkopen van het deel van het melkquotum dat de verpachter toe komt niet is toegestaan.";&#13;
- bij schrijven van het Hoogheemraadschap aan Koorevaar d.d. 6 september 1994 staat onder meer nog vermeld: "... dat er bij beëin-diging van deze pachtovereenkomst een rege-ling getroffen dient te worden met betrekking tot het eigenarendeel melkquotum waarop het hoogheemraadschap aanspraak maakt.".&#13;
5. Beoordeling van het geschil in&#13;
hoger beroep&#13;
5.1. De toekenning van de melkquota in 1984 is geschied op basis van de in de betreffende agrarische bedrijven in 1983 gerealiseerde melkproductie. Dit brengt mee dat het melk quotum samenhangt met de grond die in het referentiejaar 1983 - direct of indirect - dienst baar was aan de melkproductie.&#13;
5.2. Ten processe staat vast dat de gebroeders Polak destijds, zulks ook in 1983, een melk- veebedrijf exploiteerden, alsmede dat ook de grond in geschil behoorde tot het toen bij hen in gebruik zijnde areaal grond. Van ander gebruik van de hun ter beschikking staande grond dan ten behoeve van hun vee is niets gesteld of anderszins gebleken.&#13;
Aan een en ander doet niet af dat de litigieuze grond voor een groot gedeelte uit dijk bestaat en een (al dan niet hoofdzakelijk) waterkeren-de functie heeft. Die omstandigheid laat immers onverlet dat de grond voor landbouwkundig gebruik daarvan aan betrokkenen ter beschik-king is gesteld.&#13;
5.3. Het vorenstaande brengt mee dat ook met de grond in geschil melkquotum is gaan samenhangen. De eventuele omstandigheid dat op de betreffende percelen door de ge broeders Polak en later door Koorevaar nim-mer melkvee is geweid en die percelen door hen steeds zijn gebruikt voor de beweiding daarvan met schapen en/of jongvee doet daar aan niet af. Zulks brengt immers mede dat zij hun overige grond in meerdere mate dan anders het geval zou zijn geweest, hebben benut, althans hebben kunnen benutten, ten behoeve van hun melkvee c.q. voor de win-ning van ruwvoeder voor - onder meer - dat melkvee. Alle bij door hen gebruikte grond is derhalve, direct of indirect, ook aangewend voor hun melkvee en is mitsdien mede dienst baar geweest aan de melkproductie door dat melkvee.&#13;
Het aanbod van Koorevaar om het bewijs van het tegendeel te leveren is niet, althans onvol-doende gespecificeerd en het hof zal dit bewijs-aanbod dan ook als te vaag passeren.&#13;
5.4. De omstandigheid dat krachtens pacht- wijzigingsovereenkomst als hierboven aange-geven Koorevaar de gebroeders Polak in de voor dezen uit de pachtovereenkomst respec-tievelijk het gebruik om niet van de litigieuze grond voortvloeiende rechten en verplichtin-gen is opgevolgd, heeft in vorenbedoelde situ-atie geen wijziging gebracht. Koorevaar is blijkens de door hem met de gebroeders Polak te dezen gesloten overeenkomsten laatstge-noemde opgevolgd zonder enige beperking en met overneming van hun gehele melkquotum. Conform die overeenkomsten is onder meer dat melkquotum door de gebroeders Polak aan Koorevaar overgedragen en uit het ten processe aangevoerde volgt dat de aanspraken van laatstgenoemde inzake dat melkquotum ook zijn erkend als bedoeld in de destijds van kracht zijnde Beschikking superheffing.&#13;
5.5. Van enige afstand c.q. vermindering van rechten of aanspraken met betrekking tot het met de grond in geschil samenhangende melk quotum toentertijd van de zijde van het Hoogheemraadschap is voorts niets gesteld of gebleken; de grond in geschil is met het daar mee samenhangende melkquotum aan Koore vaar in gebruik gegeven. Niet aan de orde was een toen al door het Hoogheemraadschap kunnen realiseren van zijn aanspraken met betrekking tot het melkquotum als door Koore vaar aangevoerd en het - eventuele - feit dat het Hoogheemraadschap toen geen gewag maakte van zijn aanspraken ter zake kon dan ook niet leiden tot een rechtens relevant ver trouwen bij Koorevaar dat van die aanspraken werd afgezien.&#13;
5.6. Toen partijen met betrekking tot de grond in geschil op 28 mei 1986 een nieuwe pacht overeenkomst sloten, is inzake hun weder-zijdse rechten met betrekking tot het litigieu-ze melkquotum niets veranderd. Er was geen sprake van te dezen relevante wijzigingen in het overeengekomen gebruik van de grond en die grond werd met het daarmee samenhan-gende melkquotum bij Koorevaar in gebruik gelaten c.q. opnieuw aan hem in gebruik gege-ven. Op de zelfde gronden als hiervoor aange-&#13;
geven is het hof van oordeel dat ook toen geen sprake is geweest van een door het Hoogheemraadschap afzien van zijn aanspra-ken c.q. van rechtsverwerking ter zake.&#13;
5.7. Het vorenstaande is niet anders indien ervan uitgegaan zou moeten worden dat met betrekking tot de nieuw gesloten pachtover-eenkomst toestemming van de grondkamer was verkregen tot het opnemen van één of meer van de in artikel 62 sub a tot en met d van de Pachtwet vermelde bedingen. Zulks betreft immers niet een voor het al dan niet met de gepachte grond (blijven) samenhangen van melkquotum relevante omstandigheid. Het hof acht overigens niet onaannemelijk dat - zoals van de zijde van Koorevaar gesteld - bedoelde toestemming was verkregen, gelet op de - kennelijk door de grondkamer mede goedgekeurde - in de pachtovereenkomst opgenomen bijzonder bepalingen 5, 6 en 7, alsmede in aanmerking genomen dat in de in 1992, 1993 en 1994 gesloten pachtovereen-komsten melding wordt gemaakt van een besluit van de grondkamer als in artikel 62 der Pachtwet bedoeld.&#13;
5.8. De in artikel 25 van de Pachtwet neerge-legde verplichting van een pachter om als een goed pachter te handelen en bij het einde van de pachtovereenkomst het gepachte in goede staat aan de verpachter op te leveren zal in het algemeen medebrengen dat het hem niet vrij staat gedurende de looptijd van de pacht of bij het einde daarvan de grond aan de verpachter op te leveren zonder deze in de gelegenheid te stellen tevens de met het gepachte samenhan-gende melkquotum te verwerven. Van feiten of omstandigheden waaruit zou moeten of kunnen volgen dat zulks in casu anders is, is ten processe niets gesteld of anderszins geble-ken.&#13;
5.9. Op grond van het vorenstaande en gelet op het bepaalde in de toen van kracht zijnde Beschikking superheffing kreeg het Hoog heemraadschap bij het einde van de 6-jarige pachtovereenkomst per 1 april 1992 op dat moment aanspraak op het met de grond in geschil samenhangende melkquotum. Het ver volgens weer aangaan (zulks zowel in 1992 als in 1993 en 1994) van een nieuwe pachtover-eenkomst inzake die grond heeft dat gevolg niet ongedaan gemaakt reeds omdat dit in&#13;
geen van die drie gevallen een pachtovereen-komst voor de duur van meer dan één jaar betrof, welke omstandigheid aan een (op-nieuw) overgaan van het melkquotum in de weg stond. Aan een en ander doet niet af dat in de feitelijke wijze van exploitatie geen ver-andering kwam en deze dezelfde bleef als in de tijd vóór 1 april 1992.&#13;
5.10. De enkele omstandigheid dat het Hoog heemraadschap zijn aanspraken met betrek king tot het melkquotum niet direct na 1 april 1992 geldend heeft gemaakt, doet die aanspra-ken niet verloren gaan. Allereerst lag het, nu de verwachting was dat de pachtverhouding tussen partijen nog maar één of enkele jaren zou voortduren, in de rede dat het Hoog heemraadschap daarmee tot het einde van die pachtverhouding wilde wachten. Daar komt bij dat het voor Koorevaar uit de door het Hoogheemraadschap aan hem gestuurde brie ven van 9 maart 1992, 27 mei 1994 en 6 sep-tember 1994 in genoegzame mate duidelijk moet zijn geworden dat het Hoogheemraad schap geen afstand wenste te doen van zijn aanspraken met betrekking tot het melkquo-tum in geschil. Van rechtsverwerking aan de zijde van laatstgenoemde is mitsdien geen sprake.&#13;
5.11. Aan het hiervoor overwogene doet niet af dat het Hoogheemraadschap in de aangete-kende brief van 25 maart 1991, waarbij het aan Koorevaar te kennen gaf verlenging van de bestaande pachtovereenkomst per 1 april 1992 niet te wensen, geen melding heeft gemaakt van zijn aanspraken inzake het melk quotum. Die enkele omstandigheid brengt immers geen verandering in de wederzijdse rechten en verplichtingen met betrekking tot dat melkquotum. Zij heeft ook geen wijziging aangebracht in het recht van Koorevaar om desgewenst verlenging van de pachtovereen-komst te vragen, noch in de kansen dat zulk een verzoek al dan niet succes zou kunnen hebben. Koorevaar is mitsdien door gemelde brief niet in een ongunstiger positie jegens het Hoogheemraadschap gebracht dan het geval zou zijn geweest wanneer de bedoelde ver melding wel in die brief zou zijn opgenomen. Voorts maakt het - eventuele - feit dat Koore-vaar niet op enig moment tegen de pacht- beëindiging in 1992 heeft geprotesteerd, het&#13;
vorenstaande niet anders.&#13;
5.12. De in dit geding aan de orde zijnde aan spraken van het Hoogheemraadschap inzake het litigieuze melkquotum zijn, zoals uit het hierboven overwogene volgt, gebaseerd op de beëindiging van de 6-jarige pachtovereen-komst tussen partijen per 1 april 1992 en niet op de beëindiging van de later tussen hen nog gesloten pachtovereenkomsten van korte duur. Niet relevant te dezen is dus dat bij het einde van een pachtovereenkomst met een duur van één jaar of korter, gezien het dienaangaande in 1992 en volgende jaren in de regelgeving met betrekking tot de melkquotering bepaalde, geen aanspraken op met het gepachte samen hangend melkquotum konden overgaan.&#13;
5.13. Het vorenoverwogene brengt mede dat de grieven I. II, III, IV, en VI ongegrond zijn.&#13;
5.14. Ook grief V kan geen doel treffen. Het Hoogheemraadschap heeft, anders dan Koore-vaar stelt, de mogelijkheid om de grond in geschil, eventueel na uitvoering van dijkver- beteringswerken, samen met het daarmee samenhangende melkquotum opnieuw ter be-schikking te stellen van een opvolgend gebrui-ker. Overigens ware partijen in overweging te geven om - zulks met inachtneming van het hierna overwogene - de aanspraken van het Hoogheemraadschap in geld te verrekenen.&#13;
5.15. Grief V heeft bovendien blijkens de daarop gegeven toelichting kennelijk vooral de strekking om te betogen dat met de grond in geschil minder melkquotum samenhangt dan naar evenredigheid met de door Koore-vaar gebruikte oppervlakte land.&#13;
5.16. Ter zake overweegt het hof allereerst dat de pachtkamer van het kantongerecht in het vonnis, waarvan beroep, nog geen oordeel heeft gegeven over dit aspect, weshalve de eventuele juistheid van het standpunt van Koorevaar dienaangaande niet tot vernietiging van dat vonnis kan leiden.&#13;
5.17. Daarnaast komt het hof, gezien hetgeen met betrekking tot de aard en de ligging van de litigieuze pachtgrond - zulks mede aan de hand van een door partijen ter zitting van het hof gegeven toelichting - ten processe is gebleken, tot de conclusie dat inderdaad ervan uitgegaan moet worden dat met die grond een geringere hoeveelheid heffingvrije melk samen hangt dan berekend naar evenredigheid met&#13;
de oppervlakte daarvan. Het betreft immers een object dat voor een groot gedeelte bestaat uit dijklichaam met alle daaraan verbonden nadelen voor de exploitatie. Het dichtstbij gelegen punt van het gepachte ligt, zulks gere-kend over de openbare weg, op ongeveer 2,5 kilometer van de bedrijfsgebouwen van Koor-evaar en is vanaf dat punt tot het andere einde ervan ongeveer 4 kilometer lang. Niet, althans onvoldoende weersproken is voorts van de zijde van Koorevaar gesteld dat het om zeer droogtegevoelige grond gaat met substantiële groeiproblemen in droge perioden. De ge-bruiksmogelijkheden van de grond werden voorts in aanmerkelijke mate nadelig beïn-vloed door de in de pachtovereenkomst opge-nomen beperkende bepalingen als hierboven gerelateerd. Een en ander tezamen bezien, moet dat naar het oordeel van het hof ertoe leiden dat aan de grond in geschil slechts 25% wordt toegerekend van hetgeen naar evenre-digheid van de oppervlakte zou gelden. 5.18. Het door Koorevaar aan het eind van zijn memorie van grieven nog gedane bewijs-aanbod is te algemeen en te vaag, weshalve het hof daaraan voorbij gaat.&#13;
6. Slotsom&#13;
Nu geen van de opgeworpen grieven doelt treft, moet het vonnis, waarvan beroep, wor-den bekrachtigd, zulks met verbetering en aanvulling van de gronden als hiervoor over-wogen. De zaak moet worden teruggewezen naar de pachtkamer van het kantongerecht om deze met inachtneming van 's hofs arrest ver-der te behandelen en daarin te beslissen. Koorevaar moet als de in hoger beroep in het ongelijk gestelde partij worden veroordeeld in de kosten van dat beroep.&#13;
Beslissing&#13;
Het hof, rechtdoende in hoger beroep: bekrachtigt het door de pachtkamer van het kantongerecht te Breda tussen partijen gewe-zen vonnis van 21 september 1995, waarvan beroep, zulks met verbetering en aanvulling van de gronden als hiervoor overwogen; wijst de zaak terug naar genoemde pachtkamer om deze met inachtneming van 's hofs arrest verder te behandelen en daarin te beslissen; veroordeelt Koorevaar in de hoger beroep&#13;
tussen partijen gevallen proceskosten, aan de zijde van het Hoogheemraadschap tot heden begroot op ƒ 420,- voor verschotten en ƒ 5.400,- voor salaris van procureur.</content><legacyfootnotes/><footnotes><footnote/></footnotes><auteurs/><published>1998-06-01 00:00:00</published><modified>1996-12-17 00:00:00</modified><editiondate>1998-06-01</editiondate><htmlpath>https://denhollander.info/artikel/4853</htmlpath></article>
</articles></edition>
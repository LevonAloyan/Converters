<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1990</searchword><id>7173</id><udhid>UDH:TvAR/7173</udhid><titel>'Nicolaas Hendrik van Kampen / Arie van de Pol' (TvAR 1990/4423)</titel><searchwords><searchword>TvAR 11/1990</searchword><searchword>TvAR 1990/4423</searchword><searchword>UDH:TvAR/7173</searchword></searchwords><attachments><attachment><name>1990_nr 11_Rechtspraak_4423.pdf</name><extention>pdf</extention><url>https://denhollander.info/download/6767/ci</url></attachment></attachments><inleiding>Pachtwet, art. 1 en 8&#13;
Dat er een wijziging in de persoon van de&#13;
verpachter (of pachter) bij een overeenkomst&#13;
(d.d. 1 juli 1987) plaatsvindt, betekent&#13;
nog niet dat er wegens die wijziging een&#13;
nieuwe pachtovereenkomst ontstaat. Beslissend&#13;
is de bedoeling van partijen, in dit&#13;
geval de pachter, de oude en de nieuwe&#13;
verpachter. Naar die bedoeling gaat het hier&#13;
om een wijziging (en beëindiging per 1&#13;
januari 1990) van de voorheen tussen de&#13;
pachter en de oude verpachter bestaande&#13;
pachtovereenkomst. </inleiding><content>Pachtkamer Gerechtshof Arnhem, arrest&#13;
van 25 juni 1990&#13;
(Mr. Maris. mr. Spoor, mr. Kok, baron De&#13;
Weichs de Wenne en De Wolf)&#13;
In de zaak van :&#13;
Nicolaas Hendrik van Kampen, wonende&#13;
te Rhoon, gemeente Albrandswaard,&#13;
appellant, procureur: Mr. J.M. Bosnak;&#13;
tegen&#13;
Arie van de Pol, wonende te Barendrecht,&#13;
geïntimeerde, procureur: Mr. A.F.M, van&#13;
Vlijmen;&#13;
Het gerechtshof te Arhem, pachtkamer;&#13;
Gezien de stukken van het geding, waaronder&#13;
het door de pachtkamer van het kantongerecht&#13;
te Rotterdam op 4 oktober 1989&#13;
in conventie en in reconventie tussen appellant&#13;
als eiser in conventie, gedaagde in reconventie&#13;
en geïntimeerde als gedaagde in&#13;
conventie, eiser in reconventie, gewezen&#13;
vonnis, dat in fotocopie aan dit arrest is&#13;
gehecht;&#13;
Overweegt:&#13;
Appellant is bij exploit van 1 november&#13;
1989 van voormeld vonnis in hoger beroep&#13;
gekomen met dagvaarding van geïntimeerde&#13;
voor dit hof. Bij herstelexploit van 9&#13;
november 1989 heeft appellant de datum en&#13;
het tijdstip van de terechtzitting, waarop&#13;
geïntimeerde was gedagvaard, gerectificeerd.&#13;
Bij memorie van grieven heeft appellant&#13;
onder aanvoering van drie grieven geconcludeerd&#13;
dat het hof het vonnis waarvan&#13;
beroep zal vernietigen en, opnieuw rechtdoende,&#13;
alsnog zal toewijzen de door appellant&#13;
ingestelde conventionele vordering en&#13;
de vordering in reconventie zal afwijzen met&#13;
veroordeling van geïntimeerde in de kosten&#13;
van beide instanties. Geïntimeerde heeft bij&#13;
memorie van antwoord de aangevoerde&#13;
grieven bestreden en geconcludeerd tot&#13;
bekrachtiging van het vonnis waarvan beroep,&#13;
met veroordeling van appellant in de&#13;
proceskosten. Partijen hebben de zaak op 23&#13;
april doen bepleiten, appellant door Mr.&#13;
P.J.L.J. Duijsens, advocaat te 's-Gravenhage,&#13;
en geïntimeerde door Mr. A. Schep,&#13;
advocaat te Oud-Beijerland.&#13;
Tenslotte hebben zij de stukken, waaronder&#13;
de pleitnotities van de advocaten, doen&#13;
overleggen voor het wijzen van arrest.&#13;
De grieven:&#13;
De door appellant tegen het vonnis waarvan&#13;
beroep aangevoerde grieven luiden als&#13;
volgt:&#13;
Grief I&#13;
Ten onrechte overweegt de pachtkamer van&#13;
het kantongerecht in het bestreden vonnis:&#13;
'4. In deze procedure is het eerste geschilpunt of door genoemde overeenkomst van 1&#13;
juli 1987 een nieuwe pachtovereenkomst is&#13;
tot stand gekomen, zoals Van Kampen stelt.&#13;
De aandacht en belangstelling van alle partijen&#13;
is destijds kennelijk niet gericht geweest&#13;
op deze vraag. Voorop stond immers&#13;
het einde van de pachtverhouding, zoals&#13;
hierboven vermeld sub 3. Noch uit de woorden,&#13;
noch uit de strekking van de overeenkomst&#13;
van 1 juli 1987 valt iets af te leiden ten&#13;
aanzien van een nieuwe pachtovereenkomst.&#13;
Het simpele feit dat vanaf die datum&#13;
de maandelijkse betaling aan Arie diende te&#13;
geschieden, is ten deze, gelet op het faillissement&#13;
van Adrie, geen doorslaggevend argument.&#13;
De pachtkamer acht dan ook een nieuwe&#13;
pachtovereenkomst tussen Van Kampen&#13;
en Arie niet bewezen en ook niet aannemelijk.&#13;
De onderhavige overeenkomst valt te&#13;
kwalificeren als een overeenkomst tot wijziging&#13;
en/of beëindiging van een pachtovereenkomst,&#13;
zoals genoemd in de artikelen 10&#13;
en 11 der Pachtwet. Deze overeenkomst is&#13;
op 8 juni 1989 door de grondkamer voor&#13;
Zuid-Holland goedgekeurd en bindt partijen.'&#13;
Grief ll&#13;
Ten onrechte overweegt de pachtkamer van&#13;
het kantongerecht:&#13;
'5. De vordering van sub b betreft het voorkeursrecht&#13;
van Van Kampen. Indien er geen&#13;
pachtovereenkomst bestaat met Arie, zoals&#13;
hiervoor overwogen, bestaat er evenmin een&#13;
voorkeursrecht, In ieder geval bestaat dit&#13;
niet na 1 januari 1990. Ook deze vordering is&#13;
niet toewijsbaar.' en&#13;
'De vorderingen sub c en d dienen een&#13;
sequeel (lees:) te zijn van de vordering sub b,&#13;
treffen hetzelfde lot en dienen dus eveneens&#13;
afgewezen te worden.' en&#13;
'De vordering sub e betreffende de vanwaardeverklaring&#13;
van het gelegde beslag&#13;
gaat eveneens ten onrechte uit van een&#13;
pachtovereenkomst tussen partijen en het&#13;
daarop gebaseerde voorkeursrecht en is niet&#13;
voor toewijzing vatbaar.'&#13;
Grief III&#13;
Ten onrechte overweegt de pachtkamer van&#13;
het kantongerecht:&#13;
'6. Ten aanzien van het sub a gevorderde&#13;
heeft de pachtkamer in conventie reeds&#13;
overwogen hierboven sub 3. De reconventionele&#13;
vordering sub a is toewijsbaar, zoals&#13;
hieronder is geformuleerd.' en&#13;
'dat krachtens de vier-partijen-overeenkomst&#13;
van 1 juli 1987 gedaagde in reconventie&#13;
het gebruik van het warenhuis, groot circa&#13;
2.500 m2, gelegen aan de Middeldijk te&#13;
Barendrecht dient te beëindigen per 1&#13;
januari 1990'.&#13;
De vaststaande feiten:&#13;
Ook in hoger beroep moet van de door de&#13;
pachtkamer van het kantongerecht in de&#13;
rechtsoverwegingen 1 en 2 vastgestelde feiten&#13;
worden uitgegaan nu tegen die rechtsoverwegingen&#13;
geen grieven zijn gericht. De&#13;
in de rechtsoverweging 2 bedoelde vierpartijen-&#13;
overeenkomst d.d. 1 juli 1987 is op&#13;
9 juni 1989 door de grondkamer voor Zuid-&#13;
Holland goedgekeurd. Kort samengevat&#13;
heeft Adrie van der Pol, die nadien in staat&#13;
van faillissement is verklaard, bij (schriftelijk)&#13;
overeenkomst van 11 januari 1985 de&#13;
helft - groot ongeveer 2500 m2- van een warenhuis&#13;
op een perceel grond, kadastraal bekend&#13;
gemeente Barendrecht sectie C nr. 872,&#13;
groot 2.14.60 ha, verpacht aan appellant.&#13;
Geïntimeerde heeft deze grond op 22 september&#13;
1986 van een derde gekocht. Op 1 juli&#13;
1987 is het navolgende contract gesloten:&#13;
'De ondergetekenden:&#13;
1. Arie van der Pol, wonende 2991 MX&#13;
Barendrecht, Torenvalk 11,&#13;
2. Louwrens Jan van der Pol, wonende 2992&#13;
WH Barendrecht, van Beverenvliet 61,&#13;
3. Mr. André Léon René Melens, kantoorhoudende&#13;
2992 XB Barendrecht, Ie Barendrechtseweg&#13;
30, in zijn hoedanigheid van&#13;
curator in het faillissement van Arie van der&#13;
Pol;&#13;
4. Nicolaas Hendrik van Kampen, wonende&#13;
3161 ED Rhoon, Essendijk 3,&#13;
in aanmerking nemende dat tussen partijen&#13;
procedures aanhangig zijn bij de Pachtkamer&#13;
van het Kantongerecht te Rotterdam, te&#13;
weten:&#13;
a. een verzoek van Van Kampen tot schriftelijke&#13;
vastlegging van de pachtovereenkomst&#13;
tussen hem (4) en Arie (1);&#13;
b. een verzoek van Van Kampen tot een&#13;
verlenging van de overeenkomst tussen hem&#13;
(4) en Adrie (3);&#13;
c. een verzoek van Adrie tot schriftelijke&#13;
vastlegging van de pachtovereenkomst tussen&#13;
hem (3) en Arie en Rens (1 + 2); d. een verzoek van Adrie tot verlenging van&#13;
de pachtovereenkomst tussen hem (3) en&#13;
Arie en Rens (1 +2)&#13;
verklaren te zijn overeengekomen als&#13;
volgt:&#13;
1. Van Kampen zal de overeenkomst d.d. 11&#13;
januari 1985 met betrekking tot de huur van&#13;
2500 m2 warenhuis gelegen aan de Middeldijk&#13;
op 1 januari 1990 beëindigen en tezamen&#13;
met kweektafels, regenleiding, verwarmingsinstallatie&#13;
compleet en waterpomp&#13;
buiten opleveren.&#13;
2. Ingaande 1 juli 1987 zal de pachtbetaling&#13;
van f520,83 per maande geschieden aan&#13;
Arie (1) op bankrekening nummer&#13;
30 54 23 304, vervallende de betaling over&#13;
de maand juli voor 1 augustus 1987 en zo&#13;
vervolgens.&#13;
3. Aan het einde van de pachtovereenkomst&#13;
worden geen borgsommen of ander vergoedingen&#13;
verrekend.&#13;
4. Mr. Melens doet afstand van alle rechten&#13;
die hij als curator voor Adrie op een van de&#13;
genoemde partijen zou kunnen uitoefenen.&#13;
5. Ten aanzien van het mede-gebruik van het&#13;
erf door Van Kampen wordt het volgende&#13;
bepaald:&#13;
a. Het buitenerf is toegankelijk voor alle&#13;
voertuigen ten behoeve van de exploitatie&#13;
van het warenhuis en ook toegankelijk voor&#13;
bezoeken en paticuliere kopers.&#13;
b. Voor het gebruik van electriciteit door&#13;
Arie van de aansluiting van Van Kampen is&#13;
een tussenmeter aanwezig, die wordt afgerekend&#13;
volgens het verbruik door Arie naar het&#13;
tarief van het electriciteitsbedrijf volgens&#13;
over te leggen afrekeningen.&#13;
c. De electriciteit gebruikt voor de water&#13;
pomp ten behoeve van de gehele tuinderij&#13;
wordt niet verrekend. De kosten van de&#13;
pomp zijn voor rekening van Arie. De kosten&#13;
van de electriciteit voor rekening van Van&#13;
Kampen.&#13;
6. Bij te late betaling wordt 1% rente in&#13;
rekening gebracht voor iedere maand te late&#13;
betaling, waarbij een gedeelte van een&#13;
maand als volle maand wordt gerekend,&#13;
onverminderd het recht van Arie (1) om&#13;
tussentijds ontbinding van de overeen&#13;
komst, ontruiming van het gehuurde en&#13;
schadelossstelling te vorderen 14 dagen&#13;
nadat hij Van Kampen bij aangetekend&#13;
schrijven in gebreke heeft gesteld.&#13;
7. Al het onderhoud, zowel het groot onder&#13;
houd als het klein onderhoud is voor rekening&#13;
van Van Kampen.&#13;
8. Arie heeft de glasopstanden tegen storm&#13;
verzekerd. Voor alle overige risico's dient&#13;
Van Kampen zelf voor verzekering zorg te&#13;
dragen en is Arie niet voor enige schade&#13;
aansprakelijk.&#13;
Aldus overeengekomen en getekend te&#13;
Barendrecht, 1 juli 1987.'&#13;
Appellant heeft het gepachte inmiddels na&#13;
het vonnis (onder voorbehoud van rechten)&#13;
ontruimd.&#13;
De beoordeling van het geschil in hoger&#13;
beroep:&#13;
1. Met de grieven, zoals toegelicht, wordt&#13;
door appellant betoogd dat de overeenkomst&#13;
van 1 juli 1987 een nieuwe pachtovereenkomst&#13;
betreft waarbij geïntimeerde het&#13;
pachtobject aan appellant is gaan verpachten.&#13;
In dat geval is een overeengekomen beëindiging&#13;
van de pacht door appellant op 1 januari&#13;
1990 bij dezelfde overeenkomst ongeldig.&#13;
2. Appellant heeft zijn standpunt dat er sprake&#13;
is van een nieuwe pachtovereenkomst&#13;
aldus toegelicht dat geïntimeerde de eigen&#13;
dom van het verpachte op 22 september&#13;
1986 van een derde heeft verkregen en dat&#13;
Adrie van der Pol toen als verpachter optrad.&#13;
Bij de overeenkomst van 1 juli 1987 zou&#13;
appellant het object van geïntimeerde zijn&#13;
gaan pachten.&#13;
3. Dat er een wijziging in de persoon van de&#13;
verpachter (of pachter) bij een overeen&#13;
komst plaatsvindt, behoeft nog niet te bete&#13;
kenen dat er wegens die wijziging een nieuwe&#13;
pacht onstaat. Voor het antwoord op de&#13;
vraag of dat laatste het geval is, is de bedoeling&#13;
van partijen - de pachter, de oude en de&#13;
nieuwe verpachter c.q. de verpachter de&#13;
oude en de nieuwe pachter - beslissend.&#13;
4. In het voorliggende geval verenigt het hof&#13;
zich met het oordeel van de pachtkamer van&#13;
het kantongerecht, dat de overeenkomst van&#13;
1 juli 1987 in ieder geval een overeenkomst&#13;
tot wijziging en beëindiging (per 1 januari&#13;
1990) van de voorheen tussen Adrie van der&#13;
Pol als verpachter en appellant als pachter bestaande pachtovereenkomst d.d. 11 januari&#13;
1985 betreft.&#13;
Het hof heeft hierbij acht geslagen op de&#13;
navolgende omstandigheden:&#13;
a. Aangenomen dat geïntimeerde Adrie van&#13;
der Pol bij het contract van 1 juli 1985 als&#13;
verpachter is opgevolgd - hierop wijzen de&#13;
contractsbepalingen 2 (pachtbetalingen aan&#13;
geïntimeerde) en 6 (ontbindingsrecht van&#13;
geïntimeerde met nevenvorderingen) in&#13;
onderling verband beschouwd - hebben de&#13;
nieuwe verpachter (geïntimeerde) en de&#13;
pachter (appellant) geen nieuwe pachtduur&#13;
bepaald maar hebben zij in artikel 1 de&#13;
einddatum van het contract van 11 januari&#13;
1985 gehandhaafd;&#13;
b. Volgens die laatste contractsbepaling&#13;
moet appellant op 1 januari 1990 het gepachte&#13;
met bijbehorende hulpgoederen en apparatuur&#13;
opleveren. Niet valt in te zien welk&#13;
belang partijen op 1 juli 1987 hadden -en&#13;
met name appellant had- bij het aangaan van&#13;
een geheel nieuwe pachtovereenkomst nu&#13;
de bestaande pachtovereenkomst volgens&#13;
de bedoeling van partijen (artikel 1) toch&#13;
binnen enkele jaren zou worden beëindigd;&#13;
c. De contractsbepalingen 2 (wijziging&#13;
pachtprijs), 3 (borgsommen en vergoedingen&#13;
aan het einde van de pachtovereenkomst)&#13;
en 7 bevatten wijzigingen van de&#13;
bestaande contractsbepalingen en de nieuwe&#13;
bepaling 5 betreft slechts ten dele het&#13;
pachtgebruik dat appellant had.&#13;
5. Tegen de achtergrond van het bovenstaande&#13;
is hetgeen appelant ter adstructie van zijn&#13;
standpunt, weergegeven in de rechtoverweging&#13;
2, heeft aangevoerd, in ieder geval&#13;
bepaald onvoldoende voor een aantasting&#13;
van vermeld oordeel van de pachtkamer van&#13;
het kantongerecht. Geïntimeerde mocht er&#13;
op grond van de inhoud van de overeenkomst&#13;
van 1 juli 1987 in ieder geval op&#13;
vertrouwen dat appellant de bestaande&#13;
pachtovereenkomst, zoals toen gewijzigd,&#13;
op 1 januari 1990 zou beëindigen.&#13;
Slotsom:&#13;
Uit het bovenstaande vloeit voort dat de&#13;
grieven falen en dat het vonnis waarvan&#13;
beroep moet worden bekrachtigd. In dit&#13;
verband moet het bewijsaanbod van appellant&#13;
dat hij op 1 juli 1987 ging pachten van&#13;
geïntimeerde, worden gepasseerd omdat&#13;
ook het hof hiervan uitgaat en dit, zoals&#13;
overwogen, nog niet betekent dat bij het&#13;
contract van die datum een nieuwe pachtovereenkomst&#13;
is ontstaan. Appellant zal als&#13;
de daarin in het ongelijk gestelde partij de&#13;
kosten van het hoger beroep hebben te dragen.&#13;
Rechtdoende in hoger beroep:&#13;
Bekrachtigt het vonnis van de pachtkamer&#13;
van het kantongerecht te Rotterdam, op 4&#13;
oktober 1989 in conventie en in reconventie&#13;
gewezen, waarvan beroep.&#13;
Veroordeelt appellant in de kosten van het&#13;
hoger beroep, aan de zijde van geïntimeerde&#13;
tot heden begroot op ƒ 3900,-.</content><legacyfootnotes/><footnotes><footnote/></footnotes><auteurs>Mr. Maris. mr. Spoor, mr. Kok, baron De&#13;
Weichs de Wenne en De Wolf</auteurs><published>1990-11-01 00:00:00</published><modified>1990-11-01 00:00:00</modified><editiondate>1990-11-01</editiondate><htmlpath>https://denhollander.info/artikel/7173</htmlpath></article>
</articles></edition>
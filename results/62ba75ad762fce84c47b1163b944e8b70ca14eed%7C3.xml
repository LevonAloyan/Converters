<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2002</searchword><id>4666</id><udhid>UDH:TvAR/4666</udhid><titel>Kluitmans c.s. / Kluitmans c.s. (TvAR 2002/5141)</titel><searchwords><searchword>TvAR 12/2002</searchword><searchword>TvAR 2002/5141</searchword><searchword>UDH:TvAR/4666</searchword></searchwords><attachments><attachment><name>2002_nr 12_Rechtspraak_5141.pdf</name><extention>pdf</extention><url>https://denhollander.info/download/4611/ci</url></attachment></attachments><inleiding>[Pachtwet art. 25; BW art. 3:170, 3:171, 3:194&#13;
lid 2]&#13;
&#13;
Pachtrechter niet bevoegd kennis te nemen&#13;
van vorderingen strekkende tot het vaststellen&#13;
tot welk gedeelte appellanten&#13;
gerechtigd zijn in een gemeenschappelijk&#13;
goed (in dit geval: een vordering tot schadevergoeding)&#13;
en tot het vaststellen van een&#13;
inbrengverplichting van één van geïntimeerden.&#13;
Vordering dat pachter jegens&#13;
appellanten tot schadevergoeding is&#13;
gehouden in verband met het opleveren&#13;
van gepachte zonder daarmee samenhangend&#13;
melkquotum c.q. het vervreemden&#13;
van melkquotum zonder toestemming van&#13;
de toenmalige verpachter is wel betrekkelijk&#13;
tot een pachtovereenkomst. Appellanten&#13;
vorderen echter geen schadevergoeding ten&#13;
behoeve van de gemeenschap, maar ten&#13;
behoeve van zichzelf. Uit niets blijkt dat zij&#13;
een uitspraak ten behoeve van de gemeenschap&#13;
nastreven. De pachter heeft zich&#13;
nadrukkelijk hierop beroepen. Volgt nietontvankelijkverklaring&#13;
met verwijzing naar&#13;
HR 27 oktober 1995, NJ 1998, 191 en HR&#13;
5 maart 1999, RvdW 1999, 44C). Indien wèl&#13;
ten behoeve van de gemeenschap zou zijn&#13;
geprocedeerd, zou in dit geval aan ontvankelijkheid&#13;
niet in de weg staan dat één van&#13;
de deelgenoten gedaagde is en zich uit dien&#13;
hoofde tegen toewijzing van de vordering&#13;
verzet, terwijl ook een tweede deelgenoot&#13;
niet de toewijzing van de vordering&#13;
nastreeft.</inleiding><content>ARREST IN DE ZAAK VAN:&#13;
1. Marinus Wilhelmus Kluitmans, wonende te&#13;
Oisterwijk,&#13;
2. Johanna Sabina Kluitmans, wonende te&#13;
Udenhout, gemeente Tilburg,&#13;
appellanten,&#13;
procureur: mr H.M.G. van Lotringen,&#13;
tegen&#13;
1. Cornelis Marinus Geertrudis Kluitmans,&#13;
wonende te Vught,&#13;
procureur: mr F.J. Boom,&#13;
2. Petrus Antonius Johannes Kluitmans,&#13;
wonende te Venray,&#13;
niet verschenen.&#13;
1 De procedure in eerste aanleg&#13;
De pachtkamer van het kantongerecht te&#13;
’s-Hertogenbosch heeft op 9 november 1999&#13;
tussen appellanten als eisers en geïntimeerden&#13;
als gedaagden een vonnis gewezen. In dat&#13;
vonnis heeft de pachtkamer (abusievelijk is in&#13;
het dictum van het vonnis vermeld: de kantonrechter)&#13;
zich onbevoegd verklaard van de&#13;
vordering kennis te nemen. Van genoemd&#13;
vonnis is afschrift aan dit arrest gehecht.&#13;
Daarnaar wordt verwezen voor de procesgang&#13;
in eerste aanleg alsmede voor de aan de beslissingen&#13;
ten grondslag gelegde motivering.&#13;
2 De procedure in hoger beroep&#13;
2.1 Bij exploot van 8 december 1999 zijn&#13;
appellanten in hoger beroep gekomen van&#13;
genoemd vonnis met dagvaarding van geïntimeerden&#13;
voor dit hof.&#13;
2.2 Bij memorie van grieven hebben appellanten&#13;
één grief aangevoerd en toegelicht, de&#13;
grondslag van hun eis aangevuld, bewijs aangeboden&#13;
en geconcludeerd dat het hof het&#13;
vonnis zal vernietigen en, opnieuw rechtdoende,&#13;
bij arrest voor zoveel nodig uitvoerbaar bij&#13;
voorraad:&#13;
A. (primair:) zal verklaren voor recht dat&#13;
appellanten ieder voor 1/3 gedeelte, althans&#13;
ieder voor 1/4 gedeelte gerechtigd zijn tot&#13;
meergenoemd gemeenschappelijk goed, zijnde&#13;
de vordering tot schadevergoeding op geïntimeerde&#13;
sub 1, alsmede zal verklaren voor&#13;
recht dat geïntimeerde sub 1 appellanten heeft&#13;
benadeeld door niet een vergoeding te vragen&#13;
respectievelijk verkrijgen voor het melkquotum&#13;
tegen het maximum bedrag althans conform&#13;
de toen geldende marktprijs zijnde ƒ 4,–&#13;
per kg;&#13;
(subsidiair:) zal verklaren voor recht dat geïntimeerde&#13;
sub 1 verplicht is tot inbreng van het&#13;
voordeel dat hij heeft genoten uit de opbrengst&#13;
van het melkquotum, alsmede zal verklaren&#13;
voor recht dat geïntimeerde sub 1 appellanten&#13;
heeft benadeeld door niet een vergoeding te&#13;
vragen respectievelijk verkrijgen voor het&#13;
melkquotum tegen het maximum bedrag&#13;
althans conform de toen geldende marktprijs&#13;
zijnde ƒ 4,– per kg;&#13;
B. geïntimeerde sub 1 zal veroordelen aan&#13;
appelanten af te geven door middel van justificatoire&#13;
bescheiden, alle beschikkingen welke&#13;
aan hem zijn toegezonden door het Produktschap&#13;
van Zuivel, althans door het C.O.S.,&#13;
vanaf invoering van de Beschikking Superheffing,&#13;
dus vanaf 19 april 1984, tot het&#13;
moment dat geïntimeerde sub 1 niet meer&#13;
over enig melkquotum beschikte, zulks op&#13;
straffe van een dwangsom van ƒ 5.000,– per&#13;
dag, te verbeuren voor iedere dag die verstrijkt&#13;
nadat 2 weken na betekening van het&#13;
(het hof leest:) arrest zijn verlopen, zonder dat&#13;
geïntimeerde sub 1 die hiervoor vermelde&#13;
gegevens volledig heeft afgegeven;&#13;
C. geïntimeerde sub 1 zal veroordelen aan&#13;
appellanten mededeling te doen door middel&#13;
van justificatoire bescheiden, welke hoeveelheid&#13;
grond hem in eigendom toebehoorde op&#13;
het moment van inwerkingtreding van de&#13;
Beschikking Superheffing, welke hoeveelheid&#13;
grond bij hem in vaste pacht was en welke&#13;
hoeveelheid grond bij hem in losse pacht was&#13;
op het moment van inwerkingtreding van de&#13;
Beschikking Superheffing, zulks op straffe&#13;
van een dwangsom van ƒ 5.000,– per dag, te&#13;
verbeuren voor iedere dag die verstrijkt nadat&#13;
2 weken na betekening van het (het hof leest:)&#13;
arrest zijn verlopen, zonder dat (het hof leest:)&#13;
geïntimeerde sub 1 die hiervoor vermelde&#13;
gegevens volledig heeft afgegeven;&#13;
D. geïntimeerde sub 1 zal veroordelen tot&#13;
schadevergoeding, op te maken bij staat en te&#13;
vereffenen volgens de wet;&#13;
E. met veroordeling van geïntimeerden, althans&#13;
geïntimeerde sub 1, in de kosten van de&#13;
procedure in beide instanties.&#13;
2.3 Bij brief van 22 juni 2000 heeft de procureur&#13;
van geïntimeerde nr. 1 aan het hof&#13;
geschreven dat hij zich ten onrechte mede&#13;
heeft gesteld voor geïntimeerde nr. 2 en heeft&#13;
zich onttrokken.&#13;
2.4 Geïntimeerde nr. 1 heeft bij memorie van&#13;
antwoord verweer gevoerd, bewijs aangeboden&#13;
en geconcludeerd dat het hof het vonnis&#13;
zo nodig met verbetering en/of aanvulling van&#13;
gronden zal bevestigen, met veroordeling van&#13;
appellanten in de kosten van het hoger beroep,&#13;
onder bepaling dat appellanten de wettelijke&#13;
rente over deze kosten verschuldigd zullen&#13;
zijn als zij deze kosten niet binnen veertien&#13;
dagen na het in dezen te wijzen arrest zullen&#13;
hebben voldaan.&#13;
2.5 Hierna hebben partijen de stukken aan het&#13;
hof overgelegd voor het wijzen van arrest.&#13;
3 De grief&#13;
Deze luidt:&#13;
Ten onrechte heeft de pachtkamer van het&#13;
kantongerecht zich bij vonnis van 9 november&#13;
1999 niet bevoegd verklaard om van de door&#13;
appellanten als eisers ingestelde vorderingen&#13;
kennis te nemen. Ten onrechte heeft deze&#13;
pachtkamer geoordeeld dat de vorderingen&#13;
van appellanten niet strekken tot het geldend&#13;
maken van een recht uit een pachtovereenkomst.&#13;
Ten onrechte heeft deze pachtkamer&#13;
geoordeeld dat de door appellanten ingestelde&#13;
vorderingen niet betreffen “zaken betrekkelijk&#13;
tot een pachtovereenkomst” als bedoeld&#13;
in artikel 128 aanhef en sub a Pw.&#13;
4 De vaststaande feiten&#13;
4.1 Tussen partijen staat – voor zover hier van&#13;
belang – op grond van de in zoverre niet bestreden&#13;
vaststelling in eerste aanleg alsmede&#13;
op hetgeen overigens enerzijds is erkend en&#13;
anderzijds niet of onvoldoende is betwist, het&#13;
navolgende vast.&#13;
4.2 Geïntimeerde nr. 1, Cornelis Kluitmans&#13;
(verder: Cornelis), heeft omstreeks 1972 van&#13;
zijn vader Petrus Kluitmans in gebruik gekregen&#13;
een aan Petrus Kluitmans toebehorend&#13;
perceel cultuurgrond, kadastraal bekend gemeente&#13;
Vught, sectie M, nummers 285 en 286,&#13;
groot 4.22.60 ha. De overeenkomst is niet&#13;
door partijen op schrift gesteld (en dus evenmin&#13;
aan de grondkamer ter goedkeuring ingezonden).&#13;
Cornelis betaalde voor het gebruik&#13;
van de grond een vergoeding van ƒ 1.200,– per&#13;
jaar.&#13;
4.3 Cornelis heeft genoemd perceel gebruikt&#13;
ten behoeve van zijn melkveehouderij. In&#13;
1983 is hem een melkquotum toegekend. In&#13;
1988 heeft Cornelis zijn melkveehouderij&#13;
beëindigd. Op 31 maart 1988 heeft hij uit&#13;
hoofde van een op 6 april 1987 gesloten&#13;
schriftelijke overeenkomst met de Stichting&#13;
Ontwikkelings- en Saneringsfonds voor de&#13;
Landbouw het hem toegekende melkquotum&#13;
tegen een vergoeding overgedragen aan het&#13;
Ministerie van Landbouw en Visserij. Cornelis&#13;
heeft de vergoeding behouden.&#13;
4.4 Bij akte van transport d.d. 8 juli 1988 hebben&#13;
de kinderen van Petrus Kluitmans, appellanten&#13;
en geïntimeerden, het onder 4.2 bedoelde&#13;
perceel geleverd gekregen (ieder voor één&#13;
vierde gedeelte onverdeeld), zulks op basis&#13;
van een in 1978 gesloten overeenkomst. Bij&#13;
akte van 9 januari 1995 hebben zij het perceel&#13;
verkocht en – vrij van pacht – in economische&#13;
eigendom overgedragen aan de besloten vennootschap&#13;
Onroerend Goed N.I.V.O. BV te&#13;
Vught.&#13;
4.5 Op 31 juli 1991 is Petrus Kluitmans overleden.&#13;
Appellanten en geïntimeerden zijn&#13;
diens gezamenlijke erfgenamen en uit dien&#13;
hoofde voor gelijke delen gerechtigd tot de&#13;
nog onverdeelde nalatenschap van Petrus&#13;
Kluitmans.&#13;
4.6 In april 1996 hebben appellanten (verder&#13;
ook: Marinus c.s.) Cornelis in rechte betrokken&#13;
voor de arrondissementsrechtbank te&#13;
’s-Hertogenbosch teneinde een verklaring&#13;
voor recht te verkrijgen, dat (primair:) Marinus&#13;
c.s. ieder voor 1/3 gedeelte althans voor&#13;
1/4 gedeelte gerechtigd zijn tot de gemeenschappelijke&#13;
vordering tot schadevergoeding&#13;
op Cornelis, alsmede dat Cornelis Marinus&#13;
c.s. heeft benadeeld door niet het maximum&#13;
bedrag te verkrijgen voor het melkquotum en&#13;
(subsidiair:) dat Cornelis verplicht is tot inbreng&#13;
van het voordeel dat hij heeft genoten&#13;
uit de opbrengst van het melkquotum. Voorts&#13;
hebben Marinus c.s. gevorderd dat Cornelis&#13;
zal worden veroordeeld tot afgifte van alle&#13;
justificatoire bescheiden met betrekking tot&#13;
de quotumregistratie door het Centraal&#13;
Orgaan Superheffing en met betrekking tot&#13;
aanrd en hoeveelheid van de hem in eigendom&#13;
toebehorende en bij hem in vaste hetzij losse&#13;
pacht zijnde grond, een en ander op straffe&#13;
van een dwangsom.&#13;
4.7 Bij vonnis van 7 november 1997 heeft&#13;
genoemde rechtbank zich onbevoegd verklaard&#13;
om van het geschil kennis te nemen.&#13;
Daartoe is overwogen – kort samengevat – dat&#13;
de grondslag van alle vorderingen is gelegen&#13;
in de aanspraken die Marinus c.s. als erfgenamen&#13;
van de vader als verpachter meent te hebben&#13;
op (een vergoeding voor) het volgens hen&#13;
met het verpachte samenhangende melkquotum,&#13;
welke aanspraken evenwel behoren tot&#13;
de gevolgen van de pachtovereenkomst en&#13;
mitsdien “betrekkelijk tot een pachtovereenkomst”&#13;
zijn in de zin van artikel 128 van de&#13;
Pachtwet en dat de pachtrechter bij uitsluiting&#13;
bevoegd is tot het kennisnemen van dergelijke&#13;
zaken.&#13;
5 Beoordeling van het geschil in&#13;
hoger beroep&#13;
5.1 Het gevorderde sub A (primair) strekt tot&#13;
het vaststellen tot welk gedeelte appellanten&#13;
gerechtigd zijn in een gemeenschappelijk&#13;
goed, te weten een – door Cornelis betwiste –&#13;
vordering tot schadevergoeding op Cornelis.&#13;
Deze vordering is niet betrekkelijk tot een&#13;
pachtovereenkomst, maar betreft een gemeenschap&#13;
met appellanten en geïntimeerden als&#13;
deelgenoten. Zij betreft mede de vraag of artikel&#13;
3:194, lid 2 van het Burgerlijk Wetboek op&#13;
de gemeenschap van toepassing is. De pachtrechter&#13;
is niet bevoegd van deze vordering&#13;
kennis te nemen.&#13;
5.2 Het gevorderde sub A (subsidiair) strekt&#13;
tot het vaststellen van een inbrengverplichting&#13;
van Cornelis in zijn gemeenschap met appellanten&#13;
en geïntimeerde sub 2. Ook deze vordering&#13;
vindt haar grondslag in een gemeenschap&#13;
en niet in een pachtovereenkomst.&#13;
Evenmin als in het onder 5.1 bedoelde geval&#13;
doet hieraan af, dat het strijdpunt dat partijen&#13;
in werkelijkheid verdeeld houdt wèl zijn&#13;
grondslag vindt in een pachtovereenkomst.&#13;
5.3 Voor zover de vorderingen sub B, C en D&#13;
als nevenvorderingen van de vorderingen sub&#13;
A aanhangig zijn gemaakt, hebben zij dezelfde&#13;
grondslag als de vorderingen sub A en is de&#13;
pachtrechter evenmin bevoegd daarvan kennis&#13;
te nemen. Naar het oordeel van het hof heeft&#13;
de pachtkamer van het kantongerecht de vorderingen&#13;
sub B, C en D op grond van het&#13;
door (thans) appellanten in eerste aanleg&#13;
gestelde kunnen begrijpen – en kennelijk ook&#13;
daadwerkelijk begrepen – als nevenvorderingen&#13;
met dezelfde grondslag als de vorderingen&#13;
sub A en heeft zij zich terecht onbevoegd verklaard&#13;
van alle vorderingen kennis te nemen.&#13;
In zoverre is de grief ongegrond.&#13;
5.4 Het hof begrijpt het door appellanten in&#13;
hoger beroep gestelde aldus, dat zij thans hun&#13;
vorderingen sub B, C en D ook een zelfstandige&#13;
grondslag beogen te geven en daarmee&#13;
een recht uit een pachtovereenkomst geldend&#13;
willen maken. Het hof leest in hun stellingen&#13;
in hoger beroep, dat:&#13;
(a) Cornelis jegens appellanten als verpachters&#13;
tot schadevergoeding gehouden is omdat hij&#13;
in 1996 het gepachte zou hebben opgeleverd&#13;
zonder het daarmee samenhangende melkquotum&#13;
en/of dat:&#13;
(b) Cornelis jegens appellanten als erfgenamen&#13;
van verpachter Petrus Kluitmans tot schadevergoeding&#13;
gehouden is omdat hij in 1988&#13;
zonder toestemming het met het gepachte&#13;
samenhangende melkquotum – en bovendien&#13;
tegen een te lage prijs – zou hebben vervreemd.&#13;
Aldus verstaan is het sub B, C en D gevorderde&#13;
betrekkelijk tot een pachtovereenkomst,&#13;
zodat het hof van die vorderingen op deze&#13;
grondslag zal kennisnemen.&#13;
5.5 Te dien aanzien wordt het volgende overwogen.&#13;
Uit de stukken blijkt, dat appellanten&#13;
sub D vorderen, dat Cornelis jegens hen&#13;
– appellanten – tot schadevergoeding wordt&#13;
veroordeeld (zie bijvoorbeeld de memorie van&#13;
grieven, nrs. 27, 31, 34, 36 en 40). Niet is&#13;
gesteld of gebleken dat appellanten voor de&#13;
gemeenschap der gezamenlijke verpachters&#13;
respectievelijk voor de onverdeelde nalatenschap&#13;
procederen en een uitspraak ten behoeve&#13;
van de gemeenschap nastreven (zoals&#13;
art. 3:171 BW bepaalt). Hoewel Cornelis zich&#13;
reeds in eerste aanleg nadrukkelijk in deze zin&#13;
heeft verweerd (conclusie van antwoord nr. 26,&#13;
onder aanhaling van rechtspraak), hebben&#13;
appellanten ook in hoger beroep hun vordering&#13;
niet aangepast, noch inhoudelijk op dit&#13;
verweer gereageerd. Cornelis heeft onder aanhaling&#13;
van rechtspraak zijn verweer in hoger&#13;
beroep uitdrukkelijk gehandhaafd (memorie&#13;
van antwoord, nr. 23). Mede gelet op het&#13;
bepaalde in art. 3:170, lid 2 van het Burgerlijk&#13;
Wetboek – uit welk artikellid blijkt dat het&#13;
aannemen van aan de gemeenschap verschuldigde&#13;
prestaties een bevoegdheid is welke&#13;
(slechts) aan de gezamenlijke deelgenoten toekomt&#13;
– is het hof van oordeel dat dit verweer&#13;
gegrond is, zodat appellanten in hun vordering&#13;
niet-ontvankelijk dienen te worden verklaard&#13;
(zie in deze zin ook HR 27 oktober&#13;
1995, NJ 1998, 191 en HR 5 maart 1999,&#13;
RvdW 1999, 44C).&#13;
5.6 Het hof overweegt in dit verband nog, dat&#13;
aan de ontvankelijkheid van een vordering ten&#13;
behoeve van de gemeenschap als boven&#13;
bedoeld niet in de weg zou staan, dat één van&#13;
de deelgenoten de gedaagde is en zich uit dien&#13;
hoofde tegen toewijzing verzet, terwijl ook&#13;
een tweede deelgenoot niet – of niet per se –&#13;
toewijzing van de vordering nastreeft. Voldoende&#13;
voor een inhoudelijke beoordeling is,&#13;
dat de vordering naar objectieve maatstaven&#13;
gemeten in het belang van de gemeenschap is.&#13;
Dat is zeker het geval indien ten behoeve van&#13;
de gemeenschap schadevergoeding wordt geëist&#13;
wegens een toerekenbare tekortkoming in de&#13;
naleving van een verbintenis met de gezamenlijke&#13;
deelgenoten als (rechtsopvolger van de)&#13;
schuldeiser. Een dergelijke vordering hebben&#13;
appellanten echter niet ingesteld.&#13;
5.7 Gelet op het eerder overwogene komt ook&#13;
het hof niet toe aan een inhoudelijke beoordeling&#13;
van deze zaak. Uit het door appellanten&#13;
gestelde kan niet worden afgeleid dat zij een&#13;
zelfstandig belang hebben bij beoordeling van&#13;
de vorderingen B en C naast de vorderingen&#13;
A en D, zodat de vorderingen B en C delen in&#13;
het lot van de vorderingen A en D. Het vonnis&#13;
waarvan beroep zal worden bekrachtigd&#13;
voor zover de vorderingen B, C en D samenhangen&#13;
met vordering A en appellanten zullen&#13;
in hun vorderingen B, C en D niet-ontvanke-&#13;
lijk worden verklaard voor zover die vorderingen&#13;
een zelfstandig karakter hebben. Appellanten&#13;
zullen worden veroordeeld in de kosten&#13;
van het hoger beroep.&#13;
6 De beslissing&#13;
Het hof, rechtdoende in hoger beroep,&#13;
bekrachtigt het vonnis van de pachtkamer van&#13;
het kantongerecht te ’s-Hertogenbosch van&#13;
9 november 1999, waarvan beroep, wat betreft&#13;
vordering A alsmede de vorderingen B-D van&#13;
appellanten voor zover zij moeten worden&#13;
begrepen in de boven onder 5.3 aangeduide zin;&#13;
vernietigt dat vonnis alleen wat betreft de&#13;
onbevoegdverklaring ten aanzien van de vorderingen&#13;
B-D, verklaart appellanten niet-ontvankelijk&#13;
in die vorderingen en bekrachtigt&#13;
het vonnis voor het overige voor zover de&#13;
vorderingen B-D moeten worden begrepen in&#13;
de boven onder 5.4 aangeduide zin;&#13;
veroordeelt appellanten in de kosten van het&#13;
hoger beroep, aan de zijde van Cornelis tot op&#13;
heden begroot op ƒ 475,– wegens griffierecht&#13;
en op ƒ 1.700,– wegens salaris en aan de zijde&#13;
van geïntimeerde P.A.J. Kluitmans begroot op&#13;
nihil.</content><legacyfootnotes/><footnotes><footnote/></footnotes><auteurs/><published>2002-12-01 00:00:00</published><modified>2000-09-05 00:00:00</modified><editiondate>2002-12-01</editiondate><htmlpath>https://denhollander.info/artikel/4666</htmlpath></article>
</articles></edition>
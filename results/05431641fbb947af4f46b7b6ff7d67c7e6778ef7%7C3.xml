<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1992</searchword><id>6593</id><udhid>UDH:TvAR/6593</udhid><titel>'N. Haringa en F.G. Olijve / Burgemeester en Wethouders van Norg' (TvAR 1992/4544)</titel><searchwords><searchword>TvAR 6/1992</searchword><searchword>TvAR 1992/4544</searchword><searchword>UDH:TvAR/6593</searchword></searchwords><attachments><attachment><name>1992_nr 6_Rechtspraak_4544.pdf</name><extention>pdf</extention><url>https://denhollander.info/download/6366/ci</url></attachment></attachments><inleiding>Hinderwet, art. 7 Wet algemene bepalingen&#13;
milieuhygiëne, art. 6&#13;
Hw/WABM; Wijziging vergunningaanvraag&#13;
na bezwarenperiode niet toelaatbaar.</inleiding><content>Afd. geschillen van bestuur, 12 oktober&#13;
1990&#13;
Uitspraak in het geschil tussen:&#13;
N. Haringa en F.G. Olijve, beiden te Een (appellanten), Burgemeester en Wethouders van Norg (verweerders).&#13;
Bij beschikking van 28 juni 1988, kenmerk&#13;
HW 87/6, hebben verweerders aan J. Hummel&#13;
te Een een vergunning onder voorschriften ingevolge&#13;
de Hinderwet verleend voor het uitbreiden&#13;
van zijn rundveehouderij op het&#13;
perceel Hoofdstraat 64 te Een, kadastraal bekend&#13;
gemeente Norg, sectie A, nummer 799.&#13;
De beschikking van verweerders van 28&#13;
juni 1988 is aan deze uitspraak gehecht.&#13;
Tegen deze beschikking hebben appellanten&#13;
beroep ingesteld bij de Afdeling voor de&#13;
gesphillen van bestuur van de Raad van State.&#13;
Het beroepschrift is aan deze uitspraak gehecht.&#13;
Desgevraagd hebben verweerders een verweerschrift&#13;
ingediend.&#13;
Desgevraagd heeft de Adviseur Beroepen&#13;
Milieubeheer een ambtsbericht ingediend.&#13;
Het geschil is op 5 oktober 1990 behandeld&#13;
in een openbare vergadering van een Enkelvoudige&#13;
Kamer van de Afdeling voor de geschillen&#13;
van bestuur van de Raad van State,&#13;
waarin appellanten, vertegenwoordigd door&#13;
mr. J.C. van Driel, en verweerders, vertegenwoordigd&#13;
door G.B Hollard en J.J.P. Panman,&#13;
hun standpunten nader hebben uiteengezet.&#13;
Voorts is J. Hummel gehoord.&#13;
In rechte&#13;
Bij hun beschikking van 28 juni 1988 hebben&#13;
verweerders aan J. Hummel te Een een vergunning&#13;
onder voorschriften verleend voor&#13;
het uitbreiden of wijzigen van een rundveehouderij.&#13;
Appellanten, die een op ongeveer 10 meter&#13;
afstand van de inrichting gelegen voormalig&#13;
schoolgebouw gebruiken als atelier, kunnen&#13;
zich met deze beschikking niet verenigen en&#13;
voeren allereerst als bezwaar van formele aard&#13;
aan, dat nu het oorspronkelijke verzoek om&#13;
vergunning hangende de procedure van vergunningverlening&#13;
is gewijzigd door de vergunninghouder,&#13;
onduidelijk is waarvoor bij de&#13;
bestreden beschikking vergunning is verleend.&#13;
Ook was naar hun mening de wijziging van&#13;
dien aard dat de indiening van een nieuwe&#13;
aanvraag om vergunning was aangewezen.&#13;
De op 10 december 1987 door J. Hummel&#13;
ingediende aanvraag heeft betrekking op het&#13;
uitbreiden van het aantal dieren in de inrichting&#13;
met 20 stuks jongvee en het realiseren&#13;
van een nieuwe vaste mestopslagplaats met&#13;
daaronder een grote kelder voor mengmest. Naar aanleiding van deze aanvraag, die&#13;
blijkens de stukken vanaf 23 december 1987&#13;
gedurende een maand ter inzage heeft gelegen,&#13;
zijn bezwaren ingediend.&#13;
Eerst op 18 februari 1988, derhalve geruimte&#13;
tijd nadat de termijn voor het indienen&#13;
van bezwaren tegen de aanvraag was verstreken,&#13;
heeft J. Hummel de aanvraag gewijzigd&#13;
in dier voege, dat deze werd ingetrokken voor&#13;
wat betreft de uitbreiding met de stal voor 20&#13;
stuks jongvee.&#13;
Uit een tegelijkertijd in aanvulling op het&#13;
oorspronkelijke verzoek overgelegde nieuwe&#13;
plattegrondtekening valt op te maken dat de&#13;
vergunninghouder kennelijk tevens een vergroting&#13;
van de vaste mestopslagplaats van 96&#13;
m - volgens het oorspronkelijke verzoek -&#13;
naar 192 m beoogde.&#13;
Naar het oordeel van de Afdeling biedt de&#13;
in hoofdstuk 3 van de Wet algemene bepalingen&#13;
milieuhygiëne opgenomen procedure niet&#13;
de mogelijkheid om eerst nadat de termijn&#13;
voor het indienen van bezwaren tegen de aanvraag&#13;
is verstreken, deze aanvraag zodanig te&#13;
veranderen dat dit leidt tot een ingrijpende&#13;
wijziging van het verzoek om vergunning.&#13;
Dit klemt te meer nu het hierbij gaat om&#13;
een essentieel onderdeel van de aanvraag, namelijk&#13;
de vergroting van de vaste mestopslag,&#13;
waarvan te verwachten was dat appellanten,&#13;
gezien de korte afstand tot hun werkplaats,&#13;
extra hinder zouden ondervinden.&#13;
Derhalve hadden verweerders moeten beschikken&#13;
op de oorspronkelijke aanvraag zoals&#13;
deze op 10 december 1987 is ingediend&#13;
ofwel de indiening van een nieuwe aanvraag&#13;
om vergunning moeten verlangen. Nu verweerders&#13;
daarentegen hebben beschikt op de&#13;
aanvraag, zoals deze hangende de in hoofdstuk&#13;
3 van de Wet algemene bepalingen milieuhygiëne&#13;
opgenomen procedure ingrijpend&#13;
is gewijzigd, dient de bestreden beschikking&#13;
wegens strijd met het systeem van de Wet algemene&#13;
bepalingen milieuhygiëne te worden&#13;
vernietigd op de grond genoemd in art. 2, eerste&#13;
lid, onder a, van de Tijdelijke wet Kroongeschillen.&#13;
Nu de bestreden beschikking in verband&#13;
met het vorenstaande niet in stand kan blijven,&#13;
behoeven de bezwaren van appellanten, welke&#13;
in het voorgaande niet aan de orde zijn geweest&#13;
geen bespreking meer.</content><legacyfootnotes/><footnotes><footnote/></footnotes><auteurs/><published>1992-06-01 00:00:00</published><modified>1990-09-10 00:00:00</modified><editiondate>1992-06-01</editiondate><htmlpath>https://denhollander.info/artikel/6593</htmlpath></article>
</articles></edition>
<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2006</searchword><id>3820</id><udhid>UDH:TvAR/3820</udhid><titel>Bus c.s. / Doornbos (TvAR 2006/5323)</titel><searchwords><searchword>TvAR 2/2006</searchword><searchword>TvAR 2006/5323</searchword><searchword>UDH:TvAR/3820</searchword></searchwords><attachments><attachment><name>2006_nr 2_Rechtspraak_5323.pdf</name><extention>pdf</extention><url>https://denhollander.info/download/3809/ci</url></attachment></attachments><inleiding>Pachtwet art. 1 lid 1 aanhef en onder d, 55;&#13;
BW art. 6:248, 6:265]&#13;
&#13;
Uit samenstel van overeenkomsten (overeenkomst&#13;
I behelst een “maatschap” tussen&#13;
eigenaar van grond en veehouder; overeenkomst&#13;
II houdt in dat de eigenaar jaarlijks&#13;
een vaste vergoeding ontvangt en dat de&#13;
vergoeding voor de veehouder variabel is)&#13;
volgt dat sprake is van een pachtovereenkomst&#13;
in de zin van art. 1 lid 1 aanhef en&#13;
onder d Pachtwet. In dit verband kan in het&#13;
midden blijven of tevens sprake is van een&#13;
maatschap, omdat ook indien dit het geval&#13;
is, de rechtsverhouding tussen partijen naar&#13;
aard en strekking tevens een pachtovereenkomst&#13;
is.&#13;
Niet op voorhand valt uit te sluiten dat de&#13;
beperkende werking van redelijkheid en&#13;
billijkheid in enig opzicht inbreuk maakt op&#13;
dwingendrechtelijke bepalingen van de&#13;
Pachtwet, maar daarvan zal slechts sprake&#13;
kunnen zijn indien aan zware eisen is&#13;
voldaan. Daarvan is hier (zie arrest) geen&#13;
sprake.&#13;
Tekortkoming bestaande in het onjuist&#13;
gebruik van het mestnummer van de&#13;
verpachter rechtvaardigt in de gegeven&#13;
omstandigheden (zie arrest) niet de&#13;
ontbinding van de pachtovereenkomst met&#13;
haar gevolgen.&#13;
</inleiding><content>ARREST IN DE ZAAK VAN:&#13;
Jacobus Theodorus Paulus Antonius Bus,&#13;
Wilhelmina Theodora Maria Bus-Raijmakers,&#13;
beiden wonende te Middenmeer, gemeente&#13;
Wieringermeer,&#13;
appellanten in het principaal beroep,&#13;
geïntimeerden in het incidenteel beroep,&#13;
procureur: mr. J.M.J. Huver,&#13;
tegen&#13;
B. Doornbos, wonende te Middenmeer,&#13;
gemeente Wieringermeer,&#13;
geïntimeerde in het principaal beroep,&#13;
appellant in het incidenteel beroep,&#13;
procureur: mr. J.M. Bosnak.&#13;
1 Het geding in eerste aanleg&#13;
Voor de procedure in eerste aanleg wordt verwezen&#13;
naar de inhoud van de vonnissen van&#13;
6 augustus 2002 en 13 mei 2003, die de pachtkamer&#13;
te Alkmaar tussen principaal appellanten&#13;
(hierna te noemen: Bus c.s.) als eisers in&#13;
conventie en verweerders in reconventie en&#13;
principaal geïntimeerde (hierna te noemen:&#13;
Doornbos) als gedaagde in conventie en eiser&#13;
in reconventie heeft gewezen. Van het vonnis&#13;
van 13 mei 2003 is een fotokopie aan dit arrest&#13;
gehecht.&#13;
2 Het geding in hoger beroep&#13;
2.1 Bus c.s. hebben bij exploot van 22 mei 2003&#13;
aangezegd van genoemd vonnis van 13 mei&#13;
2003, voorzover in reconventie gewezen, in&#13;
hoger beroep te komen, met dagvaarding van&#13;
Doornbos voor dit hof.&#13;
2.2 Bij memorie van grieven hebben Bus c.s.&#13;
zes grieven tegen het bestreden vonnis aangevoerd&#13;
en toegelicht, hebben zij een aantal&#13;
nieuwe producties in het geding gebracht, en&#13;
hebben zij geconcludeerd dat het hof bedoeld&#13;
vonnis in reconventie zal vernietigen, en opnieuw&#13;
recht doende de vordering van Doornbos&#13;
zal afwijzen, met veroordeling van Doornbos&#13;
in de kosten van de procedure in beide&#13;
instanties.&#13;
2.3 Bij memorie van antwoord, tevens houdende&#13;
incidenteel appèl, heeft Doornbos de&#13;
grieven bestreden, zijnerzijds zes grieven&#13;
tegen genoemd vonnis van 13 mei 2003 opgeworpen,&#13;
waarvan de grieven 2 tot en met 6&#13;
zich richten tegen de beslissing in conventie,&#13;
heeft hij een aantal nieuwe producties in het&#13;
geding gebracht, en heeft hij geconcludeerd&#13;
dat het hof:&#13;
– primair: het vonnis van 13 mei 2003 zal&#13;
vernietigen en het door Bus c.s. bij inleidende&#13;
dagvaarding gevorderde alsnog zal afwijzen,&#13;
althans&#13;
– subsidiair: zal bekrachtigen hetgeen in dat&#13;
vonnis in reconventie is overwogen en beslist;&#13;
– een en ander met veroordeling van Bus c.s.&#13;
in de kosten van de procedure, de kosten van&#13;
de eerste aanleg daaronder begrepen.&#13;
2.4 Bij memorie van antwoord in het incidenteel&#13;
appèl hebben Bus c.s. de door Doornbos&#13;
opgeworpen grieven bestreden.&#13;
2.5 Ter zitting van 26 april 2004 hebben partijen&#13;
de zaak doen bepleiten, Bus c.s. door mr.&#13;
L.J. den Hollander, advocaat te Middelharnis,&#13;
en Doornbos door mr. G.M.F. Snijders, advocaat&#13;
te Utrecht; beiden hebben daarbij pleitnotities&#13;
in het geding gebracht. Bij die gelegenheid&#13;
is aan Bus c.s. akte verleend van de&#13;
overlegging van een nieuwe productie.&#13;
2.6 Vervolgens hebben partijen de stukken&#13;
voor het wijzen van arrest aan het hof overgelegd.&#13;
3 De vaststaande feiten&#13;
3.1 Op grond van de in zoverre niet bestreden&#13;
vaststelling van de pachtkamer van de rechtbank&#13;
en op grond van hetgeen verder is&#13;
gesteld en niet of onvoldoende is weersproken&#13;
dan wel blijkt uit de onbetwiste inhoud van&#13;
de overgelegde bescheiden, staat in hoger&#13;
beroep het navolgende vast.&#13;
3.2 Een door partijen ondertekende akte van&#13;
20 september 1998, met als opschrift “overeenkomst&#13;
van maatschap” houdt onder meer&#13;
het volgende in (daarbij staat “vennoot sub 1”&#13;
voor Doornbos en “vennoot sub 2” voor Bus&#13;
c.s.):&#13;
“Doel&#13;
Artikel 2&#13;
Het doel van de overeenkomst van maatschap&#13;
is het gezamenlijk en voor gemeenschappelijke&#13;
rekening uitoefenen van een agrarisch&#13;
bedrijf, staande en gelegen aan de Oudelanderweg&#13;
te Middenmeer en omvat alle handelingen&#13;
welke in de ruimste zin des woords&#13;
daarmee rechtstreeks en zijdelings verband&#13;
houden.&#13;
Duur&#13;
Artikel 3&#13;
De overeenkomst van maatschap is aangegaan&#13;
op 1 mei 1999 voor bepaalde tijd. De maatschap&#13;
wordt ontbonden per 30 april 2009.&#13;
Inbreng&#13;
Artikel 4&#13;
1. In de maatschap is ingebracht per 1 mei 1999&#13;
A. Door de vennoot sub 1:&#13;
1. Het gebruik en genot van de hen in volle&#13;
eigendom toebehorende onroerende zaken,&#13;
bestaande uit percelen cultuurgrond gelegen&#13;
te Middenmeer, het geheel kadastraal bekend&#13;
gemeente Wieringermeer, sectie D, nummer&#13;
210 en nummer 365 samen groot 44.00.00 ha&#13;
zoals aangegeven op bijgaande kadastrale kaart.&#13;
De ondergrond van de bedrijfsgebouwen, erfverharding&#13;
en wegen, gelegen te Middenmeer&#13;
aan de Oudelanderweg 49, met de daarop&#13;
gestichte of nog te stichten bedrijfsgebouwen,&#13;
zijn uitdrukkelijk bij de inbreng inbegrepen;&#13;
2. Het gebruik en genot van de met het bedrijf&#13;
van de vennoot sub 1 samenhangende productierechten,&#13;
bestaande uit bietenquotum (partijen&#13;
zonder nadere omschrijving voldoende&#13;
bekend) en andere met de grond verbonden&#13;
rechten.&#13;
3. Zijn kennis en zakelijke relaties, alsmede&#13;
zoveel arbeid en vlijt als nodig en mogelijk is.&#13;
B. Door de vennoot sub 2:&#13;
1. Het gebruik en genot van de hen in eigendom&#13;
toebehorende roerende zaken, zoals&#13;
opgenomen op de balans van het door de vennoot&#13;
sub 2 tot en met die dag in maatschapsverband&#13;
met elkaar uitgeoefende bedrijf te&#13;
Middenmeer;&#13;
2. Hun kennis en zakelijke relaties, alsmede&#13;
zoveel arbeid en vlijt als nodig en mogelijk is.&#13;
(...)&#13;
Winstverdeling&#13;
Artikel 13&#13;
1. Als grondslag van de winstverdeling zal gelden&#13;
de jaarlijkse fiscale winst, zoals deze door&#13;
de Westelijke Accountantskantoren Noord-&#13;
Holland, vestiging Middenmeer of door in&#13;
onderling overleg nader aan te wijzen deskundige,&#13;
over een boekjaar zal worden vastgesteld.&#13;
2. Winsten en verliezen, welke fiscaal niet in&#13;
aanmerking genomen behoeven te worden,&#13;
maar welke wel aan de exploitatie van het&#13;
bedrijfsvermogen van de maatschap kunnen&#13;
worden toegerekend, zullen op dezelfde wijze&#13;
worden verdeeld als hieronder omschreven en&#13;
wel als volgt:&#13;
De vennoot sub 1 ontvangt per maand een&#13;
aandeel in het bedrijfsresultaat als vergoeding&#13;
voor de inbreng van het gebruik en genot in&#13;
de maatschap van de onroerende zaken in&#13;
artikel 4 van deze akte voornoemd. Alle kosten,&#13;
lasten, afschrijvingen en renten van schulden,&#13;
welke betrekking hebben op de onroerende&#13;
zaken, waarvan het gebruik en genot is&#13;
ingebracht, komen ten laste van de inbrengende&#13;
vennoot persoonlijk.&#13;
Vervolgens zal aan ieder der vennoten een&#13;
vergoeding naar zijn geleverde arbeidsprestatie&#13;
worden toegekend. Deze vergoedingen zullen&#13;
aan het einde van elk boekjaar in onderlinge&#13;
overeenstemming worden vastgesteld.&#13;
3. Hetgeen na de hiervoor voormelde vergoedingen&#13;
als saldo resteert wordt jaarlijks als&#13;
volgt verdeeld:&#13;
De vennoot sub 1 ontvangt of draagt: tien&#13;
procent (10%);&#13;
De vennoot sub 2 ontvangt of draagt: negentig&#13;
procent (90%);&#13;
4. De verdeling van het bedrijfsresultaat kan&#13;
jaarlijks in onderling overleg worden gewijzigd.&#13;
5. Indien de maatschap in enig jaar verlies&#13;
heeft gemaakt wordt dit uitsluitend gedragen&#13;
door vennoot sub 2. Indien vennoot sub 2, op&#13;
grond van de vorige volzin, in enig jaar een&#13;
groter aandeel van het verlies draagt dan hij&#13;
op grond van lid 3 van dit artikel zou dragen,&#13;
zal de winst in de twee voorafgaande jaren,&#13;
dan wel indien dit niet voldoende is, de winst&#13;
in een later jaar ten belope van dit verlies&#13;
allereerst aan de vennoot sub 2 toekomen.”&#13;
3.3 Een door partijen ondertekende akte van&#13;
eveneens 20 september 1998, met als opschrift&#13;
“aanvulling overeenkomst van maatschap”&#13;
houdt onder meer het volgende in (daarbij&#13;
staat opnieuw “vennoot sub 1” voor Doornbos&#13;
en “vennoot sub 2” voor Bus c.s.):&#13;
“WINSTVERDELING&#13;
In artikel 13 lid 2 wordt bepaald dat aan ieder&#13;
der vennoten een vergoeding wordt toegekend&#13;
naar zijn geleverde arbeidsprestatie.&#13;
Partijen komen hierbij overeen dat aan de&#13;
ondergetekende sub 1 een arbeidsvergoeding&#13;
wordt toegekend ter grootte van ƒ 1.550,–&#13;
(zegge: éénduizend vijfhonderd en vijftig gul-&#13;
den) per jaar, per hectare landbouwgrond die&#13;
door de ondergetekende sub 1 in gebruik en&#13;
genot is ingebracht in de maatschap. De vergoeding&#13;
bedraagt derhalve ƒ 68.200,– (zegge:&#13;
achtenzestigduizend en tweehonderd gulden)&#13;
per jaar.&#13;
Deze vergoeding zal aan de ondergetekende&#13;
sub 1 per maand worden uitbetaald, d.i. per&#13;
maand een bedrag van ƒ 5.683,33.&#13;
Daarnaast ontvangt ondergetekende sub 1 een&#13;
vergoeding voor de inbreng in gebruik en&#13;
genot van de onroerende zaken van ƒ 44.000,–.&#13;
Dit bedrag wordt als volgt betaald: per maand&#13;
een bedrag van ƒ 1.816,67 en het dan nog resterende&#13;
bedrag in twee termijnen van ƒ 11.100,–&#13;
waarvan de eerste voldaan dient te worden&#13;
per 1 mei en de laatste per 1 november.&#13;
De vergoeding voor de inbreng in gebruik en&#13;
genot van de onroerende zaken alsmede de&#13;
vergoeding voor de arbeid zoals hiervoor is&#13;
vermeld (voorzover deze per maand afgerekend&#13;
dient te worden), zullen op de laatste&#13;
dag van iedere maand worden overgemaakt&#13;
op een rekening van de ondergetekende sub 1.&#13;
De arbeidsvergoeding van de ondergetekende&#13;
sub 2 zal jaarlijks worden vastgesteld.”&#13;
3.4 Een door partijen ondertekende akte van&#13;
juni 1999 houdt onder meer het volgende in:&#13;
“De ondergetekenden (...) verklaren:&#13;
dat zij ten aanzien van de winstverdeling in de&#13;
periode 1 mei 2008 tot en met 30 april 2009&#13;
het volgende overeenkomen:&#13;
Aan de ondergetekende sub 1 wordt een&#13;
arbeidsvergoeding toegekend van ƒ 68.200,–&#13;
per jaar, alsmede een vergoeding voor de&#13;
inbreng in gebruik en genot van de onroerende&#13;
zaken van ƒ 44.000,– per jaar.&#13;
Deze bedragen worden als volgt betaald:&#13;
Per 1 mei 2008 een bedrag van ƒ 11.100,–;&#13;
Van 1 mei 2008 tot en met 30 september 2008:&#13;
per maand een bedrag van ƒ 7.500,–, te betalen&#13;
op de laatste dag van iedere maand, derhalve&#13;
voor het eerst op 31 mei 2008;&#13;
Vervolgens een slottermijn van ƒ 63.600,–, te&#13;
betalen voor 1 november 2008.&#13;
Indien het samenwerkingsverband in een eerder&#13;
jaar wordt beëindigd dan het boekjaar&#13;
2008/2009 dan zal in het laatste jaar dat het&#13;
samenwerkingsverband bestaat dezelfde betalingsregeling&#13;
gelden als hiervoor omschreven&#13;
voor het boekjaar 2008/2009.”&#13;
3.5 Doornbos heeft de overeenkomst opgezegd&#13;
bij brief van 11 december 2000.&#13;
3.6 Doornbos beschikt over het mestnummer&#13;
08 20 26 726; Bus c.s. beschikken over mestnummer&#13;
08 25 17 525. In het kader van het&#13;
vaststellen van heffingen, die agrarische ondernemers&#13;
ingevolge de Meststoffenwet verschuldigd&#13;
kunnen worden, hebben Bus c.s. formulieren,&#13;
genaamd “Wijziging gebruiker en/of&#13;
gebruikscode”, ingevuld, ondertekend en verstuurd&#13;
naar het Ministerie van Landbouw,&#13;
Natuurbeheer en Visserij te Assen. Op deze&#13;
formulieren staan onder het kopje “Vorige&#13;
gebruiker” en “Nieuwe gebruiker” zowel de&#13;
mestnummers van Bus c.s. als van Doornbos&#13;
vermeld, maar Doornbos heeft geen bemoeienis&#13;
gehad met het invullen van deze formulieren&#13;
en ook heeft hij deze formulieren niet&#13;
mede ondertekend. Een deel van de formulieren&#13;
is (mede) ondertekend door de zoon van&#13;
Bus c.s., Michiel Bus.&#13;
4 Beoordeling van het geschil in&#13;
hoger beroep&#13;
4.1 In dit geding hebben Bus c.s. in conventie&#13;
gevorderd een verklaring voor recht dat, kort&#13;
gezegd, sprake is van een pachtovereenkomst.&#13;
Doornbos heeft in voorwaardelijke reconventie&#13;
de ontbinding van de tussen partijen bestaande&#13;
pachtovereenkomst gevorderd. Bij het&#13;
vonnis van 13 mei 2003 heeft de pachtkamer&#13;
in eerste aanleg in conventie een pachtovereenkomst&#13;
vastgelegd en in reconventie die&#13;
overeenkomst ontbonden.&#13;
4.2 Het hof zal de grieven in het incidenteel&#13;
beroep, die met name de beslissingen van de&#13;
pachtkamer in eerste aanleg in conventie&#13;
betreffen, het eerst bespreken.&#13;
4.3 Met grief 1 in het incidenteel beroep, die&#13;
de weergave door de pachtkamer in eerste&#13;
aanleg van de vaststaande feiten betreft, is&#13;
hiervoor onder 3.6 rekening gehouden, in verband&#13;
waarmee Doornbos bij die grief geen&#13;
belang meer heeft.&#13;
4.4 Met grief 3 in het incidenteel beroep komt&#13;
Doornbos op tegen het oordeel van de pachtkamer&#13;
in eerste aanleg dat sprake is van een pachtovereenkomst.&#13;
De grief faalt. Reeds uit het&#13;
samenstel van de beide akten van 20 september&#13;
1998 volgt dat sprake is van een pachtovereenkomst&#13;
in de zin van artikel 1 lid 1 aanhef en&#13;
onder d Pachtwet. De nadere overeenkomst&#13;
van juni 1999 brengt daarin in geen enkel&#13;
opzicht verandering. In dit verband kan in het&#13;
midden blijven of tevens sprake is van een&#13;
maatschap, omdat ook indien dit het geval is,&#13;
de rechtsverhouding tussen partijen naar aard&#13;
en strekking tevens een pachtovereenkomst is.&#13;
Hieruit volgt tevens dat Doornbos bij zijn&#13;
grief 5 geen belang heeft.&#13;
4.5 Doornbos heeft nog aangevoerd dat hij&#13;
ook zelf werkzaamheden op en rond de desbetreffende&#13;
grond en gebouwen uitvoert, bijvoorbeeld&#13;
erin bestaande dat hij deuren sluit&#13;
die Bus c.s. open hebben laten staan of het erf&#13;
opruimt nadat Bus c.s. daar zijn geweest, maar&#13;
uit zijn eigen standpunt volgt dat hij daartoe&#13;
op grond van zijn rechtsverhouding tot Bus&#13;
c.s. niet verplicht is, zodat de gestelde werkzaamheden&#13;
bij de beantwoording van de vraag&#13;
of die verhouding naar aard en strekking als&#13;
pacht moet worden gekwalificeerd reeds daarom&#13;
geen gewicht in de schaal kunnen leggen.&#13;
4.6 Doornbos stelt zich met grief 4 in het incidenteel&#13;
beroep op het standpunt dat het&#13;
beroep van Bus c.s. op het bestaan van een&#13;
pachtovereenkomst naar maatstaven van redelijkheid&#13;
en billijkheid onaanvaardbaar is. Het&#13;
hof stelt in dit verband voorop dat weliswaar&#13;
niet op voorhand valt uit te sluiten dat de&#13;
beperkende werking van redelijkheid en billijkheid&#13;
in enig opzicht inbreuk maakt op&#13;
dwingendrechtelijke bepalingen van de Pachtwet,&#13;
maar dat daarvan slechts sprake zal kunnen&#13;
zijn indien aan zware eisen is voldaan.&#13;
4.7 Kort samengevat beroept Doornbos zich&#13;
met name op de volgende feiten en omstandigheden:&#13;
a. Doornbos heeft juist willen vermijden dat&#13;
ooit een situatie zou ontstaan waarin iemand&#13;
zich op pachtrechten zou kunnen gaan beroepen&#13;
en is tegen die achtergrond met Bus c.s.&#13;
een maatschap aangegaan.&#13;
b. In het kader van een maatschapsverhouding&#13;
heeft Doornbos ten aanzien van mestafzetovereenkomsten,&#13;
mestaanvoer en Minas-aangiften&#13;
zich gedragen op een zodanige manier&#13;
dat – indien achteraf sprake blijkt van pacht –&#13;
hij het risico loopt dat aan hem een naheffing&#13;
en/of boete zal worden opgelegd.&#13;
c. Volgens de hypotheekvoorwaarden van zijn&#13;
financier was Doornbos tot verpachting niet&#13;
bevoegd. Indien sprake is van pacht leidt dat&#13;
tot een aflossingsverplichting waaraan Doornbos&#13;
onmogelijk zal kunnen voldoen.&#13;
d. Bus c.s. hebben gedurende een jaar handtekeningen&#13;
geplaatst op formulieren die (mede)&#13;
door Doornbos ondertekend hadden moeten&#13;
worden.&#13;
4.8 Deze feiten en omstandigheden kunnen,&#13;
ook in onderling verband beschouwd, niet tot&#13;
de slotsom leiden dat is voldaan aan zware&#13;
eisen zoals hiervoor bedoeld, zodat ook grief&#13;
4 in het incidenteel beroep faalt. In dit verband&#13;
is van belang dat de onder a, b en c&#13;
bedoelde omstandigheden de consequenties&#13;
betreffen van de eigen keuze van Doornbos&#13;
om met Bus c.s. het samenstel van overeenkomsten&#13;
van 20 september 1998 aan te gaan.&#13;
Voorzover die keuze erop berust dat Doornbos&#13;
zich van die consequenties niet bewust&#13;
was, komt dat voor zijn rekening, omdat hij&#13;
zich te dien aanzien had kunnen doen voorlichten.&#13;
Voorzover bedoelde keuze erop zou&#13;
berusten dat Doornbos door zijn adviseur(s)&#13;
onjuist of onvolledig is voorgelicht, komt dat&#13;
in zijn verhouding tot Bus c.s. al evenzeer&#13;
voor zijn rekening. Wat betreft het onder d&#13;
bedoelde feit merkt het hof op dat een en&#13;
ander reeds aan de orde komt bij de beoordeling&#13;
van de vordering in reconventie.&#13;
4.9 Grief 2 in het incidenteel beroep klaagt&#13;
– zoals door Bus c.s. ook wordt erkend – er&#13;
terecht over dat de pachtkamer in eerste aanleg&#13;
buiten de grenzen van de rechtsstrijd is&#13;
getreden door over te gaan tot schriftelijke vastlegging&#13;
van een pachtovereenkomst, omdat&#13;
door Bus c.s. niet meer was gevorderd dan een&#13;
verklaring voor recht dat van een pachtovereenkomst&#13;
sprake is.&#13;
4.10 De grieven in het principaal beroep, die&#13;
het hof gezamenlijk zal bespreken, betreffen&#13;
alle de voorwaardelijke vordering in reconventie&#13;
tot ontbinding van de pachtovereenkomst.&#13;
Doornbos heeft die vordering in eerste&#13;
aanleg gegrond op twee door hem gestelde&#13;
tekortkomingen, namelijk het onjuist invullen&#13;
van formulieren in het kader van de mestwetgeving&#13;
als onder 3.6 bedoeld en het ontbreken&#13;
van persoonlijk gebruik van het gepachte&#13;
door Bus c.s..&#13;
4.11 Met betrekking tot het eerste verwijt&#13;
overweegt het hof als volgt. Uit hetgeen Bus&#13;
c.s. ter zitting hebben verklaard, volgt dat zij&#13;
thans inzien dat de wijze waarop bedoelde&#13;
formulieren zijn ingevuld, in strijd is met de&#13;
toepasselijke regels. Dat levert ook tekortkomingen&#13;
ten opzichte van Doornbos op,&#13;
omdat Doornbos vanzelfsprekend belang&#13;
heeft bij een correct gebruik van zijn mestnummer.&#13;
Voorzover Bus c.s. aanvoeren dat de&#13;
tekortkomingen aan hen niet kunnen worden&#13;
toegerekend in verband met onder meer de&#13;
complexiteit van de formulieren en een wijziging&#13;
in de opzet daarvan, geldt dat toerekenbaarheid&#13;
voor ontbinding geen vereiste is, nog&#13;
daargelaten dat Bus c.s. in ieder geval het verwijt&#13;
treft dat zij zich wat betreft het al dan&#13;
niet noodzakelijk zijn van ondertekening&#13;
door Doornbos, niet hebben doen informeren.&#13;
Het betreft een tekortschieten in de&#13;
nakoming van verplichtingen om niet te doen,&#13;
zodat ter zake van de tekortkomingen nakoming&#13;
onmogelijk is en derhalve voor ontbinding&#13;
geen ingebrekestelling nodig is.&#13;
4.12 Bus c.s. hebben zich erop beroepen dat&#13;
de bedoelde tekortkoming de ontbinding van&#13;
de pachtovereenkomst niet rechtvaardigt. Het&#13;
hof neemt in dit verband in aanmerking dat&#13;
Bus c.s. hebben aangevoerd dat er geen opzet&#13;
in het spel is geweest en dat het tegendeel niet&#13;
met enige zekerheid is komen vast te staan.&#13;
Uit de opstelling van Bus c.s. volgt ook dat&#13;
geen aanleiding bestaat voor de veronderstelling&#13;
dat zij zich in de toekomst opnieuw aan&#13;
een dergelijke tekortkoming zullen schuldig&#13;
maken. Verder is van belang dat Doornbos&#13;
wel heeft aangevoerd dat hem als gevolg van&#13;
het handelen van Bus c.s. mogelijk een aanzienlijke&#13;
naheffing zal worden opgelegd, maar&#13;
uit zijn stellingen niet met voldoende concreetheid&#13;
volgt dat een dergelijk nadeel voor&#13;
hem met enige zekerheid of waarschijnlijkheid&#13;
zal optreden. Indien dat toch het geval&#13;
blijkt te zijn, zullen Bus c.s. tot vergoeding&#13;
van de door Doornbos geleden schade gehouden&#13;
zijn. Bus c.s. hebben een voor de hand&#13;
liggend belang bij voortzetting van het gebruik&#13;
van het gepachte. Weliswaar heeft Doornbos&#13;
aangevoerd dat alleen de afzet van mest voor&#13;
Bus c.s. reden was om het gepachte in gebruik&#13;
te nemen, maar ter gelegenheid van het pleidooi&#13;
in hoger beroep is dat door Bus c.s.&#13;
gemotiveerd ontkend; de grond wordt volgens&#13;
hen volwaardig in hun onderneming&#13;
gebruikt. Doornbos is daar vervolgens niet&#13;
meer op teruggekomen.&#13;
4.13 Een en ander afwegende komt hof tot&#13;
oordeel dat de tekortkomingen de ontbinding&#13;
met haar gevolgen niet rechtvaardigen, zodat&#13;
de grieven in het principaal beroep slagen.&#13;
4.14 Ten aanzien van het hiervoor onder 4.10&#13;
als tweede omschreven verwijt, namelijk het&#13;
ontbreken van een persoonlijke betrokkenheid&#13;
van Bus c.s. bij de exploitatie van het&#13;
gepachte, geldt het volgende. Doornbos leidt&#13;
dat ontbreken af uit de omstandigheid dat in&#13;
plaats van Bus c.s. hun zoon op het bedrijf&#13;
woont en – naar Doornbos stelt – hun zoon&#13;
ook degene is die het teeltplan opstelt. Ter&#13;
gelegenheid van het pleidooi in hoger beroep&#13;
hebben Bus c.s. verklaard dat hun zoon wel&#13;
werkzaamheden op het bedrijf uitvoert, maar&#13;
dat zij beiden nog intensief bij de bedrijfsvoering&#13;
zijn betrokken en hebben zij ook&#13;
beknopt omschreven welke werkzaamheden&#13;
door hen worden verricht. Dat is vervolgens&#13;
door Doornbos niet weersproken. Gelet daarop&#13;
is bedoeld verwijt onvoldoende gemotiveerd.&#13;
4.15 De slotsom is dat het vonnis van 13 mei&#13;
2003, afgezien van de proceskosten in conventie,&#13;
zowel in conventie als in reconventie niet&#13;
in stand kan blijven. Het hof zal alsnog voor&#13;
recht verklaren dat sprake is van een pachtovereenkomst&#13;
en zal de vordering in voorwaardelijke&#13;
reconventie afwijzen. Doornbos&#13;
zal worden veroordeeld in de kosten van het&#13;
geding in eerste aanleg in reconventie en van&#13;
het principaal en het incidenteel beroep.&#13;
5 Beslissing&#13;
Het hof, recht doende in hoger beroep:&#13;
vernietigt het vonnis van de pachtkamer van&#13;
de rechtbank te Alkmaar, sector kanton, locatie&#13;
Den Helder, van 13 mei 2003, behalve voor&#13;
wat betreft de beslissing omtrent de proceskosten&#13;
in conventie, en doet in zoverre&#13;
opnieuw recht;&#13;
in conventie:&#13;
verklaart voor recht dat het samenstel van de&#13;
tussen partijen gesloten overeenkomsten van&#13;
20 september 1998 en juni 1999 is aan te merken&#13;
als een pachtovereenkomst in de zin van&#13;
artikel 1 lid 1 aanhef en onder d Pachtwet;&#13;
in reconventie:&#13;
wijst de vordering af;&#13;
veroordeelt Doornbos in de kosten van het&#13;
geding in reconventie, tot heden aan de zijde&#13;
van Bus c.s. begroot op € 405,– voor salaris&#13;
van de gemachtigde;&#13;
en voorts:&#13;
bekrachtigt bedoeld vonnis voor wat betreft&#13;
de beslissing omtrent de proceskosten in conventie;&#13;
veroordeelt Doornbos in de kosten van het&#13;
principaal beroep, tot op heden aan de zijde&#13;
van Bus c.s. begroot op € 68,20 voor explootkosten,&#13;
op € 205,– voor griffierecht en op&#13;
€ 2.313,– voor salaris van de procureur, alsmede&#13;
in de kosten van het incidenteel beroep,&#13;
tot op heden aan de zijde van Bus c.s. begroot&#13;
op € 1.156,50 voor salaris van de procureur.&#13;
</content><legacyfootnotes/><footnotes><footnote/></footnotes><auteurs/><published>2006-02-01 00:00:00</published><modified>2006-02-01 00:00:00</modified><editiondate>2006-02-01</editiondate><htmlpath>https://denhollander.info/artikel/3820</htmlpath></article>
</articles></edition>
<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1991</searchword><id>7032</id><udhid>UDH:TvAR/7032</udhid><titel>'Geertje Raap-Wiersma / Eeltje Annema' (TvAR 1991/4503)</titel><searchwords><searchword>TvAR 7/1991</searchword><searchword>TvAR 1991/4503</searchword><searchword>UDH:TvAR/7032</searchword></searchwords><attachments><attachment><name>1991_nr 7_Rechtspraak_4503.pdf</name><extention>pdf</extention><url>https://denhollander.info/download/6642/ci</url></attachment></attachments><inleiding>Pachtwet, art. 12, 37-1, 42, 79,&#13;
BS 1988, art. 19&#13;
Pachtovereenkomst hoeve voor 10 jaren. Uit&#13;
de beschikking van de grondkamer van 1979,&#13;
houdende goedkeuring van de korte duur,&#13;
blijkt niet dat deze is gegeven door de voorzitter&#13;
en twee leden zodat niet kan blijken dat&#13;
het bepaalde in art. 79-1 Pw. is nageleefd. Dit&#13;
brengt ingevolge lid 2 nietigheid van de beschikking&#13;
mee. Het vervolgens in 1989 ter&#13;
goedkeuring inzenden van de pachtovereenkomst,&#13;
impliceerde een verzoek om goedkeuring&#13;
van korte duur. In de beschikking van de&#13;
grondkamer van 1989 is uitgegaan van de&#13;
beslissing van 1979 en de daaraan ten grondslag&#13;
liggende motivering. Dit brengt mee dat&#13;
de nietigheid van de beschikking van 1979 is&#13;
gedekt. Ook de Centrale Grondkamer is van&#13;
een goedkeuring van de korte pachtduur in&#13;
haar beschikking van 1990 uitgegaan. De&#13;
pachter kan in zijn verlengingsverzoek worden&#13;
ontvangen. De bijzondere omstandigheid,&#13;
met het oog waarop de goedkeuring van&#13;
de korte duur is verleend, was dat de oudste&#13;
zoon van de verpachtster ongeveer 10 jaar&#13;
nodig zou hebben om agrarisch onderwijs te&#13;
volgen en praktijkervaring in de landbouw&#13;
op te doen zodat hij daarna het landbouwbedrijf&#13;
van zijn vader zou kunnen voortzetten.&#13;
Uit de feiten (opleiding, praktijkervaring,&#13;
aanspraak op melkquotum bij einde&#13;
pacht, bedrijfsopzet) volgt dat deze bijzondere&#13;
omstandigheid is vervuld. Volgt afwijzing&#13;
van pachtverlengingsverzoek. </inleiding><content>Pachtkamer Gerechtshof Arnhem, beschikking&#13;
van 25 maartl991&#13;
(Mr. Spoor, mr. Kok, mr. Bierman, mr. ing.&#13;
Jansens van Gellicum en Wentink)&#13;
Het gerechtshof te Arnhem, pachtkamer;&#13;
Gezien:&#13;
het op 18 december 1990 ter griffie van het&#13;
hof ingekomen beroepschrift van Geertje&#13;
Raap-Wiersma, - hierna te noemen: de verpachtster&#13;
-, wonende te Wouterswoude, gemeente&#13;
Dantumadeel, procureur: mr. H. van&#13;
Ravenhorst,&#13;
tegen een beschikking van de pachtkamer&#13;
van het kantongerecht te Leeuwarden van&#13;
13 november 1990, in afschrift verzonden&#13;
aan partijen op 19 november 1990, waarbij&#13;
Eeltje Annema, - hierna te noemen: de pachter&#13;
- wonende te Damwoude, gemeente Dantumadeel,&#13;
niet-ontvankelijk is verklaard in&#13;
zijn verzoek tot verlenging van de pachtovereenkomst&#13;
met de verpachtster, behoudens&#13;
verlenging eindigend per 30 april 1991, betreffende&#13;
een ligboxenstal met erf en land,&#13;
kadastraal bekend gemeente Akkerwoude,&#13;
sectie L,nrs. 1716 ged., 232,250,1614,438,&#13;
439 en 378, en sectie M nrs. 516, 517, 518,&#13;
521, 523, 524, 752 en 754, totaal groot&#13;
19.78.50 ha.&#13;
Mede gezien:&#13;
- het op 17 januari 1991 te griffie ingekomen&#13;
verweerschrift van de pachter, procureur: mr.&#13;
K. van der Meulen;&#13;
- de overige stukken, waaronder een fotocopie&#13;
van voormelde beschikking.&#13;
Gelet op:&#13;
de behandeling van het hoger beroep in raadkamer&#13;
van het hof op 11 maart 1991, waarbij&#13;
aanwezig waren Jogchum Raap, zoon van&#13;
appellante, vergezeld van zijn verloofde en&#13;
bijgestaan door mr. J.H. van Vliet, directeur&#13;
A &amp; S Partners in Juridische Dienstverlening&#13;
te Bennekom, alsmede geintimeerde in persoon,&#13;
vergezeld van zijn broer L. Annema en&#13;
zijn zwager T. Vrieswijk en bijgestaan door&#13;
mr. R.G. Holtz, advocaat te Groningen.&#13;
Overweegt:&#13;
De stukken&#13;
De voormelde beschikking is gegeven uit de&#13;
volgende overwegingen:&#13;
'Het standpunt van de pachter, dat de beschikking&#13;
van de grondkamer, verzonden op&#13;
2 juli 1979, waarbij op grond van art. 12 van&#13;
de Pachtwet goedkeuring is verleend voor&#13;
een pachtduur van tien jaren, niet voldoet aan&#13;
de voorgeschreven eisen, zoals omschreven&#13;
in art. 79 van de Pachtwet, is juist.&#13;
Voormelde beschikking vermeldt niet de&#13;
namen van de voorzitter en van de leden, die&#13;
de beschikking hebben gegeven, zodat zij&#13;
ingevolge art. 79, lid 2 van de Pachtwet nietig&#13;
is en rechtskracht mist.&#13;
Dit betekent dat de pachtovereenkomst,&#13;
die op grond van art. 79 lid 2 van de Pachtwet&#13;
is getoetst door de grondkamer en bij beschikking&#13;
van 5 oktober 1989 door de grondkamer&#13;
is goedgekeurd, waarbij de ingangsdatum&#13;
ingevolge art. 9 lid 2 van de Pachtwet&#13;
is bepaald op 1 mei 1981 (bevestigd door de&#13;
Centrale Grondkamer bij beschikking van&#13;
27 april 1990), geacht moet worden van&#13;
rechtswege te gelden voor de duur van twaalf&#13;
jaren, ingaande 1 mei 1981 en eindigende&#13;
1 mei 1993.'&#13;
Appellant heeft de volgende grieven aangevoerd:&#13;
/. Ten onrechte heeft de Pachtkamer overwogen,&#13;
zoals zij heeft gedaan in de tweede,&#13;
derde en vierde alinea van haar hierdoor&#13;
bestreden en hierbij in geding gebrachte beschikking&#13;
d.d. 13 november 1990. II. Ten&#13;
onrechte heeft de Pachtkamer van het&#13;
Kantongerecht te Leeuwarden pachter niet&#13;
ontvankelijk verklaard in zijn verzoek.&#13;
met verzoek, de beschikking van de Pachtkamer&#13;
van het Kantongerecht te Leeuwarden&#13;
d.d. 13 november 1990 te vernietigen en&#13;
opnieuw rechtdoende pachter ontvankelijk&#13;
te verklaren in zijn verzoek om het verzoek&#13;
daarop af te wijzen.&#13;
De mondelinge behandeling&#13;
Niet of niet voldoende weersproken is verklaard&#13;
door de pachter,&#13;
dat hij 41 jaar is en drie dochters heeft,&#13;
respectievelijk van 12,11 en 8 jaar, dat hij een&#13;
veehouderij in maatschap met zijn broer&#13;
L. Annema drijft, dat zijn bedrijf 75 ha omvat,&#13;
waarvan 15 ha eigendom en 60 ha gepacht,&#13;
waaronder de 20 ha in geschil, waarvan&#13;
hij 10 ha heeft onderverpacht aan zijn&#13;
zwager T. Vrieswijk, omdat die grond te ver&#13;
van zijn bedrijf lag, dat hij een melkquotum heeft van 644.847 kg, dat het de laatste jaren&#13;
minder goed gaat in de veehouderij, dat de&#13;
gepachte grond mede werd gebruikt ten behoeve&#13;
van het melkvee, dat de tijd van 1979&#13;
tot 1983 te kort was om extra melk te krijgen&#13;
en dat hij met de onderverpachting aan&#13;
T. Vrieswijk door zou gaan indien de pachtovereenkomst&#13;
zou worden verlengd,&#13;
en door Jogchum Raap, zoon van de verpachtster,&#13;
dat hij 24 jaar is, dat hij bij zijn&#13;
moeder inwoont, dat hij op 18 april a.s. met&#13;
zijn verloofde W. Dijkstra gaat trouwen, dat&#13;
hij de Lagere Agrarische School heeft gevolgd,&#13;
dat hij daarna enkele cursussen op&#13;
agrarisch gebied heeft gevolgd, dat hij sinds&#13;
1984 in de landbouw werkzaam is, dat hij&#13;
momenteel ƒ 450,- netto per week verdient,&#13;
dat hij de grond in geschil persoonlijk in&#13;
gebruik wil nemen om een melkveehouderij&#13;
te beginnen, dat zijn familie hem op verschillende&#13;
manieren wil helpen het bedrijf te laten&#13;
slagen, onder meer door hem grond in geschil&#13;
voor 24 jaar te verpachten; dat hij voorts 4 ha&#13;
kan bij pachten; dat er een bedrijfsopzet is&#13;
gemaakt die hij aan het hof overlegt; dat hij&#13;
van 1984 tot 1986 bij de pachter in loondienst&#13;
is geweest en dat hij daarmee is gestopt&#13;
omdat de pachter het zelf aankon.&#13;
De raadslieden hebben de standpunten van&#13;
partijen nader toegelicht en pleitnotities&#13;
overgelegd.&#13;
Het oordeel van het hof&#13;
1. Door de grieven is het geschil in volle&#13;
omvang aan het oordeel van het hof onder&#13;
worpen.&#13;
2. Op verzoek van verpachtster, bij de grond&#13;
kamer voor Friesland ingekomen op 15 juni&#13;
1979, is bij beschikking van die grondkamer,&#13;
waarvan blijkens een daarop geplaatst stem&#13;
pel afschrift is verzonden op 2 juli 1970,&#13;
goedkeuring verleend voor de verpachting&#13;
van de onderhavige ligboxenstal met erf en&#13;
land voor de - kortere dan de wettelijke - duur&#13;
van tien jaar. Uit de zich bij stukken bevindende&#13;
fotocopie van deze beschikking blijkt&#13;
niet wie daarbij als voorzitter en leden van de&#13;
grondkamer zijn opgetreden, noch i»f welke&#13;
datum die beschikking is gegeven; voorts is&#13;
die beschikking alleen door de voorzitter&#13;
ondertekend.&#13;
Vervolgens heeft de pachter een voor de&#13;
duur van 10 jaar (ingaande 1 mei 1979 en&#13;
eindigende 1 mei 1989) tussen partijen gesloten&#13;
pachtovereenkomst op 29 maart 1989&#13;
ingezonden bij meerbedoelde grondkamer,&#13;
die bij beschikking van 5 oktober 1989 die&#13;
overeenkomst met wijziging van de pachtprijs&#13;
en bepaling van de ingangsdatum op 1&#13;
mei 1981 heeft goedgekeurd. Deze beschikking&#13;
is door de Centrale Grondkamer bevestigd&#13;
bij beschikking van 27 april 1990, met&#13;
bepaling dat de pachter tot 1 november 1990&#13;
verlenging van de pachtovereenkomst kan&#13;
vragen.&#13;
3. Uit de beschikking van de grondkamer&#13;
voor Friesland van 1979 blijkt niet dat deze is&#13;
gegeven door de voorzitter en twee leden;&#13;
mitsdien kan niet blijken dat het bepaalde in&#13;
art. 79, lid 1, der Pachtwet is nageleefd en dat&#13;
brengt mede dat ingevolge lid 2 van genoemd&#13;
wetsartikel de betreffende beschikking nietig&#13;
is.&#13;
Het vervolgens, zij het pas veel later, bij de&#13;
grondkamer inzenden van de pachtovereenkomst&#13;
in geschil impliceerde tevens een verzoek&#13;
om goedkeuring van de korte duur daarvan.&#13;
In haar daarop gegeven beschikking is&#13;
de grondkamer, naar uit die beschikking ook&#13;
blijkt, met betrekking tot die duur uitgegaan&#13;
van de eerder in 1979 al gegeven beslissing&#13;
en zij moet geacht worden dusdoende die&#13;
beslissing en de daaraan ten grondslag liggende&#13;
motivering te hebben overgenomen en&#13;
tot de hare te hebben gemaakt. Zulks brengt&#13;
mede dat daardoor de nietigheid van de eerdere&#13;
beslissing inzake de korte pachtduur is&#13;
gedekt. De Centrale Grondkamer is vervolgens&#13;
van een op rechtsgeldige wijze verleende&#13;
goedkeuring voor de korte pachtduur&#13;
uitgegaan als zijnde dat een gegeven.&#13;
4. Uit het vorenstande volgt, dat de 10-jarige&#13;
duur van de pachtovereenkomst in geschil op&#13;
rechtsgeldige wijze is goedgekeurd, weshalve&#13;
de pachter in zijn tijdig ingediende verlengingsverzoek&#13;
kan worden ontvangen. De&#13;
beide tegen de beschikking, waarvan beroep,&#13;
aangevoerde grieven zijn dus gegrond.&#13;
J. De bijzondere omstandigheid, met het oog&#13;
waarop goedkeuring van de korte duur van&#13;
de pachtovereenkomst is verleend, was dat&#13;
de oudste zoon van de verpachtster, Jogchum&#13;
Raap, ten tijde van het aangaan van die&#13;
overeenkomst twaalf jaar oud was, hij ongeveer&#13;
tien jaar nodig zou hebben om agrarisch&#13;
onderwijs te volgen en praktijkervaring&#13;
in de landbouw op te doen, zodat hij daarna&#13;
het bedrijf van zijn moeder zou kunnen voortzetten. Jogchum heeft in de afgelopen&#13;
tien jaar het diploma Lagere Landbouwschool&#13;
te Buitenpost behaald en daarnaast&#13;
met succes nog enkele agrarische cursussen&#13;
gevolgd. Daarnaast heeft hij van 1984 tot&#13;
heden praktijkervaring in de landbouw opgedaan,&#13;
eerst als werknemer bij de pachter,&#13;
vervolgens als werknemer bij een loonbedrijf&#13;
en tenslotte als werknemer bij een&#13;
veehouderijbedrijf.&#13;
Op grond van een en ander is het hof dan&#13;
ook van oordeel dat zowel de theoretische als&#13;
de praktische opleiding van Jogchum genoegzaam&#13;
zijn om het destijds door zijn&#13;
moeder geëxploiteerde bedrijf voort te zetten.&#13;
Uit het ten processe verhandelde volgt&#13;
voorts, dat zijn voornemen daartoe voldoende&#13;
aannemelijk is en ook uitvoerbaar&#13;
kan worden geacht. Zo bestaat bij het einde&#13;
van de onderhavige pachtovereenkomst aanspraak&#13;
op een evenredig gedeelte van het met&#13;
het bedrijf, waarvan het gepachte thans deel&#13;
uitmaakt, samenhangende melkquotum en is&#13;
onvoldoende weersproken verklaard dat uitzicht&#13;
op het kunnen bijhuren van een aanvullend&#13;
melkquotum. De exploitatie van een&#13;
melkveebedrijf door Jogchum biedt, naar&#13;
ook in een door de sociaal-economische&#13;
voorlichting van de Friese C.B.T.B. opgemaakte&#13;
en ten processe overgelegde bedrijfsopzet&#13;
wordt aangegeven, uitzicht op een&#13;
rendabele exploitatie.&#13;
6. Het vorenoverwogene brengt derhalve&#13;
mede dat de bijzondere omstandigheid met&#13;
het oog waarop de korte duur is goedgekeurd,&#13;
zich heeft voorgedaan en op grond hiervan is,&#13;
gelet op het bepaalde in art. 42 der Pachtwet,&#13;
geen plaats voor toewijzing van het verlengingsverzoek&#13;
van de pachter.&#13;
Slotsom&#13;
De beschikking, waarvan beroep, moet&#13;
worden vernietigd en de pachter moet alsnog&#13;
in zijn verlengingsverzoek ontvankelijk&#13;
worden geacht; vervolgens moet dat verzoek&#13;
worden afgewezen.&#13;
Beschikkende in hoger beroep:&#13;
Vernietigt de door de pachtkamer van het&#13;
kantongerecht te Leeuwarden tussen partijen&#13;
gegeven beschikking van 13 november&#13;
1990, waarvan beroep,&#13;
en opnieuw beschikkende:&#13;
Verklaart de pachter ontvankelijk in het&#13;
door deze ingediende verlengingsverzoek.&#13;
Wijst dat verzoek van de hand. </content><legacyfootnotes/><footnotes><footnote/></footnotes><auteurs>Mr. Spoor, mr. Kok, mr. Bierman, mr. ing.&#13;
Jansens van Gellicum en Wentink</auteurs><published>1991-07-01 00:00:00</published><modified>1991-07-01 00:00:00</modified><editiondate>1991-07-01</editiondate><htmlpath>https://denhollander.info/artikel/7032</htmlpath></article>
</articles></edition>
<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2002</searchword><id>4668</id><udhid>UDH:TvAR/4668</udhid><titel>Van der Heijden c.s. / Schoone (TvAR 2002/5143)</titel><searchwords><searchword>TvAR 12/2002</searchword><searchword>TvAR 2002/5143</searchword><searchword>UDH:TvAR/4668</searchword></searchwords><attachments><attachment><name>2002_nr 12_Rechtspraak_5143.pdf</name><extention>pdf</extention><url>https://denhollander.info/download/4613/ci</url></attachment></attachments><inleiding>[Pachtwet art. 38, 41]&#13;
&#13;
Op grond van in de beschikking genoemde&#13;
omstandigheden heeft het hof twijfels&#13;
omtrent de ernst en uitvoerbaarheid van het&#13;
voorgenomen eigen gebruik van verpachters.&#13;
Ook al zou het hof geen twijfels hebben,&#13;
dan nog acht het hof het verzoek om&#13;
verlenging toewijsbaar. Het hof is van oordeel&#13;
dat het persoonlijk voor verpachters&#13;
niet van overwegende betekenis is, waarbij&#13;
wordt overwogen dat de opbrengst te&#13;
behalen met het verleasen van het met het&#13;
gepachte samenhangende melkquotum niet&#13;
kan worden meegewogen bij de vraag of&#13;
het persoonlijke gebruik voor een landbouwkundig&#13;
doel van overwegende&#13;
betekenis is.&#13;
Door het verlies van het gepachte zou de&#13;
grondslag van het maatschappelijk bestaan&#13;
van de pachter ernstig worden aangetast.&#13;
Naar billijkheid beslissend oordeelt het hof&#13;
dat de belangen van de pachter bij verlenging&#13;
zwaarder wegen dan die van verpachters bij&#13;
niet-verlenging.</inleiding><content>BESCHIKKING IN DE ZAAK VAN:&#13;
1. Maria Theresia van der Heijden-Schoone,&#13;
2. Hendricus Johannes Cornelis Adrianus&#13;
Maria van der Heijden, beiden wonende te&#13;
Knegsel, gemeente Eersel,&#13;
appellanten,&#13;
procureur: mr G. Janssen,&#13;
tegen&#13;
Hendricus Johannes Antonius Maria Schoone,&#13;
wonende te Bergeijk,&#13;
geïntimeerde,&#13;
procureur: mr H.M.G. van Lotringen.&#13;
1 Het geding in eerste aanleg&#13;
1.1 De pachtkamer van het kantongerecht te&#13;
Eindhoven heeft op 9 mei 2000 tussen partijen&#13;
een beschikking gegeven, waarbij de tussen&#13;
appellanten als verpachters en geïntimeerde&#13;
als pachter bestaande pachtovereenkomst is&#13;
verlengd voor de duur van zes jaren, zodat&#13;
deze eindigt op 1 mei 2006, met verwijzing&#13;
van verpachters in de gedingkosten.&#13;
1.2 De beschikking is gegeven uit overweging&#13;
dat de pachtkamer van het kantongerecht de&#13;
door verpachters geuite voornemens om het&#13;
verpachte persoonlijk voor een tot de landbouw&#13;
betrekkelijk doel in gebruik te nemen&#13;
voldoende overtuigend acht, dat door het verlies&#13;
van het gepachte de grondslag van het&#13;
maatschappelijk bestaan van de pachter ernstig&#13;
zal worden aangetast en dat het persoonlijk&#13;
gebruik voor de verpachters niet van&#13;
overwegende betekenis is. Voorts is overwogen&#13;
dat het verweer van verpachters dat&#13;
pachter met regelmaat niet of te laat zijn verplichtingen&#13;
uit de pachtovereenkomst nakomt&#13;
en dat het optreden van de pachter regelmatig&#13;
aanleiding heeft gegeven tot gegronde klachten&#13;
niet kan slagen.&#13;
2 Het geding in hoger beroep&#13;
2.1 De verpachters zijn bij op 6 juni 2000 ter&#13;
griffie van het hof ingekomen beroepschrift in&#13;
hoger beroep gekomen van vorenbedoelde&#13;
beschikking. Zij hebben daarbij vier grieven&#13;
aangevoerd, producties overgelegd en het hof&#13;
verzocht, voor zover de wet zulks toelaat uitvoerbaar&#13;
bij voorraad:&#13;
I. primair: de beschikking te vernietigen en&#13;
het verlengingsverzoek van de pachter af te&#13;
wijzen;&#13;
II. subsidiair: de beschikking te vernietigen en&#13;
de pachtovereenkomst te verlengen met de&#13;
duur van ten hoogste één jaar althans met een&#13;
duur, korter dan de wettelijke periode, die de&#13;
pachtkamer van het hof redelijk en billijk oordeelt;&#13;
III. primair en subsidiair: pachter te veroordelen&#13;
in de kosten van zowel de onderhavige&#13;
procedure als van de procedure in eerste aanleg.&#13;
2.2 Bij op 27 juni 2000 ter griffie van het hof&#13;
ingekomen verweerschrift heeft de pachter&#13;
verweer gevoerd en heeft hij het hof verzocht,&#13;
voor zover de wet zulks toelaat uitvoerbaar&#13;
bij voorraad, de beschikking te bekrachtigen,&#13;
eventueel onder verbetering van gronden, dan&#13;
wel (bedoeld zal zijn:) verpachters in hun vordering&#13;
niet-ontvankelijk te verklaren althans&#13;
te verklaren als zijnde ongegrond en onbewezen&#13;
de vorderingen van verpachters met veroordeling&#13;
van verpachters in de kosten van&#13;
(bedoeld zal zijn:) het hoger beroep.&#13;
2.3 Op 18 september 2000 heeft de mondelinge&#13;
behandeling plaatsgevonden. Verpachters&#13;
zijn in persoon verschenen, bijgestaan door&#13;
mr A.A.M. van Beek, advocaat te Tilburg.&#13;
Pachter is in persoon verschenen, bijgestaan&#13;
door mr C.M. van der Corput, advocaat te&#13;
Eindhoven. Partijen hebben aan het hof&#13;
inlichtingen verstrekt, waarna de advocaten de&#13;
wederzijdse standpunten hebben toegelicht,&#13;
mede aan de hand van pleitnotities.&#13;
3 De grieven&#13;
De door verpachters aangevoerde grieven&#13;
tegen de beschikking waarvan beroep luiden&#13;
als volgt:&#13;
Grief I. Ten onrechte overweegt de pachtkamer&#13;
in eerste aanleg dat door het verlies van&#13;
het gepachte de grondslag van het maatschappelijk&#13;
bestaan van de pachter ernstig zal worden&#13;
aangetast.&#13;
Grief II. De pachtkamer in eerste aanleg overweegt&#13;
ten onrechte dat het persoonlijk gebruik&#13;
van het gepachte voor de pachter (bedoeld zal&#13;
zijn verpachter) niet van overwegende betekenis&#13;
is.&#13;
Grief III. Ten onrechte overweegt de pachtkamer&#13;
in eerste aanleg dat verpachters met&#13;
betrekking tot hun tweede verweer het oog&#13;
hebben gehad op artikel 39 Pachtwet.&#13;
Grief IV. De pachtkamer overweegt ten onrechte&#13;
dat het verlengingsverzoek van pachter&#13;
op alle onderdelen op goede gronden is voorgedragen&#13;
en dat de verpachters als de in het&#13;
ongelijk gestelde partij in de gedingkosten van&#13;
de wederpartij dient te worden verwezen.&#13;
4 De vaststaande feiten&#13;
4.1 Tussen partijen staat als gesteld en erkend&#13;
dan wel niet voldoende weersproken het&#13;
navolgende vast.&#13;
4.2 Wijlen H.C.M. van der Heijden is op&#13;
1 april 1988 als verpachter met pachter, een&#13;
broer van zijn echtgenote appellante sub 1,&#13;
voor de duur van zes jaren een pachtovereenkomst&#13;
aangegaan, ingaande op 1 mei 1988 en&#13;
eindigend op 1 mei 1994. Bij die overeenkomst&#13;
heeft Van der Heijden aan pachter verpacht&#13;
aan Van der Heijden in eigendom toebehorend&#13;
los land, bestaande uit 1.50 ha bouwland&#13;
en 10 ha grasland, gelegen te Knegsel, kadastraal&#13;
bekend gemeente Vessem, sectie F nummer&#13;
3797, sectie C nummer 476 en sectie B&#13;
nummers 528, 530 en 1348. In de pacht is een&#13;
melkquotum van 91.984 kg begrepen. De overeengekomen&#13;
jaarlijkse pachtprijs is ƒ 5.175,–.&#13;
4.3 De op schrift gestelde pachtovereenkomst&#13;
is op 9 april 1988 bij de grondkamer voor&#13;
Noord-Brabant binnengekomen en op 15 april&#13;
1988 door die grondkamer goedgekeurd.&#13;
4.4 Voornoemde Van der Heijden en pachter&#13;
hebben in aanvulling op de genoemde pachtovereenkomst&#13;
twee nadere overeenkomsten&#13;
gesloten, te weten op 3 oktober 1988 respectievelijk&#13;
10 oktober 1989.&#13;
4.5 Van der Heijden voornoemd is op&#13;
13 februari 1992 overleden. Zijn weduwe,&#13;
appellante sub 1, en zijn zoon, appellant sub&#13;
2, zijn door erfopvolging verpachters geworden.&#13;
4.6 Bij beschikking van de pachtkamer van het&#13;
kantongerecht te Eindhoven van 4 januari&#13;
1993 is de pachtovereenkomst met de wettelijke&#13;
duur verlengd.&#13;
4.7 Bij brief van 8 maart 1999 en bij deurwaardersexploot&#13;
van 30 maart 1999 is namens&#13;
respectievelijk door verpachters aan pachter&#13;
de pachtovereenkomst tegen 1 april 2000 opgezegd.&#13;
5 De mondelinge behandeling&#13;
Ter zitting van het hof is, zakelijk weergegeven,&#13;
het volgende verklaard:&#13;
Door de pachter.&#13;
Ik ben 40 jaar oud, gehuwd en heb 4 dochters&#13;
van respectievelijk 10, 9, 7 en 5 jaar oud. Ik&#13;
heb een gemengd bedrijf met melkvee, varkens&#13;
en akkerbouw op 32.50 ha, waarvan&#13;
13.50 ha mijn eigendom is. Verder pacht ik&#13;
nog de 11.50 ha van appellanten, heb ik 1.50 ha&#13;
in reguliere pacht van de gemeente Bergeijk&#13;
en heb ik 6.00 ha met een gebruikersverklaring&#13;
voor het jaar 2000. Mijn areaal bouwland&#13;
is 17.50 ha, waarvan ik 13.00 ha gebruik voor&#13;
snijmaïs en 4.50 ha voor aardappelen. De&#13;
11.50 ha in geschil gebruik ik geheel voor&#13;
maïs. De resterende 15.00 ha is grasland. Ik&#13;
heb, met door het jaar heen een kleine variatie&#13;
in de aantallen, 54 melkkoeien, 47 stuks jongvee,&#13;
260 mestvarkens op voergeld en 2 hobbypaarden&#13;
voor de kinderen.&#13;
Als bedrijfsgebouwen heb ik een ligboxenstal&#13;
met 58 plaatsen, een jongveestal met 55 plaatsen&#13;
en een stal voor mestvarkens met 300 plaatsen.&#13;
Mijn melkquotum bedraagt 368.439 kg,&#13;
mijn grondgebonden mestquotum 3.313 kg&#13;
fosfaat en mijn verplaatsbare mestquotum&#13;
1.105 kg fosfaat, alles voor mijn rundvee. Ik&#13;
heb 180 varkensrechten, waarvan 172 verhandelbaar.&#13;
Mijn bedrijf is gelegen in het concentratiegebied&#13;
Zuid en dat geldt zowel voor de&#13;
mestproductierechten als de varkensrechten.&#13;
Over mijn baan bij Coppens Mengunie kan ik&#13;
het volgende vertellen. Toen het slecht ging&#13;
met de varkensopbrengsten kwam er een vertegenwoordiger&#13;
die zei dat ze iemand nodig&#13;
hadden voor halve dagen voor de productie.&#13;
Ik kon daar voor een half jaar werken van&#13;
10.30u tot 16.30u, waarbij ze rekening hielden&#13;
met mijn bedrijf. Na verloop van tijd bleek&#13;
dat het niet met mijn bedrijf valt te combineren.&#13;
Toen ben ik op 1 maart gestopt. Er waren&#13;
toen ook geen mogelijkheden meer voor mij&#13;
om daar te werken. Ze hadden me van tevoren&#13;
gezegd dat het tijdelijk zou zijn.&#13;
Mijn bedrijfsresultaat over 1998 was negatief.&#13;
Mijn resultaten over 1999 zullen ongeveer&#13;
gelijk zijn, het gaat met de varkens namelijk&#13;
nog steeds slecht, maar nu heb ik tenminste een&#13;
vast inkomen. De resultaten zullen nu wel&#13;
enigszins beter zijn dan over 1998. Over de&#13;
kosten en de snelle afschrijvingen kan ik&#13;
opmerken dat we eind 1996 een grotere tractor&#13;
met voorwielaandrijving hebben gekocht. Toen&#13;
zijn we meer zelf gaan doen en hebben we minder&#13;
loonwerk laten doen. Later bleek dat het&#13;
gericht inzetten van loonwerkers toch goedkoper&#13;
is dan het werk zelf doen. De kostenpost&#13;
van 1998 keert in die zin dus niet terug in 1999.&#13;
De vertraging in de betalingen met betrekking&#13;
tot het melkquotum is ontstaan door onenigheid.&#13;
Wij mochten de beregening van verpachters&#13;
lenen. In de buurt stond een huisje&#13;
met een dieselpomp dat door vandalen is weggehaald.&#13;
Er zat nog diesel in en die hebben&#13;
verpachters meegenomen. Uit wraak heb ik&#13;
toen niet betaald, dat was dom, maar later heb&#13;
ik alsnog betaald. Dat te laat betalen zal niet&#13;
weer gebeuren. Ik heb wel eens aanmaningen&#13;
gehad om de vergoedingen voor het melkquotum&#13;
te betalen.&#13;
De opbrengsten van de aardappelen die in de&#13;
winst- en verliesrekening staan, zijn van voeraardappelen.&#13;
De 6 ha grond met een gebruikersverklaring&#13;
gebruik ik voor de varkens op voergeld. Ik&#13;
heb met een agrariër in de omgeving een overeenkomst&#13;
voor een jaar gesloten en dat loopt&#13;
goed. De overeenkomst is verlengd en we&#13;
hebben een opzegtermijn van een ronde.&#13;
Ik heb één keer maïs verkocht, omdat ik met&#13;
een voorraad zat. In 1999 heb ik wat over was&#13;
en niet in de silo ging, laten dorsen.&#13;
Door verpachter sub 2:&#13;
Ik ben 35 jaar oud en ongehuwd. Ik heb de&#13;
middelbare landbouwschool te Boxtel doorlopen&#13;
en heb daar in 1987 een diploma in de&#13;
richting “dierlijke produktie” behaald. Ik was&#13;
toen 23 jaar en wist niet wat ik verder zou&#13;
gaan doen. Ik heb toen nog anderhalf jaar&#13;
gewerkt op het ouderlijk bedrijf, dat toen nog&#13;
een gemengd bedrijf was met een melkveehouderij&#13;
en varkens. Daarna heb ik nog bij&#13;
een staalleverancier gewerkt. Daar heb ik staal&#13;
gesjouwd. Vervolgens heb ik 4 jaar bij een lasbedrijf&#13;
in de administratieve ondersteuning&#13;
gewerkt en ook nog een tijdje bij Philips waar&#13;
ik ongeveer hetzelfde deed als bij het lasbedrijf.&#13;
Sinds 1991 werk ik bij ETE ProduktieTechniek&#13;
B.V. te Veldhoven en verricht ik&#13;
administratief werk. Ik werk daar 38 uur per&#13;
week en de werkgever is bereid dat terug te&#13;
brengen tot 20 uur per week. Een schriftelijke&#13;
verklaring van mijn werkgever daaromtrent is&#13;
al in de procedure overgelegd. Ik verdien per&#13;
maand ongeveer ƒ 3.000,– netto. In mei van&#13;
dit jaar heb ik bruto ƒ 5.680,– verdiend.&#13;
Ik heb nog een varkensstal, een loods en een&#13;
melkveestal op 1.50 ha grond aan huis, van&#13;
mijn moeder. Het is de bedoeling dat ik alles&#13;
overgedragen krijg. Ik had het in principe al&#13;
over willen nemen, maar ik heb gewacht in&#13;
verband met deze procedure. We hebben alle&#13;
gereedschappen bewaard behalve de beregeningsinstallatie,&#13;
die hebben we nog lang uitgeleend&#13;
aan de pachter. De tractors, etc. zijn nog&#13;
in goede staat; ik olie ze iedere winter. Als ik&#13;
niet van plan was geweest ze ooit zelf nog&#13;
eens te gebruiken, dan had ik ze wel verkocht.&#13;
13 Jaar geleden wist ik niet wat ik wilde gaan&#13;
doen en toen hebben we besloten alles te houden.&#13;
Op de onderhavige grond wil ik akkerbouw&#13;
gaan bedrijven. Ik wil dat doen in wisselteelt&#13;
aan de hand van het teeltplan dat ik heb opge-&#13;
steld, nadat ik daarover met 3 voorlichters had&#13;
gesproken. Ik heb ervaring in de akkerbouw&#13;
opgedaan tijdens een stage voor mijn opleiding&#13;
bij een landbouwbedrijf dat ook aan&#13;
akkerbouw deed. Ik heb een vriend die loonwerker&#13;
is en daarmee heb ik vaak overleg,&#13;
over het afzetgebied, etc. Ik wil schorseneren&#13;
gaan telen, maar omdat er vruchtwisseling&#13;
moet plaatsvinden, zal ik ook wel eens bieten&#13;
of iets dergelijks moeten telen. Het voordeel&#13;
is dat de grond in geschil hoge grond is, zodat&#13;
ik er vroeg in het voorjaar op kan. Het melkquotum&#13;
wil ik nog steeds hebben. Mijn&#13;
gebouwen zijn nog steeds ingericht om daarin&#13;
te melken. Een pomp en een vacuümleiding&#13;
heb ik nog. Ik wil echter in eerste instantie&#13;
niet gaan melken. Ik wil dan het melkquotum&#13;
gaan verhuren. De melkinstallatie met leidingen&#13;
en al ligt aan huis en ik ben voorlopig niet&#13;
van plan dat te veranderen.&#13;
Ik ben indertijd overvallen door het pachtcontract.&#13;
Ik was toen 23 jaar, wist niet wat ik&#13;
wilde en vader was ziek. Toen kwam mijn&#13;
oom en zei: we huren het wel van jullie en als&#13;
je het terug wilt dan krijg je het terug. Toen is&#13;
mijn vader overleden en in de hectische periode&#13;
die volgde kwam mijn oom er opeens mee&#13;
of wij een pachtcontract wilde ondertekenen,&#13;
want dat was van belang voor onder andere&#13;
het melkquotum. Dat hebben we toen ondertekend.&#13;
Achteraf gezien hadden we ons toen&#13;
beter moeten laten voorlichten.&#13;
Ik werk alleen in loondienst en heb verder&#13;
geen vermogen of aandelen en de te ontvangen&#13;
rente overschrijdt de vrijstelling niet.&#13;
De reden voor de omslag in het als laatste&#13;
overgelegde teeltplan ten opzichte van het&#13;
eerdere teeltplan is dat ik na het eerste plan te&#13;
rade ben gegaan en er achter kwam dat ik&#13;
inderdaad, zoals ik eerder al wel had gedacht,&#13;
vruchtwisseling moet toepassen. Ik wil vita,&#13;
cichorei en schorseneren op contractteelt gaan&#13;
telen. Ik heb al contact gehad met afnemers&#13;
van de cichorei en in oktober wordt daarover&#13;
weer contact met me opgenomen. In principe&#13;
kom ik in aanmerking voor cichorei. Wat&#13;
betreft de aardappelen en de schorseneren:&#13;
daarover heb ik alleen met de loonwerker&#13;
gepraat. De schorseneren kunnen zo de grond&#13;
in. Er is volgens mij geen onderzoek naar aaltjes&#13;
nodig. Er hebben de afgelopen 13 jaar&#13;
alleen maar maïs en gras op de grond gestaan,&#13;
dus er lijken me geen aaltjes in te zitten. Als&#13;
onderzoek verplicht blijkt te zijn dan zal ik&#13;
dat natuurlijk verrichten.&#13;
De stallen zijn ongeveer 40 jaar oud. Eén&#13;
meststal dateert van midden jaren ’70. Als die&#13;
stallen moeten worden aangepast dan schat ik&#13;
dat daarin ƒ 50.000,– à ƒ 60.000,– moet worden&#13;
geïnvesteerd. Ook zal ik het groot materiaal&#13;
moeten aanpassen. Die kosten zijn eenmalig.&#13;
Met die kosten heb ik geen rekening gehouden&#13;
in het bedrijfsplan.&#13;
Bij mijn werkgever kan ik zelf aangeven hoeveel&#13;
ik wil gaan werken. Bij teeltproductie heb&#13;
je de ene maand meer te doen dan in de andere&#13;
en dat valt met mijn werk te combineren.&#13;
6 Beoordeling van het geschil in&#13;
hoger beroep&#13;
6.1 De tegen de beschikking, waarvan beroep,&#13;
opgeworpen grieven hebben de strekking het&#13;
onderhavige geschil in zijn volle omvang aan&#13;
het hof voor te leggen. Het hof zal het in&#13;
hoger beroep aangevoerde dienovereenkomstig&#13;
behandelen.&#13;
6.2 Op grond van artikel 38 van de Pachtwet&#13;
dient op een verzoek om verlenging van een&#13;
pachtovereenkomst naar billijkheid te worden&#13;
beslist, evenwel met inachtneming van de op&#13;
dat artikel volgende bepalingen. Ingevolge&#13;
artikel 41 lid 1 van de Pachtwet dient het verzoek&#13;
te worden afgewezen indien de verpachter&#13;
het verpachte persoonlijk voor een tot de&#13;
landbouw betrekkelijk doel in gebruik wil&#13;
nemen. Nochtans dient ingevolge artikel 41&#13;
lid 2 van de Pachtwet naar billijkheid te worden&#13;
beslist indien (onder meer) door het verlies&#13;
van het gepachte de grondslag van het&#13;
maatschappelijk bestaan van de pachter ernstig&#13;
zou worden aangetast én het persoonlijk&#13;
gebruik voor de verpachter niet van overwegende&#13;
betekenis is.&#13;
6.3 Het hof zal in navolging van partijen bij&#13;
de beoordeling van het verzoek voor de positie&#13;
en belangen van de verpachters kijken naar&#13;
de positie en belangen van verpachter sub 2,&#13;
nu deze het voornemen heeft geuit de grond&#13;
zelf in gebruik te willen nemen.&#13;
6.4 Het hof stelt voorop er aan te twijfelen of&#13;
het voornemen van verpachter sub 2 tot persoonlijk&#13;
gebruik van de in geschil zijnde&#13;
grond voor een tot de landbouw betrekkelijk&#13;
doel voldoende serieus en uitvoerbaar is. Ervan&#13;
uitgaande dat verpachter sub 2 al geruime tijd&#13;
geleden zijn opleiding aan de middelbare&#13;
landbouwschool heeft afgerond, te weten in&#13;
1987, met een diploma in de richting “dierlijke&#13;
produktie” en niet gebleken is dat hij&#13;
zich in de loop der jaren heeft laten bijscholen&#13;
voor akkerbouwwerkzaamheden als hier aan&#13;
de orde en erop gelet dat hij, afgezien van de&#13;
werkervaring die hij op het ouderlijk bedrijf&#13;
heeft opgedaan (gedurende de periode tot en&#13;
met ongeveer de anderhalf jaar na het behalen&#13;
van genoemd diploma), slechts tijdens een&#13;
stage in het kader van zijn opleiding ervaring&#13;
in de akkerbouw heeft opgedaan, kan er&#13;
immers aan worden getwijfeld of verpachter&#13;
sub 2 in staat zal zijn in een voor het aannemen&#13;
van persoonlijk gebruik vereiste mate&#13;
zelf de dagelijkse leiding over het door hem&#13;
voorgestane bedrijf te voeren. Voorts heeft het&#13;
hof twijfels over de uitvoerbaarheid van het&#13;
voornemen, nu verpachter sub 2 in de door&#13;
hem overgelegde bedrijfsplannen geen rekening&#13;
heeft gehouden met de kosten verbonden&#13;
aan de overname van de gebouwen alsmede&#13;
het aanpassen van de stallen en het groot&#13;
materiaal. Verder heeft verpachter sub 2 weliswaar&#13;
aangegeven met een vriend die loonwerker&#13;
is van gedachten te hebben te gewisseld&#13;
over afnemers van de te telen aardappelen en&#13;
de schorseneren, maar niet is enigszins aannemelijk&#13;
gemaakt, zoals bijvoorbeeld wél&#13;
voor de cichorei het geval is, dat die afnemers&#13;
er zullen zijn voor de overige door verpachter&#13;
sub 2 te telen gewassen.&#13;
6.5 Maar zelfs al zouden er geen twijfels&#13;
bestaan omtrent het voorgenomen eigen gebruik&#13;
van het verpachte door verpachter sub&#13;
2, dan nog acht het hof op grond van het&#13;
navolgende het verzoek om verlenging van de&#13;
pachtovereenkomst toewijsbaar.&#13;
6.6 Het hof is van oordeel dat het persoonlijk&#13;
gebruik voor verpachter sub 2 niet van overwegende&#13;
betekenis is. Op grond van zijn&#13;
arbeidsovereenkomst met ETE Produktie-&#13;
Techniek B.V. heeft verpachter sub 2 immers&#13;
een behoorlijk jaarsalaris. Aangenomen moet&#13;
worden dat het gebruik van de grond in&#13;
geschil – indien rekening wordt gehouden met&#13;
álle kosten – hem niet of nauwelijks een inkomen&#13;
zal verschaffen dat de verminderde&#13;
inkomsten van zijn huidige werkkring compenseert.&#13;
De opbrengsten die verpachter sub 2&#13;
zou kunnen behalen met het verhuren van het&#13;
melkquotum kunnen, nu hij naar eigen zeggen&#13;
voorlopig niet wil gaan melken, anders&#13;
dan verpachters veronderstellen, niet worden&#13;
meegewogen bij de vraag of het persoonlijk&#13;
gebruik van overwegende betekenis is. Die&#13;
opbrengsten staan in het onderhavige geval&#13;
immers geheel los van de betekenis die het&#13;
persoonlijk gebruik van de grond voor verpachter&#13;
sub 2 heeft. Het verleasen van melkquotum&#13;
kan ook niet worden beschouwd als&#13;
een persoonlijk gebruik voor een landbouwkundig&#13;
doel als bedoeld in artikel 41 van de&#13;
Pachtwet.&#13;
6.7 Verder is het hof van oordeel dat door het&#13;
verlies van het gepachte de grondslag van het&#13;
maatschappelijk bestaan van de pachter ernstig&#13;
zou worden aangetast. Met het verlies van&#13;
het gepachte – dat een substantieel gedeelte&#13;
van zijn bedrijfsareaal uitmaakt – gaat voor de&#13;
pachter immers tevens een aanzienlijk deel&#13;
van zijn mest- en melkquotum verloren. Dat&#13;
de pachter quotum bij zou kunnen kopen,&#13;
wat daar verder ook van zij, brengt voor hem&#13;
de noodzaak tot een financieel offer mee die&#13;
in dit verband ook een rol van betekenis&#13;
speelt.&#13;
6.8 Het zojuist overwogene brengt mee dat&#13;
naar billijkheid dient te worden beslist. Het&#13;
onder 6.4, 6.6 en 6.7 overwogene brengt naar&#13;
het oordeel van het hof mee dat die beslissing&#13;
in het onderhavige geval in beginsel ten gunste&#13;
van de pachter luidt. Verpachters voeren in&#13;
dit verband echter een aantal nadere omstandigheden&#13;
aan, die het hof hieronder nader zal&#13;
beoordelen.&#13;
6.9 Hetgeen verpachters in eerste aanleg in&#13;
hun verweerschrift onder 9 hebben aangevoerd&#13;
omtrent gebrekkig onderhoud van het&#13;
gepachte en wijzigen van de inrichting ervan&#13;
hebben zij in hoger beroep niet meer aangevoerd&#13;
en overigens ook niet voldoende&#13;
onderbouwd, zodat dit niet aan verlenging&#13;
van de pachtovereenkomst in de weg staat.&#13;
6.10 Eveneens staat daaraan onvoldoende in&#13;
de weg het beroep van verpachters op een&#13;
aantal te late betalingen door de pachter. Hoewel&#13;
de pachter aldus zonder meer onjuist&#13;
heeft gehandeld, heeft hij bij gelegenheid van&#13;
de mondelinge behandeling bij het hof onbetwist&#13;
aangegeven alle rekeningen te hebben&#13;
betaald en heeft hij verklaard niet meer te laat&#13;
te zullen betalen. Onder de omstandigheden&#13;
van dit geval acht het hof de te late betalingen&#13;
niet van dien aard dat zij aan verlenging van&#13;
de pachtovereenkomst in de weg staan, ook&#13;
niet in samenhang met hetgeen de verpachters&#13;
overigens hebben gesteld.&#13;
6.11 Gelet op het vorenoverwogene komt het&#13;
hof (beslissend naar billijkheid in het kader&#13;
van artikel 41 lid 2 van de Pachtwet) tot het&#13;
oordeel dat de belangen van de pachter bij&#13;
verlenging van de pachtovereenkomst zwaarder&#13;
wegen dan die van verpachter sub 2 bij de&#13;
niet-verlenging daarvan en dat de pachtovereenkomst&#13;
dient te worden verlengd. Van bijzondere&#13;
omstandigheden die een verlenging&#13;
van de pachtovereenkomst met een kortere&#13;
dan de wettelijke duur rechtvaardigen, is het&#13;
hof niet gebleken.&#13;
6.12 Hetgeen partijen overigens hebben aangevoerd&#13;
kan het hof niet tot een andere beslissing&#13;
brengen. Dit geldt ook voor de door de&#13;
verpachters aangevoerde omstandigheden rond&#13;
de totstandkoming van de overeenkomst, nu&#13;
zij door de pachter gemotiveerd zijn betwist&#13;
en niet is gebleken dat de verpachters te dien&#13;
aanzien gerichte actie jegens de pachter hebben&#13;
ondernomen. Gelet op het vorenoverwogene&#13;
zal de beschikking waarvan beroep&#13;
worden bekrachtigd en zullen verpachters als&#13;
de in het ongelijk gestelde partij worden veroordeeld&#13;
in de kosten van het hoger beroep.&#13;
7 De beslissing&#13;
Het hof, beschikkende in hoger beroep:&#13;
bevestigt de tussen partijen gegeven beschikking&#13;
van de pachtkamer van het kantongerecht&#13;
te Eindhoven van 9 mei 2000;&#13;
veroordeelt de verpachters in de kosten van&#13;
het hoger beroep, tot op heden aan de zijde&#13;
van de pachter begroot op ƒ 475,– wegens&#13;
griffierecht en op ƒ 3.400,– wegens salaris.</content><legacyfootnotes/><footnotes><footnote/></footnotes><auteurs/><published>2002-12-01 00:00:00</published><modified>2000-09-05 00:00:00</modified><editiondate>2002-12-01</editiondate><htmlpath>https://denhollander.info/artikel/4668</htmlpath></article>
</articles></edition>
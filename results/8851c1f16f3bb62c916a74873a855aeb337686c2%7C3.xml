<edition><articles><article><jaar>1983</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1983</searchword><id>6453</id><udhid>UDH:TvAR/6453</udhid><titel>Het bestemmingsplan buitengebied. Een algemeen overzicht van de Kroonjurisprudentie</titel><searchwords><searchword>TvAR 7/8/1983</searchword><searchword>UDH:TvAR/6453</searchword></searchwords><attachments><attachment><name>1983_nr 78_Artikel_Fortgens.pdf</name><extention>pdf</extention><url>https://denhollander.info/download/6235/ci</url></attachment></attachments><inleiding>Inleiding&#13;
In het tijdschrift De Pacht en nadien in dit tijdschrift is regelmatig een overzicht verschenen&#13;
van uitspraken van de Kroon inzake het bestemmingsplan buitengebied. Zo&#13;
verscheen in november 1976 een thema-nummer van de Pacht met als onderwerp&#13;
'Het aanlegvergunningenstelsel in de landbouw' samengesteld door mr J.G. Bongers.&#13;
Van zijn hand is ook het pre-advies t.b.v. de vergadering van de Vereniging&#13;
van Agrarisch Recht, onder de titel 'Het Bestemmingsplan Buitengebied', verschenen&#13;
in De Pacht mei/juni 1979.&#13;
Dit pre-advies bestrijkt evenwel een breder terrein dan behandeling van Kroonuitspraken;&#13;
ook enkele algemene aspecten, planschadevergoedingen, totstandkoming&#13;
van het bestemmingsplan zijn in de beschouwing betrokken.&#13;
Voorts verscheen er van de hand van mr A.Ch. Fortgens een drietal overzichten in&#13;
achtereenvolgens De Pacht, december 1979, De Pacht, januari 1981 en Agrarisch&#13;
Recht, februari 1982. De aldaar gerubriceerde jurisprudentie bestrijkt de periode&#13;
van juli 1978 tot en met augustus 1981.&#13;
Gebleken is dat behoefte bestaat aan een uitgave, waarin een samenvatting wordt&#13;
gegeven van de jurisprudentie van de Kroon inzake het bestemmingsplan buitengebied.&#13;
Het voorliggende thema-nummer van Agrarisch Recht poogt in deze behoefte&#13;
te voorzien. Bij de samenstelling daarvan is gebruik gemaakt van en voortgebouwd&#13;
op de hiervoor genoemde uitgaven. Daarenboven zijn de in de periode van september&#13;
1981 tot en met februari 1983 verschenen uitspraken onderzocht en bij de samenstelling&#13;
van dit thema-nummer betrokken. In totaal bleken in deze periode 140&#13;
uitspraken geheel of gedeeltelijk betrekking te hebben op het bestemmingsplan Buitengebied.&#13;
De opbouw van het jurisprudentie-overzicht is in het algemeen dezelfde als bij de&#13;
eerder verschenen overzichten. De uitspraken van de Kroon zijn geanalyseerd aan&#13;
de hand van dié onderwerpen, welke van direct belang zijn voor de inrichting van&#13;
het bestemmingsplan buitengebied en ten aanzien waarvan de overwegingen van de&#13;
Kroon van meer dan incidentele waarde zijn.&#13;
De nadruk in de analyse ligt op de instrumenteel-juridische kant van het bestemmingsplan. Inhoudelijk-planologische zaken komen aan de orde voorzover deze een&#13;
algemene strekking hebben. Het jurisprudentie-overzicht is voorts op een aantal onderdelen&#13;
aangevuld met zinvol geachte informatie uit de praktijk, wetgeving en&#13;
kamerstukken.&#13;
Vanwege de uitgebreidheid van de stof volgt hier eerst een inhoudsopgave van het&#13;
geheel.&#13;
Inhoud&#13;
1. Agrarische bebouwing in het algemeen.&#13;
1.1 Bebouwingsvoorschriften agrarische bedrijfsgebouwen. Bouwperceelsysteem.&#13;
1.2 Toekenning van bouwpercelen.&#13;
1.3 Bonafiditeit van agrarische bouwaanvragen.&#13;
2. Intensieve vormen van land- en tuinbouw.&#13;
2.1 Intensieve veehouderij.&#13;
2.2 Glastuinbouw.&#13;
3. Bijzondere agrarische bebouwing.&#13;
3.1. Agrarische bedrijfswoningen.&#13;
3.2. De bouw van silo's.&#13;
3.3. Agrarische hulpgebouwen.&#13;
3.4. Bouwvoorschriften in relatie tot de welstandsbepaling in de bouwverordening.&#13;
3.5. Bestaande agrarische bedrijven en toekomstig woon-, werk- of recreatief ge&#13;
bied.&#13;
3.6. Agrarische hulp- en nevenbedrijven en semi-agrarische bedrijven.&#13;
4. Burgerbouw en niet-agrarisch gebruik.&#13;
4.1. Burgerbouw in het buitengebied. Nieuwbouw.&#13;
4.2. Burgerbouw in het buitengebied. Bestaande bouw.&#13;
4.3. Niet-agrarisch gebruik van bebouwing en gronden. Overgangsrecht.&#13;
5 Inrichting en beheer landelijk gebied.&#13;
5.1. Bestemmingsplan en ruilverkavelingsplan.&#13;
5.2 Bestemming met beperkt agrarisch gebruik.&#13;
5.3. Bestemmingsplan en beheersgebied c.q. reservaatsvorming op basis&#13;
van de Relatienota. . Aanlegvergunning&#13;
6.1. Enkele algemene aspecten.&#13;
6.2. Gebruik van bestrijdings- en bemestingsmiddelen.&#13;
6.3. Scheuren van grasland, diepploegen en andere vormen van bodembewerking.&#13;
6.4. Werken en werkzaamheden in het kader van de waterhuishouding en/of&#13;
waterstand.&#13;
6.5. Waterkeringswerken.&#13;
6.6. Ontgrondingen en dergelijke.&#13;
6.7. Verwijderen van houtopstanden en dergelijke.&#13;
6.8. Bebossen van gronden.&#13;
6.9. Aanbrengen van oppervlakteverhardingen en dergelijke.&#13;
6.10. Ruilverkavelingswerken.&#13;
6.11. Uitvoeren van werken en werkzaamheden binnen een bouwperceel.&#13;
7. Overige onderwerpen.&#13;
7.1. Inschakeling van adviesinstanties&#13;
7.2. Hantering van algemene begrippen.&#13;
7.3. Toelichting behorend bij het bestemmingsplan; voorbereidend onderzoek.&#13;
7.4. Verhouding streekplan en bestemmingsplan.</inleiding><content>1. Agrarische bebouwing in het algemeen&#13;
1.1. Bebouwingsvoorschriften agrarische bedrijfsgebouwen. Bouwperceelsysteem.&#13;
1. In de huidige bestemmingsplannen voor het buitengebied worden verschillende&#13;
systemen gehanteerd met betrekking tot de bebouwingsstructuur voor agrarische bedrijven.&#13;
In hoofdzaak kunnen worden onderscheiden:&#13;
a. het systeem van vrije vestiging. Met dit systeem laat het bestemmingsplan de&#13;
plaats van vestiging van een agrarisch bedrijf vrij. Veelal is er dan ook een directe&#13;
bouwmogelijkheid bij vestiging;&#13;
b. het systeem van bouwstroken of bouwzones. Bij toepassing van dit systeem worden&#13;
op de plankaart aangegeven aaneengesloten bebouwde en onbebouwde stroken&#13;
grond, behorend tot bestaande of bestemd voor te vestigen agrarische bedrijven.&#13;
Deze bouwstroken of bouwzones zijn gewoonlijk langs wegen gesitueerd;&#13;
c. het systeem van bouwpercelen of bouwblokken (bouwperceelsysteem). De volgens&#13;
dit systeem aangewezen bouwpercelen of bouwblokken zijn te beschouwen&#13;
als een groot erf, naar oppervlakte, situering en begrenzing aan de plaatselijke&#13;
situatie en behoefte aangepast, waarop in beginsel voor alle benodigde bedrijfsgebouwen&#13;
plaats is. Het bouwperceel of het bouwblok wordt veelal op de plankaart&#13;
aangegeven door middel van een aanduiding of als een afzonderlijke bestemming.&#13;
De verschillende systemen worden ook wel in combinatie met elkaar gehanteerd.&#13;
Voor de gebieden waar de agrarische produktie voorrang heeft boven andere belangen,&#13;
wordt veelal gekozen voor een systeem van vrije vestiging, soms in combinatie&#13;
met een bouwperceelsysteem. Voor de overige agrarische gebieden hanteert men&#13;
meestal het bouwperceelsysteem, soms in combinatie met een bouwstrokensysteem.&#13;
Blijkens enkele uitspraken kunnen er bij de Kroon overwegende bezwaren rijzen&#13;
tegen de gekozen opzet van het plan omdat duidelijke structurering van de bebouwingsmogelijkheden&#13;
binnen de voor agrarische doeleinden aangewezen gebieden&#13;
ontbreekt. Als gevolg van het ontbreken van een voldoende regeling inzake de dichtheid&#13;
en de situering van de bebouwing is het, afgezien van hetgeen de bouwverordening&#13;
ter zake bepaalt, mogelijk om in het voor agrarische doeleinden bestemde gebied&#13;
bebouwing op te richten, die naar omvang in beginsel slechts wordt gelimiteerd&#13;
door het in de voorschriften opgenomen vereiste, dat de bebouwing voor de agrarische&#13;
bedrijfsvoering nodig is.&#13;
Hierdoor zouden, nu de bestemmingsregeling in hoofdzaak eisen stelt ten aanzien&#13;
van de minimumomvang van de agrarische bedrijven, met name bij intensieve agrarische&#13;
exploitatievormen op willekeurige plaatsen in het plangebied grote bouwmassa's&#13;
kunnen ontstaan. Weliswaar is betoogd, dat in het onderwerpelijke plangebied&#13;
voor een zodanige ontwikkeling niet behoeft te worden gevreesd. Niettemin kan&#13;
naar oordeel van de Kroon een nadere regeling inzake de dichtheid en de situering van de toegelaten bebouwing in de vorm van bouwstroken of afzonderlijke bouwpercelen&#13;
in dat gebied niet worden gemist (KB 18 maart 1980, nr. 6, Zuidland en&#13;
KB 21 maart 1980, nr. 17, Wateringen, in vrijwel gelijkluidende overwegingen).&#13;
In gelijke zin overweegt de Kroon in KB 20 november 1980, nr. 22, Nederweert,&#13;
dat een duidelijke begrenzing van de spreiding van de bebouwing, bijvoorbeeld binnen&#13;
een bouwblok van één ha, alsmede een norm voor de maximale bouwhoogte,&#13;
niet kunnen worden gemist. Na het noemen van vele andere gebreken in de regeling&#13;
inzake de bebouwingsmogelijkheden overweegt de Kroon dat het de voorkeur verdient&#13;
dat aan de in het agrarisch gebied voorkomende bedrijven een bouwblok&#13;
wordt toegewezen. Vestiging van nieuwe bedrijven kan geschieden via wijziging van&#13;
het plan op grond van artikel 11 der Wet op de Ruimtelijke Ordening, aldus de&#13;
Kroon.&#13;
2. De Kroon heeft het bouwperceelsysteem uitdrukkelijk aanvaard in KB 26 april&#13;
1974, nr. 7, Ravenstein, met de volgende overwegingen, 'dat in het algemeen, ten&#13;
einde een onevenredig sterke toeneming van bebouwing in het agrarisch gebied tegen&#13;
te gaan, een beperking van de mogelijkheden voor het oprichten van nieuwe gebouwen&#13;
tot zogenaamde bouwblokken aanvaardbaar is en dat een dergelijk systeem ter&#13;
voorkoming van een met het oog op het woonklimaat niet wenselijke verdichting&#13;
van agrarische bebouwing in of nabij de bebouwde kom gebruikelijk en toelaatbaar&#13;
is;&#13;
dat de aan de in het geding zijnde bestemming verbonden voorschriften niet van&#13;
dien aard zijn, dat gesproken kan worden van een met artikel 10 van de Wet op de&#13;
Ruimtelijke Ordening niet verenigbare regeling van de structuur van de agrarische&#13;
bedrijven of van een beperking van het meest doelmatige gebruik, welke niet door&#13;
dringende redenen wordt gerechtvaardigd;&#13;
dat daarentegen bij het aanwijzen van bestemmingen krachtens artikel 10 der wet&#13;
ten behoeve van een goede ruimtelijke ordening ook agrarische belangen moeten&#13;
worden afgewogen tegen andere in het plangebied voorkomende planologische belangen'.&#13;
In latere uitspraken overwoog de Kroon meermalen dat het bouwperceelsysteem&#13;
met name beoogt te voorkomen dat de in landschappelijk en/of natuurwetenschappelijk&#13;
opzicht waardevolle agrarische gebieden aangetast zouden worden door te&#13;
dichte of onevenwichtige agrarische bebouwing. Het komt de Kroon dan ook juist&#13;
voor dat de bebouwingsmogelijkheden voor agrarische bedrijven met het oog op bedoelde&#13;
belangen worden geconcentreerd op bouwpercelen, aldus recentelijk in KB&#13;
17 september 1981, nr. 6, Vianen en KB 21 januari 1983, nr. 95, Finsterwolde.&#13;
In een recente uitspraak (KB 31 maart 1982, nr. 47, Molenaarsgraaf) heeft de&#13;
Kroon een systeem van bouwstroken aanvaard. Aldaar overwoog zij onder meer dat&#13;
bij de voorbereiding en vaststelling van het voorliggende plan het maken van een&#13;
verdeling in bouwpercelen voor bepaalde gronden niet mogelijk bleek, daar op dat&#13;
moment nog niet bepaald was waar in het kader van de ruilverkaveling de nieuwe&#13;
bedrijven gesitueerd zouden worden. Gelet hierop moet het ontwerpen van een&#13;
bouwstrook, waarbinnen per bedrijf een terrein van ten hoogste 100 x 150 m beschikbaar&#13;
is voor de bouw van een bedrijfswoning en andere bedrijfsgebouwen, juist&#13;
worden geacht. 3. De oprichting van nieuwe agrarische bedrijven in gebieden met landschappelijke&#13;
en/of natuurwetenschappelijke waarde dient slechts te geschieden na afweging van&#13;
de diverse in het geding zijnde belangen. Het is vaste jurisprudentie van de Kroon&#13;
dat hierbij niet volstaan kan worden met de in artikel 15 van de Wet op de Ruimtelijke&#13;
Ordening geboden mogelijkheid tot het verlenen van vrijstelling. Het toelaten van&#13;
nieuwe agrarische bedrijven - door daaraan een bouwperceel toe te kennen - dient&#13;
afhankelijk van de waarde van het gebied te geschieden met toepassing van een wijzigingsbevoegdheid&#13;
ex artikel 11 van de Wet op de Ruimtelijke dan wel door middel&#13;
van een (gedeeltelijke) herziening van het plan door de raad, aldus vele uitspraken&#13;
van de Kroon.&#13;
Van belang is te wijzen op de overweging in KB 30 juli 1980, nr. 44, Akersloot,&#13;
dat weliswaar bij de huidige stand van zaken voorshands geen behoefte aan nieuwe&#13;
bouwpercelen aanwezig is, doch dat niettemin, mede gelet op de ontwikkelingen, zoals&#13;
schaalvergroting in de agrarische bedrijfstakken, niet geheel uitgesloten moet worden&#13;
geacht, dat zich een dergelijke behoefte in de nabije toekomst zal voordoen.&#13;
Een voorziening in het onderwerpelijke bestemmingsplan, als neergelegd in de&#13;
wijzigingsbevoegdheid, is dan ook niet bij voorbaat overbodig. Blijkens KB 26&#13;
augustus 1980, nr. 33, Kampen, oordeelde positief over het bepaalde in artikel 11&#13;
van de Wet op de Ruimtelijke Ordening het plan te wijzigen ten behoeve van het&#13;
opnemen van een nieuw bebouwingsvlak. Haars inziens bestaat geen bezwaar tegen&#13;
het stelsel van agrarische bouwpercelen en tegen het toekennen van een bouwperceel&#13;
in alle gevallen, waarin van een bestaand reëel agrarisch bedrijf sprake is (in casu&#13;
ging het om een verplaatsing van het bedrijf naar gronden in het plangebied). Dit is&#13;
het plan gevolgde systeem biedt voldoende waarborgen tegen de bouw ten behoeve van&#13;
niet-agrariërs in het plangebied. Het komt de Kroon evenwel wenselijk voor, dat&#13;
burgemeester en wethouders deze wijzigingsbevoegdheid niet eerder toepassen dan&#13;
nadat advies is ingewonnen van een met name te noemen adviesinstantie. Recente&#13;
uitspraken zijn in dit verband KB 9 juni 1981, nr. 13, Heeswijk-Dinther (nieuwe&#13;
vestiging is terecht uitgesloten), KB 17 september 1981, nr. 6, Vianen (wijzigingsbevoegdheid),&#13;
KB 27 januari 1982, nr. 14, Heumen (wijzigingsbevoegdheid), KB 4&#13;
juni 1982, nr. 140, Someren (wijzigingsbevoegdheid), KB 9 juni 1982, nr. 63, Nistelrode&#13;
(wijzigingsbevoegdheid, beperkt tot 5 bouwblokken, met het criterium dat&#13;
het bedrijven betreft, welke ter plaatse uit een oogpunt van doelmatig agrarisch&#13;
grondgebruik niet gemist kunnen worden; doch niet juist moet worden geacht de&#13;
ruilverkaveling als beperking in de planvoorschriften op te nemen. Voor enkele&#13;
plangedeelten, natuurwetenschappelijk en landschappelijk van belang geldt terecht&#13;
een vestigingsverbod), KB 5 augustus 1982, nr. 82, Epe (voor gebieden met - grote -&#13;
landschappelijke waarde gaat een vestigingsverbod te ver. Er dient een wijzigingsbevoegdheid&#13;
opgenomen te worden in het plan; in dit geval dient ook het advies van&#13;
de inspecteur van de Volksgezondheid, belast met het toezicht op de Hygiëne van&#13;
het Milieu, ingewonnen te worden), KB 5 augustus 1982, nr. 92, Alblasserwaard&#13;
(eventuele vestiging na planherziening) en KB 26 augustus 1982, nr. 33, Alkemade&#13;
(eventuele vestiging na planherziening).&#13;
Voorts bevat genoemd KB Epe enkele overwegingen inzake een regeling, waarbij de&#13;
bestemming agrarisch productiegebied op grond van artikel 11 der Wet op de Ruimtelijke Ordening uitgewerkt wordt ten behoeve van nieuwe&#13;
bouwpercelen voor reële nieuwe agrarische bedrijven. Volgens de Kroon&#13;
kunnen het in geding zijnde voorschrift uitwerkingsregels ten aanzien van&#13;
onder meer de plaats, het aantal en de dichtheid van de nieuwe&#13;
bouwpercelen niet worden gemist. Door de gemeenteraad dient tevens&#13;
opnieuw te worden bezien, of een planwijzigingsprocedure ex artikel 11 van&#13;
de Wet op de Ruimtelijke Ordening niet de voorkeur verdient boven de&#13;
voorgeschreven uitwerkingsprocedure.&#13;
Tenslotte kan gewezen worden op de opvatting van de Kroon dat&#13;
vestiging van op intensieve veeteelt gerichte bedrijven - waaronder&#13;
begrepen de omzetting van een bestaand agrarisch bedrijf tot een zodanig&#13;
bedrijf - niet zonder meer mogelijk dient te zijn, doch afhankelijk van de&#13;
situatie ter plaatse, alleen na planwijziging dan wel na planherziening. Zie&#13;
daartoe onder Intensieve veehouderij, punt 8. 4. Ter zake van de grootte&#13;
van het bij het plan aan een agrarisch bedrijf toegekend bouwperceel is een&#13;
groot aantal uitspraken van belang. Als algemeen uitgangspunt geldt voor de&#13;
Kroon de overweging dat het mede uit een oogpunt van bedrijfsvoering&#13;
aanvaardbaar is te achten, dat in het algemeen aan reële agrarische&#13;
bedrijven een bouwperceel van ongeveer 1 ha wordt toegekend ten behoeve&#13;
van een doelmatige exploitatie. Bij afweging van de aanvaardbaarheid van&#13;
toegekende bouwpercelen van kleinere omvang blijken met name de&#13;
volgende factoren een rol te spelen:&#13;
- de mate waarin rekening gehouden moet worden met de landschappelijke&#13;
en natuurwetenschappelijke waarden van het plangebied dan wel met de&#13;
ligging nabij een woongebied;&#13;
- de mogelijkheid om via vrijstelling dan wel wijziging het bouwperceel te&#13;
vergroten;&#13;
- het bebouwingspercentage in het bouwperceel en ten slotte&#13;
- de mogelijkheid om buiten het bouwperceel, al dan niet via een vrijstelling,&#13;
agrarische hulpgebouwen te bouwen.&#13;
Hierna zullen enkele uitspraken behandeld worden welke&#13;
vermeldenswaardige overwegingen bevatten.&#13;
a. Vooreerst zij gewezen op de uitspraken KB 16 november 1977, nr. 30,&#13;
Losser en KB 16 maart 1981, nr. 45, Denekamp. In overwegingen van&#13;
gelijke strekking overweegt de Kroon daarin het volgende. Het komt de&#13;
Kroon in het algemeen juist voor, dat in overwegend agrarisch gebied aan&#13;
de verschillende bestaande bedrijven agrarische bouwpercelen worden&#13;
toegekend met een oppervlakte van één ha. Het moet echter ondoelmatig&#13;
worden geacht dat de afmetingen van de agrarische bouwpercelen op de in&#13;
de afzonderlijke gevallen aanwezige behoefte zouden dienen te worden&#13;
afgestemd, opdat voor onvoorziene en ongewenste ontwikkeling in&#13;
bepaalde gebieden niet bij voorbaat ruimte wordt gelaten. Het moet veeleer&#13;
gewenst worden geacht, dat met betrekking tot de agrarische&#13;
bouwpercelen gelegen in deze gebieden, voor zover de noodzaak daartoe&#13;
bestaat 'een bijzondere regeling, onder meer ten aanzien van grootte en toe&#13;
te laten bebouwingspercentage' in de planvoorschriften wordt&#13;
opgenomen.&#13;
Met deze laatste zinsnede wordt wellicht bedoeld: 'een bijzondere&#13;
regeling onder meer ten aanzien van de omvang van de bebouwing en een&#13;
maximum bebouwingspercentage voor het bouwperceel'. Voor de praktijk is deze uitspraak van&#13;
belang, omdat de Kroon hier onmiskenbaar de voorkeur geeft aan een differentiatie&#13;
in toe te laten bebouwingsmassa en maximumbebouwingspercentage boven een&#13;
differentiatie in grootte van het bouwperceel, indien althans voor differentiatie&#13;
aanleiding bestaat. Grootte van het bouwperceel en maximumbebouwingspercentage&#13;
spelen onder meer een rol bij beperking van ongewenste ontwikkelingen in de&#13;
intensieve veehouderij. Zie daartoe onder Intensieve veehouderij, punt 4, b. Dat de&#13;
Kroon evenwel ook een gedifferentieerde regeling van de grootte van het&#13;
bouwperceel in één plan aanvaardbaar acht, blijkt uit enkele uitspraken, onder meer&#13;
KB 2 december 1978, nr. 18, Zaanstad. In het desbetreffende plan varieerde de&#13;
grootte van de bouwpercelen tussen 0,4 en 1 ha. De Kroon overwoog daaromtrent&#13;
dat, blijkens de bij het plan behorende toelichting, bij het bepalen van de omvang&#13;
van de aan ieder bedrijf toe te kennen bouwpercelen als uitgangspunt is gesteld, dat&#13;
geen vaste maat zou worden aangehouden, doch dat de oppervlakte afhankelijk zou&#13;
dienen te zijn van de bedrijfsomvang en dat voorts een behoorlijke&#13;
uitbreidingsmogelijkheid zou moeten worden geboden. Hiermee kon de Kroon in&#13;
beginsel instemmen (idem KB 9 december 1978, nr. 33, Zaanstad).&#13;
In het bestemmingsplan Buitengebied van de gemeente Hengelo (O) omvatten de&#13;
bouwpercelen in het algemeen het bestaande erf, alsmede enige reserve voor een te&#13;
verwachten uitbreiding. Blijkens de toelichting is hierbij gestreefd naar een&#13;
oppervlakte van één ha. Voort is een aanzienlijk aantal bouwblokken kleiner dan één&#13;
ha, omdat onder meer rekening is gehouden met de perceels- of eigendoms-grenzen en&#13;
met de aanwezige landschappelijke waardevolle elementen, zoals houtwallen, bosjes&#13;
en wegen. Ten aanzien van bezwaren van twee appellanten tegen de beperkte omvang&#13;
van de hun toegewezen bouwblokken overwoog de Kroon dat een vergroting van&#13;
het bouwblok tot een oppervlakte van één ha mogelijk is, rekening houdend met&#13;
genoemde gegevens (KB 19 december 1980, nr. 16).&#13;
In het bestemmingsplan van de gemeente Leersum was de omvang van de geprojecteerde&#13;
bouwpercelen bepaald aan de hand van een inventarisatie, die in&#13;
overleg met de belanghebbenden is verricht door een uit agrariërs samengestelde&#13;
commissie. Het feit, dat in bepaalde gevallen de bouwpercelen een oppervlakte&#13;
beslaan van minder dan één ha, vindt zijn oorzaak in de omstandigheid, dat het&#13;
daarbij gaat om betrekkelijk kleine bedrijven, dan wel dat eigendomsverhoudingen&#13;
het niet mogelijk maken het perceel te vergroten (KB 29 mei 1981, nr. 11).&#13;
In KB 5 augustus 1982, nr. 106, Dussen, voert appellant bezwaren aan tegen de&#13;
omvang van het hem toegekende bouwblok, 3800 m2 groot. Appellant exploiteert een&#13;
akkerbouwbedrijf. De omvang en de situering van de bouwblokken voor de&#13;
agrarische bedrijven in het plangebied is bepaald op basis van een inventarisatie van&#13;
de aldaar gelegen bedrijven, waarbij rekening is gehouden met hun reële behoeften,&#13;
ontwikkelingsmogelijkheden daarbij ingegrepen, in relatie tot de functie van het&#13;
gebied als kernrandzone van de kern Dussen. De bouwblokgrootte van de&#13;
volwaardige bedrijven, waartoe appellants bedrijf behoort, benadert in de meeste&#13;
gevallen een oppervlakte van 0,5 ha. Indien de omvang van appellants bouwblok in&#13;
de toekomst te beperkt zou blijken voor de ontwikkeling van het bedrijf, biedt het voorliggende plan de mogelijkheid om via&#13;
wijzigingsbevoegdheid het bouwblok te vergroten tot maximaal 1,5 ha.&#13;
Niet is gebleken, dat een eventueel in de toekomst vereiste vergroting van&#13;
het bouwblok op appellants perceel niet van toepassing van deze&#13;
wijzigingsbevoegdheid afhankelijk zou kunnen worden gesteld. Naar&#13;
oordeel van de Kroon zijn in het plan appellants belangen voldoende&#13;
gewaarborgd.&#13;
c. In de hierna te noemen uitspraken zijn volgens de Kroon terecht&#13;
bezwaren gemaakt tegen de grootte - en soms ligging - van een bij het&#13;
plan toegekend bouwperceel.&#13;
Blijkens KB 4 december 1978, nr. 3, Lisse, waren in het&#13;
desbetreffende plan de bouwpercelen vrij krap rond de bestaande&#13;
bedrijfscentra geprojecteerd, zodat niet veel mogelijkheden tot uitbreiding&#13;
bestonden. De mogelijkheid tot het verlenen van vrijstelling voor het&#13;
bouwen met overschrijding van de begrenzing kwam onvoldoende aan dit&#13;
bezwaar tegemoet. Weliswaar moet concentratie van de bebouwing in het&#13;
landschappelijke gebied gewenst worden geacht, aldus de Kroon, maar aan&#13;
bestaande en volgens het plan te handhaven agrarische bedrijven dienen&#13;
normale ontwikkelingsmogelijkheden te worden geboden. Toewijzing&#13;
van een bouwperceel kleiner dan 1 ha betekent in de&#13;
ontwikkelingsmogelijkheden voor deze bedrijven een grote&#13;
belemmering, waarvan de noodzaak is gebleken.&#13;
Grootte en ligging van een toegekend bouwperceel waren ook in geding&#13;
in KB 30 juli 1980, nr. 12, Tilburg. Appellant voert aan dat met hem geen&#13;
overleg is gevoerd over de situering van zijn bebouwingsvlak en dat dit&#13;
zodanig in het plan is aangegeven, dat verdere uitbreiding van de&#13;
bedrijfsgebouwen niet op de meest doelmatige wijze kan geschieden.&#13;
Voorts is door de in het plan gekozen plaats van het bouwperceel een&#13;
gedeelte van de bestaande bebouwing buiten het bouwperceel komen te&#13;
vallen. Voor appellants bedrijf dient bij de vaststelling van een nieuw plan&#13;
ex artikel 30 der Wet op de Ruimtelijke Ordening een met de bestaande&#13;
bebouwing overeenkomend bouwperceel te worden opgenomen.&#13;
In een recente uitspraak (KB 8 december 1981, nr. 27, Gendt), waren er&#13;
bezwaren gemaakt tegen het feit dat de gemeenteraad bij de vaststelling&#13;
van het plan een agrarisch bouwperceel van circa 0,85 ha tot circa 0,65&#13;
ha heeft verkleind. Volgens het plan mag geen uitbreiding van de&#13;
bouwpercelen en overschrijding van de bebouwingsgrenzen van de&#13;
bouwpercelen plaatsvinden. De gemaakte verkleining kan derhalve een&#13;
normale bedrijfsontwikkeling verhinderen. Het beroep moet dan ook&#13;
gegrond worden geacht.&#13;
d. Voor glastuinbouwbedrijven is een afzonderlijke benadering vereist. Zie&#13;
daarover onder Glastuinbouw.&#13;
5. Het overschrijden van grenzen van bij het plan toegekende bouwpercelen&#13;
moet binnen bepaalde regelingen worden vervat. Slechts voor geringe&#13;
afwijkingen kan met een vrijstellingsregeling worden volstaan. Afwijkingen&#13;
kunnen evenwel zodanig groot worden, dat er sprake is van een wijziging&#13;
van de bestemming. In dit geval dient de wijzigingsbevoegdheid als&#13;
genoemd in artikel 11 van de Wet op de Ruimtelijke Ordening gehanteerd te&#13;
worden en kan niet worden volstaan met een vrijstellingsbevoegdheid, aldus een duidelijke uitspraak van de Kroon in KB 1&#13;
oktober nr. 42, Kollumerland. In latere uitspraken vindt men een bevestiging&#13;
en verfijning van het standpunt van de Kroon. Zo overweegt de Kroon in&#13;
KB 16 februari nr. 19, Heerde, dat indien aan wijziging van de grenzen van&#13;
het bouwperceel behoefte bestaat, deze niet door middel van vrijstelling dient&#13;
te geschieden, doch op gonden met de bestemmingen Agrarische&#13;
Doeleinden -landschappelijke waarde e Agrarische Doeleinden na&#13;
wijzigingsbevoegdheid en op de overige gronden, in verband met het&#13;
waardevolle karakter hiervan, bij planherziening, waarbij alle belangen&#13;
door de gemeenteraad worden betrokken.&#13;
Uitbreiding van een bouwperceel kan slechts geschieden door middel van&#13;
een planwijziging door burgemeester en wethouders, aldus KB 6 juli 1982, nr.&#13;
80, Terneuzen. Naar oordeel van de Kroon is KB 5 augustus 1982, nr. 86,&#13;
Maarssen, moet het plan de mogelijkheid bieden voor vergroting van de&#13;
bouwpercelen. Doch hiervoor dient, gezien de in het geding zijnde waarden&#13;
van de desbetreffende gebieden, de wijzigingsbevoegdheid, als genoemd in&#13;
artikel 11 van de Wet op de Ruimtelijke Ordening, te worden gehanteerd en&#13;
kan niet worden volstaan met een vrijstellingsregeling. In KB 23 december&#13;
1982, nr. 101, Niedorp, overweegt de Kroon dat thans een noodzaak tot&#13;
vergroting van het bouwperceel niet is gebleken, noch anderszins is&#13;
aangetoond. Indien een dergelijke noodzaak in de toekomst mocht blijken,&#13;
moet zulks echter mogelijk zijn. Het plan dient in die zin te worden&#13;
aangepast. In een enkel geval waren naar oordeel van de Kroon de&#13;
bebouwingsmogelijkneden ten behoeve van agrarische bedrijven binnen de&#13;
toegekende bouwpercelen voldoende. De oppervlakte van deze bouwpercelen&#13;
bedraagt gemiddeld circa 1,2 ha en het maximaal toelaatbare&#13;
bebouwingspercentage bedraagt 50 en met vrijstelling van burgemeester en&#13;
wethouders 60.&#13;
Gedeputeerde Staten zijn terecht van mening dat het niet noodzakelijk is&#13;
om in de planvoorschriften een bepaling op te nemen op grond waarvan de&#13;
bouwpercelen kunnen worden vergroot (KB 15 februari 1982, nr. 37,&#13;
Abcoude). In een ander geval was in het geding een bouwperceel van circa 1&#13;
ha, waarop gezien de aanwezige gebouwen nog voldoende&#13;
uitbreidingsmogelijkheden aanwezig zijn. Naar oordeel van de Kroon is dan&#13;
ook voor vergroting van het agrarisch bouwperceel geen reden. Overigens&#13;
kunnen burgemeester en wethouders vrijstelling verlenen voor overschrijding&#13;
van de grenzen van het agrarisch bouwperceel met maximaal 15 m (KB 13&#13;
december 1982, nr. 41, Herwijnen).&#13;
Tenslotte is in dit verband een uitspraak van de Kroon van belang, waarin&#13;
gekozen wordt voor een ruime uitleg van 'geringe afwijkingen' van de&#13;
bouwpercelen. Krachtens de voorschriften van het Bestemmingsplan&#13;
buitengebied van de gemeente Dodewaard, kan vrijstelling verleend worden&#13;
voor geringe overschrijdingen van de grenzen met maximaal 25% van de&#13;
oppervlakte van het bouwperceel mogen worden overschreden. Tevens wordt&#13;
het advies verlangd van de Provinciale Landbouwkundige Dienst en is voor&#13;
het gebied van grote landschappelijke waarde een verklaring van geen&#13;
bezwaar van Gedeputeerde Staten voorgeschreven. In laatstgenoemde gebied&#13;
betreft het bouwpercelen die aanzienlijk kleiner zijn dan één ha en die zelfs&#13;
na verlening van vrijstelling voor een maximale overschrijding nog niet&#13;
groter dan één ha zullen bedragen. In de overige gebieden zijn de&#13;
landschappelijke waarden en belangen niet zodanig, dat de door Gedeputeerde Staten gewraakte regeling&#13;
niet voldoende waarborgen ter bescherming hiervan zou bieden (KB 2&#13;
februari 1981, nr. 10, Dodewaard).&#13;
6. KB 30 juli 1980, nr. 12, Tilburg, bevat een aantal overwegingen inzake de&#13;
noodzakelijke bebouwingsvoorschriften, geldend binnen een bouwperceel.&#13;
Ten aanzien van de vereiste afstand van de bedrijfsgebouwen tot de woning&#13;
overweegt de Kroon dat een doelmatig gebruik van de gronden, waarop&#13;
deze bestemming betrekking heeft, met zich kan brengen, dat een&#13;
bedrijfsgebouw op een kortere afstand van de woning wordt gebouwd of&#13;
zelfs tegen de woning aan. Voorts is in het in geding zijnde gebied in verband&#13;
met andere belangen geen noodzaak aanwezig om bedoelde&#13;
minimumafstand aan te houden.&#13;
Met het opnemen van een maximumbebouwingspercentage van 60 van het&#13;
bouwperceel beoogt het gemeentebestuur in het buitengebied al te massale&#13;
bebouwing tegen te gaan. Van de negen binnen het plan gelegen bouwblokken&#13;
liggen er slechts twee binnen een in het plan als landschappelijk waardevol&#13;
aangemerkte omgeving. Naar inzien van de Kroon is dan ook, mede gelet op&#13;
de andere bebouwingsvoorschriften en de praktische eisen uit een oogpunt&#13;
van een normale bedrijfsuitoefening de noodzaak voor het opnemen van een&#13;
maximumbebouwingspercentage niet aanwezig. In casu aanvaardde de Kroon&#13;
de volgende bebouwingsvoorschriften: de goothoogte en de nokhoogte van&#13;
de bedrijfsgebouwen, de bouw van de woning in ten hoogste twee bouwlagen,&#13;
de maximuminhoud van de woning en de maximumhoogte van voersilo's en&#13;
dergelijke. Overigens worden onder Intensieve veehouderij, punt 3, vele&#13;
uitspraken van de Kroon genoemd, blijkens welke het voorschrijven van een&#13;
maximumbebouwingspercentage voor een bouwperceel mede een rol speelt bij&#13;
de beoordeling van bepalingen ter beperking of ter wering van intensieve&#13;
veehouderij.&#13;
Er is wel voor gepleit om een bebouwingspercentage binnen de&#13;
bouwpercelen aan te geven, gekoppeld aan de bedrijfsgrootte (het oppervlak&#13;
aan grond dat aan een agrarisch bedrijf ter beschikking staat) ten einde&#13;
massale bebouwing te voorkomen. Blijkens KB 15 juni 1979, nr. 29, Lochem&#13;
en KB 5 juli 1979, nr. 30, Neede, overwoog de Kroon daaromtrent dat de bij&#13;
een bedrijf in gebruik zijnde oppervlakte grond naar haar oordeel geen&#13;
beslissende norm kan zijn voor het bepalen van de hoeveelheid benodigde&#13;
gebouwen, daar deze in niet onbelangrijke mate afhankelijk is van de aard&#13;
van het bedrijf. Zij voegt daaraan toe dat voorts in de praktijk regelmatig&#13;
wijzigingen plaatsvinden in de oppervlakte der per bedrijf in gebruik zijnde&#13;
gronden.&#13;
Blijkens enkele uitspraken rijzen er wel bezwaren tegen de maximum&#13;
(goot)-hoogte van bedrijfsgebouwen. Uit landschappelijk oogpunt kan enige&#13;
beperking van de hoogte gerechtvaardigd zijn (recentelijk KB 5 augustus&#13;
1982, nr. 86, Maarssen, KB 26 augustus 1982, nr. 33, Alkemade en KB 1&#13;
november 1982, nr. 7, Alkemade). Voor wat betreft de hoogte van silo's kan&#13;
verwezen worden naar De bouw van silo's.&#13;
In een aantal recente uitspraken was een regeling in het geding waarbij de&#13;
lengte van de bedrijfsgebouwen niet meer dan 35 m en de oppervlakte van de&#13;
bedrijfsgebouwen niet meer dan 900 m2 mogen bedragen, na vrijstelling tot&#13;
een lengte van 50 m en een oppervlakte van 1.250 m2, indien dit voor een&#13;
goede agrarische bedrijfsvoering noodzakelijk is. Uit de toelichting bij het plan blijkt dat deze maten het resultaat zijn van een&#13;
onderzoek naar de bestaande situatie in het plangebied en de landelijke&#13;
ontwikkeling in het staltype. De Kroon overweegt in verband met een bezwaar:&#13;
'dat uit de stukken evenwel blijkt, dat de meeste schuren tegenwoordig gebouwd&#13;
worden met een lengte van 45 m en dat voor de bouw van schuren met een&#13;
dergelijke lengte binnen het plangebied door burgemeester en wethouders&#13;
vrijstelling wordt verleend;&#13;
dat dan ook, nu een maat van 45 m uit bedrijfseconomisch oogpunt het meest wenselijk&#13;
moet worden geacht, de bouw van schuren tot een lengte van 45 m op&#13;
gronden met de bestemming 'Agrarische doeleinden met bebouwing' zonder meer&#13;
kan worden toegestaan, met de mogelijkheid hiervan vrijstelling te verlenen tot&#13;
een lengte van 50 m;&#13;
dat verder de in artikel 3, tweede lid, onder d, genoemde oppervlaktemaat van de&#13;
bedrijfsgebouwen van ten hoogste 900 m2 juist moet worden geacht;'. Voorts was&#13;
in de voorschriften een minimumafstandsmaat van 5 m tussen de gevels van twee&#13;
gebouwen opgenomen in verband met landschappelijke motieven. Een dergelijke&#13;
afstand moet naar oordeel van de Kroon mede gelet op de grootte van de&#13;
bouwpercelen aanvaardbaar worden geacht. Bovendien kunnen burgemeester en&#13;
wethouders vrijstelling verlenen voor een kleinere afstand dan 50 m tussen de&#13;
gevels van gebouwen, indien dit voor een goede agrarische bedrijfsvoering&#13;
noodzakelijk is (KB 11 oktober 1982, nrs. 15 en 17, KB 15 oktober 1982, nr. 25 en&#13;
KB 15 december 1982, nrs. 23 en 24, alle thans Noorder-Koggenland).&#13;
1.2. Toekenning van bouwpercelen&#13;
1. In een aantal uitspraken kwam uitdrukkelijk naar voren de wijze waarop bouwpercelen&#13;
toegekend dienen te worden. Met het in het plan van de gemeente&#13;
Weerselo opgenomen systeem om bouwpercelen aan agrarische bedrijven toe te&#13;
kennen wordt beoogd niet-agrarische bebouwing te weren. In het onderwerpelijke&#13;
plangebied blijkt aan alle bestaande agrarische bedrijven, ook indien slechts&#13;
geringe agrarische activiteiten worden verricht, een bouwperceel te zijn toegekend.&#13;
Voorts dateert de inventarisatie, op grond waarvan deze bouwpercelen in het&#13;
buitengebied zijn toegekend, van 1969 en zijn de inzichten omtrent de toekenning&#13;
van bouwpercelen inmiddels aanzienlijk gewijzigd, waaronder die van&#13;
Gedeputeerde Staten. Onder deze omstandigheden is de Kroon van oordeel, dat de&#13;
bestemming van bouwpercelen dient te worden bezien aan de hand van duidelijke&#13;
en objectieve criteria.&#13;
De Kroon voegt daaraan, waarschuwend, toe dat het aantal aan een bedrijf toegekende&#13;
standaardbedrijfseenheden geen beslissende betekenis kan hebben voor het&#13;
toelaten van agrarische bebouwing, maar dat dit slechts de indicatie kan vormen&#13;
ten aanzien van de gegevens, waarmede rekening moet worden gehouden, teneinde&#13;
de afweging van alle betrokken belangen binnen het bestemmingsplan recht te&#13;
doen (KB 21 november 1979, nr. 18, Weerselo, raadsbesluit 2 oktober 1972,&#13;
besluit Gedeputeerde Staten 19 december 1972). Blijkens KB 24 maart 1980, nr.&#13;
14, Rhenen, heeft tijdens de voorbereidingsprocedure van het onderwerpelijke&#13;
plan van de zijde van de gemeente in samenwerking met diverse&#13;
landbouworganisaties een uitgebreid onderzoek plaatsgevonden naar de aard en de omvang van de zich in het buitengebied&#13;
bevindende bedrijven. Voorts heeft, nu een dergelijk onderzoek gezien de grootte&#13;
van het gebied, naar het oordeel van het gemeentebestuur niet volledig kan zijn&#13;
en niet altijd kennis genomen kan worden van de wensen en toekomstplannen van&#13;
de betrokken agrariërs, een hoorzitting plaatsgevonden, naar aanleiding waarvan&#13;
het ontwerp-plan is aangepast. Ondanks deze gevolgde procedure is na de&#13;
publikatie van de tervisielegging van het ontwerpplan een aantal bezwaarschriften&#13;
inzake de al dan niet toewijzing van een agrarisch bouwperceel bij de raad&#13;
ingediend. Naar oordeel van de Kroon blijkt uit het vorenstaande, dat door de&#13;
gevolgde procedure van voorbereiding voldoende zorg is betracht ten aanzien van&#13;
de belangen van de betrokken agrariërs.&#13;
2. Bij het toekennen van een bouwperceel aan bedrijven is om planologische&#13;
redenen, zoals het weren van burgerbebouwing in het buitengebied, vooral het&#13;
maken van een onderscheid tussen volwaardige en niet-reële bedrijven wenselijk.&#13;
De in casu gehanteerde norm - toekenning van bouwperceel aan alle bestaande&#13;
bedrijven, welke een oppervlakte van meer dan 1 ha daadwerkelijk voor&#13;
agrarische doeleinden benut ten - moet onvoldoende worden geacht (KB 7&#13;
september 1978, nr. 11, Heino). Ook in andere uitspraken komt genoemd&#13;
onderscheid naar voren. Blijkens KB 1 oktober 1980, nr. 40, Stramproy, acht de&#13;
Kroon het standpunt van Gedeputeerde Staten aanvaardbaar volgens welke het&#13;
gemeentebestuur van geval tot geval kan bezien of het verantwoord is, dat aan&#13;
het bedrijf, waarvan het bedrijfshoofd een neveninkomen geniet, alsnog door&#13;
middel van planherziening een bebouwingsoppervlak wordt toegewezen. Voorts&#13;
behoeft een bestemmingsplan niet zonder meer de mogelijkheid te openen tot&#13;
verplaatsing van een agrarisch bedrijf naar een nieuw bouwperceel. Met Gedeputeerde&#13;
Staten is de Kroon van oordeel dat de aanwezigheid van land niet&#13;
zonder meer inhoudt, dat dit een agrarische functie vervult en dat daaraan ook&#13;
niet zonder meer een recht tot het stichten van een nieuw agrarisch bedrijf kan&#13;
worden ontleend.&#13;
De behoefte aan een nieuwe boerderij is niet aangetoond, terwijl de bouw&#13;
daarvan in dit gebied een aantasting zal betekenen van de landschappelijke&#13;
waarden, hetgeen niet aanvaardbaar moet worden geacht. Het verzoek van de&#13;
appellant om een agrarisch bouwperceel toe te kennen kan dan ook niet worden&#13;
ingewilligd (KB 17 oktober 1980, nr. 23, Sint-Oedenrode).&#13;
3. Verscheidene malen werd in beroep het bezwaar naar voren gebracht dat&#13;
ten onrechte geen agrarisch bouwperceel is toegewezen. Dit leidt er soms toe dat de&#13;
Kroon alsnog een bouwperceel toekent in onder meer de volgende gevallen. In KB&#13;
24 maart 1980, nr. 14, Rhenen, kon reeds gesproken worden van een bedrijfsmatige&#13;
uitoefening van een varkensfokkerij, welk bedrijf zal uitgroeien tot een volwaardig&#13;
bedrijf. In KB 19 december 1980, nr. 6, Hengelo (O), komt de Kroon tot het&#13;
oordeel dat, gelet op de omstandigheden, welke hebben geleid tot de oprichting&#13;
van dit nieuwe bedrijf en de aard van dit bedrijf, hier sprake is van een agrarisch&#13;
bedrijf. Nu niet is gebleken van overwegende bezwaren van planologische aard,&#13;
moet op het perceel van de appellant alsnog een bouwblok ter grootte van de&#13;
huidige bebouwing worden geprojecteerd.&#13;
Het komt de Kroon in KB 5 oktober 1982, nr. 17, IJsselmuiden, niet&#13;
aannemelijk voor dat van het in het plan voorziene agrarische bedrijf schade van&#13;
betekenis is te verwachten voor de aanwezige natuurwetenschappelijke waarden. Als gevolg van de&#13;
vestiging van een agrarisch bedrijf zal de openheid van het landschap ter plaatse enigszins&#13;
worden aangetast. Het is echter mogelijk om de bedrijfsgebouwen door middel van&#13;
erfbeplanting in het landschap in te passen. Onder deze omstandigheden is de Kroon van&#13;
mening, dat de vestiging van een agrarisch bedrijf op de onderwerpelijke gronden&#13;
aanvaardbaar is.&#13;
Eveneens werd in beroep alsnog een bouwperceel toegekend in KB 6 december 1982,&#13;
nr. 37, Son en Breugel en KB 4 januari 1983, nr. 85, Wijdewormer. De Kroon ging in deze&#13;
gevallen er vanuit dat er sprake was van een volwaardig (reëel) agrarisch bedrijf.&#13;
4. In een aantal gevallen kan volgens de Kroon niet gesproken worden van de vestiging of&#13;
de exploitatie van een reëel of volwaardig agrarisch bedrijf. De Kroon betrekt bij de&#13;
beoordeling: de omvang van de agrarische nevenactiviteiten (KB 29 januari 1981, nr. 36,&#13;
Herten), de vraag of een blijvend gebruik ten behoeve van het agrarisch bedrijf, en met&#13;
name van de woning, aannemelijk is te achten (KB 26 mei 1981, nr. 34, Vleuten-De&#13;
Meern), het beschikbare grondareaal (KB 3 juni 1981, nr. 37, Echteld), de omvang en&#13;
outillage van de bestaande agrarische bedrijven en het huidige gebruik (KB 6 juli 1982, nr.&#13;
78, Overasselt, thans Heumen), het ontbreken van concrete voornemens een agrarisch&#13;
bedrijf te vestigen (KB 6 december 1982, nr. 37, Son en Breugel), het feit dat appellant er&#13;
nog niet zeker van is, welke vorm van bedrijvigheid hij in de toekomst op zijn gronden wil&#13;
gaan uitoefenen (KB 23 december 1982, nr. 101, Niedorp), de omvang van de beschikbare&#13;
gronden, welke in casu te gering is voor een bedrijfsmatige agrarische produktie,&#13;
behoudens wellicht enkele vormen van tuinbouw, waarvan geen sprake is (KB 8 februari&#13;
1983, nr. 101, Leusden).&#13;
5. In enkele goed onderbouwde overwegingen beoordeelt de Kroon het bezwaar tegen de&#13;
onthouding van goedkeuring door Gedeputeerde Staten aan het plandeel met een&#13;
bouwperceelbestemming.&#13;
Bij de beoordeling worden betrokken de veebezetting, het grondareaal, de intentie om&#13;
met zijn bedrijf een volwaardige bestaansmogelijkheid op te bouwen en de&#13;
eigendomssituatie enerzijds en anderzijds de omstandigheid dat het betreffende plandeel&#13;
in ruimer verband gezien hier een landschappelijk, natuurwetenschappelijk en&#13;
cultuurhistorisch waardevol gebied betreft, als zodanig ook erkend in het streekplan en tot&#13;
uitdrukking gebracht in de bij het plan geprojecteerde bestemmingen, behoudens voor&#13;
wat betreft het litigieuze bouwperceel. Op grond van het vorenstaande moet, aldus de&#13;
Kroon, geoordeeld worden, dat een bedrijf als dat van appellant en een uitbreiding als&#13;
door hem beoogd niet thuishoren in een zo waardevol gebied als het onderwerpelijke&#13;
(KB 2 november 1979, nr. 22, Vledder).&#13;
In enkele recente gevallen oordeelt de Kroon het in verband met het ontbreken van&#13;
concrete plannen tot de vestiging of inzake de wijze van exploitatie alsmede in verband&#13;
met de landschapsbelangen, prematuur reeds thans een agrarisch bouwperceel op de&#13;
gronden toe te kennen (KB 4 juni 1982, nr. 143, Someren en KB 18 januari&#13;
1983, nr. 20, Voerendaal en Heerlen). 6. In KB 30 juli 1980, nr. 12, Tilburg, overweegt de Kroon dat indien het gemeentebestuur&#13;
niet tot sanering casu quo verplaatsing naar elders van het gehele bedrijf&#13;
(in casu ten gunste van de waterwinning) wil overgaan, naar haar oordeel het bedrijf&#13;
redelijke ontwikkelingskansen dienen te worden geboden. Uit de stukken blijkt niet,&#13;
dat het gemeentebestuur bereid is om met vergoeding van de daaraan verbonden&#13;
kosten aan een bedrijfsverplaatsing naar elders medewerking te verlenen. Mitsdien&#13;
dient alsnog een bouwperceel op appellants terrein te worden geprojecteerd. In een&#13;
ander geval overweegt de Kroon, dat naar haar oordeel gesteld kan worden, dat de&#13;
appellanten dit in 1971 aangekochte agrarische bedrijf op een naar een beroepsmatige&#13;
schaal neigende vorm uitoefenen. Uit de stukken blijkt dat op dit moment nog&#13;
geen behoefte bestaat de schuren en stallen met meer dan de door middel van het&#13;
overgangsrecht toegestane 10% uit te breiden, doch dit zal bij de in het voornemen&#13;
liggende groei van de veestapel wellicht het geval zijn. Gelet op het voorgaande dient&#13;
naar oordeel van de Kroon aan de boerderij een passende bestemming te worden gegeven,&#13;
doch het is anderzijds niet noodzakelijk aan de appellanten gelijke bouwmogelijkheden&#13;
te bieden als aan andere agrarische bedrijven. Mitsdien dient een bouwblok&#13;
van beperkte omvang te worden opgenomen met aangepaste voorschriften inzake&#13;
uitbreidingsmogelijkheden voor het woongedeelte en de bedrijfsbebouwing.&#13;
Anders oordeelde de Kroon in een uitzonderlijk geval, KB 29 mei 1982, nr. 48,&#13;
Avereest. De gebouwen van het bedrijf van appellant, dat blijkens de ambtsberichten&#13;
levensvatbaar is, liggen op gronden met de bestemming 'Natuurgebied'. Het perceel&#13;
van de appellant is te klein en van een weinig gelukkige vorm. Uitbreiding van&#13;
het bouwperceel in de richting van de Reest, zoals voorgestaan door appellant, komt&#13;
echter in verband met de bescherming van de waarden van het Reestdallandschap&#13;
ter plaatse niet gewenst voor. Een combinatie van de belangen van de appellant met&#13;
de vorenbedoelde waarden kan niet tot een bevredigende oplossing leiden. Met de&#13;
keuze van de bestemming 'Natuurgebied' voor dit plandeel worden de laatstgenoemde&#13;
belangen feitelijk doorslaggevend geacht. Deze afweging is naar oordeel van de&#13;
Kroon op zich aanvaardbaar, doch dient ertoe te leiden, dat ter plaatse in het geheel&#13;
geen bouwperceel wordt gesitueerd. Voorts is gebleken, dat op gronden van dit bedrijf&#13;
elders minder bezwaar bestaat tegen een bouwperceel.&#13;
1.3. Bonafiditeit van agrarische bouwaanvragen&#13;
1. In de afgelopen jaren heeft de opvatting dat het gewenst is om de mogelijkheden&#13;
tot het oprichten van burgerbebouwing en andere niet-agrarische bebouwing in het&#13;
buitengebied stringent te beperken danwel geheel uit te sluiten, geleidelijk meer ingang&#13;
gevonden. Overwegingen van landbouwkundige (versnippering landbouwgrond),&#13;
landschappelijke en milieuhygiënische aard (toepassing Hinderwet) hebben&#13;
daarbij een grote rol gespeeld. Zowel de land- en tuinbouw als de natuur- en landschapsbescherming&#13;
kunnen zich in het algemeen vinden in dit streven. Mede daardoor&#13;
is deze zienswijze in talrijke recente bestemmingsplannen voor het buitengebied&#13;
terug te vinden, waarbij als algemeen uitgangspunt gehanteerd wordt dat 'agrarische gronden gereserveerd dienen te blijven voor volwaardige agrarische bedrijven'&#13;
(zo recentelijk geformuleerd in KB 23 oktober 1982, nr. 1, Reimerswaal).&#13;
Echter, hoe goed bedoeld en hoe algemeen aanvaard bedoeld streven ook mag&#13;
zijn, daarnaast moeten middelen ter realisering van dit streven worden aangegeven.&#13;
Dit nu levert in de praktijk de nodige problemen op. Kort gezegd komt het probleem&#13;
neer op de volgende vraag: Op welke wijze en aan de hand van welke criteria kan&#13;
beoordeeld worden of een concrete agrarische bouwaanvraag ook daadwerkelijk betrekking&#13;
heeft op de voorgenomen vestiging van een reëel agrarisch bedrijf dan wel&#13;
op de voorgenomen bouw van een reële agrarische (bedrijfs)woning? Met andere&#13;
woorden is er in het concrete geval sprake van een 'bonafide' agrarische bouwaanvraag&#13;
of wordt in casu getracht om in het buitengebied onder het mom van een agrarisch&#13;
bedrijf in feite een al dan niet riante burgerwoning of een niet-agrarisch bedrijf&#13;
te realiseren? Burgemeester en wethouders en, in beroep de gemeenteraad, beslissen&#13;
over een aanvraag om een bouwvergunning. Deze instanties moeten derhalve oordelen&#13;
over het al dan niet 'bonafide' karakter van een agrarische bouwaanvraag.&#13;
Dat dit geen eenvoudige taak is moge blijken uit het volgende.&#13;
In het buitengebied zijn, globaal gezegd, de volgende bouwactiviteiten denkbaar:&#13;
a. modernisering van bestaande bedrijfsgebouwen, al dan niet gepaard gaande&#13;
met uitbreiding van deze bedrijfsgebouwen;&#13;
b. bouw van nieuwe additionele bedrijfsgebouwen;&#13;
c. bouw respectievelijk uitbreiding van kassen;&#13;
d. vestiging van nieuwe agrarische bedrijven, inclusief (eerste)&#13;
bedrijfswoning;&#13;
e. vervanging van (eerste) bedrijfswoningen;&#13;
f. bouw van tweede bedrijfswoningen;&#13;
g. verbouw van bestaande boerderijen tot 'burgerwoning';&#13;
h. bouw van nieuwe burgerwoningen;&#13;
i. uitvoering van infra-structurele werken.&#13;
De beantwoording van de vraag of de onder a, b, h en i genoemde bouwactiviteiten&#13;
in een concreet geval zijn toegestaan levert doorgaans weinig problemen op; het&#13;
bestemmingsplan en de bouwverordening bevatten daaromtrent als regel voldoende&#13;
informatie. Is bij een bouwaanvraag voor de onder respectievelijk e en f bedoelde&#13;
woningen voldoende duidelijk dat deze ook inderdaad als zodanig blijvend gebruikt&#13;
zullen worden dan brengen ook deze bouwactiviteiten in de praktijk meestal weinig&#13;
problemen met zich mee. Ditzelfde geldt voor de onder g genoemde verbouwing,&#13;
mits voldaan wordt aan de eisen van welstand. Of op een bepaalde plaats kassen,&#13;
zoals bedoeld onder c, mogen worden opgericht dan wel uitgebreid blijkt veelal uit&#13;
het bestemmingsplan. Het betreft hier evenwel een bouwactiviteit met een specifiek&#13;
karakter, waar in een volgende paragraaf nader op wordt ingegaan. Of en zo ja op&#13;
welke plaats, in een bepaald gebied de onder d bedoelde vestiging van een nieuw&#13;
agrarisch bedrijf in principe mogelijk is, valt eveneens op te maken uit het bestemmingsplan.&#13;
Daarbij rijst de vraag of er in een concreet geval inderdaad sprake is van&#13;
een reële agrarische bouwactiviteit. Ter beantwoording van deze vraag kan in het&#13;
algemeen gesteld worden dat de uit te oefenen activiteiten geschieden ten behoeve&#13;
van een zodanige (toekomstige) agrarische én bedrijfsmatige produktie, dat gesproken kan worden van een volwaardige agrarische bedrijfsvoering. Het bestemmingsplan&#13;
dient in zijn voorschriften met name de begripsbepalingen en bebouwingsvoorschriften&#13;
een dergelijke bonafiditeitstoets mogelijk te maken en te waarborgen.&#13;
2. De Kroon eist ter zake in de voorschriften objectieve criteria, welke van ruimtelijke&#13;
aard dienen te zijn. Uit de vele uitspraken blijkt het volgende:&#13;
a. Het is noodzakelijk de in de planvoorschriften gehanteerde begrippen als agrarisch&#13;
bedrijf, bestaand agrarisch bedrijf, reëel of volwaardig agrarisch bedrijf na&#13;
der te omschrijven. Een opsomming van de bedrijven in de begripsomschrijving,&#13;
aangegeven door het woord 'als', zonder dat een algemene omschrijving van de&#13;
bedrijfsvorm is gegeven, is te vaag en daardoor onverenigbaar met de te dezen&#13;
te stellen eisen van de rechtszekerheid (KB 26 mei 1981, nr. 34, Vleuten-De&#13;
Meern). Ook aanvaardt de Kroon niet dat in de begripsomschrijving verwezen&#13;
wordt naar de toelichting bij het plan. Deze toelichting maakt geen deel uit van&#13;
het bestemmingsplan en is ook niet aan goedkeuring onderworpen. De toelichting&#13;
leent zich naar haar aard niet voor het opnemen van toetsingscriteria, welke&#13;
in de voorschriften thuishoren en in het belang van rechtszekerheid bij voorkeur&#13;
volledig omschreven dienen te worden (KB 11 september 1979, nr. 17, Zevenhui&#13;
zen). Vergelijk voorts onder Hantering van algemene begrippen;&#13;
b. De Kroon pleegt een bebouwingsregeling waarbij als toelatingsnorm onder meer&#13;
de bedrijfswoning naar mate van het aantal toegekende Standaard Bedrijfseenheden&#13;
(SBE) te verwerpen (het eerste koninklijk besluit hierover was KB 29 au&#13;
gustus 1978, nr. 42, Voorhout). De motivering van de Kroon komt steeds neer&#13;
op de volgende aangevoerde bezwaren:&#13;
- de SBE-norm is een statisch-economische norm;&#13;
- de SBE-norm wordt regelmatig opnieuw vastgesteld;&#13;
- per bedrijf zijn er voortdurend veranderingen door wijziging in de produktieomstandigheden;&#13;
- gelet op artikel 10 der Wet op de Ruimtelijke Ordening behoort de SBE-norm&#13;
niet uitsluitend bepalend te zijn voor de toelaatbaarheid van de bedrijfswoning,&#13;
doch ook andere gegevens behoren bij de afweging van belangen binnen het&#13;
bestemmingsplan betrokken te worden;&#13;
c. De Kroon heeft verschillende in de bebouwingsregeling opgenomen criteria ter&#13;
bepaling van de noodzaak van agrarische bebouwing verworpen. Zo kan de eis&#13;
'dat de resultaten van het bedrijf de hoofdinkomstenbron van de bedrijfsvoerder&#13;
of eigenaar uitmaken' naar oordeel van de Kroon bezwaarlijk als bepalend ken&#13;
merk voor het agrarisch bedrijf als zodanig dienen (KB 7 april 1975, nr. 16,&#13;
Oosterhout). Ook achtte de Kroon de toevoeging 'met een economisch oogmerk'&#13;
in de omschrijving van het begrip 'agrarisch bedrijf' uit een oogpunt van ruimtelijke&#13;
ordening niet relevant (onder meer KB 15 oktober 1981, nr. 13, Leerbroek).&#13;
Voorts wraakte de Kroon veelvuldig gehanteerde criteria als 'hoofdberoep' en 'een&#13;
volledige of nagenoeg volledige dagtaak'. Het is niet nodig dat in alle gevallen aan&#13;
deze criteria wordt voldaan, ofschoon deze wel indicaties kunnen vormen voor de&#13;
beoordeling, of bebouwing noodzakelijk is voor agrarische bedrijfsvoering. Bij wijze van voorbeeld zij gewezen op enkele overwegingen uit KB 5 augustus 1982,&#13;
nr. 94 en KB 7 augustus 1982, nr. 10, beide Middelharnis: 'dat volgens het&#13;
bepaalde in artikel... een agrarisch bedrijfsgebouw slechts toelaatbaar is als het&#13;
betrokken agrarische bedrijf door de exploitant bij wijze van hoofdberoep&#13;
wordt geëxploiteerd, de exploitant gedurende het gehele jaar een (nagenoeg)&#13;
volledige dagtaak verschaft en een blijvend en overwegend agrarisch gebruik van&#13;
het betrokken bedrijfsgebouw is te verwachten; dat met deze regeling wordt&#13;
beoogd pseudo-agrarische bedrijven te weren; dat dit streven Ons juist&#13;
voorkomt;&#13;
dat het daartoe evenwel niet noodzakelijk is bij de beantwoording van de&#13;
vraag, of er sprake is van een agrarisch bedrijf, in alle gevallen te eisen, dat aan&#13;
evengenoemde criteria wordt voldaan, ofschoon deze criteria wel een indicatie&#13;
kunnen vormen voor de beoordeling, of bebouwing noodzakelijk is voor agrarische&#13;
bedrijfsvoering';&#13;
d. Zoals bekend mogen op grond van artikel 10 van de Wet op de Ruimtelijke Ordening&#13;
de voorschriften gegeven in verband met de bestemming 'geen eisen bevatten&#13;
met betrekking tot de structuren van agrarische bedrijven'. Deze bepaling is&#13;
erop gericht te voorkomen dat via bestemmingsplan structuurbeleid zou worden&#13;
gevoerd met betrekking tot agrarische bedrijven, waarmee blijkens de wetsgeschiedenis,&#13;
met name bedoeld wordt te voorkomen dat een bepaalde vestigingsregeling&#13;
voor speciale bedrijven met betrekking tot de bedrijfsgrootte ingevoerd&#13;
zou worden. De wetgever wenste met bedoelde bepaling de onder de Woningwet&#13;
1901 bestaande jurisprudentie in de Wet op de Ruimtelijke Ordening te bevestigen.&#13;
Bedoelde bepaling heeft in de uitspraken van de Kroon vooral doorgewerkt bij&#13;
het wraken van het vereiste deel voor het oprichten van een bedrijfswoning een&#13;
bepaald minimum oppervlakte van het agrarisch bedrijf, uitgedrukt in hectaren,&#13;
nodig is. Zie daartoe de onder Agrarische bedrijfswoningen genoemde uitspraken.&#13;
Voorts valt te wijzen op KB 9 januari 1975, Stb. 9, Nieuw-Ginneken, waarbij&#13;
de schorsing van een bouwvergunning werd opgeheven na het volgende overwogen&#13;
te hebben:&#13;
'dat ingevolge de bij dit plan behorende voorschriften op grond met deze bestemming&#13;
onder andere bij agrarische bedrijven en andere gebouwen mogen worden&#13;
opgericht, mits onder meer het bedrijf ten minste 10 ha groot is;&#13;
dat weliswaar het bedrijf van Van Veltom niet de vereiste grootte heeft, doch&#13;
dat een dergelijke bepaling - al aangenomen dat zij niet in strijd is met artikel&#13;
10 van de Wet op de Ruimtelijke Ordening - in voorschriften bij een bestemmingsplan&#13;
gelijk wij herhaaldelijk hebben overwogen niet thuishoort'.&#13;
In een andere uitspraak, KB 12 juli 1971, nr. 88, Rhoon bleken de voorschriften&#13;
van het bestemmingsplan buitengebied als voorwaarde voor vestiging van een&#13;
nieuw bedrijf te eisen dat een landbouw- of veeteeltbedrijf een minimum oppervlakte&#13;
van 10 ha en een tuinbouw- of fruitteeltbedrijf een minimum oppervlakte&#13;
van 4 ha omvat. De Kroon oordeelt dat deze voorwaarde mede gezien de ontwikkelingen&#13;
in het agrarisch bedrijf in de afgelopen jaren, geen bruikbaar criterium vormt. Over strijd met artikel 10 van de Wet op de Ruimtelijke Ordening repte de&#13;
Kroon overigens niet.&#13;
3. Geconstateerd kan worden dat verschillende ogenschijnlijk voor de hand liggen&#13;
de 'bonafiditeitscriteria' tot op heden door de Kroon terecht zijn afgewezen. Om de&#13;
bonafiditeit van een agrarische bouwaanvraag te kunnen beoordelen is een zodanig&#13;
complexe en qua aard uiteenlopende hoeveelheid informatie nodig, dat deze onmogelijk&#13;
in één objectief ruimtelijk criterium kan worden gevat. Naast de bedrijfsoppervlakte&#13;
kunnen zaken als de arbeidsbehoefte, de ligging van de percelen, de onderhoudstoestand&#13;
van de gebouwen, de leeftijd en het beroep van de aanvrager, de leef&#13;
tijd en het beroep van eventuele opvolgers etc. een rol spelen.&#13;
In de praktijk is de volgende voor bepaalde gevallen aanvaarbare oplossing gevonden.&#13;
In de bestemmingsplanvoorschriften wordt een bepaling opgenomen, waarin&#13;
staat dat burgemeester en wethouders verplicht zijn om, alvorens een agrarische&#13;
bouwvergunning te verlenen, een met name genoemde (agrarische) adviesinstantie&#13;
te raadplegen. Het nadeel van deze constructie is dat in de bestemmingsplanvoorschriften&#13;
geen concrete, voor de boer en burger toegankelijke, normen zijn opgenomen&#13;
aan de hand waarvan nagegaan kan worden of men voor een bouwvergunning&#13;
in aanmerking komt of niet. Het voordeel van de genoemde constructie is dat deze&#13;
ruimte biedt om in de advisering rekening te houden met plaatselijke en persoonlijke&#13;
omstandigheden en het tevens mogelijk maakt rekening te houden met de voortdurend&#13;
veranderende eisen. Een stelsel van cijfermatige normen biedt deze mogelijkheden&#13;
niet en kan daardoor op den duur zelfs verstarrend werken. Immers, een&#13;
bestemmingsplan heeft in beginsel een planperiode van ten hoogste 10 jaar.&#13;
In verschillende provincies wordt thans reeds een adviseringssyteem toegepast. Op&#13;
dit punt is er echter bepaald geen sprake van uniformiteit. In de verschillende provincies&#13;
fungeert als adviesinstantie:&#13;
a. een zuiver ambtelijke instantie (hoofdingenieur-directeur voor de Landinrichting,&#13;
Grond- en Bosbeheer);&#13;
b. de Gewestelijke Raad van het Landbouwschap (Overijssel);&#13;
c. een commissie waarin zowel ambtelijke vertegenwoordigers van provincie en&#13;
Rijk als vertegenwoordigers van het agrarisch bedrijfsleven zitting hebben (Com&#13;
missie Agrarische Bouwaanvragen in Noord-Brabant).&#13;
Van belang is dat het in alle gevallen gaat om de advisering aan burgemeester en wethouders.&#13;
De uiteindelijke beslissingsbevoegdheid blijft bij dat college en, in beroep,&#13;
bij de gemeenteraad. De praktijk leert dat talrijke gemeentebesturen veelal conform&#13;
het advies beslissen op een agrarische bouwaanvraag.&#13;
4. Ten slotte zij gewezen op een enkel geval waarbij de Kroon een minimum opper&#13;
vlakte bedrijfsgrond heeft aanvaard als criterium voor de vestiging van nieuwe agrarische&#13;
bedrijven. Blijkens bedoelde uitspraak, KB 27 oktober 1978, nr. 36, Kampen&#13;
bevatte het desbetreffende plan de bepaling dat nieuw op te richten bedrijven een&#13;
minimum (aaneengesloten) oppervlak bedrijfsgrond van 5 ha dienen te bezitten.&#13;
Van dit voorschrift was evenwel na verklaring van geen bezwaar van Gedeputeerde&#13;
Staten vrijstelling mogelijk voor de bouw van woningen en bedrijfsgebouwen op percelen welke niet voldoen aan de minimaal voorgeschreven maten. De Kroon&#13;
overwoog omtrent deze regeling 'dat het in overeenstemming is met het bepaalde in&#13;
artikel 10 Wet op de Ruimtelijke Ordening, dat alle bij het gebruik van de grond&#13;
betrokken belangen in een bestemmingsplan worden gecoördineerd ten behoeve van&#13;
een zo doelmatig mogelijke indeling en een verantwoord gebruik van grond en&#13;
opstallen;&#13;
dat het hierbij kan voorkomen, dat na afweging van alle in het plangebied voorkomende&#13;
belangen aan de agrarische belangen beperkingen moeten worden opgelegd;&#13;
dat het onderwerpelijke buitengebied, zoals reeds eerder is overwogen, in het&#13;
algemeen van groot landschappelijk en natuurwetenschappelijk belang is te achten;&#13;
dat voorts blijkens de overgelegde ambtsberichten met het bestreden voorschrift&#13;
wordt beoogd de bebouwingsintensiteit in dit gebied tegen te gaan, met name in de&#13;
geprojecteerde bouwstroken; dat onder deze omstandigheden Wij Ons er dan ook&#13;
mee kunnen verenigen, dat de bescherming van bovengenoemde belangen ertoe nopen&#13;
in dit geval zekere normen te stellen betreffende de bedrijfsoppervlakte'. Er is&#13;
wel gesteld dat deze uitspraak zou inhouden dat de Kroon, in afwijking van haar&#13;
eerdere opvatting (onder meer eerder genoemd KB 9 januari 1975, Stb. 9, Nieuw-&#13;
Ginneken), thans bedrijfsoppervlaktenormen, uitgedrukt in hectaren, in&#13;
bestemmingsplanvoorschriften zou aanvaarden. Deze zienswijze lijkt niet juist om&#13;
de volgende redenen:&#13;
- het gaat in deze uitspraak niet om de toetsing van de bonafiditeit van een agrarische&#13;
bouwaanvraag, doch om het uit landschappelijke en natuurwetenschappelijke&#13;
overwegingen tegengaan van de bebouwingsintensiteit in een bepaald gebied&#13;
(zie de zinsnede 'de bescherming van bovengenoemde belangen'). Dit zijn twee&#13;
wezenlijk verschillende zaken. De eerdere afwijzingen door de Kroon van&#13;
hectare-normen in bestemmingsplanvoorschriften hadden betrekking op de toetsing&#13;
van de bonafiditeit van agrarische bouwaanvragen;&#13;
- in de voorschriften van het onderhavige bestemmingsplan is sprake van een aaneengesloten&#13;
bedrijfsoppervlakte. Dit kan doch behoeft niet gelijk te zijn aan de&#13;
totale bedrijfsomvang. Eventueel verspreid liggende percelen vallen immers niet&#13;
onder deze bepaling;&#13;
- de Kroon handhaaft blijkens latere uitspraken het eerder ingenomen standpunt&#13;
dat een bepaling waarbij voor het oprichten van een bedrijfswoning een bepaald&#13;
minimum oppervlakte van het agrarisch bedrijf, uitgedrukt in hectaren, wordt&#13;
geëist. Zie daartoe de onder Agrarische bedrijfswoningen genoemde uitspraken. 2. Intensieve vormen van land- en tuinbouw&#13;
2.1. Intensieve veehouderij&#13;
Intensieve veehouderij kan worden omschreven als een agrarische bedrijfsactiviteit,&#13;
waarbij op een gespecialiseerde wijze en in grote eenheden dieren (varkens, pluimvee&#13;
en in mindere mate mestkalveren) worden gehouden met behulp van een gemechaniseerde&#13;
bedrijfsvoering. Kenmerkend is verder dat deze bedrijfstak niet of slechts ten&#13;
dele afhankelijk is van het produktievermogen van de bij het bedrijf behorende&#13;
grond. Het voor deze bedrijfstak benodigde veevoer is overwegend afkomstig van&#13;
de veevoederindustrie.&#13;
Als gevolg van een vaak historisch gegroeide situatie en de eisen van toeleverende&#13;
en verwerkende industrieën is de intensieve veehouderij in een paar gebieden in Nederland&#13;
geconcentreerd. Concentraties vinden we op de Veluwe, in de Gelderse Vallei,&#13;
de Achterhoek, het noorden van Limburg en het oosten van Brabant.&#13;
De grote vlucht die de intensieve veehouderij de afgelopen twintig jaar in deze gebieden&#13;
heeft genomen, is niet zonder problemen verlopen. Dit is een gevolg van het&#13;
in belangrijke mate niet-grondgebonden (gebouwgebonden) karakter van deze bedrijfstak,&#13;
de intensivering van de bedrijfsvoering en de concentratie van bedrijven&#13;
in een relatief klein gebied. Vanuit de ruimtelijke ordening gezien leiden met name&#13;
de volgende problemen tot een bijzondere benadering bij de totstandkoming van&#13;
bestemmingsplannen buitengebied:&#13;
- het ontstaan van concentraties van grootschalige moderne bedrijfsgebouwen met&#13;
bijbehorende silo's kan afbreuk doen aan landschappelijke waarden van een ge&#13;
bied;&#13;
- er kunnen milieuhygiënische bezwaren rijzen ten gevolge van stank- en ammoniakoverlast&#13;
en soms ook van geluid- en stof overlast;&#13;
- er kan verontreiniging van bodem, grondwater en/of oppervlaktewater optreden&#13;
ten gevolge van het van langdurig overmatig bemesten van landbouwgronden.&#13;
Voorts kunnen de in het buitengebied aanwezige natuurwaarden nadelig beïnvloed&#13;
worden door overbemesting;&#13;
- intensieve veehouderij vereist een verzwaring van de infrastructuren: betere bereikbaarheid&#13;
van het bedrijf via betere en vooral verharde wegen, de aanleg van&#13;
zwaardere electriciteitsleidingen en het uitvoeren van vaak ingrijpende waterbeheersingsmaatregelen&#13;
.&#13;
Al sinds geruime tijd hebben gemeentebesturen gepoogd op enigerlei wijze door&#13;
middel van het bestemmingsplan de uitoefening van intensieve veehouderij in bepaalde&#13;
gebieden te beperken dan wel algeheel uit te sluiten. Dit heeft geleid tot&#13;
een omvangrijke reeks uitspraken van de Kroon. Achtereenvolgens worden hier&#13;
de belangrijkste punten besproken. 1. In het bekende KB 4 december 1974, nr. 67, Vlagtwedde heeft de Kroon in een&#13;
aantal gemotiveerde overwegingen aanvaard dat het bestemmingsplan onder omstandigheden&#13;
een zekere differentiatie naar de aard van de bebouwing in de&#13;
agrarische sector bevat. Vanwege het principiële belang van deze uitspraak volgen&#13;
hier de desbetreffende overwegingen:&#13;
'dat de appellant zich in het bijzonder er tegen verzet, dat de bij het plan&#13;
behorende voorschriften een belemmering vormen voor de ontwikkeling van&#13;
bestaande bedrijven naar niet-grondgebonden productie-inrichtingen;&#13;
dat hij meent, dat de voorschriften aldus eisen bevatten met betrekking tot de&#13;
structuur van agrarische bedrijven, hetgeen artikel 10 van de Wet op de&#13;
Ruimtelijke Ordening uitdrukkelijk verbiedt;&#13;
dat evenwel uit de geschiedenis van de totstandkoming van laatstbedoelde wet&#13;
blijkt, dat de appellant aan het desbetreffende artikelgedeelte een onjuiste&#13;
uitleg geeft;&#13;
dat de strekking van dit door een in de Tweede Kamer der Staten-Generaal&#13;
aanvaard amendement opgenomen artikelgedeelte is om te voorkomen, dat via&#13;
bestemmingsplannen structuurbeleid wordt gevoerd met betrekking tot&#13;
agrarische bedrijven, en dat daarbij als de voornaamste bedoeling naar voren&#13;
kwam het tegengaan van het invoeren van een bepaalde vestigingsregeling&#13;
aangaande de bedrijfsgrootte;&#13;
dat hierna uit de memorie van antwoord aan de Eerste Kamer der Staten-&#13;
Generaal blijkt, dat het bedoelde artikelgedeelte onverlet laat de regulering door&#13;
de ruimtelijke ordening van de vorm van bodemcultuur en van de soort&#13;
agrarische bedrijven;&#13;
dat dan ook de omstandigheid, dat in dezen om landschappelijke redenen een&#13;
zekere differentiatie naar de aard van de bebouwing in de agrarische sector in&#13;
relatie tot de desbetreffende gebieden is bewerkstelligd, Ons noch in strijd met de&#13;
bedoeling van de wetgever, noch anderszins onaanvaardbaar voorkomt;&#13;
dat, wat betreft de door de appellant betwiste onmogelijkheid respectievelijk&#13;
beperkte mogelijkheden om in de betrokken gebieden voor bestaande en nieuwe&#13;
bedrijven tot een ontwikkeling in nieuwe produktierichtingen te komen, meer in&#13;
het bijzonder nog het volgende dient te worden opgemerkt;&#13;
dat de agrarische belangen weliswaar zwaar wegen, doch dat, al naar gelang de&#13;
gebieden landschappelijk en recreatief waardevoller zijn, er temeer aanleiding&#13;
bestaat om industrieel aandoende agrarische bedrijven als veredelingsbedrijven na&#13;
afweging van belangen te weren;&#13;
dat bij het tegengaan hiervan andere punten van overweging zijn, dat&#13;
bedrijven als de zo juist bedoelde niet veel grond in beslag nemen, en derhalve,&#13;
indien eenmaal toegelaten, in dichte concentratie kunnen gaan voorkomen,&#13;
alsmede, dat de aard van de bedrijfsvoering ernstige stankhinder mede kan&#13;
brengen;&#13;
dat hier derhalve geen sprake is van onaanvaardbare beperkingen en&#13;
onverenigbaarheid met artikel 10 van de Wet op de Ruimtelijke Ordening'.&#13;
Gelijkgerichte overwegingen, zij het in bekorte vorm, vindt men onder meer&#13;
ook in KB 19 oktober 1974, nr. 17, Woubrugge. In latere uitspraken hanteert de&#13;
Kroon de volgende standaardoverwegingen:&#13;
'dat met betrekking tot het onderscheid tussen aan de grondgebonden en niet&#13;
aan de grond gebonden agrarische bedrijven naar ons oordeel in het algemeen een&#13;
differentiëring naar de aard en het gebruik uit een oogpunt van ruimtelijke ordening aanvaardbaar&#13;
kan zijn;&#13;
dat de wenselijkheid van een dergelijk onderscheid afhankelijk is van de situatie&#13;
ter plaatse;&#13;
dat ook rekening moet worden gehouden met de landschappelijke en natuurlijke&#13;
waarden van het plangebied;&#13;
dat dan ook een bestemmingsplan het onderscheid tussen aan de grondgebonden&#13;
en niet aan de grond gebonden agrarische bedrijven voldoende dient te motiveren&#13;
en zulks in de planvoorschriften tot uitdrukking dient te worden gebracht'.&#13;
2. Afhankelijk van de situatie ter plaatse aanvaardde de Kroon of achtte zij het&#13;
zelfs wenselijk of noodzakelijk dat het bestemmingsplan bepalingen bevat ter wering&#13;
dan wel beperking van de uitoefening van intensieve veehouderij.&#13;
Vooreerst ziet men vaak dat deze bepalingen gemotiveerd worden met het oog op&#13;
bescherming van het landschap (veelal een waardevol open gebied) en van de natuurwetenschappelijke&#13;
waarde van een agrarisch gebied. Voorts kan het wenselijk of&#13;
noodzakelijk zijn intensieve veehouderij te weren uit agrarische gebieden welke tevens&#13;
overgangsgebied zijn naar bosgebieden en natuurgebieden.&#13;
Daarnaast ziet men de standaardmotivering van de Kroon 'dat intensieve veehouderij&#13;
nabij woonkernen het woonklimaat nadelig kan beïnvloeden', in verband&#13;
waarmee een beperking in de vestiging en ontwikkeling van intensieve veehouderij&#13;
in het nabijgelegen agrarisch gebied geboden is. Ook concentraties van woningen,&#13;
standplaatsen voor woonwagens en terreinen voor intensieve dag- en verblijfsrecreatie&#13;
nopen blijkens uitspraken van de Kroon tot een dergelijke beperking.&#13;
Daartegenover ziet men de overweging dat beperking of wering van intensieve&#13;
veehouderij voor gebieden met een duidelijke agrarische functie te beperkend is.&#13;
Vaak wordt daaraan toegevoegd dat, wat betreft mogelijke verontreiniging, de Hinderwet&#13;
de overige milieuwetgeving ter zake voldoende waarborgen bieden om hinder&#13;
van ernstige aard tegen te gaan.&#13;
Het is overigens opmerkelijk dat in vele gevallen de Kroon moet constateren dat&#13;
in het bestemmingsplan een onderscheid in de aard van de agrarische produktie&#13;
wordt gemaakt zonder dat dit in de bij het plan behorende toelichting of anderszins&#13;
is of voldoende kan worden gemotiveerd. Voor de Kroon is dit reden goedkeuring&#13;
aan de desbetreffende regeling te onthouden.&#13;
3. In vele uitspraken kan men lezen dat beperking van de bouwmogelijkheden tot&#13;
hoofdzakelijk het bouwperceel, de grootte van het bouwperceel alsmede het voor&#13;
schrijven van een maximum bebouwingspercentage voor dat bouwperceel een rol&#13;
spelen bij de beoordeling van bepalingen ter beperking of wering van intensieve vee&#13;
houderij. Zo blijkt in KB 12 januari 1977, nr. 43, Haren dat de toegestane maxima&#13;
- een oppervlakte van het bouwperceel van een halve hectare en een bebouwingsmogelijkheid&#13;
van 20% - de vestiging van zelfstandige veredelingsbedrijven niet ge&#13;
heel uitsluiten, doch wel beperken. Deze maten moeten evenwel voldoende worden&#13;
geacht voor een rendabele exploitatie van een zodanige nevenactiviteit bij een&#13;
bestaand agrarisch bedrijf, aldus de Kroon. In latere uitspraken ziet men herhaaldelijk dat de Kroon, gelet op de mate waarin beperking van intensieve veehouderij&#13;
noodzakelijk is in verband met niet-agrarische belangen, beoordeelt of de grootte&#13;
van de toegekende bouwpercelen alsmede een maximum bebouwingspercentage&#13;
voor die bouwpercelen in voldoende mate ongewenste ontwikkelingen in de&#13;
intensieve veehouderij (ontwikkeling tot grootschalige veredelingsbedrijven)&#13;
beperken. In een aantal gevallen is de Kroon tot de slotsom gekomen dat onder&#13;
deze omstandigheden een verdergaande beperking van bebouwingsmogelijkheden&#13;
niet noodzakelijk is. Daarbij merkt de Kroon soms op dat, wat betreft de voor de&#13;
intensieve sector te verwachten mogelijke schade aan het milieu, daarop gerichte&#13;
bedrijven alleen op de daartoe aangewezen bouwpercelen worden uitgeoefend en&#13;
voorts de milieuwetgeving voldoende waarborgen biedt om hinder van ernstige&#13;
aard tegen te gaan. Er is mitsdien geen noodzaak om de bouw ten behoeve van&#13;
intensieve veehouderij (rechtstreeks) te beperken (onder meer KB 2 november&#13;
1978, nr. 35, Rijssen, KB 4 december 1978, nr. 3, Lisse, KB 23 december 1978,&#13;
nr. 31, Assendelft, thans Zaanstad, KB 2 juli 1979, nr. 33, Baarn, KB 21&#13;
november 1</content><legacyfootnotes/><footnotes><footnote/></footnotes><auteurs>A.Ch. Fortgens</auteurs><published>1983-07-01 00:00:00</published><modified>1983-07-01 00:00:00</modified><editiondate>1983-07-01</editiondate><htmlpath>https://denhollander.info/artikel/6453</htmlpath></article>
</articles></edition>
<edition><articles><article><jaar>1987</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1987</searchword><id>6321</id><udhid>UDH:TvAR/6321</udhid><titel>Scheiding en verweving van natuur en landbouw</titel><searchwords><searchword>TvAR 4/1987</searchword><searchword>UDH:TvAR/6321</searchword></searchwords><attachments><attachment><name>1987_nr 4_Artikel_Lopes.pdf</name><extention>pdf</extention><url>https://denhollander.info/download/6105/ci</url></attachment></attachments><inleiding>De jaarvergadering van de Vereniging voor Agrarisch Recht speelde zich op 18 april&#13;
1986 af in het Heidepark te Bilthoven. De ervaringen met deze locatie zijn goed en&#13;
ook nu was de zaal zeer goed gevuld.&#13;
Het preadvies was een coöperatie van prof. mr W. Brussaard en mr P.C.E. van&#13;
Wijmen (zie het aprilnummer 1986).</inleiding><content>DE BREDERE ACHTERGROND VAN VAN WIJMEN&#13;
Bij zijn eerste verbale optreden komt Van Wijmen niet met een samenvatting of met&#13;
een selectie van punten uit het preadvies, maar met een schets van een bredere achtergrond&#13;
of, anders gezegd, brengt hij het thema op een hoger abstractiëniveau. Dat&#13;
doet hij wel meer en dan is hij op zijn best.&#13;
Nog steeds betekent de natuur zeker niet minder dan de menselijke activiteit, het&#13;
stedelijk weefsel en de urbanisatie (vierde wereld). Tegenover de natuur staat wel een&#13;
exponentiële groei van de andere genoemde verschijnselen. Daarbij moeten natuur&#13;
en landbouw als naasten worden gezien. In de landbouw beseft men wel de waarde&#13;
van de natuur, doch hecht men aan het inkomen. Ook de consument meent het goed&#13;
met de natuur, doch wil niet (te) veel voor zijn levensmiddelen betalen. Hoewel sommige&#13;
ontwikkelingen ten goede zijn gekeerd (bijvoorbeeld de waterverontreiniging),&#13;
is in het algemeen sprake van een snellere draagvlakbelasting.&#13;
Geen belang mag ten koste van een ander belang gaan. We mogen dus geen belang&#13;
maximaliseren, doch moeten naar een evenwicht van belangen streven, we moeten&#13;
optimaliseren, de belangen integreren. Integratie van de landbouw met de natuur&#13;
brengt zeker niet zonder meer mee dat de landbouw op schadevergoeding aanspraak&#13;
kan maken. De keuze is bijvoorbeeld tussen minder mest en een hogere prijs; de&#13;
oplossing moet namelijk niet in de eerste orde (symptoom) maar in de tweede (oorzaak)&#13;
gezocht worden. Eerst indien desondanks de exploitatie suboptimaal is, komt&#13;
de mogelijkheid van een vergoeding aan de orde. Daarbij moet uitgegaan worden&#13;
van vrijwilligheid, hetgeen reeds een begrenzing inhoudt.&#13;
DE HISTORISCHE VERSCHUIVING VAN HET PROBLEEM&#13;
Het Nederlandse landschap laat, aldus P. Nijhoff (Stichting Natuur en Milieu), zien&#13;
dat de bedreiging van de zijde van de landbouw die zich tot 1970 min of meer beperkte&#13;
tot die van museale elementen, inmiddels de ecologie zelf is gaan betreffen.&#13;
Als gevolg van overproduktie en overbemesting staan wij nu voor zeer harde maatregelen om de vruchtbaarheid van de bodem veilig te stellen. Spreker verwijst naar&#13;
het Structuurschema Natuur- en Landschapsbehoud met zijn afwegingsformules ten&#13;
behoeve van zwakke natuurwaarden. De verantwoordelijkheid ligt dan bij de centrale&#13;
overheid, al voorspelt anderzijds het bestuur op afstand minder goeds. In de&#13;
landinrichting mag de agrarische productie niet toenemen ten koste van de natuur.&#13;
Van bestemmingsplan en streekplan is in dit opzicht weinig te verwachten; wel hopelijk&#13;
van de zienswijze van de centrale commissie naar aanleiding van een verzoek om&#13;
landinrichting in voorbereiding te nemen (art. 26 Landinrichtingswet). Spreker zou&#13;
landinrichtingsprojecten onderworpen willen zien aan de milieu-effect-rapportage&#13;
(MER). Misschien kan een goede afweging worden gemaakt bij de behandeling van&#13;
de aanvraag van een aanlegvergunning, vereist ex het bestemmingsplan. Dat plan&#13;
moet dan wel goed zijn en tijdig worden herzien. Intussen geeft het wel te denken&#13;
dat voor een derde van de oppervlakte van het buitengebied nog geen bestemmingsplan&#13;
van kracht is.&#13;
Al met al heeft Nijhoff alleen vertrouwen in het Relatienotabeleid, waarvan helaas&#13;
de omvang in termen van oppervlakte nog onvoldoende is. Het beleid is gebaseerd&#13;
op 'no pay, no cure'. Zeer in het algemeen kan gesteld worden dat de natuurbescherming&#13;
veel organisatie vereist en een bestuursklimaat dat de natuur goed gezind&#13;
is.&#13;
In de ogen van drs. D.H. Franssens is Nijhoff te somber. Sinds 1970 is in werkelijkheid&#13;
niet veel veranderd. Gedurende de grote, goede, landbouwjaren leek de natuur&#13;
in gevaar te komen, nu zoekt de landbouw oplossingen voor de grote aanpassingsproblemen.&#13;
Anderzijds bestaat zeker geen aanleiding voor een (te) idyllische&#13;
kijk op de toekomst van de natuur. In het buitengebied zal de landbouw de motor&#13;
blijven en zullen bestuurshandelingen in natuurbeschermingskringen ergernis blijven&#13;
opwekken. Mr. G. J. van Dinter zegt de komende tien jaar revolutionaire ontwikkelingen&#13;
in de landbouw te verwachten. Het zal daarbij om diepte-investeringen&#13;
gaan die (dus) relatief weinig grond vergen. In het algemeen zal de zogenaamde&#13;
grondgebondenheid van de landbouw verminderen.&#13;
VERWEVING EN SCHEIDING&#13;
Volgens mr. W.J. Wolf f (Landbouwschap) is de onderscheiding tussen verweving en&#13;
scheiding nog niet geheel duidelijk. Hij verwijst hiervoor naar het advies van de RARO&#13;
en in het bijzonder naar schadefactor en feitelijke betekenis. Het preadvies zou&#13;
alleen betrekking hebben op zone C, denk daarbij aan kleinschalige zandgebieden.&#13;
Zone B en A worden aldus node gemist en dat terwijl ook de Kroonjurisprudentie&#13;
zich niet tot zone C beperkt. Spreker wijst er op dat de landbouw niet naar eenvormigheid&#13;
streeft, doch meer functies op één perceel uitoefent. Verder moet men&#13;
onderscheid maken tussen natuur en landschap. Dan blijken landbouw en landschap&#13;
beter te kunnen coëxisteren dan landbouw en natuur.&#13;
Al kan bij verweving het landbouwbelang niet worden gemaximaliseerd, aan de&#13;
ontplooiing van de landbouw behoeven daarom nog geen vergaande beperkingen te&#13;
worden gesteld. De ontwikkeling van de natuur heeft juist, met name op zandgronden, vroeger dankzij de bescherming door de landbouw zo'n vlucht kunnen nemen.&#13;
Thans dreigen de natuurwaarden koekoeksjongen in het landbouwnest te worden.&#13;
De landbouw is nu beter af onder het regime van de Relatienota dan onder dat van&#13;
natuurbeschermende en aanverwante wetgeving. Er is te weinig ervaring met schadevergoeding&#13;
ex de Natuurbeschermingswet. Nu weer rijst de vraag hoe deze wet zich&#13;
zal verhouden tot de Landbouwbeheerswet. Het zal nodig blijken criteria voor aanwijzingen&#13;
te formuleren. Dan kan eerst wat nu relatieriotabeleid heet worden overwogen&#13;
en de Natuurbeschermingswet bij uitzondering worden toegepast. Dat moet&#13;
ook wel, omdat een aanwijzing van een gebied na minimale inspraak door de boeren&#13;
als een overval wordt gezien. Zeker is dat van hun bereidheid het behoud van de natuur&#13;
afhangt en dat die bereidheid weer afhangt van compensatie in geld. In dit verband&#13;
wijst jhr. mr L.H. J. Van Asch van Wijck er op dat in de aanwijzingsprocedure&#13;
eigenaren (moeten) worden gehoord. In de praktijk evenwel komt de mening van&#13;
de eigenaar lang niet altijd aan het licht. Zover wil Van Wijmen niet gaan. Er is&#13;
Kroonberoep, de eigenaar staat dus niet buiten spel. Maar overvallen wordt hij wel.&#13;
De schadevergoedingsregeling, parallel met die van art. 49 Wet RO, levert de eigenaar&#13;
maar zelden iets op. Spreker vergelijkt met de BP-wet, die de rechter tot de&#13;
vraag kan brengen of aanvaarding van een beperking nog kan worden gevergd. Zo&#13;
niet, dan is onteigening met volledige schadeloosstelling het alternatief.&#13;
Mr D.W. Bruil (RARO) is in het algemeen, met de preadviseurs, voorstander van&#13;
verweving. De realisatie stuit (echter) op de houding van natuurbeschermers en landbouwers,&#13;
beiden nauwelijks tot concessies bereid. Zo worden in de landinrichting&#13;
maar al te gauw elementen van natuur en landschap opgeruimd en wordt in het Relatienotabeleid&#13;
veel meer reservaatsgebied dan beheersgebied aangewezen. In beide gevallen&#13;
is scheiding het gevolg. De vooruitzichten voor verweving lijken te verbeteren,&#13;
nu de landbouw zich tot consolidatie gedwongen ziet en de natuurbeschermers beseffen&#13;
dat zij afhankelijk zijn van de medewerking van de boeren.&#13;
Van Wijmen tekent hierbij aan dat de keuze de landinrichting uiteindelijk boven&#13;
het bestemmingsplan te stellen niet de beste was. Tevens waarschuwt hij tegen toekomstig&#13;
te weinig doordacht gebruik van de operationele gebiedsaanwijzing (oga).&#13;
Er ontstaan telkens nieuwe ideeën, terwijl bestaande instrumenten goed bruikbaar&#13;
kunnen zijn. Daarbij moeten we onderscheiden tussen conserverende en innoverende&#13;
bestemmingen. De laatste dienen mede om verloedering tegen te gaan. In de praktijk&#13;
blijkt bestuursdwang, gezien de hoge kosten, geen aantrekkelijke weg. Helaas zijn&#13;
bovendien de gemeenten in ernstige mate achterstallig met het maken van&#13;
bestemmingsplannen voor het buitengebied. Het gemis blijkt wanneer een bouwvergunning&#13;
wordt aangevraagd. Het Landbouwschap voelt, aldus ir. T.T. Wind, voor&#13;
een evenwicht tussen de aanwijzing van beheers- en van reservaats gebieden. Hij twijfelt&#13;
er niet aan of we in de boeren vertrouwen kunnen stellen.&#13;
BESTEMMINGSPLANNEN EN BEHEERSOVEREENKOMSTEN&#13;
Veelal willen provincies en gemeenten in het kader van ruimtelijke plannen geen beperkingen&#13;
aan de uitoefening van het landbouwbedrijf opleggen zonder dat daar een vergoeding tegenover staat (blz. 33). 'No pay no cure' dus. Sommige beperkingen&#13;
kunnen een plaats vinden in het bestemmingsplan óf in een beheersovereenkomst.&#13;
In het eerste geval heeft de boer niets of weinig te verwachten van de toepassing van&#13;
art. 50 (voorheen art. 49) WRO, in het tweede krijgt hij de - overeengekomen -&#13;
vergoeding. Anders dan de RARO en de preadviseurs die pleiten voor een art. 50-&#13;
geldstroom van enige betekenis, spreekt Bruil zijn voorkeur uit voor een scheiding&#13;
tussen beperkingen zónder en mét vergoeding. De eerste behoren in het bestemmingsplan&#13;
ondergebracht te worden, de tweede in een beheersovereenkomst. De&#13;
scheiding zal moeten volgen uit serieuze onderhandelingen tussen wijze vertegenwoordigers&#13;
van de belangen van landbouw en van natuur.&#13;
De samenloop van de privaatrechtelijke beheersovereenkomst en de publiekrechtelijke&#13;
instrumenten ex de Wet Ruimtelijke Ordening (en de Natuurbeschermingswet)&#13;
is ook een zorg voor ir A.J.M, de Schutter (bureau beheer landbouwgronden&#13;
Noord-Brabant). De vrees dat de overeen te komen beheersbepalingen later in het&#13;
bestemmingsplan buitengebied zullen worden opgenomen weerhoudt zeer veel boeren&#13;
van het aangaan van een beheersovereenkomst. Sprekers aanbeveling van een&#13;
duidelijke afbakening van de diverse instrumenten komt overeen met de conclusie&#13;
van Bruil hierboven.&#13;
BEHEERSOVEREENKOMSTEN EN BEHEERSPLANNEN&#13;
Met de beheersovereenkomsten wil het nog niet zo vlotten. Bruil gaat in op de&#13;
rechtsongelijkheid tussen de positie van een beheerder en van de eigenaar van een&#13;
exde Natuurbeschermingswet aangewezen element. Naarmate de&#13;
schadevergoeding (art. 18 Natuurbeschermingswet) hoger zou zijn, zou dus een&#13;
beheersconstructie voor de overheid aantrekkelijker kunnen zijn. Gegeven de&#13;
bestemming moet beslist worden aan welke gebruiksbeperking wel en aan welke&#13;
niet een vergoeding moet worden gekoppeld. In ieder geval heeft de landbouw geen&#13;
recht op roofbouw en de natuurbescherming geen recht op elk offer van de&#13;
boeren.&#13;
De ontwikkeling stemt De Schutter toch wel tevreden. Eind 1985 vielen landelijk&#13;
reeds 21 000 ha onder een beheersplan, waren voor 4700 ha beheersovereenkomsten&#13;
gesloten en waren 2900 ha pachtvrij aangekocht. Aldus strekte het relatienotabeheer&#13;
op vrijwillige basis zich uit over 36% van de beoogde oppervlakte. Niet zelden gaat&#13;
het om een zwaar beheerspakket. Het Relatienotabeleid laat zich steeds meer gelden;&#13;
het landinrichtingsbeleid steunt het beheer via de toedeling. Inmiddels duurt het lang&#13;
voordat de boeren worden betaald voor landschapsbeheer. Zij voelen zich bedreigd&#13;
door publiekrechtelijke instrumenten, ook door het bestemmingsplan, en eisen duidelijkheid&#13;
omtrent de betekenis en de grenzen van een en ander. Gelukkig zal de Wet&#13;
beheer landbouwgronden rechtszekerheid brengen. Spreker noemt als algemene&#13;
ontwikkelingen&#13;
- produktiebeperking, ook die door extensivering, waardoor een impuls aan het&#13;
Relatienotabeleid wordt gegeven;&#13;
- de toepassing van andere bedrijfssystemen die de verweving van landbouw en na&#13;
tuur bevordert; - het einde van de periode van stormachtige groei in landbouw en industrie, waardoor&#13;
het zwaartepunt van bestemming en inrichting verschuift naar beheer.&#13;
BEHEERSOVEREENKOMSTEN EN GELD&#13;
Het voor beheersovereenkomsten begrote bedrag noemt De Schutter toereikend. De&#13;
afgelopen tien jaar zijn de middelen niet aan bezuiniging onderhevig geweest. Landbouw&#13;
én natuur hebben belang bij instandhouding van beheersregelingen, temeer&#13;
daar met reservaatsvorming nog meer kosten zijn gemoeid. Tenslotte zal de omzetting&#13;
van de huidige Beschikking Beheersovereenkomsten in de Wet Beheer Landbouwgronden&#13;
de rechtszekerheid van de aan het beleid meewerkende boeren vergroten.&#13;
ECONOMISCHE EN ECOLOGISCHE LIMIETEN&#13;
We moeten niet uit het oog verliezen dat een bedrijf een economische eenheid is,&#13;
die (dus) doelmatigheid vereist, aldus Wind. Hij vergelijkt vervolgens de toegestane&#13;
monocultuur, bijvoorbeeld aardappelteelt, met de veehouderij waaraan uit overwegingen&#13;
van natuurbescherming beperkingen kunnen of zullen worden opgelegd. Dit&#13;
onderscheid kan Van Wijmen niet geheel volgen. Aardappelteelt geschiedt toch in&#13;
wisselslag, waardoor net als bij grasland van verwevenheid met de natuur sprake is.&#13;
Spreker herinnert aan de indrukwekkende presentatie van prof. ir F.A.M, de Haan&#13;
(Wageningen), die als grens aangeeft de onaanvaardbare frustratie van (andere) basisfactoren&#13;
als drinkwaterkwaliteit en bodemvruchtbaarheid. Uit een en ander blijkt&#13;
dat de scheiding tussen natuur en milieu kunstmatig is en dat het de ecologie is waarom&#13;
het gaat.&#13;
Ook dr. J. Tesink denkt aan de ecologische grenzen, maar is in dit opzicht minder&#13;
ongerust. Dat geldt ook voor de zure depositie (in de wandeling zure regen genoemd),&#13;
die veel minder gevaarlijk is dan de droge depositie. De landbouw is geenszins&#13;
de enige schuldige aan een en ander, doch aan de overproduktie moet zeker een&#13;
halt worden toegeroepen. Hierbij valt te denken aan voedselhulp in de Derde Wereld,&#13;
vervroegde uittreding van boeren (op 55-jarige leeftijd, voorstel EGcommissaris&#13;
F. Andriessen) en afstand van grond door de landbouw, bij voorkeur&#13;
voor doeleinden van natuur en landschap.&#13;
WETGEVING EN ANDERE REGELGEVING&#13;
Reeds jaren geleden werd algemeen gevoeld dat de omvang van de regelgeving de&#13;
wenselijkheid te boven ging. Alom klonk de roep om deregulering. Inmiddels is, zo&#13;
constateert Brussaard, de burger de regels meer en meer naar zijn hand gaan zetten,&#13;
als het ware zelf gaan dereguleren en dat nog wel op basis van subjectiviteit. De officiële&#13;
deregulering door de wetgever komt in de eerste plaats voor waar nog geen regels waren, dus in de sfeer van de wetsontwerpen. Als de overheid van de noodzaak&#13;
van nieuwe regelgeving overtuigd is, zal zij die tot stand brengen. Er is veel&#13;
nieuwe wetgeving te verwachten. Daarbij moeten grote groepen wel het gevoel krijgen&#13;
dat zij rechtvaardig worden behandeld, dat de verdeling van de lasten evenwichtig&#13;
is, dat zorgvuldigheid is betracht. Een en ander wil zeker niet zeggen dat altijd&#13;
maar schadevergoeding in het vooruitzicht wordt gesteld. Een belangrijke ontwikkeling&#13;
is de herregulering (reregulering), omzetting van andere regelgeving, bij voorbeeld&#13;
van de Relatienota, in wetgeving in formele zin. Daardoor komen meer waarborgen&#13;
voor de burger, behalve misschien in een experimenteel stadium. De relatie&#13;
van de ruimtelijke ordening met inrichting en beheer wordt verder ontwikkeld.&#13;
Thans biedt met name het streekplan nog te weinig houvast. Bestemmingsplannen&#13;
vertonen nog te weinig effect bij het bepalen van gewenste ontwikkelingen. Het&#13;
Besluit Ruimtelijke Ordening 1985 brengt wel enige verbetering door de nadruk te&#13;
leggen op de doeleinden van het bestemmingsplan en het (daardoor) dichter te brengen&#13;
bij de andere planfiguren in de ruimtelijke ordening.&#13;
Bij mr. J.H.J. van Blommestein bestaat de indruk dat gedragsbeïnvloeding van&#13;
groter gewicht is dan het bestemmingsplan. Vroeger was hij burgemeester van Terschelling,&#13;
nu van Voorst. Strandjutters en boeren blijken geheel verschillend op regelgeving&#13;
te reageren. Spreker waarschuwt tegen te veel regelgeving op verschillende&#13;
niveaux en gericht op verschillende doeleinden.&#13;
De wetgeving bevat te veel generalisatie en te veel delegatie, ook aan bestuurders.&#13;
In dezen is - volgens Brussaard - niet zelden enigszins terecht - het vertrouwen&#13;
niet al te groot. Hieraan voegt Franssens toe dat de bestuurders dreigen de vrijheid&#13;
te verwerven die vroeger aan de eigenaren toekwam. Kennelijk denkt hij aan de uitholling&#13;
van de eigendom, de sterke groei van het publiekrecht met betrekking tot&#13;
onroerend goed, die gezien kan worden als een overheveling van bevoegdheden van&#13;
de eigenaar naar de overheid. Op zijn beurt denkt Brussaard weer dat een beschrijving&#13;
van de doeleinden, alsmede een aantal regels in het streekplan het ambtelijk&#13;
beslissen in redelijke banen kunnen leiden.&#13;
J.A. Vlielander wijst er op dat, anders dan de landbouw, de natuur op Europees&#13;
niveau niet gemeenschappelijk is. Zouden onze boeren moeten opereren onder strengere&#13;
natuur (-en milieu) eisen dan elders, dan zouden zij in de concurrentie verliezen&#13;
oplopen en zou in zekere zin een deel van onze landbouw naar andere landen overgaan.&#13;
Ook Van Wijmen heeft nagedacht over de verschuiving van regelgeving naar&#13;
bestuur, zowel via deregulering als door vage normstelling. Hij noemt hierbij de&#13;
Landinrichtingswet, de Wet agrarisch grondverkeer, de Wet voorkeursrecht gemeenten&#13;
met vele algemene maatregelen van bestuur. Aldus ligt het zwaartepunt te&#13;
veel bij het bestuur en wordt de rechter te veel ingeschakeld om fouten te herstellen.&#13;
Zo wordt in de Arob-rechtspraak gebruik door de overheid van privaatrecht afgewezen,&#13;
indien de burger verlies lijdt ter zake van de waarborgen (zie bijvoorbeeld betaling&#13;
als voorwaarde voor een uitwegvergunning als instrument voor verhaal van&#13;
grondkosten).</content><legacyfootnotes/><footnotes><footnote/></footnotes><auteurs>Mr. D.L. Rodrigues Lopes</auteurs><published>1987-04-01 00:00:00</published><modified>1987-04-01 00:00:00</modified><editiondate>1987-04-01</editiondate><htmlpath>https://denhollander.info/artikel/6321</htmlpath></article>
</articles></edition>
<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1993</searchword><id>5252</id><udhid>UDH:TvAR/5252</udhid><titel>reclamante tegen het plan van toedeling in de ruilverkaveling 'Weert-Stramproy' (TvAR 1993/4614)</titel><searchwords><searchword>TvAR 5/1993</searchword><searchword>TvAR 1993/4614</searchword><searchword>UDH:TvAR/5252</searchword></searchwords><attachments><attachment><name>1993_nr 5_Rechtspraak_4614.pdf</name><extention>pdf</extention><url>https://denhollander.info/download/5251/ci</url></attachment></attachments><inleiding>Landinrichtingswet, art. 195 en 196&#13;
&#13;
Gemeente wil in het kader van de ruilverkaveling&#13;
een strook grond voor de aanleg van een&#13;
niet in een (ontwerp-)bestemmingsplan opgenomen&#13;
fietspad verwerven, teneinde toekomstige&#13;
onteigeningsprocedures te voorkomen.&#13;
Gelet op de belangen van de eigenaren&#13;
van de ter plaatse gelegen huiskavels kan aan&#13;
het verlangen van de gemeente niet tegemoet&#13;
gekomen worden. De eigenaren zouden door&#13;
het missen van een strook van 5 m van hun&#13;
huiskavel ernstig gedupeerd worden, terwijl&#13;
compensatie in grond niet mogelijk is gebleken.&#13;
Nu er geen begrenzingenplan is waarin&#13;
het fietspad is opgenomen kunnen de betreffende&#13;
huiskavels ook niet gewijzigd worden&#13;
ingevolge de richtlijnen voor het opstellen&#13;
van het plan van toedeling.&#13;
Evenmin wordt aan de wens van de gemeente&#13;
tot toedeling van compensatiegrond&#13;
in verband met uitbreidingsplannen tegemoet&#13;
gekomen. Het betreft een verzoek om toedeling&#13;
in een sterk overvraagd gebied en de&#13;
wens vloeit feitelijk voort uit zich buiten het&#13;
ruilverkavelingsblok afspelende ontwikkelingen.</inleiding><content>S., reclamante tegen het plan van toedeling in&#13;
de ruilverkaveling "Weert-Stramproy";&#13;
Enz.&#13;
De bezwaren van reclamante&#13;
Reclamante handhaaft twee bezwaren, die als&#13;
volgt kunnen worden samengevat:&#13;
1. De gemeente Stramproy wenst ten behoeve&#13;
van de aanleg van een fietspad langs de&#13;
noordzijde van de Molenweg een strook&#13;
grond ter breedte van ca 5 m te krijgen toegedeeld.&#13;
2. Aan de gemeente Stramproy is toegedeeld&#13;
kavel 024235 waardoor de inbreng ter&#13;
plaatse van de molen vergroot is. Omdat re&#13;
clamante te kennen gaf aan die vergroting bij&#13;
de molen geen behoefte te hebben, heeft de&#13;
L.C. de toedeling gewijzigd. Reclamante wil&#13;
een toedeling in het gebied ten oosten van de&#13;
Molenweg om compensatiegrond te hebben&#13;
voor agrariërs die te zijner tijd moeten wijken&#13;
voor de uitbreidingsplannen van de gemeente.&#13;
Het standpunt van de Centrale Landinrichtingscommissie&#13;
en de Landinrichtingscommissie&#13;
De Landinrichtingscommissie heeft zich&#13;
aangesloten bij het standpunt van de Centrale&#13;
Landinrichtingscommissie. Dit standpunt is&#13;
neergelegd in de pleitnota, met bijlagen, van&#13;
de vertegenwoordiger van de CC, welke&#13;
pleitnota aan dit vonnis is gehecht en waarvan&#13;
de inhoud als hier herhaald en ingelast wordt&#13;
aangemerkt (niet opgenomen, MIred.).&#13;
Samengevat luidt dit als volgt:&#13;
Ad.1.&#13;
Toedeling van een strook grond van ca 5 m&#13;
langs de noordzijde van de Molenweg zou inhouden,&#13;
dat de eigenaren van de ter plaatse&#13;
gelegen huiskavels ernstig gedupeerd zouden&#13;
worden. Het verlies aan grond kan bovendien&#13;
niet gecompenseerd worden, omdat het onderhavige&#13;
gebied sterk overvraagd is.&#13;
De "Richtlijnen voor het opstellen van het&#13;
plan van toedeling" bepalen ook dat de grenzen&#13;
van huiskavels niet gewijzigd mogen&#13;
worden, tenzij zulks voortvloeit uit het begrenzingenplan.&#13;
Dit laatste doet zich niet voor&#13;
nu bedoeld fietspad niet in het begrenzingenplan&#13;
is opgenomen.&#13;
het fietspad komt evenmin voor in een&#13;
(ontwerp-)bestemmingsplan van reclamante,&#13;
hetgeen betekent dat geenszins vaststaat dat&#13;
het ooit aangelegd zal worden.&#13;
Dit bezwaar is derhalve ongegrond.&#13;
Ad. 2.&#13;
In het gebied, waar reclamante toegedeeld&#13;
wil worden, heeft zij nauwelijks inbreng; zij&#13;
brengt in het algemeen kleine, verspreid gelegen&#13;
stukken grond in. Bovendien is het gebied&#13;
sterk overvraagd, waarbij nog komt dat er in&#13;
het algemeen kleine eigenaren zijn toegedeeld,&#13;
die ter plaatse ook gronden inbrengen.&#13;
De C.C. is van oordeel dat niet aan dit bezwaar&#13;
kan worden tegemoet gekomen, omdat&#13;
de wens van reclamante niet voortvloeit uit&#13;
haar belang binnen het ruilverkavelingsblok,&#13;
maar uit zich daarbuiten afspelende ontwikkelingen.&#13;
De inbreng van reclamante is bovendien&#13;
zozeer versnipperd dat toedeling van één&#13;
grote kavel niet verlangd kan worden, temeer&#13;
daar zulks slechts mogelijk is door de toedeling&#13;
van anderen te verslechteren.&#13;
Het oordeel van de rechtbank&#13;
Ter zitting van de rechter-commissaris en ook&#13;
bij de behandeling voor de rechtbank is gebleken,&#13;
dat de gemeente Stramproy de gronden&#13;
voor de aanleg van een fietspad langs de&#13;
noordzijde van de Molenweg wil verwerven&#13;
in het kader van de ruilverkaveling teneinde&#13;
zodoende toekomstige onteigeningsprocedures&#13;
te voorkomen.&#13;
Deze wens van reclamante is begrijpelijk,&#13;
doch gelet op de belangen van de eigenaren&#13;
van de ter plaatse gelegen huiskavels kan&#13;
hieraan naar het oordeel van de rechtbank niet&#13;
tegemoet worden gekomen.&#13;
Door het missen van een strook ter breedte&#13;
van 5 m van hun huiskavel zouden de eigenaren&#13;
ernstig gedupeerd worden, terwijl compensatie&#13;
in grond niet mogelijk is gebleken.&#13;
Nu er voorts nog geen begrenzingenplan is&#13;
waarin betreffend fietspad is opgenomen kunnen&#13;
de betreffende huiskavels ook niet gewijzigd&#13;
worden ingevolge de "Richtlijnen voor&#13;
het opstellen van het plan van toedeling". Het&#13;
fietspad is evenmin opgenomen in een (ontwerp-)&#13;
bestemmingsplan.&#13;
Ook aan de vraag om compensatiegrond&#13;
ten oosten van de Molenweg kan naar het oordeel&#13;
van de rechtbank niet worden tegemoet&#13;
gekomen, nu het een sterk overvraagd gebied&#13;
is en de wens van reclamante feitelijk voortvloeit&#13;
uit zich buiten het ruilverkavelingsblok&#13;
afspelende ontwikkelingen.&#13;
De rechtbank zal gezien het voorgaande de&#13;
bezwaren van reclamante afwijzen, met veroordeling&#13;
van reclamante in de kosten van het&#13;
geding, die de rechtbank aan de zijde van de&#13;
gezamenlijke belanghebbenden zal begroten&#13;
op nihil.&#13;
Beslissing&#13;
De rechtbank:&#13;
Wijst de bezwaren van reclamante af.&#13;
(Enz.)</content><legacyfootnotes/><footnotes><footnote/></footnotes><auteurs/><published>1993-05-01 00:00:00</published><modified>1992-01-06 00:00:00</modified><editiondate>1993-05-01</editiondate><htmlpath>https://denhollander.info/artikel/5252</htmlpath></article>
</articles></edition>
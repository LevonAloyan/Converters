<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1991</searchword><id>6783</id><udhid>UDH:TvAR/6783</udhid><titel>'F.M. Swart en F.R. Brands / burgemeester en wethouders van Rolde' (TvAR 1991/4455)</titel><searchwords><searchword>TvAR 3/1991</searchword><searchword>TvAR 1991/4455</searchword><searchword>UDH:TvAR/6783</searchword></searchwords><attachments><attachment><name>1991_nr 3_Rechtspraak_4455.pdf</name><extention>pdf</extention><url>https://denhollander.info/download/6508/ci</url></attachment></attachments><inleiding>Hinderwet, art. 2, jo. Wet op de&#13;
Raad van State, art. 107&#13;
Mestopslag groter dan 50 m3 uit overschotgebieden,&#13;
valt onder de Afvalstoffenwet. </inleiding><content>Vz. Afdeling geschillen van bestuur, 14 september&#13;
1990&#13;
(Wytzes)&#13;
Beschikking van de Voorzitter van de Afdeling&#13;
voor de geschillen van bestuur van de&#13;
Raad van State op het verzoek om toepassing&#13;
van art. 107 van de Wet op de Raad van State&#13;
in het geschil tussen:&#13;
F.M. Swart en F.R. Brands, beiden te Nooitgedacht,&#13;
(verzoekers)&#13;
en&#13;
burgemeester en wethouders van Rolde&#13;
(verweerders).&#13;
Verweerders hebben bij beschikking van&#13;
10 april 1990 aan J.M.H. Huybregts te Slootdorp&#13;
een vergunning onder voorschriften&#13;
ingevolge de Hinderwet verleend voor het&#13;
uitbreiden of wijzigen van een akkerbouwbedrijf&#13;
met mestopslag, gelegen aan de&#13;
Borgerderstraat 9 te Nooitgedacht. De beschikking&#13;
van verweerders is aan deze uitspraak&#13;
gehecht.&#13;
Tegen deze beschikking hebben verzoekers&#13;
bij schrijven van 11 mei 1990 beroep&#13;
ingesteld. Het beroepschrift is aan deze uitspraak&#13;
gehecht.&#13;
Daarnaast hebben zij bij schrijven van gelijke&#13;
datum verzocht de beschikking van&#13;
verweerders van 26 april 1990 te schorsen.&#13;
Het verzoekschrift is aan deze uitspraak gehecht.&#13;
Bij het verhoor, bedoeld in art. 108 van de&#13;
Wet op de Raad van State, op 11 september&#13;
1990 hebben F.R. Brands en F.M. Swart hun&#13;
verzoek toegelicht. Voorts is J.M.H.&#13;
Huybregts gehoord. Verweerders zijn niet&#13;
verschenen.&#13;
In rechte:&#13;
Ingevolge art. 107, eerste lid, van de Wet op&#13;
de Raad van State dient te worden nagegaan&#13;
of de uitvoering van het besluit van verweerders&#13;
voor verzoekers een onevenredig nadeel&#13;
met zich zou brengen in verhouding tot het&#13;
door een onmiddellijke uitvoering van bedoeld&#13;
besluit te dienen belang. Voor zover&#13;
deze toetsing meebrengt dat het geschil in de&#13;
bodemprocedure wordt beoordeeld, heeft het&#13;
oordeel van de Voorzitter daaromtrent een&#13;
voorlopig karakter en is dat niet bindend in die&#13;
procedure.&#13;
Bij hun beschikking, waaromtrent toepassing&#13;
van art. 107 van de Wet op de&#13;
Raad van State is verzocht, hebben verweerders&#13;
aan J.M.H. Huybregts een vergunning&#13;
onder voorschriften ingevolge de Hinderwet verleend voor het uitbreiden of&#13;
wijzigen van een akkerbouwbedrijf met&#13;
mestopslag op het perceel Borgerderstraat 9&#13;
te Nooitgedacht.&#13;
Verzoekers vrezen dat de aanwezigheid&#13;
van de mestsilo op ongeveer 50 meter van&#13;
hun woning onaanvaardbare stank- en&#13;
geluidsoverlast zal veroorzaken en dat het&#13;
uitzicht vanuit de tuin bij de woning zal&#13;
worden belemmerd.&#13;
In het kader van deze procedure dient te&#13;
worden beoordeeld of verzoekers het in&#13;
art. 107 van de Wet op de Raad van State&#13;
bedoelde onevenredige nadeel zullen lijden&#13;
indien de beschikking onmiddellijk van&#13;
kracht wordt.&#13;
Vergunning is verleend voor een mestbassin&#13;
met een inhoud van 1.113 m3.&#13;
Gebleken is dat de mest door de Drents-&#13;
Overijssels-Gelderse Mestcentrale wordt&#13;
aangevoerd vanuit overschotgebieden en in&#13;
de inrichting wordt opgeslagen totdat deze&#13;
op het land wordt uitgereden.&#13;
Ingevolge art. 31, eerste lid, aanhef en&#13;
onder c, van de Afvalstoffenwet worden&#13;
onder inrichtingen als bedoeld in die wet,&#13;
onder meer verstaan inrichtingen bestemd tot&#13;
het bewaren of het overladen van afvalstoffen,&#13;
indien de capaciteit een bij algemene&#13;
maatregel van bestuur aangegeven grens&#13;
overschrijdt.&#13;
Ingevolge art. 1, aanhef en onder d, van het&#13;
Inrichtingenbesluit Afvalstoffenwet worden&#13;
als inrichting, bedoeld in art. 31, eerste lid,&#13;
onder c, aangemerkt inrichtingen bestemd&#13;
tot het bewaren van andere dan de onder a tot&#13;
en met c van dit artikel genoemde categorieën&#13;
afvalstoffen met een capaciteit van&#13;
50 m3 of meer.&#13;
Op grond van het bovenstaande oordeelt&#13;
de Voorzitter dat de inrichting in beginsel valt&#13;
binnen de termen van art. 1, onder d. en art. 2&#13;
van het Inrichtingenbesluit Afvalstoffenwet,&#13;
zodat op deze inrichting de Afvalstoffenwet&#13;
van toepassing is.&#13;
Het is derhalve niet denkbeeldig dat bij de&#13;
beslissing in het bodemgeschil de bestreden&#13;
beschikking zal worden vernietigd.&#13;
Mitsdien is er ten aanzien van verzoekers&#13;
sprake van het in art. 107 van de Wet op de&#13;
Raad van State bedoelde onevenredige nadeel,&#13;
zodat de bestreden beschikking dient te&#13;
worden geschorst.&#13;
Uitspraak:&#13;
De Voorzitter van de Afdeling voor de geschillen&#13;
van bestuur,&#13;
Gezien de Tijdelijke wet Kroongeschillen&#13;
en de Wet op de Raad van State:&#13;
I. schorst de beschikking van verweerders&#13;
van 10 april 1990;&#13;
II. gelast dat de gemeente Rolde aan&#13;
F.M. Swart en F.R. Brands, beiden te Nooit&#13;
gedacht, het door hen ingevolge art. 107,&#13;
zesde lid, van de Wet op de Raad van State&#13;
gestorte recht, zijnde ƒ 75,- vergoedt.</content><legacyfootnotes/><footnotes><footnote/></footnotes><auteurs>Wytzes</auteurs><published>1991-03-01 00:00:00</published><modified>1991-03-01 00:00:00</modified><editiondate>1991-03-01</editiondate><htmlpath>https://denhollander.info/artikel/6783</htmlpath></article>
</articles></edition>
<edition><articles><article><jaar>2017</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2017</searchword><id>14409</id><udhid>UDH:TvAR/14409</udhid><titel>Pacht - Pachtkamer Hof Arnhem-Leeuwarden,  20 september 2016, ECLI:NL:GHARL:2016:7563 - (Van Rijn/Smit)  (TvAR 2017/5886)</titel><searchwords><searchword>TvAR 7/8/2017</searchword><searchword>TvAR 2017/5886</searchword><searchword>UDH:TvAR/14409</searchword></searchwords><attachments><attachment><name>19286.pdf</name><extention>pdf</extention><url>https://denhollander.info/download/19286/ci</url></attachment></attachments><inleiding/><content>&lt;p&gt;(mrs. Th.C.M. Willemse, F.J.P. Lock en H.L. &lt;br /&gt;Wattel en de deskundige leden mr. ir. H.J. Vinke en ir. H.K.C. Roelofsen)&lt;/p&gt;&#13;
&lt;h3 class="jurisprudentieinzake"&gt;Pachtovereenkomst. Melkquotum. Ontbinding.&lt;/h3&gt;&#13;
&lt;p&gt;[Burgerlijk Wetboek, art. 6:80 lid 1, art. 6:248 lid 1, art. 7:348, art. 7:359, art 7:367 lid 2, art. 7:397]&lt;/p&gt;&#13;
&lt;p&gt;Pachter is tekort geschoten door het melkquotum dat met het verpachte samenhing tussentijds in te brengen in een melkmaatschap waardoor hij niet meer, althans niet bij uitsluiting, over het melkquotum kon beschikken. Ook mocht pachter niet zonder toestemming van verpachter het gebruik van het gepachte als melkveebedrijf wijzigen door het gepachte te gebruiken voor de kweek van sedum. Deze tekortkomingen leveren grond op voor ontbinding van de (reguliere) pachtovereenkomst en veroordeling tot ontruiming van het gepachte. Daarnaast kan verpachter wegens de vervreemding van het melkquotum aanspraak maken op schadevergoeding. Het is in een geval als het onderhavige met de aard van de schade in overeenstemming om de door verpachter geleden schade te begroten op 50% van de op het moment van de inbreng van het melkquotum in de maatschap geldende verkeerswaarde van het melkquotum dat met het verpachte samenhangt. Dat pachter voor de inbreng van het melkquotum geen (kenbare) financi&amp;euml;le vergoeding heeft gekregen en het melkquotum thans geen waarde meer vertegenwoordigt, doet daaraan niet af.&lt;/p&gt;&#13;
&lt;p&gt;Met noot B. Nijman&lt;/p&gt;&#13;
&lt;p&gt;Arrest van de pachtkamer&lt;/p&gt;&#13;
&lt;p&gt;inzake&lt;/p&gt;&#13;
&lt;p&gt;Josephus Marinus Maria van Rijn,&lt;/p&gt;&#13;
&lt;p&gt;wonende te Bunnik,&lt;/p&gt;&#13;
&lt;p&gt;appellant in het principaal hoger beroep,&lt;/p&gt;&#13;
&lt;p&gt;ge&amp;iuml;ntimeerde in het incidenteel hoger beroep,&lt;/p&gt;&#13;
&lt;p&gt;in eerst aanleg: gedaagde,&lt;/p&gt;&#13;
&lt;p&gt;hierna: Van Rijn,&lt;/p&gt;&#13;
&lt;p&gt;advocaat: mr. P.M. Scholtes,&lt;/p&gt;&#13;
&lt;p&gt;tegen:&lt;/p&gt;&#13;
&lt;p&gt;1. Frans Joseph Huibert Canisius Smit,&lt;/p&gt;&#13;
&lt;p&gt;wonende te Utrecht,&lt;/p&gt;&#13;
&lt;p&gt;2. Caroline Francisca Ernestine van Olden-Smit,&lt;/p&gt;&#13;
&lt;p&gt;wonende te &amp;rsquo;s-Hertogenbosch,&lt;/p&gt;&#13;
&lt;p&gt;3. Mechteld Joanna Elisabeth Antoinette Boon-Smit,&lt;/p&gt;&#13;
&lt;p&gt;wonende te Leiden,&lt;/p&gt;&#13;
&lt;p&gt;4. Ernestine Josine Anne Marie Smulders-Smit,&lt;/p&gt;&#13;
&lt;p&gt;wonende te Leiden,&lt;/p&gt;&#13;
&lt;p&gt;zijnde erven van P.F.Ch. Smit,&lt;/p&gt;&#13;
&lt;p&gt;ge&amp;iuml;ntimeerden in het principaal hoger beroep,&lt;/p&gt;&#13;
&lt;p&gt;appellanten in het incidenteel hoger beroep,&lt;/p&gt;&#13;
&lt;p&gt;in eerste aanleg: eisers,&lt;/p&gt;&#13;
&lt;p&gt;hierna: de erven Smit,&lt;/p&gt;&#13;
&lt;p&gt;advocaat: mr. N.S. Commijs.&lt;/p&gt;&#13;
&lt;h2&gt;1 Het verdere verloop van het geding in hoger beroep&lt;/h2&gt;&#13;
&lt;p&gt;1.1 Voor het verloop van de procedure tot dan toe verwijst het hof naar het tussenarrest in deze zaak van 26 januari 2016. Bij dat tussenarrest is een comparitie van partijen bepaald. Van Rijn heeft een akte ter rolle na tussenarrest (met producties 7 tot en met 13) genomen.&lt;/p&gt;&#13;
&lt;p&gt;1.2 Vervolgens heeft de comparitie van partijen op 30 juni 2016 plaatsgevonden. Voorafgaande aan de comparitie van partijen zijn nog de volgende stukken in het geding gebracht:&lt;/p&gt;&#13;
&lt;p&gt;- zijdens Van Rijn: producties 14 tot en met 16&lt;/p&gt;&#13;
&lt;p&gt;- zijdens de erven Smit: producties 12 tot en met 22.&lt;/p&gt;&#13;
&lt;p&gt;Van het in geding brengen van deze stukken is ter gelegenheid van de comparitie van partijen akte verleend.&lt;/p&gt;&#13;
&lt;p&gt;1.3 Na afloop van de comparitie van partijen heeft het hof arrest bepaald.&lt;/p&gt;&#13;
&lt;h2&gt;2. De vaststaande feiten&lt;/h2&gt;&#13;
&lt;p&gt;2.1 De erven Smit zijn eigenaar van de percelen grond, kadastraal bekend gemeente Bunnik, sectie D, nummer 34 ged. (voorheen sectie B, nummer 621; hierna: perceel 34) en kadastraal bekend gemeente Bunnik, sectie D, nummer 94 en 34 ged. (hierna: perceel 94/34).&lt;/p&gt;&#13;
&lt;p&gt;2.2 Ten aanzien van perceel 34, totaal groot 2.21.19 hectare, is sprake van een reguliere pachtovereenkomst tussen de erven Smit als verpachter en Van Rijn als pachter. Deze pachtovereenkomst tussen (de rechtsvoorgangers van) Van Rijn en (de rechtsvoorgangers van) de erven Smit bestaat sinds 2 oktober 1957. De duur van deze pachtovereenkomst is telkens van rechtswege verlengd. De pachtprijs bedraagt thans &amp;euro; 1.582,03 per jaar.&lt;/p&gt;&#13;
&lt;p&gt;2.3 Ten aanzien van perceel 94/34, totaal groot 2.87.40 hectare, is sinds 1998 sprake van een geliberaliseerde pachtovereenkomst, die tussen de vader van de erven Smit (hierna: Smit sr) en Van Rijn laatstelijk met ingang van 1 januari 2013 is aangegaan voor de duur van &amp;eacute;&amp;eacute;n jaar. De pachtprijs bedroeg &lt;br /&gt;&amp;euro; 2.583,- voor de periode van &amp;eacute;&amp;eacute;n jaar.&lt;/p&gt;&#13;
&lt;p&gt;2.4 Van Rijn exploiteerde op de percelen 34 en 94/34 een melkveebedrijf. In 1983 behoorde er circa 17,5 ha grond tot het bedrijf van Van Rijn waarop voor het melkquotum circa 260.000 kg melk is toegewezen.&lt;/p&gt;&#13;
&lt;p&gt;2.5 Van Rijn heeft het met perceel 34 samenhangende melkquotum in 2006 ingebracht in een melkmaatschap. De daartoe strekkende overeenkomst van samenwerking tussen Vrebamelkvee B.V. e.a. (hierna: Vreba, in de overeenkomst ook vennoot sub 1 genoemd) en Van Rijn (in de overeenkomst ook vennoot sub 2 genoemd) luidt &amp;ndash; voor zover thans relevant &amp;ndash; als volgt:&lt;/p&gt;&#13;
&lt;p&gt;&amp;ldquo;IN AANMERKING NEMENDE:&lt;/p&gt;&#13;
&lt;ul&gt;&#13;
&lt;li class="streepjes"&gt;(&amp;hellip;)&lt;/li&gt;&#13;
&lt;li class="streepjes"&gt;dat de vennoot sub 1 streeft naar een schaalvergroting van de onderneming waarbij een rendabele exploitatie van het melkveebedrijf uitgangspunt is en de vennoot sub 1 op bedrijfseconomische gronden tracht de financieringslasten per kilogram geproduceerde melk te verlagen;&lt;/li&gt;&#13;
&lt;/ul&gt;&#13;
&lt;p&gt;(&amp;hellip;)&lt;/p&gt;&#13;
&lt;ul&gt;&#13;
&lt;li class="streepjes"&gt;dat de vennoot sub 1 en sub 2 in dit verband streven naar een overdracht van de goederen (roerende en onroerende), en/of melkveestapel en/of het melkquotum door de vennoot sub 2 aan de vennoot sub 1;&lt;/li&gt;&#13;
&lt;/ul&gt;&#13;
&lt;p&gt;(&amp;hellip;)&lt;/p&gt;&#13;
&lt;ul&gt;&#13;
&lt;li class="streepjes"&gt;dat de samenwerking tevens c.q. mede als doel heeft om eventueel op termijn te komen tot een geruisloze overdracht van het gehele bedrijf en/of een zelfstandig onderdeel van het bedrijf en/of het volledige melkquotum door de vennoot sub 2 aan de vennoot sub 1, (&amp;hellip;);&lt;/li&gt;&#13;
&lt;/ul&gt;&#13;
&lt;p&gt;(&amp;hellip;)&lt;/p&gt;&#13;
&lt;p&gt;&lt;span class="bold"&gt;AANVANG EN DUUR &lt;/span&gt;&lt;/p&gt;&#13;
&lt;p&gt;ARTIKEL 1&lt;/p&gt;&#13;
&lt;p&gt;1. Het bedrijf van het samenwerkingsverband wordt met ingang van 1 november 2005, of en zoveel latere datum als door de Belastingdienst voor akkoord wordt bevonden, voor onbepaalde tijd voor gezamenlijke rekening en risico van de maten uitgeoefend c.q. voortgezet (&amp;hellip;).&lt;/p&gt;&#13;
&lt;p&gt;INBRENG&lt;/p&gt;&#13;
&lt;p&gt;ARTIKEL 4&lt;/p&gt;&#13;
&lt;p&gt;Onder goedkeuring door de belastingdienst zal in de samenwerking/maatschap op de ingangsdatum worden ingebracht:&lt;/p&gt;&#13;
&lt;p&gt;(&amp;hellip;)&lt;/p&gt;&#13;
&lt;p&gt;B. door de vennoten sub 2:&lt;/p&gt;&#13;
&lt;p&gt;(&amp;hellip;)&lt;/p&gt;&#13;
&lt;p&gt;3. De pachtrechten (als pachter en/of verpachter) ter zake van de percelen cultuurgrond (inclusief melkquotum zie hierna).&lt;/p&gt;&#13;
&lt;p&gt;4. Het gebruik en genot van de productierechten, vergunningen en goodwill, indien en voor zover deze noodzakelijk of dienstig zijn in het kader van de samenwerking.&lt;/p&gt;&#13;
&lt;p&gt;5. Het economisch belang van de referentiehoeveelheid melkproductie, per 1 november 2005 groot 226.370 kg (4,26% vet), COS-registratienummer 19.683&lt;span class="italic"&gt;, [+ 83.000 kg RB MvR] (opmerking hof: handgeschreven in de kantlijn toegevoegd) &lt;/span&gt;echter zolang er nog g&amp;eacute;&amp;eacute;n akkoord is van de belastingdienst en indien er een akkoord is van de belastingdienst, gedurende een periode van drie jaar na het moment van aangaan van dit samenwerkingsverband, blijft de economische eigendom van het melkquotum bij de vennoot sub 2, zelfs indien dit juridisch (bij het COS) al geregistreerd is op naam van de vennoot sub 1 en zal de vennoot sub 2 ter zake een &amp;ldquo;gebruikersvergoeding&amp;rdquo; als winstaandeel uit het samenwerkingsverband ontvangen.&lt;/p&gt;&#13;
&lt;p&gt;(&amp;hellip;)&lt;/p&gt;&#13;
&lt;p&gt;&lt;span class="bold"&gt;BESTUUR, GEMEENSCHAPPELIJKE VERMOGEN EN WERKZAAMHEDEN &lt;/span&gt;&lt;/p&gt;&#13;
&lt;p&gt;ARTIKEL 8&lt;/p&gt;&#13;
&lt;p&gt;1. Iedere vennoot heeft het bestuur over de maatschaps-activiteiten en het gemeenschappelijk vermogen, onder de beperking dat het bestuur met betrekking tot rechtshandelingen en feitelijke handelingen dat voorzienbaar het financi&amp;euml;le belang van &amp;euro; 15.000,- (&amp;hellip;) te boven gaat, uitsluitend toekomt aan de vennoten gezamenlijk. (&amp;hellip;)&lt;/p&gt;&#13;
&lt;p&gt;(&amp;hellip;)&lt;/p&gt;&#13;
&lt;p&gt;5. Ten aanzien van het melkquotum geldt dat g&amp;eacute;&amp;eacute;n van partijen de beschikkingsmacht heeft terzake zonder dat de arbiter ten deze e.e.a. heeft beoordeeld en toestemming heeft verleend i.v.m. de mogelijke fiscale consequenties.&lt;/p&gt;&#13;
&lt;p&gt;(&amp;hellip;)&lt;/p&gt;&#13;
&lt;p&gt;8. De beheersbevoegdheid met betrekking tot het uitbreiden van de maatschap met andere vennoten in het kader van het samenwerkingsverband c.q. het samenvoegen van melkquota komt uitsluitend toe aan de vennoot sub 1. (&amp;hellip;)&amp;rdquo;&lt;/p&gt;&#13;
&lt;p&gt;2.6 Op de percelen 34 en 94/34 wordt door Van Rijn sinds 2006 sedum gekweekt.&lt;/p&gt;&#13;
&lt;p&gt;2.7 Een brief van 16 oktober 2013 namens de erven Smit aan Van Rijn (productie 5 bij dagvaarding in eerste aanleg) luidt &amp;ndash; voor zover thans relevant &amp;ndash; als volgt:&lt;/p&gt;&#13;
&lt;p&gt;&amp;ldquo;Verpachters zijn van oordeel dat door u wanprestatie is gepleegd wegens het vervreemden van het melkquotum. Dit is dermate ernstig dat wij namens verpachters alsnog het verpachtersaandeel melkquotum wensen af te rekenen en de pacht wensen te be&amp;euml;indigen.&amp;rdquo;&lt;/p&gt;&#13;
&lt;p&gt;2.8 Een brief van 12 augustus 2014 van de advocaat van de erven Smit aan Van Rijn (productie 7 bij dagvaarding in eerste aanleg) luidt &amp;ndash; voor zover thans relevant &amp;ndash; als volgt:&lt;/p&gt;&#13;
&lt;p&gt;&amp;ldquo;Op 31 december 2012 heeft u met cli&amp;euml;nten een geliberaliseerde pachtovereenkomst voor de duur van &amp;eacute;&amp;eacute;n jaar, ingaande 1 januari 2013 en eindigende 31 december 2013, gesloten. Deze pachtovereenkomst is door de Grondkamer Noord-West goedgekeurd op 21 maart 2013. Nadien is er geen nieuwe pachtovereenkomst gesloten. De pachtovereenkomst is derhalve be&amp;euml;indigd, maar u heeft het voorheen door u gepachte nog niet ontruimd. U gebruikt het voormalig pachtobject zonder recht of titel en handelt hiermee onrechtmatig jegens cli&amp;euml;nten.&lt;/p&gt;&#13;
&lt;p&gt;(&amp;hellip;)&lt;/p&gt;&#13;
&lt;p&gt;De heer Pruijn, rentmeester van cli&amp;euml;nten, heeft geconstateerd dat er geen koeien op uw bedrijf meer worden gehouden en dat de hele boerderij in gebruik is voor de teelt van sedum. Ook het gepachte staat vol sedum. (&amp;hellip;) Nu zich een verandering in de bedrijfsvoering heeft voorgedaan, heeft de heer Pruijn u op 14 augustus 2013 tijdens een gesprek verzocht inzage te verschaffen in de op het gepachte rustende melkquotum.&amp;rdquo;&lt;/p&gt;&#13;
&lt;h2&gt;3 De beoordeling van het geschil in hoger beroep&lt;/h2&gt;&#13;
&lt;p&gt;3.1 In eerste aanleg hebben de erven Smit - zakelijk samengevat - gevorderd dat voor recht wordt verklaard dat de pachtovereenkomst ter zake van perceel 94/34 is ge&amp;euml;indigd, dat de pachtovereenkomst ter zake van perceel 34 wordt ontbonden, dat Van Rijn wordt veroordeeld tot ontruiming van de percelen 34 en 94/34 en dat Van Rijn wordt veroordeeld om de helft van de waarde van het voorheen met het pachtobject samenhangende melkquotum te vergoeden vooralsnog begroot op &amp;euro; 27.715 en met de verplichting voor Van Rijn om de COS- en LEI-gegevens terzake over te leggen, met veroordeling van Van Rijn in de proceskosten. Aan deze vorderingen hebben de erven Smit in de kern genomen het volgende ten grondslag gelegd. De geliberaliseerde pachtovereenkomst ten aanzien van perceel 94/34 is per 1 januari 2014 ge&amp;euml;indigd en sindsdien heeft Van Rijn dit perceel zonder recht of titel in gebruik. Ten aanzien van perceel 34 heeft Van Rijn zonder toestemming van de pachter het melkquotum in 2006 vervreemd. Ook heeft Van Rijn van perceel 34 sinds 2006 niet langer het persoonlijk gebruik; het is feitelijk SemperGreen dat het perceel gebruikt. Daardoor is Van Rijn tekort geschoten in de nakoming van zijn verplichtingen uit de pachtovereenkomst, hetgeen grond oplevert voor ontbinding van die overeenkomst. De erven Smit hebben bovendien recht op vergoeding van de helft van de waarde van het door Van Rijn vervreemde melkquotum dat met het gepachte samenhing.&lt;/p&gt;&#13;
&lt;p&gt;3.2 De rechtbank heeft de vorderingen van de erven Smit goeddeels toegewezen. Daartoe heeft de rechtbank &amp;ndash; zakelijk weergegeven &amp;ndash; overwogen dat de pachtovereenkomst ter zake van perceel 94/34 per 31 december 2013 is ge&amp;euml;indigd. Die pachtovereenkomst is niet verlengd en er is ter zake van dat perceel ook geen nieuwe pachtovereenkomst gesloten. Van Rijn mocht er ook niet zonder meer van uit gaan dat voor de periode na 31 december 2013 weer een nieuwe pachtovereenkomst zou worden gesloten. Ten aanzien van perceel 34 heeft de rechtbank overwogen dat Van Rijn toerekenbaar is tekortgeschoten in de nakoming van zijn verplichtingen jegens de erven Smit door zonder toestemming van de verpachter het met het gepachte samenhangende melkquotum te vervreemden, dat zonder overleg met de verpachter sprake is geweest van een verregaande mate van wijziging in de bedrijfsvoering en dat niet boven redelijke twijfel verheven is dat Van Rijn zelf de gronden bedrijfsmatig gebruikt. Nu het melkquotum in 2006 is vervreemd, had Van Rijn per 31 december 2006 daarover met de erven Smit moeten afrekenen zodat met die peildatum moet worden gerekend. Dat het melkquotum inmiddels waardeloos is, doet daaraan niet af, aldus de rechtbank.&lt;/p&gt;&#13;
&lt;p&gt;in het principaal hoger beroep&lt;/p&gt;&#13;
&lt;p&gt;3.3 Tegen voornoemde beslissingen van de rechtbank en de daaraan ten grondslag liggende overwegingen heeft Van Rijn zeven grieven gericht.&lt;/p&gt;&#13;
&lt;p&gt;3.4 Met de eerste grief richt Van Rijn zich tegen de feitenvaststelling door de rechtbank. Nu het hof de feiten zelfstandig heeft vastgesteld, behoeft deze grief geen verdere bespreking.&lt;/p&gt;&#13;
&lt;p&gt;3.5 Grief II richt zich tegen het oordeel van de rechtbank dat de pachtovereenkomst ter zake van perceel 94/34 is ge&amp;euml;indigd. Tussen partijen staat vast dat ten aanzien van dit perceel sprake is van een geliberaliseerde pachtovereenkomst in de zin van artikel 7:397 lid 1 BW en dat de overeenkomst per 1 januari 2013 is aangegaan voor de duur van &amp;eacute;&amp;eacute;n jaar. Deze pachtovereenkomst eindigde derhalve van rechtswege per 31 december 2013. Van Rijn heeft aangevoerd dat de pachtverhouding ten aanzien van dit perceel al sinds 1998 bestaat, dat het voorkwam dat een pachtovereenkomst pas tijdens de looptijd van de overeenkomst werd ondertekend en dat ten aanzien van bepaalde periodes helemaal geen schriftelijke pachtovereenkomst is gesloten. Deze omstandigheden zijn evenwel onvoldoende om te kunnen concluderen dat Van Rijn er zonder meer op mocht vertrouwen dat de erven Smit instemden met een nieuwe pachtovereenkomst voor de periode n&amp;aacute; 31 december 2013. Dit geldt temeer nu tussen partijen inmiddels een geschil was gerezen en aan Van Rijn bij brief van 16 oktober 2013 (productie 5 bij dagvaarding in eerste aanleg) was meegedeeld dat de erven Smit de pacht (zonder dat dit is beperkt tot een bepaald perceel) wensten te be&amp;euml;indigen. Zelfs indien Van Rijn deze brief zo mocht opvatten dat deze alleen betrekking had op perceel 34, ligt het zozeer voor de hand dat de erven Smit in dat geval ook niet de pachtverhouding ten aanzien van perceel 94/34 wensten voort te zetten, dat Van Rijn aan het enkele stilzwijgen van de erven Smit niet het vertrouwen mocht ontlenen dat zij na 31 december 2013 met hem een nieuwe pachtovereenkomst wilden aangaan. Ook de factuur van 19 juni 2014 (productie 4 bij conclusie van antwoord in eerste aanleg) biedt daarvoor geen grond. Het is, gelet op de omschrijving (zesjaarpacht), aanduiding (Bunnik D 34 ged.) en daarbij vermelde omvang (groot 2.21.90 ha), duidelijk dat die factuur alleen betrekking heeft op de reguliere pachtovereenkomst ter zake van perceel 34. Uit de omstandigheid dat Van Rijn - anders dan in de voorgaande jaren gebruikelijk was - geen factuur ontving voor perceel 94/34 diende hij veeleer af te leiden dat naar de bedoeling van de erven Smit ter zake van dat perceel geen nieuwe pachtovereenkomst zou worden aangeboden. Niet lang daarna (in augustus 2014) is dit ook aan Van Rijn bevestigd. Voor analogische toepassing van art. 7:367 lid 2 BW bestaat geen grond. Grief II faalt dan ook. Voor zover grief II zich ook richt tegen de door de rechtbank gehanteerde ontruimingstermijn, komt het hof daarop later terug.&lt;/p&gt;&#13;
&lt;p&gt;3.6 Grief III heeft betrekking op de door de rechtbank bevestigend beantwoorde vragen of Van Rijn is tekortgeschoten in de nakoming van zijn verplichtingen jegens de erven Smit door het met het verpachte samenhangende melkquotum te vervreemden en of dit ontbinding van de pachtovereenkomst rechtvaardigt.&lt;/p&gt;&#13;
&lt;p&gt;3.7 De hoofdverplichting van een pachter ten aanzien van het melkquotum houdt in dat hij als een goed pachter het met het verpachte samenhangende melkquotum in stand houdt en dat hij het melkquotum aan het einde van de pachtduur ter beschikking stelt van de verpachter. Indien een pachter door eigen toedoen of nalaten (of andere voor zijn rekening en risico komende omstandigheden) tijdens de looptijd van de pachtovereenkomst zonder toestemming van de verpachter de beschikkingsmacht over dit melkquotum verliest, schiet hij in beginsel tekort in de nakoming van zijn verplichtingen jegens de verpachter en kan de verpachter volgens vaste jurisprudentie van dit hof de gevolgen van de niet-nakoming op de voet van artikel 6:80 lid 1 onder a BW reeds op het moment van het verlies van die beschikkingsmacht doen intreden en aanspraak maken op de helft van de verkeerswaarde van het melkquotum op dat moment. Vast staat dat Van Rijn vanaf 2006 geen melkveehouderij meer heeft en het gepachte gebruikt voor het kweken van sedum. Tevens staat vast dat hij in 2006 zonder toestemming van de verpachter het melkquotum heeft ingebracht in de samenwerking (melkmaatschap) met Vreba en dat het melkquotum op naam van Vreba is gesteld. Uit de samenwerkings- dan wel maatschapsovereenkomst zoals die door Van Rijn in het geding is gebrachtr, volgt dat Van Rijn daardoor niet meer, althans niet bij uitsluiting, over het melkquotum kon beschikken en dat de beschikkingsmacht zelfs afhankelijk is gesteld van het oordeel en de toestemming van een arbiter (artikel 8 lid 5 van de overeenkomst). Van Rijn - op wie de plicht rust om gemotiveerd aan te voeren op welke wijze de correcte nakoming van de verbintenis tot oplevering bij het einde van de pacht is verzekerd (vergelijk Hof Arnhem 11 januari 2011, ECLI:NL:GHARN:2011:BP0854, Agr. r. 2011, 5634, Barendse/Barendse) - heeft onvoldoende gesteld om te kunnen concluderen dat hij desalniettemin in staat zou zijn geweest om het melkquotum aan het einde van de pachtperiode aan de erven Smit ter beschikking te stellen. Dit geldt temeer nu vaststaat dat Van Rijn de melkveehouderij in 2006 heeft be&amp;euml;indigd en ook de melkmaatschap inmiddels is ge&amp;euml;indigd zonder dat het melkquotum daarbij weer ter beschikking of op naam van Van Rijn is gesteld. De enkele verklaring namens Vreba (productie 16 zijdens Van Rijn ten behoeve van de comparitie in hoger beroep) dat op aangeven van Van Rijn het melkquotum terug geleverd zou worden is, mede in het licht van de tekst van de samenwerkingsovereenkomst en zonder nadere motivering, daartoe onvoldoende. Voor bewijslevering is dan ook geen plaats; het hof passeert het bewijsaanbod.&lt;/p&gt;&#13;
&lt;p&gt;3.8 Van Rijn is dus tekortgeschoten in de nakoming van zijn verplichting jegens de erven Smit om het met het verpachte samenhangende melkquotum aan het einde van de pachtperiode aan de verpachter ter beschikking te kunnen stellen. Dit levert in beginsel grond op voor ontbinding van de pachtovereenkomst. Daar komt nog het volgende bij.&lt;/p&gt;&#13;
&lt;p&gt;3.9 Door de erven Smit is gemotiveerd gesteld - en door de rechtbank is dienovereenkomstig geoordeeld - dat Van Rijn zonder overleg met en toestemming van de verpachter het gebruik van het gepachte heeft gewijzigd. Onder meer daartegen richt zich grief V. Bij de beoordeling van die grief stelt het hof voorop dat Van Rijn niet heeft betwist dat het (naar het hof begrijpt: in de loop van de tijd) overeengekomen gebruik van perceel 34 het gebruik als melkveebedrijf was. Door het gepachte te gebruiken voor de kweek van sedum heeft Van Rijn de bestemming van het gepachte gewijzigd. Daartoe was Van Rijn niet bevoegd dan na schriftelijke toestemming van de verpachter (artikel 7:348 lid 1 BW). Van schriftelijke toestemming daartoe is evenwel niet gebleken. Ook overigens is hetgeen Van Rijn heeft gesteld onvoldoende om te concluderen dat hij ervan uit mocht gaan dat hij voor de wijziging van de bestemming toestemming had. Tegenover de gemotiveerde betwisting door de erven Smit heeft Van Rijn zijn stelling dat de erven Smit al jarenlang van het kweken van sedum op het gepachte op de hoogte waren (nog ervan afgezien dat daaruit niet zonder meer toestemming voor de bestemmingswijziging kan worden afgeleid), onvoldoende gemotiveerd. Ook deze wijziging van de bestemming vormt een tekortkoming door Van Rijn in de nakoming van zijn verplichtingen uit de pachtovereenkomst.&lt;/p&gt;&#13;
&lt;p&gt;3.10 Zowel het zonder toestemming inbrengen van het melkquotum in de melkmaatschap als het zonder toestemming wijzigen van de bestemming vormen &amp;ndash; ieder voor zich en in onderling verband bezien &amp;ndash; voldoende grond voor ontbinding van de pachtovereenkomst. Door Van Rijn zijn onvoldoende feiten gesteld die tot de conclusie leiden dat deze tekortkomingen de ontbinding met haar gevolgen niet rechtvaardigen. De grieven III en V falen dus. Aan de beoordeling of Van Rijn het gepachte persoonlijk bedrijfsmatig gebruikt, komt het hof niet toe; bij die beoordeling bestaat gelet op het voorgaande immers geen belang meer.&lt;/p&gt;&#13;
&lt;p&gt;3.11 Naast ontbinding van de pachtovereenkomst, kunnen de erven Smit wegens de vervreemding van het melkquotum jegens Van Rijn aanspraak maken op schadevergoeding. Daarop ziet grief IV. Voor zover deze grief voortbouwt op de veronderstelling dat ten aanzien van het melkquotum geen sprake is van een toerekenbare tekortkoming aan de zijde van Van Rijn, faalt deze op de gronden zoals reeds bij de bespreking van grief III uiteengezet. Ook voor het overige mist de grief doel. Als onweersproken staat vast dat indien Van Rijn in 2006 aan de verpachter toestemming had gevraagd om het melkquotum in de melkmaatschap in te brengen, die toestemming alleen verleend zou zijn indien Van Rijn daarover op dat moment met de verpachter had afgerekend. Het is in een geval als het onderhavige met de aard van de schade in overeenstemming om de door de erven Smit geleden schade te begroten op 50% van de op het moment van de inbreng van het melkquotum in de maatschap geldende verkeerswaarde van het melkquotum dat met het verpachte samenhangt. Dat Van Rijn voor de inbreng van het melkquotum geen (kenbare) financi&amp;euml;le vergoeding heeft gekregen en het melkquotum thans geen waarde meer vertegenwoordigt, doet daaraan niet af. De uit de eisen van redelijkheid en billijkheid voortvloeiende rechtsgevolgen (art. 6:248 lid 1 BW) van de contractuele verhouding tussen partijen brengen met zich dat de erven Smit ook onder die omstandigheden aanspraak kunnen maken op de volgens vaste rechtspraak aan de verpachter toekomende vergoeding in geval de pachter het melkquotum zonder toestemming van de verpachter buiten zijn beschikkingsmacht heeft gebracht.&lt;/p&gt;&#13;
&lt;p&gt;3.12 Voor de bepaling van de hoogte van de vergoeding gaat het hof er, overeenkomstig de door Van Rijn in geding gebrachte overeenkomst met Vreba, van uit dat op het moment van de inbreng met het gepachte 226.370 kg met een vetpercentage van 4,26% samenhing. Van Rijn heeft zich ter gelegenheid van de mondelinge behandeling aan deze uitgangspunten gerefereerd en door de erven Smit is onvoldoende gesteld om tot andere uitgangspunten te kunnen concluderen. Voldoende aannemelijk is dat de handgeschreven toevoeging &amp;lsquo;&lt;span class="italic"&gt;+ 83.0000 kg&amp;rsquo; &lt;/span&gt;betrekking heeft op door Van Rijn later bijgekocht melkquotum. De erven Smit hebben onvoldoende gesteld om te kunnen concluderen dat ook dit melkquotum betreft dat met het verpachte samenhing. Het hof gaat er dus vanuit dat van het in 1984 toegewezen melkquotum over 17.5 ha op het moment van de inbreng nog 226.370 kg met 4,26% vet resteerde. Dit resulteert in een melkquotum van 12.935 kg/ha. Met de pachtgrond hing derhalve op het moment van inbreng, uitgaande van 2.21.19 ha pachtgrond, een melkquotum samen van 28.610 kg. Dit melkquotum vertegenwoordigt een waarde van 28.610 x 4,26% x &amp;euro; 0,45 = &amp;euro; 54.845,37. Hiervan komt de erven Smit 50% x &amp;euro; 54.845,37 = &amp;euro; 27.422,68 toe. Hoewel het door de rechtbank berekende en toegekende bedrag (&amp;euro; 27.715,-) dus iets te hoog is, kan het hof gelet op het in hoger beroep geldende grievenstelsel daaraan niets af doen. Van Rijn heeft immers niet, althans niet voldoende kenbaar, een grief gericht tegen de berekening door de rechtbank, zodat het hof van de juistheid daarvan heeft uit te gaan.&lt;/p&gt;&#13;
&lt;p&gt;3.13 Met grief VI richt Van Rijn zich tegen de uitgesproken termijn van ontbinding en ontruiming. Van Rijn mist in zoverre belang bij deze grief dat sinds de uitspraak van de rechtbank inmiddels ruim een jaar is verstreken. Mede gelet daarop ziet het hof aanleiding om Van Rijn thans nog een termijn van een maand na betekening van dit arrest te verlenen teneinde tot ontruiming van de gepachte percelen te komen. Daarmee behoeft ook het verzoek van Van Rijn om analogische toepassing van de opzegtermijn van tenminste een jaar van artikel 7:367 lid 2 BW geen verdere bespreking nu hem feitelijk inmiddels een opzegtermijn van langer dan een jaar is gegund. Daarmee en met de nog te verlenen termijn van een maand is in voldoende mate met de door hem gestelde belangen - afgezet tegen de belangen van de erven Smit - rekening gehouden.&lt;/p&gt;&#13;
&lt;p&gt;3.14 Grief VII (abusievelijk als grief IV aangeduid), die zich richt tegen de proceskostenveroordeling in eerste aanleg, deelt in het lot van de overige grieven. Van Rijn dient als de in overwegende mate in het ongelijk gestelde partij de proceskosten te dragen.&lt;/p&gt;&#13;
&lt;p&gt;3.15 Door Van Rijn zijn niet voldoende gemotiveerd feiten gesteld die, indien bewijzen, tot een ander oordeel aanleiding geven, zodat zijn bewijsaanbod wordt gepasseerd.&lt;/p&gt;&#13;
&lt;p&gt;in het incidenteel hoger beroep&lt;/p&gt;&#13;
&lt;p&gt;3.16 De erven Smit hebben in incidenteel hoger beroep &amp;eacute;&amp;eacute;n grief aangevoerd en hun eis gewijzigd en vermeerderd.&lt;/p&gt;&#13;
&lt;p&gt;3.17 De grief richt zich tegen de afwijzing door de rechtbank van de vordering tot verstrekking van de oorspronkelijke gegevens zoals geregistreerd bij COS en LEI teneinde de juiste waarde van het melkquotum te beoordelen. De erven Smit missen bij deze grief belang aangezien zij geen grief hebben gericht tegen de berekening door de rechtbank van de waarde van het melkquotum. Aangezien ook Van Rijn dat niet heeft gedaan, dient het hof van de juistheid daarvan uit te gaan en kan verstrekking van de verlangde gegevens niet tot een andere uitkomst van deze procedure leiden. Bovendien zijn ook de erven Smit in hoger beroep bij hun aangepaste berekening inmiddels uitgegaan van de gegevens zoals die volgen uit de overeenkomst tussen Van Rijn en Vreba. Met inachtneming van hetgeen het hof daarover in principaal hoger beroep heeft overwogen, leidt dat niet tot een voor de erven Smit gunstiger uitkomst.&lt;/p&gt;&#13;
&lt;p&gt;3.18 De door de erven Smit in hoger beroep gevorderde wettelijke rente over de schadevergoeding ter zake van het melkquotum is door Van Rijn op zichzelf niet bestreden en is toewijsbaar vanaf het einde van de pacht (Hof Arnhem 13 november 2012, ECLI:NL:GHARN:2012:BY4601). De pachtovereenkomst ter zake van perceel 34 is ge&amp;euml;indigd met de door de rechtbank uitgesproken (en bij dit arrest te bekrachtigen) ontbinding van die overeenkomst zodat de wettelijke rente verschuldigd is vanaf 24 juni 2015.&lt;/p&gt;&#13;
&lt;p&gt;3.19 Ook de eisvermeerdering voor zover die ziet op betaling van een gebruiksvergoeding door Van Rijn voor de periode dat hij de percelen 34 en 94/34 zonder recht of titel onder zich heeft, heeft Van Rijn op zichzelf niet bestreden. Voor zover Van Rijn in dat kader nog heeft betoogd dat hij erop mocht vertrouwen dat hij perceel 94/34 mocht blijven gebruiken, heeft aangevoerd dat voor ontbinding van de pachtovereenkomst ter zake van perceel 34 geen grond bestaat, zich heeft beroepen op analogische toepassing van artikel 7:367 lid 2 BW en een langere ontruimingstermijn heeft bepleit, vindt dat zijn Waterloo in hetgeen daarover reeds in principaal hoger beroep is overwogen. Bovendien kan dat alles aan zijn verplichting om voor het gebruik van de percelen een redelijke vergoeding (gelijk aan de pachtprijs) te betalen niet afdoen (artikel 7:359 BW). De vermeerdering van eis is ook overigens toelaatbaar. Een eisvermeerdering in hoger beroep is in beginsel toegestaan en de enkele omstandigheid dat op de vermeerderde eis slechts in &amp;eacute;&amp;eacute;n feitelijke instantie recht wordt gedaan is onvoldoende om de eiswijziging, die nauw verband houdt met de overige vorderingen, niet toelaatbaar te oordelen of om een deel van de proceskosten voor rekening van de erven Smit te brengen.&lt;/p&gt;&#13;
&lt;p&gt;3.20 De gewijzigde vordering tot een verklaring van recht ten aanzien van de be&amp;euml;indiging van de pachtovereenkomst ter zake van perceel 94/34 kan ook worden toegewezen, nu is vastgesteld dat die pachtovereenkomst op 31 december 2013 van rechtswege is ge&amp;euml;indigd.&lt;/p&gt;&#13;
&lt;p&gt;de slotsom in het principaal en in het incidenteel hoger beroep&lt;/p&gt;&#13;
&lt;p&gt;3.21 De slotsom is dat de grieven in het principaal en in het incidenteel hoger beroep falen zodat in zoverre het bestreden vonnis dient te worden bekrachtigd. Voor zover de erven Smit in incidenteel hoger beroep hun eis hebben gewijzigd en die vorderingen gelet op hetgeen hiervoor is overwogen in gewijzigde vorm worden toegewezen, zal het vonnis worden vernietigd en zullen daarvoor nieuwe beslissingen in de plaats worden gesteld. Dat geldt ook voor de door de rechtbank uitgesproken veroordelingen tot ontruiming. De vordering tot veroordeling van Van Rijn tot betaling van wettelijke rente over de schadevergoeding ter zake van het melkquotum en tot betaling van een gebruiksvergoeding gelijk aan de pachtsom over de nog in gebruik zijnde percelen 94/34 en 34 zal worden toegewezen.&lt;/p&gt;&#13;
&lt;p&gt;3.22 Van Rijn dient als de in overwegende mate in het ongelijk gestelde partij de kosten van het principaal en incidenteel hoger beroep te dragen. De kosten voor de procedure in principaal en incidenteel hoger beroep worden vastgesteld op:&lt;/p&gt;&#13;
&lt;p&gt;- griffierecht &amp;euro; 711,-&lt;/p&gt;&#13;
&lt;p&gt;- salaris advocaat &amp;euro; 3.474,- (3 punten x tarief III),&lt;/p&gt;&#13;
&lt;p&gt;desgevorderd te vermeerderen met de wettelijke rente en de nakosten.&lt;/p&gt;&#13;
&lt;h2&gt;4. De beslissing&lt;/h2&gt;&#13;
&lt;p&gt;Het hof, recht doende in het principaal en incidenteel hoger beroep:&lt;/p&gt;&#13;
&lt;p&gt;vernietigt het bestreden vonnis van de pachtkamer van de rechtbank Midden-Nederland, locatie Lelystad, van 24 juni 2015 voor wat betreft de in het dictum onder 5.1, 5.2 en 5.4 uitgesproken verklaring voor recht en veroordelingen en in zoverre opnieuw recht doende:&lt;/p&gt;&#13;
&lt;p&gt;verklaart voor recht dat de pachtovereenkomst ter zake van perceel 94/34 tussen de erven Smit en Van Rijn met ingang van 1 januari 2014 is ge&amp;euml;indigd;&lt;/p&gt;&#13;
&lt;p&gt;veroordeelt Van Rijn om perceel 94/34 en perceel 34 binnen een maand na betekening van dit arrest te ontruimen met medeneming van het zijne en zijnen, om de percelen aan de erven Smit in behoorlijke en opgeruimde staat ter vrije beschikking te stellen, en om de percelen ontruimd te laten;&lt;/p&gt;&#13;
&lt;p&gt;bekrachtigt het bestreden vonnis van de pachtkamer van de rechtbank Midden-Nederland, locatie Lelystad, van 24 juni 2015 voor het overige, met dien verstande dat aan de veroordeling in het dictum onder 5.5 wordt toegevoegd: te vermeerderen met de wettelijke rente over dit bedrag vanaf 24 juni 2015 tot aan de dag van algehele voldoening;&lt;/p&gt;&#13;
&lt;p&gt;veroordeelt Van Rijn tot betaling aan de erven Smit van een bedrag gelijk aan de tot 1 januari 2014 verschuldigde pachtsom voor perceel 94/34 voor de periode vanaf 1 januari 2014 tot aan de dag der ontruiming;&lt;/p&gt;&#13;
&lt;p&gt;veroordeelt Van Rijn tot betaling aan de erven Smit van een bedrag gelijk aan de tot 24 juni 2015 verschuldigde pachtsom voor perceel 34 voor de periode van 24 juni 2015 tot aan de dag der ontruiming;&lt;/p&gt;&#13;
&lt;p&gt;veroordeelt Van Rijn in de kosten van het hoger beroep, tot aan deze uitspraak aan de zijde van de erven Smit vastgesteld op &amp;euro; 711,- voor verschotten en op &amp;euro; 3.474,- voor salaris overeenkomstig het liquidatietarief, te voldoen binnen veertien dagen na dagtekening van dit arrest, en &amp;ndash; voor het geval voldoening binnen bedoelde termijn niet plaatsvindt &amp;ndash; te vermeerderen met de wettelijke rente te rekenen vanaf bedoelde termijn voor voldoening, alsmede te vermeerderen met de nakosten, begroot op &amp;euro; 131,-, met bepaling dat dit bedrag zal worden verhoogd met &amp;euro; 68,- in geval Van Rijn niet binnen veertien dagen na aanschrijving aan de bij dit arrest uitgesproken geldelijke veroordelingen heeft voldaan &amp;eacute;n betekening heeft plaatsgevonden;&lt;/p&gt;&#13;
&lt;p&gt;verklaart dit arrest uitvoerbaar bij voorraad;&lt;/p&gt;&#13;
&lt;p&gt;wijst het meer of anders gevorderde af.&lt;/p&gt;&#13;
&lt;h2&gt;Noot&lt;/h2&gt;&#13;
&lt;p&gt;In dit arrest komen een tweetal zaken aan de orde die met de staking van een melkveehouderijbedrijf te maken hebben. De verkoop van het melkquotum en de wijziging van de bestemming van de gepachte gronden. Beide onderwerpen zijn een bespreking waard.&lt;/p&gt;&#13;
&lt;p&gt;&lt;span class="italic"&gt;Melkquotum&lt;/span&gt;&lt;/p&gt;&#13;
&lt;p&gt;De pachter in deze zaak, Van Rijn, pachtte een tweetal percelen van de erven Smit, waarvan een geliberaliseerd en een regulier. Met het regulier gepachte perceel hing een deel van het tot het melkveebedrijf van de pachter behorende melkquotum samen. In 2006, negen jaar voordat het melkquoteringssysteem zou verdwijnen, ging Van Rijn met een Vreba-vennootschap een melkmaatschap aan. Het pachthof citeert in het arrest de cruciale bepalingen uit de maatschapsakte. De bepalingen van die akte leidden er toe dat Van Rijn niet meer de volledige zeggenschap had over het melkquotum. Geen van de vennoten, dat gold ook voor Van Rijn, had nog zeggenschap over het melkquotum zonder toestemming van een arbiter. Zou de pachtovereenkomst tussen Van Rijn en de erven Smit na 2006, maar voor 1 april 2015, de datum waarop de melkquoteringsregeling kwam te vervallen, zijn ge&amp;euml;indigd, dan was Van Rijn niet &amp;ndash;zelfstandig- in staat geweest om het aan zijn verpachter toekomende melkquotum over te dragen, gezien de door hem in de maatschapsakte aanvaarde beperkingen. Hij had dus niet meer de volledige zeggenschap over het melkquotum. In 2013 stelden de erven Smit hun pachter in gebreke omdat hij het met het gepachte samenhangende melkquotum zou hebben vervreemd, waarna zij ontbinding van de pachtovereenkomst vorderden.&lt;/p&gt;&#13;
&lt;p&gt;Tot de verplichting uit art. 7:347 BW om zich als een goed pachter te gedragen, behoort, althans behoorde, de verplichting om de zeggenschap over het melkquotum te behouden. De pachter moest immers bij het einde van de pacht het melkquotum dat bij het gepachte behoorde aan de verpachter overdragen. In 2008, door de pachtpraktijk eerst gesignaleerd begin 2010, zie Asser/Snijders &amp;amp; Valk 7-III 2016/588 (p 405), is het pachthof deze verplichting gaan benaderen met toepassing van artikel 6:80 BW. Dat was onder meer het geval in het arrest van 9 februari 2010 inzake Beelaerts van Blokland/Dimmendaal (&lt;span class="italic"&gt;Agr.r.&lt;/span&gt; 2010/5565) en het arrest 9 november 2010 inzake Moerdijk/Waterschap Zuiderzeeland (&lt;span class="italic"&gt;Agr.r.&lt;/span&gt; 2011/5633). Daarnaast verwijst in het besproken arrest het pachthof naar het arrest van 11 januari 2011 inzake Barendse/Barendse (&lt;span class="italic"&gt;Agr.r&lt;/span&gt;. 2011/5634). Kort gezegd kwam de benadering die het pachthof in die arresten uitwerkte er op neer dat de pachter die het melkquotum had vervreemd, ontbinding van de pachtovereenkomst kon voorkomen door gemotiveerd aan te geven hoe bij het einde van de pacht correcte nakoming van de opleveringsverplichting veilig gesteld was. Op basis van de constructie in de maatschapsovereenkomst kon Van Rijn geen correcte nakoming garanderen. De tekortkoming inzake het melkquotum rechtvaardigt de ontbinding van de pachtovereenkomst (onderdeel 3.10).&lt;/p&gt;&#13;
&lt;p&gt;Dan komt uiteraard de vraag naar de door de verpachter geleden schade aan de orde. &amp;lsquo;Als onweersproken staat vast&amp;rsquo; aldus het hof dat de verpachter alleen zou hebben ingestemd met de inbreng van het melkquotum in de melkmaatschap, indien de pachter in ruil voor die instemming aan de verpachter diens aandeel in de waarde van het melkquotum zou hebben aangeboden. Het pachthof begroot de schade op de helft van de verkeerswaarde van het melkquotum dat met het gepachte samenhing. Het feit dat het melkquotum inmiddels is vervallen en bij het einde van de pachtovereenkomst geen waarde mee vertegenwoordigde, speelt geen rol. Het pachthof gaat immers uit van het moment, in 2006, waarop de pachter zijn melkquotum vervreemde. Artikel 6:80, lid 1, sub a, BW, bepaalt dat de gevolgen van niet-nakoming reeds intreden voordat de vordering opeisbaar is, indien vaststaat dat nakoming zonder tekortkoming onmogelijk zal zijn. Het melkquotum dat met het gepachte samenhing hoefde de pachter normaliter pas bij het einde van de pachtovereenkomst over te dragen. Vanaf het moment van de overdracht/inbreng van het melkquotum kon hij dat niet meer. Daarmee traden al in 2006 de gevolgen van de niet-nakoming in, waaronder de mogelijkheid tot ontbinding van art. 6:256 BW.&lt;/p&gt;&#13;
&lt;p&gt;Bij lezing van het arrest rijst de vraag of Van Rijn dit niet anders had kunnen aanpakken. Toen de rentmeester in 2013 vroeg naar het melkquotum, had de pachter wellicht de garantie kunnen bieden dat hij bij het einde van de pacht de hoeveelheid melkquotum die aan de verpachter toekwam zou aankopen. Daarmee had hij ontbinding op dit punt mogelijk kunnen ontlopen. Zie de noot van Bruil bij het hiervoor genoemde arrest Moerdijk/Waterschap Zuiderzeeland. Met het vervallen van het melkquotum was hij ook van die verplichting af geweest.&lt;/p&gt;&#13;
&lt;p&gt;Wijziging bestemming&lt;/p&gt;&#13;
&lt;p&gt;De kwestie rond het melkquotum is niet het enige verwijt aan de pachter. Hij heeft ook zonder overleg met en toestemming van de verpachter de bestemming van het aan hem verpachte gewijzigd. Artikel 7:348 BW bepaalt dat de pachter niet bevoegd is bestemming, inrichting of gedaante van het verpachte te wijzigen, zonder schriftelijke toestemming van de verpachter. Dat geldt niet voor zover het gaat om veranderingen of toevoegingen die bij het einde van de pacht zonder noemenswaardige kosten kunnen worden ongedaan gemaakt (lid 1, laatste zin).&lt;/p&gt;&#13;
&lt;p&gt;De &amp;lsquo;bestemming&amp;rsquo; is het overeengekomen gebruik van het verpachte. Dat gebruik zal in ieder geval inhouden dat het verpachte bedrijfsmatig wordt gebruikt voor de uitoefening van de landbouw. Die verplichting valt af te leiden uit artikel 7:376, lid 1, onder a, BW. Met die verplichting valt in ieder geval niet te verenigen dat de pachter het gepachte geheel of gedeeltelijk voor recreatieve doeleinden gaat gebruiken. Zie het arrest van het pachthof van 7 februari 2012 in de zaak Backbier/Dassen (&lt;span class="italic"&gt;Agr.r.&lt;/span&gt; 2012/5686).&lt;/p&gt;&#13;
&lt;p&gt;Binnen het (vooronderstelde) landbouwkundig gebruik mag het gebruik niet zonder meer gewijzigd worden. Om die bepaling te kunnen toepassen, dient &amp;lsquo;het overeengekomen gebruik&amp;rsquo; te worden vastgesteld. Dat was in deze zaak volgens het pachthof het gebruik &amp;lsquo;als melkveebedrijf&amp;rsquo;. Daarbij wordt in het arrest geoordeeld dat het gaat om &amp;lsquo;het in de loop van de tijd overeengekomen gebruik&amp;rsquo;. Die formulering wijst er op dat het pachthof een dynamische uitleg heeft gegeven aan de overeenkomst tussen pachter en verpachter. De klassieke, meer statische benadering, op basis van de Haviltexmaatstaf, ging uit van hetgeen partijen bij het aangaan van de overeenkomst hebben bedoeld en uit elkaars uitlatingen en gedragingen mochten afleiden. Die benadering heeft het pachthof gehanteerd in het arrest Den Hamer/De Cloedt (&lt;span class="italic"&gt;Agr.r.&lt;/span&gt; 2009/5547) van 18 augustus 2009, waarin het ging om een wijziging van gangbare landbouw naar agrarisch natuurbeheer. Zie de onderdelen 4.6 en 4.7 van dat arrest. De rechtspraak inzake de uitleg van duurverhoudingen heeft zich inmiddels echter ontwikkeld naar een dynamische uitleg. In het arrest Dierenartspraktijk/Fuchs van 2 september 2011 (NJ 2012/75) heeft de Hoge Raad bepaald dat ook gedragingen van partijen in de uitvoeringsfase van een overeenkomst voor de uitleg van die overeenkomst van belang zijn. Daardoor kan de verhouding tussen partijen, in verband met de wijze waarop zij feitelijk invulling geven aan die verhouding en de verwachtingen die zij daarmee over en weer wekken, in de loop van de tijd van karakter veranderen, zonder dat met enige nauwkeurigheid een moment valt aan te wijzen waarop partijen een nieuwe overeenkomst zijn aangegaan. Zie over de dynamische uitleg in pachtverhoudingen Asser/Snijders &amp;amp; Valk 7-III 2016/38 en het artikel van Valk in &lt;span class="italic"&gt;TvAR&lt;/span&gt; 2016, p. 303 e.v.&lt;/p&gt;&#13;
&lt;p&gt;In de te bespreken zaak werd de oorspronkelijke pachtovereenkomst aangegaan in het goede jaar 1957. In hoeverre destijds een afspraak is gemaakt over het gebruik en welk gebruik dat was vermeldt het arrest niet. Ook blijkt daaruit niet op welke wijze dit overeengekomen gebruik voor het gepachte perceel zich heeft ontwikkeld tot het gebruik als melkveebedrijf. Gebruik voor het melkveebedrijf kan plaatsvinden door beweiding, maar ook door het gebruik als hooiland, als maisland of &amp;ndash;bijvoorbeeld- door de teelt van voederbieten. Wat er in dit geval gebeurde om aanleiding te geven tot het kwalificatie 'als in de loop van de tijd overeengekomen' wordt niet geheel duidelijk. Wellicht is er naast het feitelijk gebruik tussen partijen iets anders gebeurd, waaruit de overeenstemming is voortgevloeid. Het arrest geeft daarin geen inzicht, anders dan dat in onderdeel 3.9 wordt gezegd dat, ten aanzien van de sedumteelt, uit het jarenlang stilzitten van de verpachter niet zonder meer toestemming kan worden afgeleid. Daarbij blijkt uit het arrest niet welke tijdsduur bij het in de loop van tijd overeengekomen gebruik een rol heeft gespeeld. Vanaf 1957 heeft de pachter het land bijna vijftig jaar in gebruik gehad, voordat hij voor de teelt van sedum koos. Daarmee is echter niet gezegd dat &amp;lsquo;in de loop van de jaren&amp;rsquo; betrekking heeft op een periode van bijna vijftig jaar.&lt;/p&gt;&#13;
&lt;p&gt;Door het gepachte te gebruiken voor de teelt van sedum heeft Van Rijn de bestemming van het gepachte gewijzigd. Het land wordt niet meer gebruikt voor een teelt, die hoort bij een melkveebedrijf. Het pachthof zegt niet welke bestemming de teelt van sedum veronderstelt, maar een tuinbouwbestemming ligt voor de hand. Uit het arrest blijkt niet in hoeverre het gebruik van de overige gronden bij het bedrijf bij het oordeel van het hof een rol gespeeld heeft. Dat is wel aannemelijk. In onderdeel 2.8 wordt verwezen naar een brief van de rentmeester die schrijft dat de gehele boerderij voor de teelt van sedum in gebruik is. De pachter gebruikte het land op dat moment al zes jaar voor de teelt van sedum. Het was dan ook duidelijk dat het om meer dan een incidentele keuze voor een ander gewas ging.&lt;/p&gt;&#13;
&lt;p&gt;De wijziging van de bestemming is een tekortkoming die ontbinding rechtvaardigt (onderdeel 3.10).&lt;/p&gt;&#13;
&lt;p&gt;De dynamische uitleg in pachtverhoudingen kan aanleiding zijn tot onduidelijkheid. Ook een schriftelijk vastgelegde en door de grondkamer goedgekeurde overeenkomst kan op grond daarvan in de loop van de tijd een andere inhoud krijgen. Indien sprake is van onduidelijkheid tussen partijen kan de inhoud van de overeenkomst alleen door de pachtrechter bindend worden vastgesteld. En ook die vaststelling is strikt genomen, uitgaande van de dynamische uitleg, een momentopname. Door die ontwikkeling in de rechtspraak kan de uitleg van een pachtovereenkomst zich niet meer beperken tot de uitleg van de bewoordingen van de pachtakte of het vastleggingsvonnis (Asser/Snijders &amp;amp; Valk 7-III/164 slot). Het systeem van schriftelijke vastlegging van een pachtovereenkomst en de toetsing van die pachtovereenkomst door de grondkamer, sluit niet aan bij die ontwikkeling.&lt;/p&gt;&#13;
&lt;p&gt;B. Nijman&lt;/p&gt;</content><legacyfootnotes/><footnotes><footnote/></footnotes><auteurs>B. Nijman</auteurs><published>2017-08-21 11:59:07</published><modified>2017-08-22 10:22:20</modified><editiondate>2017-08-21</editiondate><htmlpath>https://denhollander.info/artikel/14409</htmlpath></article>
</articles></edition>
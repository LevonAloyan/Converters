<edition><articles><article><jaar>1980</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1980</searchword><id>6575</id><udhid>UDH:TvAR/6575</udhid><titel>DE B.V. IN DE LANDBOUW</titel><searchwords><searchword>TvAR 12/1980</searchword><searchword>UDH:TvAR/6575</searchword></searchwords><attachments><attachment><name>1980_nr 12_Artikel_Lopes.pdf</name><extention>pdf</extention><url>https://denhollander.info/download/6348/ci</url></attachment></attachments><inleiding>Het rapport van de Commissie Landbouw-B.V., ingesteld door de Ver-eniging voor Agrarisch Recht op 16 januari 1979, verscheen in het mei-nummer 1980 van De Pacht en werd besproken op de jaarvergadering van de Vereniging op 30 mei 1980 te Utrecht. De zaal was goed gevuld; de cate-gorie outsiders was in de meerderheid en leverde vrijwel alle sprekers.&#13;
Het was dus een specialistendag en dat kan toch niet geheel de bedoeling zijn. We voelen ons het meeste thuis in pacht en landinrichting en in toe-nemende mate in ruimtelijke ordening en allerlei beheer. Het privaatrecht heeft zijn hoofdrol reeds lang verloren. Dit is echter geen reden ons afzijdig te houden wanneer een leerzame dag over agrarisch vennootschapsrecht wordt georganiseerd; vroeger interesseerden we ons nog voor samenwer-king in de landbouw (1964; preadviezen van Van Agt en Helmich). Bij een rechtsvorm behoort telkens de fiscaliteit; sterker nog, bij de keuze van de rechtsvorm gaat het om kredietpositie, opvolging en belastingrecht. Voor laatstgenoemde factor sluiten wij nog steeds de ogen.</inleiding><content>Zeer in het algemeen&#13;
In 1971 waren er 48.000 naamloze vennootschappen, waarvan er 46.000 zijn omgezet in besloten vennootschappen met beperkte aansprakelijkheid. Het aantal b.v. beloopt thans 140.000, overwegend dus toe te schrijven aan kleine bedrijven en stapelconstructies.&#13;
Samenvattend noemt prof. mr. M. J. A. van Mourik vooral de werk-nemerspositie van de direkteur en dikwijls de fiscaliteit als argumenten voor de keuze van de b.v. Dit geldt ook wanneer de zelfstandige in zijn keuze mede betrekt de koopsompolis en de lijfrente. Niettemin komt de b.v. in de landbouw zelden voor, terwijl toch het continuïteitsargument sterk voor haar pleit. Daar staat tegenover dat de opvolging zich ook zon-der b.v. heel goed laat regelen, aldus is de ervaring van H. E. Huiskamp van het accountantsbureau OLM, dat voor 2500 boeren de administratie voert. Alleen in geval van een (zeer) hoog winstniveau komt z.i. de b.v. in aanmerking. De ondernemer moet zijn rechtsvorm kunnen overzien. Bij de maatschap kan hij dat nog. Daarentegen zal een boer-direkteur ener b.v. er in het geheel niet aan denken zich ziek te melden. Ook Van Mourik heeft wel oog voor psychologische faktoren. Hij ziet de gehechtheid van de boer aan de grond als obstakel voor een constructie als van de b.v. en denkt ook nog aan de beduchtheid van vele boeren voor administratieve verrichtingen. De boer kan geen helder beeld van de b.v. vormen (kan een winkelier dat wel of heeft deze dat niet nodig?). Toch kan de b.v. veel nut hebben als er in de familie van een belangentegenstelling sprake is, al ontkomt men niet aan het probleem van de inbreng. Het alternatief is de figuur van de maat-schap.&#13;
Voor land- en tuinbouw ziet ook mr. R. J. Stassen het meeste in de maat-schap. Werken vader en kinderen in een maatschap samen, dan rekenen zij per jaar met de fiskus af. Een b.v. betaalt belasting per 3 maanden, een grote b.v. zelfs maandelijks. De regeling van het vennootschapsrecht in de Europese Gemeenschap heeft het werken in b.v.-verband niet eenvoudiger gemaakt.&#13;
Ouderlijke boedelverdeling&#13;
Mr. D. L. Rodrigues Lopes maakt er op attent, dat voor de ouderlijke boedelverdeling in het NBW geen plaats is ingeruimd. Volgens sommigen is zulks te betreuren en zal de figuur later in het wetboek terugkeren. Nu ver-wacht Van Mourik dat Boek 4 binnen vier jaar van kracht zal worden. Het verlies van de o.b.v. zal zich laten voelen waar men zich terzake van bedrijfs-opvolging met legaten zal moeten behelpen.&#13;
De rustende notaris D. Botje ziet als probleem met de o.b:v. de keuze van de waarderingsnormen. Hij herinnert zich de oplossing van zwarigheden met deelneming van een onzijdig persoon als ondoenlijk. De dading biedt nog de beste uitweg.&#13;
De maatschap; inbreng van pachtrechten&#13;
A. J. van Hedel (accountantsbureau NCB) bevestigt het nut van de maat-schap voor een goede bedrijfsoverdracht. Belangrijk is dat conflicten tussen de opvolger en zijn broers en zusters worden voorkomen. Helaas werkt men in de praktijk, vertelt Van Mourik, dikwijls met overnemings- in plaats van verblijvingsbedingen. Daardoor blijft de medewerking van de familieleden - ook de aangetrouwde - nodig.&#13;
Op de aard van de inbreng van pachtrechten gaat Rodrigues Lopes nader in. Volgens het rapport is deze niet in strijd met art. 32 Pachtwet. Daarbij dient te worden opgemerkt dat de dagelijkse leiding, de zeggenschap, niet tegen de wil van de verpachter geheel of ten dele van de pachter op andere maten mag worden overgedragen. Ontbinding van de pachtovereenkomst is een te groot risico. Het zou goed zijn als de maat of één van de maten een verwant van de pachter zou zijn, die in aanmerking komt voor indeplaats-stelling. Anders zou moeten worden gedacht aan een poging de verpachter tot aanvaarding van de andere maten als medepachters te bewegen.&#13;
De inbreng van pacht in een b.v. is niet in het rapport behandeld. Hier-voor geldt hetzelfde als zojuist voor de maatschap vermeld. Verpachting aan de opvolger; onverdeeldheid&#13;
Verpachting aan de zoon-opvolger heeft het voordeel dat deze het pacht-objekt tegen de waarde in verpachte toestand zal kunnen overnemen. Men moet echter rekening houden met de mogelijkheid dat het objekt in een on-verdeeldheid geraakt, bij de verdeling waarvan complicaties optreden (blz. 199/200). Rodrigues Lopes ziet dit niet als specifiek nadeel. Anders was de eigendom in de onverdeeldheid verzeild geraakt. Trouwens, het B.W. geeft toch regels voor de opheffing van de onverdeeldheid. De praktijk is echter anders. Het notariaat bewandelt, vertelt Van Mourik, die uitweg uit de on-verdeeldheid niet dan met grote tegenzin.&#13;
De figuur van de verpachting maakt inderdaad de overnemingsprijs relatief laag, halveert die misschien. Bot je waarschuwt wel voor de inspekteur van belasting, overigens uiteraard ook in het rapport vermeld.&#13;
Inbreng van land in de b.v.&#13;
De uiteenzetting terzake van de inbreng van grond in de b.v. (zie blz. 217) ziet Van Mourik als de belangrijkste van het rapport. De balans slaat door naar inbreng.&#13;
In het algemeen komt A. Steenhoek (accountantsbureau OLM en lid van de commissie) tot een andere conclusie. Hij ziet niet gaarne veel vermogen in de b.v. en adviseert onroerend goed zo mogelijk daarbuiten te houden. De erfpachtsvoorwaarden van de Rijksdienst voor de IJsselmeerpolders verplichten het erfpachtrecht in de b.v. in te brengen, zodat voor de boer geen keuze openstaat. Ook de landbouwer A. B. Mensink, direkteur ener landbouw-b.v., spreekt zich uit voor behoud van het onroerend goed in het privé-vermogen. Als argument noemt hij de continuïteit. Ik merk even op dat de commissie met hetzelfde argument aan bezwaren tegen opneming in het b.v.-vermogen minder belang toekent.&#13;
Van Mourik blijft bestrijden dat men er goed aan doet het onroerend goed buiten de landbouw-b.v. te houden. Hij trekt nog een vergelijking met een landgoed, in een stichting ingebracht. Zo komt men te spreken over een b.v. in de recreatiesektor. Hierbij stelt Mensink dat van dergelijke bedrijven de opbrengsten veel te laag zijn. Mr. J. Rensema merkt nog op dat voor de recreatie de landbouwvrijstelling niet geldt.&#13;
Volgens mr. N. M. Zijp zou de beslissing moeten afhangen van de in-komensvermeerdering per ha. per jaar. Die zou de 4% van de verkeers-waarde per ha moeten overtreffen om tot inbreng in de b.v. te doen beslui-ten. Dit wordt weer in twijfel getrokken door mr. A.D. Mijs, die de op-brengst uitsluitend hanteert als maatstaf voor de keuze van de rechtsvorm. Waarde en waardering&#13;
Een van de onderwerpen die de gemoederen het meeste beroeren, is de waardebepaling. Er is veel te doen over het verschil tussen de zogenaamde verpachte waarde en de agrarische waarde, mocht er al verschil tussen bestaan.&#13;
De eerste opmerking van de eerste spreker, Van Hedel, identificeert de verpachte waarde met de door de grondkamer gehanteerde waarde van het objekt van pachters voorkeursrecht en vergelijkt met het arrest van de Hoge Raad van 20 juni 1975, N.J. 1976, 414, vermeld op blz. 198. Het gaat aldaar om inbreng tegen verpachte waarde of ...agrarische waarde. Van Hedel vraagt zich af of de boedelrechter die de inkortingsaktie ingesteld door de legitimaris behandelt, inzicht kan verschaffen.&#13;
Volgens Rensema zijn de agrarische waarde en de verpachte waarde twee verschillende waarden, die thans op vrijwel gelijk niveau liggen. Het komt hem voor dat van verpachte waarde sprake is, wanneer zowel de verkoper als de koper beleggers zijn. Het zou dus gaan om de waarde op de beleg-gingsmarkt. (Naderhand heeft spreker nog laten weten deze stelling niet te willen handhaven. Niet alleen in theorie maar ook voor de praktijk zou de agrarische waarde van de verpachte waarde kunnen verschillen).&#13;
Inbreng tegen verpachte waarde in een b.v. betekent bevoordeling van de eigen b.v., maar wordt door de belastingdienst niet als schenking aan-gemerkt.&#13;
Van Mourik wil met Van Hedel en Rensema (de grondkamer taxeert ter-zake van het voorkeursrecht de verpachte waarde, dat is die in het verkeer tussen verpachter en verpachter) aannemen dat de verpachte waarde met de z.g. grondkamerprijs overeenkomt, maar gelooft dat de agrarische waarde lager is.&#13;
Zelfs over de verpachte waarde kan men van mening verschillen. Botje zou gaarne de grondkamers een onderscheid willen zien maken tussen ver-vreemding aan de pachtende zoon en aan een pachter buiten de familie. In het eerste geval zou de waarde lager kunnen zijn. Sprekende uit grond-kamerkringen werpt mr. H. van Es tegen, dat de grondkamers niet anders kunnen doen dan de markt volgen.&#13;
Het komt Huiskamp voor dat van verpachte waarde alleen sprake is als inderdaad verpacht is en van agrarische waarde als dat niet het geval is. Mocht om welke reden dan ook het onroerend goed worden ingebracht tegen de waarde in onverpachte toestand, dan is er een groot aandelenkapi-taal. De vraag is dan welke waarde de inspekteur van de successiebelasting zal hanteren.&#13;
De pachter die gebruik maakt van zijn voorkeursrecht, ondervindt de fiskale consequenties wanneer hij de pachtvrije meerwaarde realiseert. De landbouwvrijstelling is dan niet van toepassing. C. Paauwe (accountants-bureau Zeeuwse Landbouwmaatschappij) wijst hierop en verbindt er een waarschuwing aan terzake van de inbreng in de b.v. door de eigenaar van onroeroend goed tegen de verpachte waarde. Geschiedt de inbreng tegen de vrije waarde, dan is een voordeel te behalen; binnenkort zal de Hoge Raad op dit punt helderheid verschaffen.&#13;
De agrarische waarde blijkt weinig houvast te bieden. Zo heeft Rodrigues Lopes het gevoel dat het de waarde zou kunnen zijn waartegen een boer graag land zou kopen, bijvoorbeeld zo'n f 10.000,- per ha., op het ogenblik dus aanmerkelijk lager dan de verpachte waarde. Ook Zijp die de verpachte waarde uitdrukt als netto gekapitaliseerde pachtprijs, is van mening dat de agrarische waarde evenredig is met het rendement van de grond. Door de prijsstijgingen is de agrarische waarde aanzienlijk lager dan de verpachte waarde komen te liggen.&#13;
Mevrouw mr. H. Brands ziet in de inflatieverwachtingswaarde een ge-meenschappelijke component van beide waarden. Rensema ziet geen kans de agrarische waarde objektief te berekenen. Hij zou de waarde willen zien als inzet van een goed voorbereid rechtsgeding. Ir. M. J. M. Schretlen her-innert aan een missive van de minister van Financiën in 1965. De agrarische waarde was toen hoger dan de verpachte waarde, thans is zij lager. Uit de verwarring rond het begrip agrarische waarde leidt Van Es af dat men het beter ongebruikt kan laten.&#13;
Holding&#13;
Een holding-b.v. naast een werk-b.v. zal in de landbouw, gezien het be-scheiden niveau van de winsten en de noodzaak van zelffinanciering, zel-den zijn aan te bevelen. Het gevolg van die financiering is, merkt Van Hedel op, dat de aandelen in de werkmaatschappij zwaarder worden en op den duur toch aan een holding zou kunnen worden gedacht. De oprichting van de holding brengt niet noodzakelijkerwijs mee, stelt Rensema vast, dat de opvolgende zoon aandelen van die holding moet overnemen. Van Hedel denkt vervolgens aan verwerving door de holding van de aandelen van de werkmaatschappij met geleend geld. De holding profiteert van renteaftrek, terwijl de zoon als particuliere geldlener onder het regime van de reparatie-wetgeving zijn renteafrek mogelijk gelimiteerd zal zien tot f 5000,-. Op zijn beurt ziet Rensema de rente als een kostenfaktor drukkend op het aandeel van de holding. Steenhoek wil aannemen dat het gaat om een door de zoon opgerichte holding, die de aandelen van de vader overneemt. Hij gaat er van uit dat de reparatiewetgeving geen uitzondering zal maken voor een lening bestemd voor de verwerving van aandelen. Rensema denkt nog aan vervreemding van de aandelen in de werkmaatschappij door de holding (de opvolgende zoon neemt alleen de werkmaatschappij over). Voor de heffing wegens aanmerkelijk belangwinst behoeft dan niet te worden gevreesd. De b.v. wordt dan een kasgeld-b.v. of een geldzak. Gedacht kan vervolgens nog worden aan vervreemding van de holding aan een bank of aan omzet-ting ervan in een beleggingsinstelling.&#13;
De echtgenote, commissaris ener b.v.&#13;
Het gebruik van constructies leidt soms tot wonderlijke taferelen. Zo verbaast Rodrigues Lopes zich over een niet al te groot landbouwbedrijf, gedreven in b.v.-vorm met een aandeelhoudersvergadering en de boerin als commissaris. Van Mourik antwoordt bevestigend, dat echtgenoten (zelfs de onwetenden onder haar) commissariaten in de kleine b.v. vervullen. De aan de funktie verbonden honorering is juist één van de argumenten om voor de b.v. te opteren.&#13;
B.v. en onteigening&#13;
In het rapport (blz. 217/218) wordt de onteigening van het onroerend goed behandeld. Ter vergadering wordt de inkomensschadeloosstelling aan de orde gesteld. Huiskamp wijst er op dat de direkteur van de b.v. een sala-ris verdient, dat gewoonlijk afwijkt van de winst die hij als zelfstandige boer zou hebben verdiend. De rechtsvorm kan dus zeer wel van invloed zijn op de hoogte van de inkomensschadeloosstelling. Rensema laat nog weten dat landbouwvoorlichters de maatschap ontraden indien onteigening te verwachten is.&#13;
Afwijzing van de landbouw-b.v.&#13;
De commissie staat tenminste gematigd positief tegenover de b.v. als rechtsvorm voor het modale bedrijf (althans het voorbeeldbedrijf). De zaal reageert per saldo nog tamelijk afwijzend. Met name zouden fiscale be-zwaren rijzen tegen de rechtsvorm in geval van overdracht van het bedrijf van de vader op de zoon. Schretlen meent dat de inspekteur andere maat-staven aanlegt, namelijk de - steeds terugkerende - agrarische waarde, terwijl voor de inkomstenbelasting de verkeerswaarde zou gelden. Paauwe noemt nog de 48% vennootschapsbelasting, die weldra hoger ligt dan de gemiddelde inkomstenbelasting en de 20% heffing op de winst op het aan-merkelijk belang. Hij wil nog verder gaan en de b.v. ook voor de midden-stand ontraden. Hij vergelijkt een broer en een zuster. De broer begint een landbouwbedrijf, waarvan de grond met gebouwen op f 2.000.000,- komt (40 ha. tegen f 50.000,-), terwijl de echtgenoot van zijn zuster hetzelfde be-drag nodig heeft om een garage over te nemen. De kinderen komen ook in een gelijke inkomenspositie. De agrarische waarde is echter 40 x f 15.000,-, dus f 600.000,-. Spreker is voorstander van een regeling tijdens het leven van de vader.&#13;
De optelling van de heffing op de aanmerkelijk belang winst ontmoet tegenspraak van Rensema. Gezien de lengte van de termijn moet men den-ken aan de contante waarde, die zo'n 5% zal belopen.&#13;
Paauwe twijfelt aan de bestuurbaarheid van de landbouw-b.v. Is het sa-laris van de direkteur hoog, dan is het dividend op de aandelen laag. De verschillen in belang beloven niet veel goeds.&#13;
Zelf wil ik mij afvragen of de beperkte aansprakelijkheid wel als voordeel moet worden beschouwd, omdat zij potentiële schuldeisers afschrikt en dus aan economische aktiviteiten in de weg staat.&#13;
Tenslotte komt Huiskamp weer met de in het rapport als misverstand aangeduide opvatting dat de b.v. eerst in de overwegingen mag worden be-trokken bij winsten van boven de f 100.000,-. Steenhoek zet nog eens uit-een, dat deze en dergelijke limieten geen rol spelen in het licht van de ont-wikkeling van de sociale wetgeving.&#13;
Nabeschouwing&#13;
In de eerste plaats valt op dat professionele adviseurs onderling en met de (andere) samenstellers van het rapport vrij hardnekkig van mening kunnen verschillen, vooral terzake van de fiscaliteit. Dat is een weinig ontmoedigend voor het aanwezige traditionele lid van de Vereniging voor Agrarisch Recht en misschien een verontschuldiging van het afwezige lid. Voor de eerste maal is aan de belangen van de niet-opvolgende kinderen dezelfde waarde toegekend als aan die van de opvolger. Verscholen achter vennootschapsrecht en fiscaliteit gaat het aloude probleem van de grond-financiering en van de bedrijfsopvolging schuil. Vroeger verzonnen wij van alles om de broers en zusters van de opvolger een zo laag mogelijke gelde-lijke uitkering te verschaffen met het argument dat de financierings-problemen van de opvolger dan nog nauwelijks te dragen waren. De bron van hun inkomsten was en is hun opleiding, die van hem is het bedrijf; dat het laatste zo veel meer kost dan het eerste, mocht geen rol spelen. Zo kwa-men we tot een combinatie van het in de legitieme stellen van de broers en zusters; berekening van de porties op basis van de verpachte waarde van het bedrijf; een lening van de broers en zusters aan de opvolger tot het bedrag van hun porties (looptijd bijvoorbeeld 10 jaar; wel antispeculatie-beding met oog op de realisatie van de pachtvrije meerwaarde binnen bijv. 12 jaar).</content><legacyfootnotes/><footnotes><footnote/></footnotes><auteurs>mr. D. L. Rodrigues Lopes</auteurs><published>1980-12-01 00:00:00</published><modified>1980-12-01 00:00:00</modified><editiondate>1980-12-01</editiondate><htmlpath>https://denhollander.info/artikel/6575</htmlpath></article>
</articles></edition>
<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1989</searchword><id>7223</id><udhid>UDH:TvAR/7223</udhid><titel>'A.E.N. / lijst der geldelijke regelingen in de ruilverkaveling 'De M.'' (TvAR 1989/4213)</titel><searchwords><searchword>TvAR 2/1989</searchword><searchword>TvAR 1989/4213</searchword><searchword>UDH:TvAR/7223</searchword></searchwords><attachments><attachment><name>1989_nr 2_Rechtspraak_4213.pdf</name><extention>pdf</extention><url>https://denhollander.info/download/6806/ci</url></attachment></attachments><inleiding>Landinrichtingswet, art. 210, lid 3 en&#13;
art. 216; EVRM, art. 6&#13;
Het bezwaar heeft betrekking op de aan de&#13;
lijst der geldelijke regelingen ten grondslag&#13;
liggende proces-verbaal van aanwijzingen als&#13;
bedoeld in art. 210, lid 3 Lw.&#13;
De vraag of de rechtbank bevoegd is dit&#13;
bezwaar te beoordelen wordt door de Hoge&#13;
Raad bevestigend beantwoord.&#13;
Tegen de achtergrond van art. 6 EVRM en&#13;
art. 1 van Protocol I dient de bescherming in&#13;
de burgerlijke rechten mede te omvatten de&#13;
behandeling en beslissing door de rechter van&#13;
bezwaren die betreffen de aan de lijst der&#13;
geldelijke regelingen ten grondslag liggende&#13;
aanwijzingen van de CLC.&#13;
Omdat het hier gaat om een krachtens&#13;
delegatie van de wetgever tot stand gebracht&#13;
besluit van algemene strekking, dient de&#13;
toetsing daarvan door de rechter zich te&#13;
beperken tot de vraag of dat besluit in strijd&#13;
is met de tekst of strekking van de Lw.,&#13;
waaronder de vraag of het besluit leidt tot&#13;
willekeurige en onredelijke geldelijke&#13;
regelingen welke de wetgever bij de in art.&#13;
210, lid 3 gegeven bevoegdheid niet op oog&#13;
kan hebben gehad.&#13;
De Hoge Raad vernietigt het vonnis van de&#13;
rechtbank en verwijst het geding naar het&#13;
gerechtshof te Leeuwarden. </inleiding><content>Hoge Raad, 22 juni 1988&#13;
A.E.N., eiser tot cassatie van het vonnis van&#13;
de rechtbank Groningen van 4 december 1987,&#13;
betreffende bezwaar tegen de lijst der&#13;
geldelijke regelingen in de ruilverkaveling 'De&#13;
M.';&#13;
1. Geding in feitelijke instantie.&#13;
Het bestreden vonnis vermeldt het volgende:&#13;
Tegen de Lijst Geldelijke Regelingen&#13;
(LGR) in de ruilverkaveling 'De M.' heeft&#13;
reclamant een viertal bezwaren ingediend.&#13;
Deze bezwaren zijn behandeld door de&#13;
Landinrichtingscommissie (LC) op 12 maart&#13;
1987. Die behandeling heeft niet tot overeenstemming&#13;
tussen partijen geleid.&#13;
Na verwijzing heeft de rechter-commissaris&#13;
deze bezwaren behandeld ter terechtzitting van&#13;
19 mei 1987. Deze behandeling heeft ten&#13;
aanzien van één bezwaar tot overeenstemming&#13;
geleid. De resterende bezwaren zijn daarop&#13;
door de rechter-commissaris verwezen naar&#13;
de terechtzitting van de Rechtbank, alwaar&#13;
zowel reclamant als de Centrale&#13;
Landinrichtingscommissie een pleitnotitie&#13;
hebben overgelegd.&#13;
De Rechtbank heeft de bezwaren ongegrond&#13;
verklaard na te hebben overwogen:&#13;
1. Reclamant handhaaft de navolgende&#13;
bezwaren:&#13;
a. de berekeningswijze van het aantal kavels&#13;
door de LC wordt door hem als onjuist&#13;
bestreden;&#13;
b. bij de berekening van het aantal kavels/&#13;
percentage veldkavel worden kleine&#13;
kavels te zwaar meegewogen;&#13;
c. zijn bedrijf is ten onrechte als één bedrijf&#13;
aangemerkt.&#13;
2. Ten aanzien van bezwaar o:&#13;
toelichting en standpunt van reclamant:&#13;
De ingebrachte huiskavel te H. is als ge&#13;
volg van ruilverkavelingswerkzaamheden&#13;
doorsneden door de J. met aan weerszijden&#13;
een maaipad. Die tocht is thans in eigen&#13;
dom bij het waterschap 'H.' Het aantal kavels&#13;
is ten gevolge van die doorsnijding met&#13;
één vermeerderd. Daarmee heeft de LC&#13;
geen rekening gehouden. De last van een&#13;
aan derden toebehorende doorsnijding is&#13;
voor het bedrijf aanmerkelijk, terwijl die&#13;
toestand voor een groot aantal jaren vast&#13;
ligt. De LC had met de eigendomssplitsing&#13;
rekening moeten houden, hetzij volgens de&#13;
standaardberekening, hetzij middels een&#13;
redelijkheidscriterium. Er is slechts één kavel&#13;
zonder enige eigendomsscheiding ingebracht.&#13;
Als gevolg van de ruilverkaveling is die&#13;
kavel in twee delen gesplitst, terwijl het waterschap&#13;
eigenaar is geworden van de tochtsloot&#13;
en van maaipaden aan weerszijden.&#13;
Standpunt LC:&#13;
Het onderhavige bezwaar heeft betrekking&#13;
op de ingebrachte kavels van reclamant bij&#13;
zijn gebouwen te H. De LC telt daar twee&#13;
kavels, gescheiden door een openbare&#13;
waterloop. Deze telling is overeenkomstig de&#13;
bijlage behorende bij het proces-verbaal van&#13;
aanwijzingen als bedoeld in artikel 210, derde&#13;
lid, Landinrichtingswet, vermeldende:&#13;
'kavels worden begrensd door&#13;
eigendomsgrenzen, openbare wegen dan wel&#13;
wegen in gebruik bij derden, openbare&#13;
waterlopen en de struktuurlijnen, die door de&#13;
commissie in overleg met de Provinciale&#13;
Planologische Dienst zijn aangemerkt als te&#13;
handhaven'.&#13;
Het bezwaar richt zich derhalve tegen het&#13;
proces-verbaal van aanwijzingen hetgeen tot&#13;
ongegrondverklaring moet leiden. Subsidiair stelt zij dat reclamant weliswaar heeft&#13;
aangevoerd dat thans een veel bredere waterloop&#13;
ter plekke is gelegen, inclusief schouwpaden, doch&#13;
dat dat geen argument is voor de telling van de&#13;
inbrengsi-tuatie. Ook in de inbrengsituatie werden&#13;
de kavels gescheiden door een waterloop, welke&#13;
waterloop ook op de legger stond aangegeven.&#13;
Oordeel rechtbank:&#13;
Naar het oordeel van de rechtbank is door&#13;
reclamant onvoldoende bestreden de stelling van&#13;
de LC dat ook in de inbrengsituatie de&#13;
onderhavige kavels werden gescheiden door een&#13;
waterloop, welke op de legger stond vermeld. In&#13;
die situatie is naar het oordeel van de rechtbank&#13;
de door de LC uitgevoerde telling van de kavels&#13;
geschied in overeenstemming met hetgeen&#13;
daaromtrent is vermeld in de bijlage behorende bij&#13;
het proces-verbaal van aanwijzingen. Nu het&#13;
bezwaar zich in wezen richt tegen het procesverbaal&#13;
van aanwijzingen zal het ongegrond&#13;
moeten worden verklaard, aangezien niet met&#13;
vrucht tegen het daarin vastgelegde kan worden&#13;
opgekomen.&#13;
3. Ten aanzien van het bezwaar sub b:&#13;
Standpunt en toelichting reclamant:&#13;
Bij de op de LGR voorkomende post 'aantal&#13;
kavels/percentage veldkavel' zijn de verhoudingen&#13;
uit het oog verloren. De netto verandering wordt&#13;
gevormd door ruiling van de kavels te K. H., W. en&#13;
M. met een kavel te E. voor een bedrag van ƒ&#13;
91.377,-verminderd met ƒ 49.654,- = ƒ41.723,-.&#13;
De kleine kavels worden bij kavelconcentratie te&#13;
zwaar meegewogen. Het bedrijf wordt als één&#13;
geheel beschouwd waardoor H. wordt belast voor&#13;
kavelconcentratie te E., terwijl E. wel een eigen&#13;
huiskavel heeft volgens de LC. Het woonhuis op&#13;
die kavel wordt niet in bedrijfsverband bewoond,&#13;
terwijl het bedrijfsgebouw voor een deel per m2&#13;
wordt verhuurd als opslagruimte en voor een deel&#13;
als opslagruimte voor het bedrijf wordt&#13;
aangewend.&#13;
De samenvoeging wordt zwaarder belast&#13;
naarmate men buiten de samengevoegde kavels&#13;
meer grond in eigendom heeft die binnen het&#13;
ruilverkavelingsblok is gelegen. Dit geldt niet&#13;
alleen voor grond die binnen dezelfde exploitatieeenheid&#13;
ligt, maar ook een tweede exploitatieeenheid&#13;
casu quo&#13;
grond op afstand wordt belast voor kavelconcentratie&#13;
op de andere locatie. Het gevolg is&#13;
dat bij een grotere eigendom meer wordt belast dan&#13;
bij een kleinere eigendom, terwijl het voordeel&#13;
casu quo nut dan wel de kosten niet navenant&#13;
hoger zijn.&#13;
Standpunt LC:&#13;
Ingevolge het proces-verbaal van aanwijzingen,&#13;
sub II.a.6. wordt de verkaveling van de eigendom&#13;
geschat in 21 klassen van 20 tot 0 punten per&#13;
hectare. Blijkens de Bijlage bij dat proces-verbaal&#13;
is richtgevend voor de klassering het percentage&#13;
veldkavel en het aantal kavels. Overeenkomstig&#13;
deze bijlage is bij reclamant de berekening uitgevoerd.&#13;
Naar aanleiding van het bezwaarschrift is een&#13;
herberekening uitgevoerd. Gebleken is dat&#13;
reclamant ƒ 57.244,- dient te betalen in plaats van&#13;
ƒ 41.723,-. De LGR dient derhalve te worden&#13;
gewijzigd in die zin dat het correcte bedrag van ƒ&#13;
57.244,- in rekening wordt gebracht. Er vindt aldus&#13;
een correcte lastenverdeling plaats en de&#13;
gezamenlijke belanghebbenden wordt niet tekort&#13;
gedaan.&#13;
Oordeel rechtbank:&#13;
Evenals bij het bezwaar sub a komt de rechtbank&#13;
ook ten aanzien van dit bezwaar tot&#13;
ongegrondverklaring, nu het gericht is tegen het&#13;
proces-verbaal van aanwijzingen. Niet is gebleken&#13;
dan wel aannemelijk gemaakt dat de door de LC&#13;
uitgevoerde telling niet overeenkomstig het procesverbaal&#13;
heeft plaatsgevonden.&#13;
Met betrekking tot het verzoek van de LC tot&#13;
wijziging van de LGR in de door haar beoogde&#13;
zin is de rechtbank van oordeel dat verhoging van&#13;
het aan reclamant in rekening gebrachte bedrag niet&#13;
mogelijk is aangezien de rechtbank slechts over&#13;
het door reclamant ingediende bezwaar heeft te&#13;
beslissen.&#13;
4. Ten aanzien van bezwaar sub c:&#13;
Standpunt reclamant:&#13;
Het bedrijf wordt door de LC ten onrechte als&#13;
één bedrijf aangemerkt. Weliswaar heeft hij twee&#13;
gebouwen, doch één daarvan bevat geen inrichting,&#13;
is deels afgebroken of in onbruik. Het woonhuis&#13;
wordt buiten bedrijfsverband verhuurd, terwijl het&#13;
bedrijfsgedeelte wordt gebruikt voor opslag van&#13;
machines, eigen zowel als van derden. De LC gaat&#13;
van een bedrijf uit met twee gebouwen die elk op een huiskavel&#13;
staan, terwijl de afstand van de grond wordt&#13;
berekend tot het dichtstbijzijnde gebouw. Er&#13;
dient een consequente keuze te worden&#13;
gemaakt voor één bedrijf met een huiskavel of&#13;
twee bedrijven met ieder een huiskavel en elk&#13;
een aparte berekening.&#13;
Standpunt LC:&#13;
De LC acht het onjuist uit te gaan van twee&#13;
bedrijven. Er is één bedrijf, zoals reclamant&#13;
zelf ook aangeeft, nu het woonhuis is&#13;
verhuurd en het bedrijfsgebouw voor opslag&#13;
wordt gebruikt. Op de peildatum was&#13;
reclamant eigenaar van de gronden, die als&#13;
inbreng zijn aangegeven in een bijlage bij de&#13;
overgelegde pleitnotitie. Hiervoor zijn&#13;
reclamant gronden toebedeeld zoals in&#13;
diezelfde bijlage is aangegeven.&#13;
Overeenkomstig de Bijlage bij het procesverbaal&#13;
van aanwijzingen heeft de LC per&#13;
eigendom de situatie beoordeeld en de LGR&#13;
opgemaakt. Deze handelwijze is in&#13;
overeenstemming met het in artikel 223, lid 1&#13;
Landinrichtingswet bepaalde. Overeenkomstig&#13;
die wettelijke bepaling is uitgegaan van het&#13;
nut, dat de verkaveling voor reclamant als&#13;
eigenaar heeft gehad.&#13;
Oordeel rechtbank:&#13;
Vaststaat dat reclamant per peildatum&#13;
eigenaar was van alle percelen die als inbreng&#13;
zijn aangegeven op de door de LC&#13;
overgelegde bijlage 3.&#13;
Voorts staat vast dat reclamant de kavel te&#13;
E. aankocht op het moment dat er met zijn&#13;
rechtsvoorganger reeds overeenstemming was&#13;
bereikt omtrent de kavelindeling.&#13;
Afgesproken was daarbij dat de huiskavel te&#13;
E. zou worden vergroot.&#13;
Nu in die situatie sprake was van één juridisch&#13;
eigendom kon de LC naar het oordeel&#13;
van de rechtbank op de voet van het bepaalde&#13;
in het proces-verbaal van aanwijzingen en in&#13;
overeenstemming met het in artikel 223, lid 1&#13;
Landinrichtingswet bepaalde de LGR&#13;
opstellen zoals zij heeft gedaan daarbij&#13;
uitgaande van één bedrijf van reclamant. Het&#13;
bezwaar dient derhalve ongegrond te worden&#13;
verklaard.&#13;
2. Geding in cassatie.&#13;
De reclamant heeft de volgende middelen&#13;
van cassatie voorgesteld:&#13;
I. Schending van het Nederlands Recht&#13;
en/of verzuim van vormen, waarvan de&#13;
niet-inachtneming uitdrukkelijk met nietigheid&#13;
is bedreigd of ten aanzien waarvan zodanige&#13;
nietigheid voortvloeit uit de aard van de&#13;
niet in acht genomen vorm, doordat de&#13;
Rechtbank heeft overwogen: ten aanzien van&#13;
het bezwaar sub a: 'Nu het bezwaar zich in&#13;
wezen richt tegen een proces-verbaal van&#13;
aanwijzingen zal het ongegrond moeten&#13;
worden verklaard, aangezien niet met vrucht&#13;
tegen het daarin vastgelegde kan worden&#13;
opgekomen', en ten aanzien van het&#13;
bezwaar sub b: 'Evenals bij het bezwaar&#13;
sub a komt de rechtbank ook ten aanzien van&#13;
dit bezwaar tot ongegrondverklaring, nu het&#13;
gericht is tegen het proces-verbaal van&#13;
aanwijzingen', zulks ten onrechte en in&#13;
strijd met het Nederlands Recht en met&#13;
name met&#13;
a. artikel 120 Grondwet, artikel 11 AB,&#13;
artikel 48 en 59 Rv;&#13;
b. de algemene beginselen van behoorlijk&#13;
bestuur;&#13;
1. omdat de Rechtbank niet naar de eisen&#13;
der wet met redenen omkleedt waarom een&#13;
beoordeling van de rechtmatigheid van het&#13;
proces-verbaal van aanwijzingen ex artikel&#13;
210, lid 3 Landinrichtingswet achterwege&#13;
moet blijven;&#13;
2. omdat de Rechtbank de inhoud van&#13;
het proces-verbaal van aanwijzingen met&#13;
bijlagen had behoren te beoordelen naar&#13;
maatstaven van rechtmatigheid, waaronder&#13;
de algemene beginselen van behoorlijk bestuur,&#13;
nu requirant enkele bezwaren in&#13;
diende, die op de inhoud van dit proces&#13;
verbaal van aanwijzingen betrekking had&#13;
den.&#13;
De bezwarenprocedure tegen de lijst van&#13;
geldelijke regelingen in een ruilverkaveling is&#13;
immers een speciale rechtsgang op het gebied&#13;
van bestuursrecht, waarvoor de wetgever de&#13;
Rechtbank als beslechter van geschillen heeft&#13;
aangewezen. Slechts naar de vorm is er sprake&#13;
van een civiele procedure, naar de inhoud&#13;
betreft het een administratieve procedure. In&#13;
casu werden materieel-rechtelijke regels&#13;
aangevochten en werd een beroep op&#13;
redelijkheidscriteria gedaan. Dit had voor de&#13;
Rechtbank aanleiding behoren te zijn deze&#13;
regels, vastgelegd in het procesverbaal van&#13;
aanwijzingen met bijlagen naar&#13;
rechtmatigheidscriteria te toetsen, waaronder&#13;
een beoordeling naar de algemene beginselen&#13;
van behoorlijk bestuur. Het proces-verbaal van aanwijzingen is immers een&#13;
vorm van materiële wetgeving die requirant op&#13;
geen enkele andere wijze door geen enkel&#13;
ander college dan de Rechtbank kan doen&#13;
controleren op rechtmatigheid, aangezien dit&#13;
proces-verbaal voor requirant niet als een&#13;
beschikking kan worden beschouwd, terwijl&#13;
dit proces-verbaal de basis is voor de&#13;
berekening der lasten in de lijst van geldelijke&#13;
regelingen. Het procesverbaal van&#13;
aanwijzingen wordt dan ook ter inzage&#13;
gelegd te zamen met de lijst der geldelijke&#13;
regelingen.&#13;
II. Schending van het Nederlands Recht&#13;
en/of verzuim van vormen, waarvan de nietinachtneming&#13;
uitdrukkelijk met nietigheid is&#13;
bedreigd of ten aanzien waarvan zodanige&#13;
nietigheid voortvloeit uit de aard der niet in&#13;
acht genomen vorm, doordat de Rechtbank&#13;
heeft overwogen:&#13;
ten aanzien van het bezwaar sub a:&#13;
'Naar het oordeel van de rechtbank is door&#13;
reclamant onvoldoende bestreden de stelling&#13;
van de LC dat ook in de inbrengsituatie de&#13;
onderhavige kavels werden gescheiden door&#13;
een waterloop, welke op de legger stond&#13;
vermeld. In die situatie is naar het oordeel van&#13;
de Rechtbank de door de LC uitgevoerde&#13;
telling van de kavels geschied in&#13;
overeenstemming met hetgeen daaromtrent is&#13;
vermeld in de bijlage behorende bij het&#13;
proces-verbaal van aanwijzingen. Nu het&#13;
bezwaar zich in wezen richt tegen het procesverbaal&#13;
van aanwijzingen zal het ongegrond&#13;
moeten worden verklaard, aangezien niet met&#13;
vrucht tegen het daarin vastgelegde kan&#13;
worden opgekomen',&#13;
zulks ten onrechte en in strijd met het&#13;
Nederlands Recht en met name met&#13;
artikel 48 en 59 Rv;&#13;
artikel 210 en 223 Landinrichtingswet&#13;
de algemene beginselen van behoorlijk&#13;
bestuur,&#13;
omdat de Rechtbank voorbij is gegaan aan&#13;
het bezwaar dat requirants twee kavels te H.&#13;
thans door een openbare waterloop door&#13;
toedoen van de ruilverkaveling verbreed met&#13;
aan weerszijden een maaipad, dit alles in&#13;
eigendom overgegaan naar het waterschap H.,&#13;
zijn gescheiden, terwijl voordien slechts een&#13;
openbare waterloop in eigendom bij requirant&#13;
de perceelsscheiding vormde; derhalve is&#13;
thans van een&#13;
aanmerkelijk sterkere scheiding sprake, die&#13;
wellicht definitief is, zodat deze werken effekt&#13;
hebben op de waarde van de eigendommen en&#13;
derhalve dit effekt op de lijst geldelijke&#13;
regelingen tot uitdrukking behoort te komen,&#13;
hetzij middels de telling van het aantal&#13;
kavels, hetzij naar redelijk-heidscriteria. De&#13;
overdracht van de oppervlakte waterloop zal&#13;
overigens niet tot enige verrekening leiden&#13;
omdat de oppervlakte van een waterloop met&#13;
teluds op nul wordt gewaardeerd.&#13;
Dit middel richt zich mede tegen de definitie&#13;
van het begrip kavel in het proces-verbaal van&#13;
aanwijzingen, omdat een waterloop die&#13;
eigendom is van requirant geen kavelscheiding&#13;
kan vormen.&#13;
III. Schending van het Nederlands Recht&#13;
en/of verzuim van vormen, waarvan de nietinachtneming&#13;
uitdrukkelijk met nietigheid is&#13;
bedreigd of ten aanzien waarvan zodanige&#13;
nietigheid voortvloeit uit de aard van de niet&#13;
in acht genomen vorm, doordat de Rechtbank&#13;
heeft overwogen ten aanzien van bezwaar sub&#13;
a:&#13;
Vaststaat dat reclamant per peildatum&#13;
eigenaar was van alle percelen die als inbreng&#13;
zijn aangegeven op de door de LC&#13;
overgelegde bijlage 3.&#13;
Voorts staat vast dat reclamant de kavel te&#13;
E. aankocht op het moment dat er met zijn&#13;
rechtsvoorganger reeds overeenstemming was&#13;
bereikt omtrent de kavelindeling. Afgesproken&#13;
was daarbij dat de huiskavel te E. zou&#13;
worden vergroot.&#13;
Nu in die situatie sprake was van één juridisch&#13;
eigendom kon de LC naar het oordeel&#13;
van de Rechtbank op de voet van het bepaalde&#13;
in het proces-verbaal van aanwijzingen en in&#13;
overeenstemming met het in artikel 223, lid I&#13;
Landinrichtingswet bepaalde de LGR&#13;
opstellen zoals zij heeft gedaan daarbij&#13;
uitgaande van één bedrijf van reclamant.&#13;
Het bezwaar dient derhalve ongegrond te&#13;
worden verklaard. Zulks ten onrechte en in&#13;
strijd met het Nederlands Recht en met name&#13;
met&#13;
a. artikel 48 en 59 Rv. artikel 210 en 223&#13;
Landinrichtingswet&#13;
b. de algemene beginselen van behoorlijk&#13;
bestuur omdat&#13;
a. middel de post 'aantal kavels/percentage&#13;
veldkavel' aan requirant in rekening wordt gebracht een vergroot huiskavel te E.,&#13;
terwijl door middel van de berekeningswijze&#13;
requirants landerijen te H. mede worden belast&#13;
omdat zij tot hetzelfde bedrijf worden gerekend.&#13;
Requirant heeft steeds gesteld dat een keuze&#13;
moet worden gemaakt tussen één bedrijf met&#13;
één huiskavel, dan wel twee bedrijven met ieder&#13;
een huiskavel en ieder een eigen berekening van&#13;
de lasten. Nu de Rechtbank feitelijk heeft&#13;
vastgesteld dat er slechts sprake is van één&#13;
bedrijf had de Rechtbank de berekening moeten&#13;
herzien omdat er dan slechts sprake is van één&#13;
huiskavel die te H. is gelegen. De Rechtbank&#13;
gaat nu echter uit van de situatie ten tijde van de&#13;
rechtsvoorganger van de requirant die het&#13;
bedrijf te E. tot 1 juli 1979 in eigendom had en&#13;
waarvan requirant het bedrijf onder bijzondere&#13;
titel verkreeg.&#13;
De Rechtbank miskent hierbij dat de schatting&#13;
ex artikel 210 Landinrichtingswet naar een voor&#13;
ieder gelijk moment dient te geschieden, terwijl&#13;
het begrip eigenaar in artikel 210, lid 1, sub a en&#13;
in artikel 223, lid 1 beperkt is tot de eigenaar die&#13;
op het moment van schatting eigenaar is.&#13;
De situatie van de rechtsvoorganger is daarbij&#13;
niet van belang, ook al heeft de landinrichting&#13;
gelden besteed om aan de wensen van de&#13;
rechtsvoorganger te voldoen.&#13;
b. De Rechtbank suggereert dat de kosten aan de&#13;
rechtsvoorganger besteed in rekening kunnen&#13;
worden gebracht; zulks ten onrechte omdat niet&#13;
de gemaakte kosten maar de mate van het nut&#13;
grondslag is voor de lasten-berekening.&#13;
c. ten onrechte worden gecumuleerd enerzijds&#13;
de mate van het nut die vergroting van de&#13;
'huiskavel’ te E. meebrengt voor het&#13;
bedrijfsgedeelte te H. en anderzijds de&#13;
vergroting van de huiskavel te E. zelve, dit&#13;
terwijl een vergroting van de 'huiskavel' te E. in&#13;
het geheel geen voor deel brengt aan de kavels&#13;
te H., die reeds van een eigen huiskavel zijn&#13;
voorzien, zo dat hetzelfde nut tweemaal in&#13;
rekening wordt gebracht. Op deze wijze ontstaat&#13;
bovendien conflict met de maximum-regel,&#13;
vastgelegd in artikel 223, lid 1 onder b,&#13;
waarin is geregeld dat de lasten niet mogen&#13;
uitstijgen boven de waardevermeerdering&#13;
ten gevolge van de ruilverkaveling.&#13;
De Landinrichtingscommissie heeft haar&#13;
standpunt schriftelijk doen toelichten.&#13;
De Advocaat-Generaal M. heeft op 27 april&#13;
1988 geconcludeerd tot vernietiging van het&#13;
vonnis van de Rechtbank en tot verwijzing van&#13;
de zaak naar het Gerechtshof te Leeuwarden ter&#13;
verdere behandeling en beslissing.&#13;
3. Beoordeling van de middelen I en II.&#13;
De middelen I en II stellen aan de orde.de vraag&#13;
of de rechter die op de voet van artikel 216 van&#13;
de Landinrichtingswet geroepen is tot beslissing&#13;
van geschillen inzake de Lijst der geldelijke&#13;
regelingen, ook be-_ voegd is bezwaren te&#13;
beoordelen die in feite" betrekking hebben op&#13;
het proces-verbaal van aanwijzingen als bedoeld&#13;
in artikel&#13;
210, lid 3, van genoemde wet.&#13;
Deze vraag dient - anders dan de Rechtbank&#13;
heeft geoordeeld - bevestigend te worden&#13;
beantwoord en wel op de volgende gronden en&#13;
met de daarna geformuleerde beperkingen.&#13;
De geschiedenis van de totstandkoming van de&#13;
Landinrichtingswet geeft op het onderhavige&#13;
punt geen duidelijk beeld; met betrekking tot&#13;
overeenkomstige rechtsfiguren, te weten het&#13;
stelsel van classificatie en de richtlijnen voor&#13;
toedeling in verband met de aan de rechtbanken&#13;
toegedachte taak in de artikelen 184 tot en met&#13;
186, onderscheidenlijk 202, valt te wijzen op de&#13;
toelichting op het amendement stuk nummer 27&#13;
van het Kamerlid Van Noord, dat door de&#13;
Regering bij Nota van Wijziging is&#13;
overgenomen nadat daarover van die zijde&#13;
zonder meer was verklaard dat tegen dit&#13;
amendement geen bezwaar bestond (Handelingen&#13;
Tweede Kamer 1983/84, 74ste uitgebreide&#13;
commissievergadering, 22 maart 1984,&#13;
pagina 18), en waarvan de tekst is weergegeven&#13;
in de conclusie van de Advocaat-Generaal onder&#13;
3.3.; aan de in die toelichting&#13;
bedoelde 'voldoende rechtsbescherming'&#13;
is aldaar noch elders een duidelijke&#13;
inhoud gegeven.&#13;
Daar staar echter tegenover dat tekst noch&#13;
strekking van de Landinrichtingswet een&#13;
bevestigend antwoord als evenbedoeld verbiedt,&#13;
en dat tegen de achtergrond van artikel 6 van het&#13;
Europese verdrag tot bescherming van de&#13;
rechten van de mens en de fundamentele&#13;
vrijheden en artikel 1 van het bij dat Verdrag&#13;
behorende Protocol 1 de bescherming in de&#13;
burgerlijke rechten die te dezen voor de bij de ruilverkaveling&#13;
betrokken eigenaren in het geding zijn, mede&#13;
dient te omvatten de behandeling en beslissing&#13;
door de rechter van bezwaren die&#13;
betreffen de aan de Lijst van geldelijke regelingen&#13;
ten grondslag liggende aanwijzingen&#13;
van de Centrale Landinrichtingscommissie.&#13;
Omdat het hier gaat om een krachtens&#13;
delegatie van de wetgever door evenbedoel- de&#13;
commissie tot stand gebracht, besluit van&#13;
Algemene strekking, dient de toetsing daarvan&#13;
door de rechter zich wel te beperken tot de&#13;
vraag of dat besluit in strijd is met tekst of&#13;
strekking van de Landinrichtingswet,&#13;
waaronder de vraag of het besluit leidt tot&#13;
willekeurige en onredelijke geldende regelingen&#13;
welke de wetgever bij de in voormeld&#13;
artikel 210, lid 3, gegeven bevoegdheid niet&#13;
op het oog kan hebben gehad.&#13;
De middelen I en II zijn mitsdien in zoverre&#13;
gegrond en behoeven voor het overige&#13;
geen behandeling meer.&#13;
4. Beoordeling van middel III.&#13;
Middel III is gericht tegen het oordeel van&#13;
de Rechtbank dat de LC de lijst der geldelijke&#13;
regelingen heeft opgesteld op de voet&#13;
van het proces-verbaal van aanwijzingen en&#13;
in overeenstemming met artikel 223, lid 1,&#13;
van de Landinrichtingswet. Uit het vonnis&#13;
blijkt dat de Rechtbank tot dit oordeel is&#13;
gekomen ervan uitgaande dat reclamant op&#13;
de peildatum eigenaar was van alle ingebrachte&#13;
percelen, dat hij daarop één bedrijf&#13;
uitoefende en dat ten tijde van de aankoop&#13;
door reclamant van de kavel te E. met zijn&#13;
rechtsvoorganger overeenstemming was bereikt&#13;
over de kavelindeling en de vergroting&#13;
daarvan.&#13;
Het derde middel kan niet tot cassatie&#13;
leiden.&#13;
Immers hetgeen ter toelichting op dit&#13;
middel onder a en b wordt aangevoerd,&#13;
gaat uit van een lezing van het vonnis welke&#13;
in het vonnis geen steun vindt. Het middel&#13;
mist dan ook in zoverre feitelijke grondslag.&#13;
Dit geldt ook voor hetgeen in de toelichting&#13;
op het middel onder c wordt aangevoerd.&#13;
Op de in dat deel van de toelichting&#13;
vervatte stelling dat het in het middel bestreden&#13;
oordeel leidt tot een konflikt met&#13;
het bepaalde in artikel 223, lid 1, aanhef en&#13;
onder b, van de Landinrichtingswet, kan&#13;
geen acht worden geslagen omdat noch uit het&#13;
bestreden vonnis noch uit de stukken van het&#13;
geding blijkt dat daarop reeds voor de&#13;
Rechtbank een beroep is gedaan en die&#13;
stelling een onderzoek van feitelijke aard zou&#13;
vergen, waarvoor in cassatie geen plaats meer&#13;
is.&#13;
5. Beslissing.&#13;
De Hoge Raad vernietigt het bestreden vonnis,&#13;
verwijst het geding naar het Gerechtshof te&#13;
Leeuwarden ter verdere behandeling en&#13;
beslissing van de zaak met inachtneming van&#13;
dit arrest en compenseert de kosten op de&#13;
voorziening in cassatie gevallen aldus dat&#13;
iedere partij haar eigen kosten zal dragen.&#13;
Conclusie van de advocaat-generaal, mr. M.,&#13;
behorend bij bovenvermeld arrest&#13;
1. Feiten en geschil&#13;
1.1 De ruilverkaveling 'De M.' komt niet voor&#13;
onder de bij KB van 30 september 1985, Stb.&#13;
523 vermelde ruilverkavelingen, welke nog&#13;
worden voltooid volgens de bepalingen van de&#13;
Ruilverkavelingswet 1954 (Rw.); zie art. 240,&#13;
lid 1 Landinrichtingswet (Lw.). De&#13;
onderhavige ruilverkaveling moet derhalve&#13;
overeenkomstig de bepalingen van de Lw.&#13;
worden afgewikkeld. Ingevolge art. 2 van de&#13;
op art. 240, lid 13, Lw. gebaseerde Regeling&#13;
gelijkstelling procedure-onderdelen en -&#13;
momenten (Beschikking van de&#13;
Staatssecretaris van Landbouw en Visserij dd.&#13;
8 oktober 1985, nr. 7, 6553, Stcrt. 199)&#13;
worden de op het moment van&#13;
inwerkingtreding van de Lw. afgeronde&#13;
procedure-onderdelen en procedure-momenten&#13;
ingevolge de Rw. geacht te zijn afgerond&#13;
volgens de Lw.&#13;
1.2 Eiser tot cassatie (N.) heeft een aantal&#13;
bezwaren ingediend tegen de in deze&#13;
ruilverkaveling ingevolge art. 211 Lw. door de&#13;
Landinrichtingscommissie (L.C.) opgemaakte&#13;
lijst der geldelijke regelingen (LGR).&#13;
Voor zover thans nog van belang betroffen&#13;
deze bezwaren:&#13;
a. de gehanteerde berekeningswijze van&#13;
het aantal kavels is onjuist;&#13;
b. bij de berekening van het aantal kavels/percentage veldkavel worden de kleine&#13;
kavels te zwaar meegewogen;&#13;
c. ten onrechte wordt zijn bedrijf als één&#13;
bedrijf aangemerkt.&#13;
1.3 Met betrekking tot de bezwaren sub&#13;
a en b overweegt de Rechtbank bij vonnis&#13;
van 4 december 1987, dat deze zich (in we&#13;
zen) richten tegen het door de Centrale&#13;
Landinrichtingscommissie (CLC) vastgestelde&#13;
proces-verbaal van aanwijzingen&#13;
(met bijlagen) als bedoeld is in artikel 210,&#13;
lid 3, Lw. Tegen het daarin vastgelegde kan,&#13;
aldus de Rechtbank, niet met vrucht worden&#13;
opgekomen en de bezwaren zijn dus&#13;
ongegrond.&#13;
1.4 Bezwaar sub c wordt door de Recht&#13;
bank eveneens ongegrond verklaard. Nu in&#13;
de gegeven situatie sprake was van één juridisch&#13;
eigendom kon de L.C. de LGR op&#13;
stellen zoals zij heeft gedaan.&#13;
1.5 N. heeft tegen het vonnis van de&#13;
Rechtbank beroep in cassatie ingesteld onder&#13;
aanvoering van een drietal cassatiemiddelen.&#13;
Cassatiemiddel I acht de beslissing van de&#13;
Rechtbank met betrekking tot de bezwaren a&#13;
en b in strijd met het Nederlandse recht en&#13;
met name met artikel 120 Grondwet, artikel&#13;
11 Wet A.B. en de artikelen 48 en 59 Rv.&#13;
Volgens het middel is het procesverbaal van&#13;
aanwijzingen met bijlagen de basis voor de&#13;
berekening van de lasten in de LGR en kan het&#13;
op geen enkele andere wijze door geen enkel&#13;
ander college op zijn rechtmatigheid worden&#13;
getoetst dan door de Rechtbank in een&#13;
procedure over de LGR als de onderhavige.&#13;
Cassatiemiddel II richt zich in het bijzonder&#13;
tegen de beslissing op bezwaar a. De&#13;
Rechtbank zou aan de stelling van N. zijn&#13;
voorbijgegaan dat het effect van de wijziging&#13;
van de vroegere openbare waterloop in&#13;
eigendom bij N. in een (verbrede) waterloop&#13;
in eigendom bij een derde op de&#13;
LGR tot uitdrukking moet komen. Het&#13;
middel richt zich mede tegen de definitie van&#13;
het begrip kavel in het proces-verbaal van&#13;
aanwijzingen, omdat een waterloop die&#13;
eigendom is van N. geen kavelscheiding kan&#13;
vormen.&#13;
Cassatiemiddel III heeft betrekking op de&#13;
beslissing op bezwaar c (abusievelijk in het&#13;
middel aangeduid als a). Als er slechts één&#13;
bedrijf is, is er slechts één huiskavel en&#13;
geen twee, waarvan in de berekening is uitgegaan.&#13;
De Rechtbank neemt daarbij ten&#13;
onrechte in aanmerking de met de rechtsvoorganger&#13;
van N. omtrent de kavel te E.&#13;
gemaakte afspraken.&#13;
1.6 Ter zitting van Uw Raad van 16&#13;
maart 1988 heeft de L.C. haar standpunt&#13;
schriftelijk doen toelichten.&#13;
2. Ontvankelijkheid&#13;
2.1 Blijkens artikel 182, lid 1, Lw. bedraagt de&#13;
cassatietermijn dertig dagen en blijkens&#13;
artikel 182, lid 2, Lw. wordt beroep in cassatie&#13;
ingesteld door een verklaring ter griffie van de&#13;
Rechtbank, die het vonnis heeft gewezen.&#13;
2.2 Artikel 182, lid 3, Lw. is zodanig verminkt&#13;
in het Staatsblad terechtgekomen,&#13;
dat het onleesbaar is geworden. Uit het&#13;
oorspronkelijk wetsontwerp blijkt, dat bedoeld&#13;
is de redactie van artikel 72 Rw. over&#13;
te nemen, zodat de bepaling had moeten&#13;
luiden:&#13;
'Deze verklaring wordt binnen veertien dagen&#13;
met een ontwikkeling van de gronden der&#13;
cassatie aan de tegenpartij betekend en gaat&#13;
vergezeld van dagvaarding tegen de&#13;
eerstvolgende, voor de behandeling van&#13;
burgerlijke zaken bestemde, terechtzitting na&#13;
verloop van de in het volgende lid bepaalde&#13;
termijn.'&#13;
2.3 Het vonnis van de Rechtbank is van&#13;
4 december 1987, de verklaring is gedateerd&#13;
30 december 1987 en is betekend op 13 ja&#13;
nuari 1988, zodat het cassatieberoep tijdig&#13;
is ingesteld.&#13;
2.4 Uit HR 1 april 1987, NJ 1988, 131 nt.&#13;
JBMV en 17 juni 1987, NJ 1988, 132, nt.&#13;
JBMV, leid ik af, dat de L.C. kan worden&#13;
aangemerkt als de wederpartij in de zin van&#13;
art. 182, lid 3, Lw., zodat het cassatieberoep&#13;
ontvankelijk is.&#13;
3. Het proces-verbaal van aanwijzingen&#13;
3.1 Behalve het proces-verbaal van aanwijzingen,&#13;
bedoeld in artikel 210 lid 3 Lw., stelt&#13;
de CLC ook het stelsel van classificatie vast&#13;
(art. 163 Lw.). Ónder de werking van artikel&#13;
57 Rw. besliste de HR bij arrest van 1&#13;
mei 1959, NJ 1959/292, dat de mogelijkheid&#13;
van art. 60 Rw. om bezwaren in te dienen&#13;
tegen de schattingen niet tevens de mogelijk&#13;
heid inhield bezwaren in te dienen tegen het&#13;
proces-verbaal van classificatie van de CLC. 3.2 In het oorspronkelijke ontwerp Lw.&#13;
(Tweede Kamer, zitting 1979-1980, 15907 nr.&#13;
2) voorzagen de art. 149-151 in de mogelijkheid&#13;
dat een belanghebbende bezwaren&#13;
bij de CLC kqn indienen tegen het ontwerpclassificatiestelsel.&#13;
Art. 158 bevatte de&#13;
mogelijkheid tot het indienen van bezwaren&#13;
bij de L.C. met betrekking tot de lijst van&#13;
rechthebbenden en de uitkomsten van de&#13;
eerste schatting.&#13;
Onder het hoofdstuk 'Rechtsbescherming'&#13;
werd op blz. 28 van de MvT (stuk nr. 3)&#13;
opgemerkt:&#13;
'Een nieuw element in het ontwerp betreft&#13;
een stelsel van classificatie.... Alvorens de&#13;
Centrale Landinrichtingscommissie het&#13;
stelsel vaststelt, bestaat voor iedere belang&#13;
hebbende de mogelijkheid bezwaar aan te&#13;
tekenen.....&#13;
Nadat alle rechten betreffende tot het blok&#13;
behorende onroerende goederen zijn komen&#13;
vast te staan, behandelt de rechtbank de&#13;
zaken met betrekking tot het register der&#13;
schattingsuitkomsten. Tegen uitspraken&#13;
hieromtrent staat uitsluitend cassatie in het&#13;
belang der wet open.'&#13;
en op blz. 29:&#13;
'Als nieuw element voegt het ontwerp toe&#13;
aan de procedures de ter inzagelegging van de&#13;
richtlijnen van het plan van toedeling. Ook&#13;
hier is een bezwarenprocedure voorzien; de&#13;
Centrale Landinrichtingscommissie slaat bij&#13;
vaststelling van de richtlijnen acht op de&#13;
bezwaren zoals zij meent te behoren.&#13;
In dit geval menen wij dat inschakeling van&#13;
een rechter-commissaris of een rechtbank niet&#13;
noodzakelijk is. Evenals het stelsel van&#13;
classificatie .... hebben de richtlijnen geen&#13;
rechtstreeks de individu rakende gevolgen.&#13;
Met inachtneming van de richtlijnen&#13;
wordt een plan van toedeling opgesteld; ... Het&#13;
plan van toedeling is onderworpen aan een&#13;
bezwarenprocedure in drie instanties&#13;
(landinrichtingscommissie, rechter-commissaris,&#13;
rechtbank). Tegen de uitspraak staat&#13;
uitsluitend cassatie in het belang der wet open.&#13;
Als sluitstuk van de procedure stelt de&#13;
landinrichtingscommissie de lijst der geldelijke&#13;
regelingen op. De bezwarenprocedure&#13;
[hiertegen is gelijk aan die bij het plan van&#13;
[toedeling. Als nieuw element wordt hieraan&#13;
toegevoegd, dat tegen de uitspraak van de&#13;
rechtbank cassatie open staat.&#13;
Er is overwogen de uitspraken van de&#13;
rechtbank inzake de eerste schatting en het&#13;
plan van toedeling aan het oordeel van een&#13;
hogere instantie te onderwerpen. Een dergelijke&#13;
mogelijkheid lijkt niet gewenst,&#13;
aangezien de uitvoering van het project&#13;
daardoor aanzienlijk vertraagd kan worden,&#13;
waardoor de rechtszekerheid voor de overige&#13;
bij het project betrokkenen in gevaar komt.'&#13;
3.3 De mogelijkheid van art. 149 van het&#13;
ontwerp-Lw. om bezwaren in te dienen te&#13;
gen het ontwerp-classificatiestelsel verviel&#13;
als gevolg van het aannemen van een amendement&#13;
Van Noord (stuk nr. 27). Zie Han&#13;
delingen Tweede Kamer 10 april 1984, blz.&#13;
4323. Het amendement was als volgt toegelicht:&#13;
-&#13;
Het stelsel van classificatie en de richtlijnen&#13;
voor het plan van toedeling betreffen&#13;
algemeen geformuleerde regels, welke als&#13;
uitgangspunt dienen voor het verrichten van&#13;
de schatting onderscheidenlijk het opstellen&#13;
van het plan van toedeling en hebben geen&#13;
rechtstreeks de individu rakende gevolgen.&#13;
Om deze reden is een op de rechthebbenden en&#13;
gerichte bezwarenprocedure voorafgaand aan&#13;
de vaststelling van het stelsel van&#13;
classificatie onderscheidenlijk de richtlijnen&#13;
van het plan van toedeling niet noodzakelijk.&#13;
De vaststelling van de schattingsuitkomsten&#13;
en van het plan van toedeling die wel&#13;
rechtstreeks de belangen van het individu&#13;
raken, zijn met voldoende rechtsbescherming&#13;
omgeven.&#13;
3.4 Naar het mij voorkomt moet uit het&#13;
vorenstaande worden afgeleid, dat het niet&#13;
de bedoeling van de wetgever is geweest,&#13;
dat tegen het stelsel van classificatie en de&#13;
richtlijnen voor het plan van toedeling geen&#13;
enkele rechtsbescherming zou worden ver&#13;
leend, maar dat die rechtsbescherming zou&#13;
moeten worden gevonden in de procedures&#13;
betreffende de vaststelling van de schat&#13;
tingsuitkomsten en het plan van toedeling.&#13;
Het in punt 3.1 genoemde arrest NJ 1959/&#13;
292 kan naar mijn mening voor de toepas&#13;
sing van de Lw. dan ook niet meer als richt&#13;
snoer worden genomen. Zie in andere zin&#13;
H.A.F. Wennink, De rechtsbescherming in de Landinrichtingswet, Agrarisch recht&#13;
1985, blz. 563 en 567.&#13;
3.5 Het vorenstaande geldt m.i. evenzeer&#13;
voor het proces-verbaal van aanwijzingen.&#13;
Het proces-verbaal van aanwijzingen heeft&#13;
geen rechtstreekse, de individuele belang&#13;
hebbende rakende gevolgen. Het vormt&#13;
echter de grondslag van de tweede schatting&#13;
en maakt daarvan derhalve een integrerend&#13;
onderdeel uit. In de uitkomsten&#13;
van de tweede schatting worden de gevolgen&#13;
voor de individuele belanghebbende&#13;
van het proces-verbaal van aanwijzingen&#13;
concreet zichtbaar.&#13;
De MvT zegt op blz. 71:&#13;
'De uitkomsten van de schatting en de&#13;
daaruit voortvloeiende verdeling van de&#13;
kosten en de verrekeningen voor de eigenaren&#13;
maken deel uit van de lijst der geldelijke&#13;
regelingen.'&#13;
Zie ook art. 213, lid 2, Lw., waarin de&#13;
terinzagelegging wordt voorgeschreven van de&#13;
LGR èn het proces-verbaal van aanwijzingen.&#13;
3.6 Erjs daarom naar miin mening alle&#13;
aanleiding om aan te nemen dat de rechter&#13;
lijke toetsing van de LGR (art. 216-218&#13;
Lw.) mede omvat de toetsing van het procesverbaal&#13;
van aanwijzingen.&#13;
P. de Haan, Onroerend-goedrecht, Deel c.&#13;
Landinrichting (1988) blz. 242, merkt onder&#13;
verwijzing naar Rb. 's-Hertogen-bosch 14&#13;
december 1979, AR 1983, 3637 en 14&#13;
november 1980, P. 1981, 3508 met betrekking&#13;
tot de LGR op:&#13;
'Voorzover al van een beleid van de&#13;
landinrichtingscommissie terzake van de lijst&#13;
kan worden gesproken, ligt dit toch vooral&#13;
besloten in het proces-verbaal van&#13;
aanwijzingen voor de tweede schatting, dat&#13;
echter niet voor beroep vatbaar is.'&#13;
3.7 Artikel 210, lid 3, Lw. bevat m.i. een&#13;
delegatie van wetgeving en het procesverbaal&#13;
van aanwijzingen zal noodzakelijker&#13;
wijs een min of meer globaal karakter heb&#13;
ben. Juist in verband met de algemene&#13;
strekking van het proces-verbaal van aan&#13;
wijzingen kan niet worden verwacht dat&#13;
daarin alle individuele belangen nauwkeurig&#13;
zijn afgewogen.&#13;
De wijze van toetsing zal op dat karakter&#13;
moeten zijn afgestemd, m.a.w. van marginale&#13;
aard zijn. Naar het mij voorkomt is hiervoor&#13;
bruikbaar de formule die Uw&#13;
Raad hanteert bij de toetsing van belastingverordeningen&#13;
van lagere overheden, d.w.z.&#13;
dat de vraag moet worden beantwoord of in&#13;
het geval van N. de aanwijzingen in het&#13;
proces-verbaal leiden tot een willekeurige en&#13;
onredelijke lastenverdeling, welke de&#13;
wetgever bij de delegatie in art. 210, lid 3, Lw.&#13;
niet op het oog kan hebben gehad.&#13;
3.8 Mocht Uw Raad van oordeel zijn dat in&#13;
beginsel in de Lw. zelf geen mogelijkheid is&#13;
voorzien tot toetsing van het proces-verbaal&#13;
van aanwijzingen in het kader van de&#13;
rechtsgang met betrekking tot de LGR, dan&#13;
zal naar het mij voorkomt niettemin via een&#13;
uitbreidende (verdragsconforme) uitlegging&#13;
van art. 217 Lw. zodanige toetsing door art. 6&#13;
EVRM worden geboden, aangezien m.i.&#13;
moeilijk kan worden betwist dat het in deze&#13;
materie om burgerlijke rechten van de&#13;
belanghebbenden gaat, welke door art. 1 van&#13;
Protocol 1 van het EVRM worden&#13;
beschermd.&#13;
Daarbij ga ik ervan uit, dat noch de Wet&#13;
Arob noch de Tijdelijke wet Kroongeschillen&#13;
hier uitkomst bieden, omdat zoals gezegd het&#13;
proces-verbaal van aanwijzingen van&#13;
algemene strekking is en dat de weg via 1401&#13;
BW nauwelijks begaanbaar lijkt. Zie over een&#13;
en ander mijn conclusie in de onteigeningszaak&#13;
nr. 1088 en de problemen -&#13;
in het bijzonder met betrekking tot art. 1401&#13;
BW - gesignaleerd in punt 4.2 van mijn&#13;
conclusie voor HR 1 april 1987, nr. 13180&#13;
(niet gepubliceerd), vlg. bijv. HR 10 februari&#13;
1984, NJ 1985, 102 nt. MS. Zie over de&#13;
(on)mogelijkheden van een Arob-procedure&#13;
ook MvA Tweede Kamer, zitting 1981-1982,&#13;
15907 nr. 6 blz. 42.&#13;
In de cassatiemiddelen wordt niet met&#13;
zoveel woorden een beroep op het EVRM&#13;
gedaan, maar m.i. staat dat aan het vorenstaande&#13;
niet in de weg, nu daarin een&#13;
mogelijk (extensieve) uitlegging van art. 217&#13;
Lw. als door mij verdedigd wordt voorgestaan&#13;
o.m. met een beroep op art. 48 Rv.&#13;
4. Beoordeling van de cassatiemiddelen&#13;
4.1 Gelet op het gestelde in punt 3 hiervóór&#13;
zijn naar mijn mening het eerste en het&#13;
tweede cassatiemiddel terecht voorgesteld en&#13;
zal na verwijzing de vraag moeten worden&#13;
beantwoord als geformuleerd in punt 3.7. 4.2&#13;
In de overwegingen van de Rechtbank met betrekking tot bezwaar sub c&#13;
komt de zinsnede voor: 'op de voet van het&#13;
bepaalde in het proces-verbaal van aanwijzingen'.&#13;
Cassatiemiddel III bevat evenwel niet&#13;
de klacht, dat de door N. onredelijk geachte&#13;
uitkomst berust op de aanwijzingen in het&#13;
proces-verbaal en dat de Rechtbank dit had&#13;
moeten toetsen. Het middel verzet zich m.i.&#13;
slechts tegen het overige gedeelte van de&#13;
overwegingen van de Rechtbank. Het middel&#13;
komt aldus op tegen een feitelijke en&#13;
voldoende gemotiveerde beslissing van de&#13;
Rechtbank, terwijl mij bovendien niet&#13;
onaannemelijk voorkomt hetgeen namens&#13;
verweerster in cassatie bij de schriftelijke&#13;
toelichting is betoogd, t.w. dat het middel&#13;
feitelijke grondslag mist, omdat het gestelde&#13;
in de toelichting op het middel onder a, b en c&#13;
niet in het vonnis van de Rechtbank valt te&#13;
lezen. Cassatiemiddel III faalt derhalve.&#13;
5. Conclusie&#13;
Cassatiemiddel I en II gegrond bevindend,&#13;
concludeer ik tot vernietiging van het vonnis&#13;
van de Rechtbank en tot verwijzing van de&#13;
zaak naar het Gerechtshof te Leeuwarden ter&#13;
verdere behandeling en beslissing. </content><legacyfootnotes/><footnotes><footnote/></footnotes><auteurs/><published>1989-02-01 00:00:00</published><modified>1989-02-01 00:00:00</modified><editiondate>1989-02-01</editiondate><htmlpath>https://denhollander.info/artikel/7223</htmlpath></article>
</articles></edition>
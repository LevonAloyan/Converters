<edition><articles><article><jaar>2001</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2001</searchword><id>4694</id><udhid>UDH:TvAR/4694</udhid><titel>Cleven / Kuypers-Cleven c.s. (TvAR 2001/5054)</titel><searchwords><searchword>TvAR 3/2001</searchword><searchword>TvAR 2001/5054</searchword><searchword>UDH:TvAR/4694</searchword></searchwords><attachments><attachment><name>2001_nr 3_Rechtspraak_5054.pdf</name><extention>pdf</extention><url>https://denhollander.info/download/4637/ci</url></attachment></attachments><inleiding>[Pachtwet art. 39, 41]&#13;
&#13;
In rekestprocedure kan niet worden beslist&#13;
op vorderingen tot ontruiming van het&#13;
gepachte en medewerking aan overdracht&#13;
van productierechten. Verschaffen van&#13;
verkeerde of onvolledige informatie aan&#13;
rechter – indien juist – levert geen “optreden&#13;
jegens de verpachter” op in de zin van&#13;
art. 39 Pw. Verpachtster beschikt niet over&#13;
opleiding of ervaring ter zake van de voorgenomen&#13;
teelten en wil alle werkzaamheden&#13;
door loonwerker laten verrichten: geen&#13;
persoonlijk gebruik in de zin van art. 41 Pw.&#13;
Inkomenstoename voor verpachtster bij verwezenlijking&#13;
voornemens zou zeer gering&#13;
zijn; zij heeft bovendien geen deugdelijk&#13;
inzicht in haar vermogens- en inkomenspositie&#13;
verschaft. Reëel belang onvoldoende&#13;
aannemelijk gemaakt. Pachter heeft wel&#13;
reëel belang bij behoud van het gepachte in&#13;
verband met de daaraan verbonden productierechten,&#13;
gebruik van de grond in een&#13;
vruchtwisselingsschema en doeltreffend&#13;
benutten van arbeidskracht en machines.&#13;
Billijkheid leidt tot verlenging van de pachtovereenkomst&#13;
met de wettelijke duur.</inleiding><content>In rekestprocedure kan niet worden beslist&#13;
op vorderingen tot ontruiming van het&#13;
gepachte en medewerking aan overdracht&#13;
van productierechten. Verschaffen van&#13;
verkeerde of onvolledige informatie aan&#13;
rechter – indien juist – levert geen “optreden&#13;
jegens de verpachter” op in de zin van&#13;
art. 39 Pw. Verpachtster beschikt niet over&#13;
opleiding of ervaring ter zake van de voorgenomen&#13;
teelten en wil alle werkzaamheden&#13;
door loonwerker laten verrichten: geen&#13;
persoonlijk gebruik in de zin van art. 41 Pw.&#13;
Inkomenstoename voor verpachtster bij verwezenlijking&#13;
voornemens zou zeer gering&#13;
zijn; zij heeft bovendien geen deugdelijk&#13;
inzicht in haar vermogens- en inkomenspositie&#13;
verschaft. Reëel belang onvoldoende&#13;
aannemelijk gemaakt. Pachter heeft wel&#13;
reëel belang bij behoud van het gepachte in&#13;
verband met de daaraan verbonden productierechten,&#13;
gebruik van de grond in een&#13;
vruchtwisselingsschema en doeltreffend&#13;
benutten van arbeidskracht en machines.&#13;
Billijkheid leidt tot verlenging van de pachtovereenkomst&#13;
met de wettelijke duur.&#13;
1. Het geding in eerste aanleg&#13;
Voor het procesverloop en de beslissing in&#13;
eerste aanleg wordt verwezen naar de beschikkingen&#13;
welke de pachtkamer van het&#13;
kantongerecht te Sittard op 16 juli 1998 en&#13;
5 november 1998 tussen partijen (ook te noemen:&#13;
Cleven en Kuypers c.s.) heeft gegeven.&#13;
In deze beschikkingen is de zaak naar de rol&#13;
verwezen voor overlegging van gegevens van&#13;
de zijde van Kuypers c.s. en is de tussen partijen&#13;
bestaande pachtovereenkomst verlengd&#13;
tot 1 maart 2002 (met drie jaren).&#13;
In de eindbeschikking is overwogen dat het&#13;
voorgenomen eigen gebruik van G.J.H.M.&#13;
Kuypers als hobbymatig dient te worden aangemerkt,&#13;
dat, zo dit niet het geval zou zijn,&#13;
niet aannemelijk is gemaakt dat dit gebruik&#13;
van overwegende betekenis zou zijn terwijl&#13;
door het verlies van het gepachte de grondslag&#13;
van het maatschappelijk bestaan van de pachter&#13;
ernstig zou worden aangetast en dat in de&#13;
omstandigheden van dit geval de pachtovereenkomst&#13;
moet worden verlengd, zij het dat&#13;
de leeftijd van M.J.A. Kuypers, bezien in&#13;
samenhang met de omstandigheden van&#13;
G.J.H.M. Kuypers, aanleiding geven tot een&#13;
verlenging met drie jaren.&#13;
2. Het geding in hoger beroep&#13;
In zaak P 618/98:&#13;
2.1 Cleven is bij op 4 december 1998 ter griffie&#13;
van het hof ingekomen beroepschrift in&#13;
hoger beroep gekomen van de beschikking&#13;
van 5 november 1998. Hij heeft vijf grieven&#13;
aangevoerd en toegelicht en heeft verzocht dat&#13;
het hof deze beschikking zal vernietigen en&#13;
alsnog de pachtovereenkomst zal verlengen&#13;
met de wettelijke duur van zes jaren met veroordeling&#13;
van Kuypers c.s. in de kosten van&#13;
beide instanties, doch in ieder geval van de&#13;
beroepsinstantie.&#13;
2.2 Kuypers c.s. hebben bij op 2 maart 1999&#13;
ter griffie van het hof ingekomen verweerschrift&#13;
verweer gevoerd met verzoek dat het&#13;
hof:&#13;
I) de zaak zal voegen met de gelijktijdig bij&#13;
het hof aanhangige zaak P 619/98;&#13;
II) Cleven in diens hoger beroep niet-ontvankelijk&#13;
zal verklaren, althans het door hem&#13;
gestelde zal afwijzen als zijnde ongegrond&#13;
en/of onbewezen, en, overeenkomstig het&#13;
verzoek van Kuypers c.s. in hun beroepschrift&#13;
als bij het hof bekend onder nummer P&#13;
619/98, zal vernietigen de beschikking van de&#13;
pachtkamer van het kantongerecht te Sittard&#13;
van 5 november 1998, alsmede, opnieuw rechtdoende,&#13;
a) het verzoek van Cleven tot verlenging van&#13;
de pachtovereenkomst zal afwijzen;&#13;
b) Cleven zal veroordelen tot ontruiming van&#13;
het gepachte op 1 maart 1999, althans binnen&#13;
een door het hof nader te bepalen termijn;&#13;
c) Cleven zal veroordelen tot medewerking&#13;
aan de overdracht van tot het gepachte behorende&#13;
produktierechten, waaronder bietenquotum,&#13;
aan Kuypers c.s.;&#13;
de verzoeken onder b) en c) onder verbeurte&#13;
van een dwangsom ad ƒ 100,– per dag dat&#13;
Cleven nalatig zal zijn om aan het verzochte&#13;
te voldoen, dit alles met veroordeling van&#13;
Cleven in de kosten van de procedure in beide&#13;
instanties, het geheel zo veel mogelijk uitvoerbaar&#13;
bij voorraad.&#13;
In zaak P 619/98:&#13;
2.3 Kuypers c.s. zijn bij op 7 december 1998&#13;
ter griffie van het hof ingekomen beroepschrift&#13;
in hoger beroep gekomen van de&#13;
beschikking van 5 november 1998. Zij hebben&#13;
vijf grieven aangevoerd en toegelicht, bewijs&#13;
aangeboden, producties overgelegd en verzocht&#13;
dat het hof deze beschikking zal vernietigen&#13;
alsmede, opnieuw rechtdoende,&#13;
a) het verzoek van Cleven tot verlenging van&#13;
de pachtovereenkomst zal afwijzen;&#13;
b) Cleven zal veroordelen tot ontruiming van&#13;
het gepachte op 1 maart 1999, althans binnen&#13;
een door het hof nader te bepalen termijn;&#13;
c) Cleven zal veroordelen tot medewerking&#13;
aan de overdracht van tot het gepachte behorende&#13;
produktierechten, waaronder bietenquotum,&#13;
aan Kuypers c.s.;&#13;
de verzoeken onder b) en c) onder verbeurte&#13;
van een dwangsom ad ƒ 100,– per dag dat&#13;
Cleven nalatig zal zijn om aan het verzochte&#13;
te voldoen, dit alles met veroordeling van&#13;
Cleven in de kosten van de procedure in beide&#13;
instanties, het geheel zo veel mogelijk uitvoerbaar&#13;
bij voorraad.&#13;
2.4 Cleven heeft bij op 6 januari 1999 ter griffie&#13;
van het hof ingekomen verweerschrift ver-&#13;
weer gevoerd met verzoek deze zaak met zaak&#13;
P 618/98 gevoegd te behandelen en met conclusie&#13;
dat het hof de grieven van Kuypers c.s.,&#13;
met uitzondering zo nodig van grief I, ongegrond&#13;
zal verklaren, de vorderingen van&#13;
Kuypers c.s. zal afwijzen, althans Kuypers c.s.&#13;
daarin niet-ontvankelijk zal verklaren en&#13;
Kuypers c.s. zal veroordelen in de kosten van&#13;
het onderhavige beroep.&#13;
In beide zaken:&#13;
2.5 Op 10 mei 1999 heeft een mondelinge&#13;
behandeling van het hoger beroep in beide&#13;
zaken plaatsgevonden. Aanwezig waren Cleven&#13;
in persoon, bijgestaan door mr F.L.M.&#13;
Bouts, hoofd van de juridische afdeling van de&#13;
LLTB, en G.J.H.M. Kuypers in persoon, bijgestaan&#13;
door haar adviseur F.M. van Sloun en&#13;
mr R.Ph.E.M. Cratsborn, advocaat te Meerssen.&#13;
Partijen hebben ter zitting van het hof&#13;
inlichtingen verstrekt, waarna achtereenvolgens&#13;
dhr. Van Sloun en mr Cratshorn enerzijds&#13;
en mr Bouts anderzijds de wederzijdse&#13;
standpunten nader hebben toegelicht, waartoe&#13;
onder andere van beide zijden pleitnotities&#13;
zijn overgelegd.&#13;
3. De grieven&#13;
De grieven in zaak P 618/98 luiden:&#13;
I. Ten onrechte heeft de pachtkamer van het&#13;
kantongerecht overwogen zoals zij heeft&#13;
overwogen in haar beschikking onder 2.&#13;
II. Ten onrechte heeft de pachtkamer van het&#13;
kantongerecht overwogen zoals zij heeft&#13;
overwogen in haar beschikking onder 3.1.&#13;
III. Ten onrechte heeft de pachtkamer van het&#13;
kantongerecht overwogen zoals zij heeft&#13;
overwogen in haar beschikking onder 3.2.&#13;
IV. Ten onrechte heeft de pachtkamer van het&#13;
kantongerecht overwogen zoals zij heeft overwogen&#13;
in haar beschikking onder 5.&#13;
V. Ten onrechte heeft de pachtkamer van het&#13;
kantongerecht, zulks in strijd met het bepaalde&#13;
in lid 1 van artikel 45 juncto het vijfde lid&#13;
van artikel 12 Pachtwet, nagelaten de tijd te&#13;
bepalen waarbinnen verlenging van de pachtovereenkomst&#13;
kan worden gevraagd.&#13;
De grieven in zaak P 619/98 luiden:&#13;
A. De bestreden beschikking van de pachtkamer&#13;
van het kantongerecht geeft geen blijk&#13;
van zorgvuldigheid, nu deze beschikking vermeldt&#13;
dat:&#13;
– Cleven zou hebben verzocht om ontbinding&#13;
van de arbeidsovereenkomst;&#13;
– Cleven zou hebben medegedeeld dat hij het&#13;
gepachte persoonlijk in gebruik wenst te&#13;
nemen voor een tot de landbouw betrekkelijk&#13;
doel.&#13;
B. De beschikking geeft blijk van vooringenomenheid&#13;
aan de zijde van de pachtkamer van&#13;
het kantongerecht, aangezien de beschikking&#13;
bij “Het oordeel van de pachtkamer” onder&#13;
punt 1, tweede alinea, vermeldt: “verweersters&#13;
hebben van de gelegenheid om stukken (cijfers)&#13;
over te leggen gebruik (lees: misbruik)&#13;
gemaakt om nog iets ten materiële naar voren&#13;
te brengen...”, welke stelling van de pachtkamer&#13;
niet nader is gemotiveerd.&#13;
C. De pachtkamer van het kantongerecht&#13;
heeft ten onrechte geoordeeld dat de wens van&#13;
Kuypers c.s. om het gepachte persoonlijk in&#13;
gebruik te nemen niet als serieus dient te worden&#13;
aangemerkt.&#13;
D. De pachtkamer van het kantongerecht&#13;
heeft ten onrechte geoordeeld dat de wens van&#13;
Kuypers c.s. om het gepachte persoonlijk in&#13;
gebruik te nemen niet als serieus dient te worden&#13;
aangemerkt (om?)dat het louter gaat om&#13;
een hobbymatig privé gebruik.&#13;
E. Ten onrechte concludeert de pachtkamer&#13;
van het kantongerecht dat het gebruik door&#13;
Kuypers c.s. niet van overwegende betekenis&#13;
is terwijl door het verlies van het gepachte&#13;
voor de pachter de grondslag van diens maatschappelijk&#13;
bestaan ernstig wordt aangetast.&#13;
4. De vaststaande feiten in beide&#13;
zaken&#13;
4.1 Bij vonnis van de pachtkamer van het kantongerecht&#13;
te Sittard van 3 oktober 1968 is&#13;
vastgelegd een pachtovereenkomst tussen J.&#13;
Kuypers als verpachter en H.H.J. Cleven als&#13;
pachter ter zake van het stuk los land, groot&#13;
2.48.20 ha, dat thans kadastraal bekend is als&#13;
gemeente Bingelrade, sectie C nr. 295. De&#13;
pachtovereenkomst is goedgekeurd door de&#13;
grondkamer voor Limburg op 17 juni 1969.&#13;
4.2 J. Kuypers is inmiddels overleden en als&#13;
verpachter opgevolgd door zijn erfgenamen&#13;
Kuypers c.s.&#13;
4.3 Bij vonnis van de pachtkamer van het kantongerecht&#13;
te Sittard van 4 oktober 1984 is&#13;
Cleven in de plaats gesteld van H.H.J. Cleven.&#13;
4.4 De pachtovereenkomst is enkele malen verlengd,&#13;
onder andere bij beschikking van dit hof&#13;
van 24 september 1985, rek. nr. P 14/85 (tot&#13;
1 maart 1993) en bij beschikking van de pachtkamer&#13;
van het kantongerecht te Sittard van&#13;
11 februari 1993, Pr. no. 2/92 (tot 1 maart 1999).&#13;
4.5 Bij aangetekende brief van 3 februari 1998&#13;
hebben Kuypers c.s. aan Cleven doen kennisgeven,&#13;
dat zij vanaf 1 maart 1999 geen verdere&#13;
verlenging van de overeenkomst wensen.&#13;
5. De mondelinge behandeling in&#13;
beide zaken&#13;
Ter zitting van het hof is verklaard (zakelijk&#13;
weergegeven):&#13;
door Cleven:&#13;
Ik ben 48 jaar oud, ben gehuwd en heb één&#13;
zoon van 14 jaar.&#13;
Mijn bedrijfsoppervlakte is momenteel in&#13;
totaal ruim 18 ha, waarvan alleen het object in&#13;
geschil is gepacht; van dit areaal is 4.62 ha&#13;
grasland en het overige bouwland. Daarnaast&#13;
is er nog 5.80 ha grond waarvoor ik geen&#13;
gebruiksrecht heb, maar die wel meetelt voor&#13;
de Minasverklaring. Op het door mij gebruikte&#13;
bouwland – waaronder het gepachte, dat op&#13;
500 m van mijn bedrijfsgebouwen ligt – verbouw&#13;
ik suikerbieten en maïs.&#13;
Mijn veestapel bestaat uit 23 koeien, 26 stuks&#13;
vrouwelijk jongvee en 90 meststieren. Ik heb&#13;
een jongveestal voor 40 dieren en een stierenstal&#13;
(ruimte voor ongeveer 100 stuks). De&#13;
bouw van een nieuwe stal (capaciteit 180 dieren)&#13;
ter vervanging van de genoemde stallen is&#13;
zojuist aanbesteed. Ik heb een mestquotum&#13;
van 2838 kg fosfaat; daarvan is 2410 kg grondgebonden.&#13;
Mijn bietenquotum is 52.160 kg&#13;
polsuiker. Mijn bedrijfsresultaat in 1998 is vrij&#13;
goed geweest (ongeveer als in 1997).&#13;
Mijn dienstbetrekking in deeltijd als inseminator&#13;
is via een procedure voor de kantonrechter&#13;
per 1 januari jl. beëindigd. Momenteel&#13;
verricht ik nog soortgelijke inseminatiewerkzaamheden&#13;
op zelfstandige basis voor enkele&#13;
vroegere klanten; het is nog te vroeg om te&#13;
kunnen zeggen of hieruit een bestendige bron&#13;
van inkomsten zal voortvloeien.&#13;
door G.J.H.M. Kuypers:&#13;
Ik ben 43 jaar oud en ongehuwd. Ik woon bij&#13;
mijn moeder die 78 jaar oud is. Ik heb de&#13;
huishoudschool doorlopen en heb geen agrarische&#13;
opleiding genoten; wel ben ik in de&#13;
jaren 1992-1994 lid van de Nederlandse Fruitteelt&#13;
Organisatie geweest, in welke hoedanigheid&#13;
ik heb deelgenomen aan een studieclub&#13;
(gericht op teelt van pruimen en kersen). Ik&#13;
ben daarmee opgehouden toen ik genoeg kennis&#13;
had opgedaan. Ik heb ook ervaring in de&#13;
fruitteelt. Momenteel heb ik 2.16.80 ha grond&#13;
in gebruik. Daarvan is circa 0,5 ha grasland&#13;
met fruitbomen, waarvan een gedeelte (met&#13;
kersenbomen) zich naast ons woonhuis bevindt&#13;
en het andere gedeelte – groot 38 are,&#13;
met daarop 5 perenbomen – op 800 m afstand&#13;
is gelegen. Het grasland wordt jaarlijks gehooid,&#13;
waarna er schapen van derden op grazen.&#13;
De resterende circa 1,5 ha is bouwland&#13;
dat op circa 2 km afstand van het huis is gelegen;&#13;
op die grond worden maïs, suikerbieten&#13;
en aardappelen geteeld. De bewerking van de&#13;
grond voor genoemde teelten vindt geheel&#13;
middels een loonwerker plaats; ik snoei de&#13;
heg en houd toezicht. De teelten vinden in&#13;
beginsel plaats voor eigen rekening en risico;&#13;
wel is in een drietal jaren de grond gebruikt&#13;
door dhr Luyten (een boer uit de omgeving),&#13;
tweemaal voor suikerbieten – ik zelf beschik&#13;
niet over een bietenquotum – en eenmaal voor&#13;
aardappelen. Luyten heeft ook wel eens maïs&#13;
van mij gekocht, maar dat deed hij dan als de&#13;
hoogste bieder en niet als (verkapte) gebruiker&#13;
van de grond. Het is mijn bedoeling de grond&#13;
in geschil, indien deze pachtvrij komt, op&#13;
soortgelijke wijze middels de loonwerker te&#13;
betelen met maïs, aardappelen en suikerbieten.&#13;
Deze grond grenst aan mijn perceel&#13;
bouwland van 1,5 ha.&#13;
Naast de inkomsten uit de fruitverkoop (die&#13;
aan huis plaatsvindt en circa ƒ 5.000,– per jaar&#13;
opbrengt), de opbrengt van de akkerbouwgewassen&#13;
en de pachtprijs heb ik geen inkomsten.&#13;
Ik heb in 1995 een incidentele uitkering&#13;
van het GAK gehad, maar krijg deze sedertdien&#13;
niet meer, en ontvang ook overigens geen&#13;
uitkering. Mijn moeder krijgt AOW en heeft&#13;
inkomsten uit een pensioen. Zij beoogt geen&#13;
eigen gebruik van het perceel in geschil.&#13;
6. Beoordeling van het hoger beroep&#13;
in beide zaken&#13;
6.1 Het hof zal beide zaken – hoger beroep&#13;
van beide zijden tegen dezelfde beschikking –&#13;
gezamenlijk behandelen en in één beschikking&#13;
afdoen.&#13;
6.2 Kuypers c.s. hebben in het verlengde van&#13;
hun conclusie tot afwijzing van het verlengingsverzoek&#13;
van Cleven een aantal vorderingen&#13;
aanhangig gemaakt, strekkende tot veroordeling&#13;
van Cleven tot ontruiming van het&#13;
gepachte op een zekere datum en tot medewerking&#13;
aan de overdracht van tot het gepachte&#13;
behorende produktierechten aan Kuypers&#13;
c.s., een en ander op straffe van verbeurte&#13;
van een dwangsom. In de onderhavige verzoekschriftenprocedure&#13;
kan echter niet op&#13;
dergelijke vorderingen worden beslist; daartoe&#13;
is een contentieuze procedure de aangewezen&#13;
weg. Kuypers c.s. zullen derhalve in&#13;
deze vorderingen niet-ontvankelijk worden&#13;
verklaard.&#13;
6.3 Kuypers c.s. hebben zich ter gelegenheid&#13;
van de mondelinge behandeling beroepen op&#13;
de verplichte afwijzingsgronden van art. 39&#13;
van de Pachtwet, daarbij stellende dat Cleven&#13;
de grond heeft onderverpacht aan de maatschap&#13;
die hij met zijn echtgenote uitoefent en&#13;
dat Cleven het hof onjuist heeft geïnformeerd,&#13;
zodat zijn optreden jegens de verpachtsters&#13;
aanleiding geeft tot gegronde klachten. Met&#13;
betrekking tot het eerste verwijt heeft Cleven&#13;
zich verweerd door te stellen dat het hier een&#13;
gewone man/vrouw maatschap betreft, waarin&#13;
het gebruiksrecht van de onderhavige&#13;
grond niet is ingebracht. Gelet op dit verweer&#13;
en het ontbreken van voldoende toelichting&#13;
van de zijde van Kuypers c.s. op hun klacht&#13;
(ze hebben slechts gewezen op het opschrift&#13;
van meitellingformulieren) wordt het beroep&#13;
op onderverpachting als – zeker in dit&#13;
stadium van het geding – onvoldoende onderbouwd&#13;
verworpen.&#13;
Ook aan het beroep op verkeerde voorlichting&#13;
aan het hof wordt voorbij gegaan. Indien&#13;
daadwerkelijk zou blijken van het verschaffen&#13;
van verkeerde of onvolledige informatie door&#13;
Cleven op enig relevant punt, dan kan met dit&#13;
gegeven bij de beoordeling van het verlengingsverzoek&#13;
rekening worden gehouden. Een dergelijk&#13;
handelen kan niet worden beschouwd&#13;
als een “optreden jegens de verpachter” in de&#13;
zin van art. 39 van de Pachtwet. Voor zover&#13;
Kuypers c.s. willen betogen dat reeds het&#13;
bestaan van een “verstoorde relatie” zou meebrengen&#13;
dat het verlengingsverzoek op grond&#13;
van art. 39 Pw niet kan worden toegewezen,&#13;
deelt het hof dit standpunt reeds hierom niet,&#13;
omdat niet is gebleken dat de slechte relatie&#13;
geheel of grotendeels is te wijten aan het&#13;
optreden van Cleven jegens Kuypers c.s.&#13;
6.4 G.J.H.M. Kuypers beoogt eigen gebruik&#13;
van het perceel in geschil voor een landbouwkundig&#13;
doel, te weten de teelt van maïs, aardappelen&#13;
en (eventueel) suikerbieten. Bij de&#13;
mondelinge behandeling voor het hof is echter&#13;
gebleken dat zij niet beschikt over enige&#13;
opleiding of ervaring ten aanzien van de&#13;
akkerbouw noch over een bietenquotum en&#13;
voornemens is de gehele feitelijke teelt over te&#13;
laten aan loonwerkers. Volgens vaste rechtspraak&#13;
van dit hof kan een dergelijk gebruik&#13;
niet worden beschouwd als persoonlijk gebruik&#13;
in de zin van art. 41 van de Pachtwet&#13;
(zie bijvoorbeeld de beschikkingen van&#13;
29 januari 1979, P 1979, 3419, 28 oktober&#13;
1988, Agr R 1989, 4259 en 28 mei 1996, Agr R&#13;
1997, 4848). Op het verlengingsverzoek van&#13;
Cleven dient derhalve beslist te worden naar&#13;
billijkheid (art. 38 Pw).&#13;
6.5 Gelet op de opbrengsten die Kuypers c.s.&#13;
uit de 1,5 ha reeds voor de akkerbouw&#13;
gebruikte grond genereren is aannemelijk, dat&#13;
de opbrengsten van het onderhavige perceel&#13;
voor akkerbouwdoeleinden – indien de daarop&#13;
betrekking hebbende kosten in mindering&#13;
worden gebracht – zeer gering zullen zijn,&#13;
hetgeen temeer geldt indien daarbij rekening&#13;
wordt gehouden met het verlies van de&#13;
inkomsten uit pacht (die na de wijziging van&#13;
de pachtnormen van 1998 circa ƒ 2.100,– zullen&#13;
bedragen en in de toekomst verder kunnen&#13;
stijgen).&#13;
In hoeverre de financiële positie van Kuypers&#13;
c.s. van dien aard is dat de – zoals boven&#13;
gebleken: zeer geringe – inkomenstoename&#13;
die het niet verlengen van de pachtovereenkomst&#13;
met zich mee zou brengen een serieus&#13;
belang aan hun zijde zou kunnen vormen, kan&#13;
niet afdoende worden beoordeeld. Kuypers&#13;
c.s. hebben in hoger beroep geen deugdelijk&#13;
inzicht verschaft in hun inkomens- en vermo-&#13;
genspositie; zelfs de in eerste aanleg overgelegde&#13;
belastingstukken – die blijkens de eindbeschikking&#13;
van de pachtkamer van het kantongerecht&#13;
onder 1, 2 en 3.1 onvolledig waren&#13;
– zijn thans niet overgelegd. Gelet hierop&#13;
dient het er voor te worden gehouden, dat&#13;
Kuypers c.s. een reëel belang bij het beoogde&#13;
gebruik van het gepachte middels loonwerkers&#13;
onvoldoende aannemelijk hebben gemaakt.&#13;
Dat geldt ook voor alleen G.J.H.M.&#13;
Kuypers in de eventuele situatie dat haar&#13;
moeder in de komende pachtperiode zou&#13;
komen te overlijden.&#13;
6.6 Het hof is van oordeel, dat Cleven wèl een&#13;
als reëel te beschouwen belang bij (behoud&#13;
van het) gebruik van het gepachte heeft. Voldoende&#13;
aannemelijk is, dat hij mestquotum en&#13;
wellicht ook bietenquotum zou verliezen bij&#13;
het beëindigen van de pacht; daarnaast maakt&#13;
het gepachte een (niet te verwaarlozen) deel&#13;
uit van zijn landbouwbedrijf, zodat het kan&#13;
worden gebruikt in een vruchtwisselingsschema&#13;
en kan bijdragen tot een doeltreffend&#13;
benutten van Clevens arbeidskracht en machines.&#13;
Hoewel het belang van (ook) Cleven bij&#13;
de opbrengst van het gepachte niet bijzonder&#13;
groot zal zijn, leiden de bijkomende omstandigheden&#13;
ertoe, dat zijn belang bij gebruik van&#13;
de onderhavige grond duidelijker is en mitsdien&#13;
hoger moet worden ingeschat dan dat&#13;
van Kuypers c.s. Alle omstandigheden van dit&#13;
geval tegen elkaar afwegende is het hof van&#13;
oordeel, dat de billijkheid vergt dat de pachtovereenkomst&#13;
wordt verlengd.&#13;
6.7 Het hof voegt aan het bovenoverwogene&#13;
het volgende toe. Kuypers c.s. hebben ter&#13;
gelegenheid van de mondelinge behandeling&#13;
in hoger beroep uitvoerig betoogd dat Cleven&#13;
onjuiste informatie heeft verschaft omtrent&#13;
zijn bedrijfsoppervlakte. Hoewel Kuypers c.s.&#13;
kan worden toegegeven dat de opgaven die&#13;
Cleven van zijn bedrijfsoppervlakte heeft&#13;
gegeven niet altijd helder en consistent zijn&#13;
geweest, is niet gebleken dat sprake is geweest&#13;
van valse voorlichting teneinde de uitkomst&#13;
van deze procedure te beïnvloeden.&#13;
Meer in concreto voegt het hof hieraan het&#13;
volgende toe. Cleven heeft bij de mondelinge&#13;
behandeling voldoende aangetoond dat de&#13;
door hem in 1997/1998 gepachte ruim 7 ha&#13;
grond te Noorbeek niet meer bij hem in&#13;
gebruik is, terwijl hij – door Kuypers c.s. niet&#13;
voldoende weersproken – heeft verklaard dat&#13;
hij ter zake van ruim 5 ha door hem voor de&#13;
Minas-verklaring opgegeven grond geen gebruiksrecht&#13;
heeft (kennelijk betreft het hier de&#13;
grond die hij heeft opgegeven als “overige&#13;
exploitatievormen”). De door Kuypers c.s.&#13;
eerst bij de mondelinge behandeling in hoger&#13;
beroep gestelde pacht door Cleven van percelen&#13;
te Bingelrade (sectie C 228, groot 0.41.30&#13;
ha en sectie B 1614 groot 0.86.20 ha) en&#13;
Ubach over Worms E 196 (14 are) betreft,&#13;
zelfs indien deze pachtovereenkomsten zouden&#13;
vaststaan, een relatief geringe oppervlakte&#13;
die geen wijziging zou brengen in het oordeel&#13;
van het hof.&#13;
Indien juist zou zijn dat Cleven in 1998 een&#13;
perceel grond van ruim 3 ha in gebruik heeft&#13;
gegeven aan een derde voor de aardappelteelt,&#13;
betekent dit enkele feit nog niet zonder meer,&#13;
dat deze grond anders dan op incidentele&#13;
basis, bijvoorbeeld in het kader van vruchtwisseling,&#13;
bij deze derde in gebruik is geweest.&#13;
6.8 Het hof merkt in dit verband tenslotte nog&#13;
op, dat Kuypers c.s. eerst bij hun toelichting&#13;
op het hoger beroep nadere (niet eerder verkondigde)&#13;
stellingen hebben geponeerd ter&#13;
zake van de door Cleven in werkelijkheid&#13;
gebruikte grond, terwijl zij eerder in de mondelinge&#13;
behandeling in de gelegenheid zijn&#13;
gesteld vragen daaromtrent rechtstreeks aan&#13;
Cleven te stellen, doch van het stellen van vragen&#13;
hebben afgezien. Voor zover het bewijsaanbod&#13;
van Kuypers c.s. mede betrekking&#13;
heeft op de gestelde misleiding door Cleven&#13;
van de pachtkamer van het kantongerecht te&#13;
Sittard, van de pachtkamer van dit hof en van&#13;
het Bureau Heffingen, dient dit bewijsaanbod&#13;
reeds om deze reden te worden gepasseerd.&#13;
Afgezien hiervan is het bewijsaanbod slechts&#13;
in algemene zin gedaan en onvoldoende gespecificeerd&#13;
om in dit kader tot een bewijsopdracht&#13;
te kunnen leiden.&#13;
6.9 Onder 6.6 is reeds overwogen dat de&#13;
pachtovereenkomst dient te worden verlengd.&#13;
Het hof is van oordeel dat niet is gebleken van&#13;
bijzondere omstandigheden die aanleiding&#13;
geven tot verlenging met een kortere dan de&#13;
wettelijke duur. De pachtovereenkomst zal&#13;
mitsdien worden verlengd met een termijn&#13;
van zes jaren.&#13;
6.10 In het licht van het bovenoverwogene&#13;
behoeven de grieven, waarin de verlengingskwestie&#13;
in volle omvang aan het hof is voorgelegd,&#13;
geen afzonderlijke bespreking meer.&#13;
De juistheid van afzonderlijke overwegingen&#13;
van de pachtkamer van het kantongerecht zal&#13;
dus in het midden worden gelaten.&#13;
6.11 Het hoger beroep van Kuypers c.s. (zaak&#13;
P 619/98) is gelet op het eerder overwogene&#13;
tevergeefs ingesteld, terwijl dat van Cleven&#13;
(zaak P 618/98) slaagt. De beschikking van de&#13;
pachtkamer van het kantongerecht te Sittard&#13;
van 5 november 1998 zal worden vernietigd&#13;
en de pachtovereenkomst zal worden verlengd&#13;
tot 1 maart 2005.&#13;
6.12 Cleven heeft in zijn memorie van grieven&#13;
in zaak P 618/98, geconcludeerd tot veroordeling&#13;
van Kuypers c.s. in “de kosten van beide&#13;
instanties, doch in ieder geval van de beroepsinstantie”.&#13;
Hij heeft in zijn beroepschrift geen&#13;
grief geformuleerd ter zake van de proceskosten&#13;
van eerste aanleg. Weliswaar heeft hij in&#13;
het beroepschrift onder nr. 11 aan het hof verzocht&#13;
Kuypers c.s. te veroordelen in de kosten&#13;
van “in ieder geval” de beroepsinstantie,&#13;
maar naar het oordeel van het hof is dit niet&#13;
– ook niet in combinatie met de conclusie – te&#13;
beschouwen als een voldoende duidelijk geformuleerd&#13;
bezwaar tegen het ontbreken van&#13;
een proceskostenveroordeling in eerste aanleg.&#13;
In zaak P 619/98 heeft Cleven bovendien&#13;
alleen geconcludeerd tot een kostenveroordeling&#13;
van Kuypers c.s. in “het onderhavige&#13;
beroep”. Gelet hierop zal het hof Kuypers&#13;
c.s. – de in het ongelijk gestelde partij – in&#13;
alleen de kosten van het hoger beroep veroordelen.&#13;
7. Beslissing&#13;
Het hof, beschikkende in hoger beroep in de&#13;
zaken P 618/98 en P 619/98,&#13;
verklaart Kuypers c.s. niet-ontvankelijk in&#13;
hun vorderingen (zaak P 619/98) strekkende&#13;
tot veroordeling van Cleven tot ontruiming&#13;
van het gepachte en tot medewerking aan de&#13;
overdracht van tot het gepachte behorende&#13;
produktierechten aan Kuypers c.s. op straffe&#13;
van verbeurte van een dwangsom als gevorderd;&#13;
vernietigt de beschikking van de pachtkamer&#13;
van het kantongerecht te Sittard van 5 november&#13;
1998, waarvan beroep, en, opnieuw beschikkende:&#13;
verlengt de pachtovereenkomst ter zake van&#13;
het perceel bouwland, plaatselijk bekend&#13;
gemeente Bingelrade, sectie C nr. 295, groot&#13;
2.48.20 ha, met zes jaren, eindigende 1 maart&#13;
2005;&#13;
veroordeelt Kuypers c.s. in de kosten van het&#13;
hoger beroep in beide zaken, aan de zijde van&#13;
Cleven begroot op ƒ 880,– wegens verschotten&#13;
en op ƒ 6.800,– wegens salaris.</content><legacyfootnotes/><footnotes><footnote/></footnotes><auteurs/><published>2001-03-01 00:00:00</published><modified>1998-12-15 00:00:00</modified><editiondate>2001-03-01</editiondate><htmlpath>https://denhollander.info/artikel/4694</htmlpath></article>
</articles></edition>
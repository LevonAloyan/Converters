<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1999</searchword><id>4818</id><udhid>UDH:TvAR/4818</udhid><titel>Lepoutre / Van der Ven c.s. (TvAR 1999/4986)</titel><searchwords><searchword>TvAR 12/1999</searchword><searchword>TvAR 1999/4986</searchword><searchword>UDH:TvAR/4818</searchword></searchwords><attachments><attachment><name>1999_nr 12_Rechtspraak_4986.pdf</name><extention>pdf</extention><url>https://denhollander.info/download/4760/ci</url></attachment></attachments><inleiding>Pachtwet art. 11&#13;
Wetboek van Burgerlijke Rechtsvordering&#13;
art. 256 lid 1&#13;
&#13;
Vordering tot schriftelijke vastlegging pachtovereenkomst.&#13;
Processueel: Geïntimeerde is tijdens procedure&#13;
in hoger beroep overleden, zonder schorsing&#13;
der procedure krachtens art. 256 lid 1 Rv.&#13;
Voortzetting procedure door enkelen der&#13;
erven nietig. Procedure is voortgezet ten name&#13;
van de overledene.&#13;
Inhoudelijk: De stelling van appellant, dat de&#13;
gepachte hoeve weliswaar formeel (om fiscale&#13;
redenen) in maatschapsverband door hem en&#13;
de eigenares tezamen werd geëxploiteerd,&#13;
maar in werkelijkheid door hem werd gebruikt&#13;
als pachter krachtens pachtovereenkomst&#13;
met de eigenares, is door het hof na&#13;
onderzoek van de werkelijke omstandigheden&#13;
verworpen: Er is sprake geweest van een werkelijke&#13;
bedoeling tot samenwerking middels&#13;
wederzijdse inbreng ten behoeve van de&#13;
exploitatie van de hoeve tot wederzijds voordeel&#13;
(= samen delen van het resultaat van het&#13;
bedrijf, na een vaste vergoeding voor ieders&#13;
inbreng) en niet van een bedoeling tot afstaan&#13;
van het gebruik van de hoeve ter exploitatie&#13;
daarvan door en ten gunste van appellant.&#13;
Afwijzing van vordering tot schriftelijke vastlegging&#13;
pachtovereenkomst bekrachtigd.</inleiding><content>Arrest in de zaak van:&#13;
Martinus Antonius Henricus Lepoutre, wonende&#13;
te Wijchen, appellant,&#13;
procureur: mr. B. Peek,&#13;
tegen:&#13;
1 Gertruda Antonia Maria van der Ven,&#13;
wonende te Druten, geïntimeerde sub 1,&#13;
procureur: mr. J.M. Bosnak,&#13;
2 Everardus Josephus Wilhelmina Johannes&#13;
Lepoutre, wonende te Contereix le Chatenet&#13;
en Dognon, Frankrijk, geïntimeerde sub 2,&#13;
procureur: mr. D.M.H.M. van Dijk.&#13;
1 Het geding in eerste aanleg&#13;
Voor de procedure in eerste aanleg wordt verwezen&#13;
naar de inhoud van het vonnis dat de&#13;
pachtkamer van het kantongerecht te Nijmegen&#13;
op 14 november 1994 tussen appellant – verder&#13;
ook te noemen Tinus – als eiser en geïntimeerden&#13;
– verder tezamen ook te noemen Van der&#13;
Ven c.s. en individueel Van der Ven en Evert –&#13;
als gedaagden heeft gewezen; van dat vonnis is&#13;
een fotocopie aan dit arrest gehecht.&#13;
2 Het geding in hoger beroep&#13;
2.1 Tinus heeft bij exploten van resp. 9 en 13&#13;
december 1994 aan Van der Ven c.s. aangezegd&#13;
van het bovengenoemde vonnis in hoger&#13;
beroep te komen, met hun dagvaarding voor&#13;
de pachtkamer van dit hof.&#13;
2.2 Bij memorie van grieven heeft Tinus drie&#13;
grieven tegen het bestreden vonnis aangevoerd&#13;
en toegelicht, een productie in het&#13;
geding gebracht en geconcludeerd dat het hof&#13;
het vonnis waarvan beroep zal vernietigen en&#13;
opnieuw rechtdoende bij arrest, uitvoerbaar&#13;
bij voorraad, de in de inleidende dagvaarding&#13;
in eerste instantie omschreven mondelinge&#13;
pachtovereenkomst tussen Tinus als pachter&#13;
en Van der Ven als verpachtster met betrekking&#13;
tot de in de inleidende dagvaarding&#13;
omschreven hoeve, schriftelijk vast zal leggen,&#13;
kosten rechtens.&#13;
2.3 Bij memorie van antwoord hebben&#13;
1. Maria Wilhelmina Gertruda Lepoutre, wonende&#13;
te Breda,&#13;
2. Johanna Maria Wilhelmina Henriëtte&#13;
Lepoutre, wonende te Hellevoetsluis,&#13;
3. Antonia Francisca Wilhelmina Lepoutre,&#13;
wonende te Overjels, Denemarken,&#13;
4. Antonius Adrianus Maria Lepoutre, wonende&#13;
te Kerk-Avezaath,&#13;
5. Gertruda Antonia Maria Lepoutre, wonende&#13;
te ’s Gravenhage,&#13;
6. Caroline Antonet Rose-Marie Lepoutre,&#13;
wonende te Wijchen,&#13;
aan het hof medegedeeld dat Van der Ven op&#13;
18 juni 1996 is overleden, en hebben zij medegedeeld&#13;
als erfgenamen van Van der Ven de&#13;
procedure namens Van der Ven te hebben&#13;
voortgezet, verweer gevoerd, bewijs aangeboden,&#13;
producties in het geding gebracht en&#13;
geconcludeerd dat het hof Tinus in zijn vordering&#13;
niet-ontvankelijk zal verklaren, dan&#13;
wel hem deze zal ontzeggen, met veroordeling&#13;
van Tinus in de kosten van het geding in&#13;
beide instanties.&#13;
2.4 Bij akte ter rolle heeft Tinus nog een aantal&#13;
producties in het geding gebracht.&#13;
2.5 Ter zitting van het hof op 16 februari&#13;
1998, waar aanwezig waren Tinus, M.W.G.&#13;
Lepoutre, A.A.M. Lepoutre, G.A.M. Lepoutre&#13;
en M.H.Th. Lepoutre, hebben partijen hun&#13;
standpunten doen bepleiten, Tinus door mr.&#13;
M.A.M. Bannenberg, advocaat te Rosmalen,&#13;
en Van der Ven c.s. door mr. P.J.L.J. Duijsens,&#13;
advocaat te ’s Gravenhage, beide raadslieden&#13;
onder overlegging van pleitnotities.&#13;
Ter zitting is Tinus akte verleend van overlegging&#13;
van nog 62 (tevoren bij brieven van&#13;
15 januari 1998 en 9 februari 1998 aan het hof&#13;
en de wederpartij toegezonden) producties.&#13;
2.6 Mr. D.M.H.M. van Dijk, raadsman van&#13;
Evert, heeft het hof vóór de zitting bij brief&#13;
laten weten mede uit het oogpunt van kostenbeheersing&#13;
namens laatstgenoemde niet te&#13;
zullen pleiten.&#13;
2.7 Vervolgens hebben partijen hun stukken&#13;
aan het hof overgelegd voor het wijzen van&#13;
arrest.&#13;
2.8 Bij brief van 18 februari 1998, heeft mr.&#13;
Bannenberg het hof en de wederpartij laten&#13;
weten dat Tinus het ter zitting gevoerde verweer,&#13;
dat mr. Duijsens niet bevoegdelijk in&#13;
rechte optrad en mitsdien de memorie van&#13;
antwoord en het pleidooi van onwaarde zijn,&#13;
waarbij akte van niet-dienen werd verzocht,&#13;
niet langer handhaaft.&#13;
3 De grieven&#13;
Tinus heeft tegen het vonnis waarvan beroep&#13;
de volgende grieven aangevoerd:&#13;
Grief I&#13;
Ten onrechte heeft de pachtkamer van het&#13;
kantongerecht overwogen:&#13;
“Nu de stellingen van eiser [Tinus] die aan&#13;
zijn vordering ten grondslag zijn gelegd ongegrond&#13;
blijken te zijn, dient ook zijn vordering&#13;
met betrekking tot schriftelijke vastlegging&#13;
van een pachtovereenkomst te worden afgewezen.”&#13;
Grief II&#13;
Ten onrechte heeft de pachtkamer van het&#13;
kantongerecht geen enkele overweging gewijd&#13;
aan de subsidiaire stelling van Tinus zoals vermeld&#13;
in de akte uitlating producties van&#13;
13 juni 1994 onder punt 3:&#13;
“Zelfs indien hierover anders geoordeeld zou&#13;
mogen worden (het bestaan van de maatschap)&#13;
dan nog bestaat er thans na opzegging&#13;
van de maatschap door moeder per 1 januari&#13;
1991 een pachtverhouding.&#13;
Immers, sedert die datum is de maatschap&#13;
geëindigd en exploiteert Tinus feitelijk het&#13;
bedrijf onder dezelfde condities als voor de&#13;
opzegging.”&#13;
Grief III&#13;
Ten onrechte heeft de pachtkamer van het&#13;
kantongerecht het verzoek om schriftelijke&#13;
vastlegging van de pachtovereenkomst afgewezen.&#13;
4 De vaststaande feiten&#13;
In hoger beroep kan van de volgende – erkende&#13;
of door de wederpartij niet of onvoldoende&#13;
betwiste – feiten worden uitgegaan.&#13;
4.1 J.F. Lepoutre was eigenaar en exploitant&#13;
van de hoeve, gelegen te Wijchen aan de Leurseweg&#13;
10, met bedrijfsgebouwen en percelen&#13;
landbouwgrond, in totaal groot 60.20.45 ha –&#13;
verder ook aan te duiden als: de hoeve –.&#13;
4.2 J.F. Lepoutre is overleden op 28 oktober&#13;
1980, met achterlating van zijn echtgenote,&#13;
Van der Ven, en tien kinderen.&#13;
4.3 Van der Ven is ingevolge het overlijden&#13;
van J.F. Lepoutre krachtens ouderlijke boedelverdeling&#13;
bij diens testament enig eigenaresse&#13;
geworden van de hoeve.&#13;
4.4 In december 1993 heeft Van der Ven de&#13;
hoeve verlaten en zich metterwoon gevestigd&#13;
in Druten.&#13;
4.5 De agrarische werkzaamheden ten behoeve&#13;
van het op de hoeve gevoerde bedrijf zijn&#13;
nadien feitelijk verricht door Tinus en Evert.&#13;
4.6 Evert heeft zich omstreeks september&#13;
1989 uit het bedrijf teruggetrokken en zich in&#13;
Frankrijk gevestigd, waar hij zelfstandig een&#13;
agrarisch bedrijf is begonnen.&#13;
4.7 Van der Ven is op 18 juni 1996 overleden.&#13;
Haar erfgenamen zijn de tien kinderen uit&#13;
haar huwelijk met J.F. Lepoutre.&#13;
5 De beoordeling van het geschil in&#13;
hoger beroep&#13;
De processuele verrichtingen zijdens&#13;
geïntimeerden&#13;
5.1 Nadat de memorie van grieven was genomen&#13;
doch vóór het nemen van de memorie&#13;
van antwoord is Van der Ven overleden.&#13;
Het geding in hoger beroep was ten tijde van&#13;
het overlijden van Van der Ven derhalve nog&#13;
niet in staat van wijzen.&#13;
5.2 Het overlijden van Van der Ven is zijdens&#13;
geïntimeerden niet aan Tinus betekend, zodat&#13;
de procedure niet is geschorst (art. 256 lid 2&#13;
Rv).&#13;
5.3 De procedure kon derhalve ook nadien&#13;
ten name van de overledene worden voortgezet&#13;
(art. 256 lid 1 Rv).&#13;
5.4 Bij memorie van antwoord hebben de zes&#13;
hierboven in rechtsoverweging 2.3 genoemde&#13;
kinderen van Van der Ven medegedeeld dat zij&#13;
als erfgenamen van Van der Ven de procedure&#13;
namens Van der Ven voortzetten.&#13;
Zoals uit de vaststaande feiten blijkt, zijn deze&#13;
zes erfgenamen van Van der Ven echter niet&#13;
haar gezamenlijke erfgenamen. Van een overname&#13;
van de processuele positie van de overledene&#13;
door haar gezamenlijke erfgenamen&#13;
zonder schorsing van het geding – wat daar&#13;
overigens van zij – is dus geen sprake geweest.&#13;
5.5 Voor zover de genoemde zes erfgenamen&#13;
na 18 juni 1996 proceshandelingen hebben&#13;
verricht zijn deze dus nietig en zonder enig&#13;
rechtsgevolg gebleven.&#13;
5.6 Tinus heeft betoogd, dat de memorie van&#13;
antwoord slechts is genomen en dat de verdere&#13;
proceshandelingen, waaronder pleidooi,&#13;
aan de zijde van geïntimeerden slechts zijn&#13;
verricht namens de meergenoemde zes erfgenamen&#13;
van Van der Ven, en dat deze proceshandelingen&#13;
daarom van onwaarde zijn.&#13;
Daartegenover heeft mr. Duijsens, de raadsman&#13;
van geïntimeerden, in de laatste alinea&#13;
van zijn brief aan het hof van 4 december&#13;
1997 uitdrukkelijk verklaard de memorie van&#13;
antwoord ook genomen te hebben namens&#13;
Van der Ven.&#13;
Tevens heeft mr. Duijsens ten pleidooie aan&#13;
het hof verklaard (zoals ook blijkt uit de aanhef&#13;
van zijn overgelegde pleitnotities) mede&#13;
op te treden ten name van wijlen Van der Ven.&#13;
5.7 Tinus heeft bij brief van zijn raadsman aan&#13;
het hof van 18 februari 1998 zijn hiervoor vermelde&#13;
standpunt uitdrukkelijk ingetrokken.&#13;
5.8 Ten processe moet er dan ook van uit&#13;
worden gegaan, dat de procedure aan de zijde&#13;
van geïntimeerden na het overlijden van Van&#13;
der Ven te haren name is voortgezet; dat haar&#13;
procureur mr. B. Peek als procureur te haren&#13;
name is blijven optreden; dat de memorie van&#13;
antwoord mede ten name van Van der Ven is&#13;
genomen; dat mr. Duijsens mede ten name&#13;
van Van der Ven heeft gepleit.&#13;
5.9 Het hof is van oordeel dat het geding na&#13;
het overlijden aldus in overeenstemming met&#13;
het bepaalde in art. 256 lid 1 Rv ten name van&#13;
Van der Ven rechtsgeldig is voortgezet.&#13;
Het zal uitspraak doen mede ten name van&#13;
Van der Ven.&#13;
Beoordeling van het geschil in hoger&#13;
beroep&#13;
5.10 De grieven, die zich lenen voor een gezamenlijke&#13;
beoordeling, leggen het geschil tussen&#13;
partijen in volle omvang aan het hof voor.&#13;
5.11 De vordering van Tinus tot schriftelijke&#13;
vastlegging van een pachtovereenkomst tussen&#13;
hem als pachter en (de erven van) Van der Ven&#13;
als verpachters stelt allereerst de vraag aan de&#13;
orde of tussen hen sprake is van een pachtovereenkomst.&#13;
5.12 Daarvan zal ten deze sprake zijn, indien&#13;
Van der Ven zich jegens Tinus heeft verbonden&#13;
de hoeve aan Tinus te verstrekken ter uitoefening&#13;
van de landbouw tegen voldoening&#13;
van een tegenprestatie daarvoor, in de zin van&#13;
art. 1 lid 1 onder d Pachtwet.&#13;
5.13 De pachtkamer van het kantongerecht&#13;
heeft deze vraag ontkennend beantwoord.&#13;
Het hof overweegt in dit verband het volgende.&#13;
5.14 Tinus stelt in zijn inleidende dagvaarding&#13;
dat er sedert september 1989 (vertrek van&#13;
Evert naar Frankrijk) een pachtverhouding&#13;
tussen hem en Van der Ven bestaat.&#13;
Hij heeft niet eenduidig gesteld welke afspraken&#13;
tussen hen daaraan ten grondslag hebben&#13;
gelegen.&#13;
Hij heeft voor het bestaan van een pachtverhouding&#13;
aangevoerd dat er reeds eind 1979,&#13;
vóór het overlijden van zijn vader in 1980,&#13;
tussen zijn vader, zijn broer Evert en hem een&#13;
pachtovereenkomst is gesloten.&#13;
5.15 Tinus heeft niet duidelijk gemaakt, welke&#13;
afspraken over de bedrijfsvoering op de hoeve&#13;
hebben gegolden voor de periode 1980 (na&#13;
overlijden vader) – 1983 (vertrek metterwoon&#13;
van moeder uit de hoeve). Hij heeft enerzijds&#13;
gesteld dat de met zijn vader gesloten pachtovereenkomst&#13;
sedert 1980 steeds is uitgevoerd,&#13;
doch anderzijds “dat Van der Ven zich in die&#13;
jaren geleidelijk van de boerderij heeft teruggetrokken”,&#13;
en (onder meer op blz 4 en 5 van&#13;
zijn repliek) dat Van der Ven sedert 1 januari&#13;
1984 geen enkele bemoeienis meer heeft gehad&#13;
met het bedrijf, en “dat de pachtverhouding in&#13;
elk geval te fixeren is op 1 januari 1984, hoewel&#13;
deze daarvoor ook al bestond”.&#13;
5.16 Tinus heeft voorts gesteld dat Van der&#13;
Ven na haar vertrek uit de woning van de&#13;
hoeve in 1983 “alzo” (inl. dagvaarding blz 2),&#13;
de hoeve in gebruik heeft afgestaan aan zijn&#13;
broer Evert en hem, en dat hij en Evert na&#13;
1 januari 1984 de hoeve zelfstandig hebben&#13;
geëxploiteerd, Evert de veehouderij en Tinus&#13;
de akkerbouw.&#13;
5.17 Het hof begrijpt de stellingen van Tinus&#13;
aldus, dat naar zijn mening in elk geval sedert&#13;
1 januari 1984 een pachtverhouding m.b.t. de&#13;
hoeve heeft bestaan tussen Van der Ven als&#13;
verpachtster en Evert en hem als pachters, en&#13;
sedert het vertrek van Evert naar Frankrijk in&#13;
1989 met hem alleen als pachter.&#13;
5.18 Van der Ven en Evert hebben het bestaan&#13;
van een pachtovereenkomst met elkaar en met&#13;
Tinus gemotiveerd betwist.&#13;
Evert heeft steeds ontkend dat ooit een pachtovereenkomst&#13;
tussen Van der Ven enerzijds&#13;
en hem en Tinus anderzijds is gesloten.&#13;
Tinus heeft geen bewijs te dier zake aangeboden.&#13;
5.19 Van der Ven heeft gesteld dat van 1983&#13;
t/m 1989 sprake is geweest van een (mondeling&#13;
overeengekomen) maatschap tussen haar,&#13;
Tinus en Evert en over het jaar 1990 van een&#13;
maatschap tussen haar en Tinus, welke door&#13;
haar per 1 januari 1991 aan Tinus is opgezegd.&#13;
5.20 Tinus heeft het bestaan van een zodanige&#13;
maatschap betwist en gesteld dat, voor zover&#13;
daar wèl sprake van zou zijn geweest, de&#13;
overeenkomst daartoe tevens alle elementen&#13;
van een pachtovereenkomst bevatte (met Van&#13;
der Ven als verpachtster en Tinus en Evert als&#13;
pachters) en derhalve (tevens) een pachtovereenkomst&#13;
vormde.&#13;
5.21 Het hof is van oordeel dat in de jaren&#13;
1983-1989 sprake is geweest van exploitatie&#13;
van de hoeve in samenwerking tussen Van der&#13;
Ven, Evert en Tinus tot gezamenlijk voordeel,&#13;
in de vorm van een maatschap tussen hen&#13;
drieën, welke maatschap in 1989 ten gevolge&#13;
van het vertrek van Evert naar Frankrijk is&#13;
gewijzigd in een maatschap tussen Van der&#13;
Ven en Tinus, tot 1 januari 1991.&#13;
5.22 Tinus heeft aangevoerd dat de aan het hof&#13;
overgelegde jaarstukken over de jaren 1983-&#13;
1989 van het op de hoeve uitgeoefende bedrijf&#13;
over die jaren, welke zijn opgemaakt op basis&#13;
van het bestaan van een zodanige maatschap,&#13;
ten onrechte op die basis zijn opgemaakt en&#13;
– kort gezegd – niet in overeenstemming&#13;
waren met de werkelijke situatie.&#13;
Hij heeft daartoe aangevoerd dat deze jaarstukken&#13;
aldus zijn opgemaakt ter verhulling&#13;
van het bestaan van een pachtovereenkomst&#13;
en omdat om fiscale redenen is uitgegaan van&#13;
een fictieve maatschap.&#13;
5.23 Tinus heeft deze fiscale redenen in het&#13;
geheel niet onderbouwd.&#13;
5.24 Het hof verwerpt dit standpunt van&#13;
Tinus, nu partijen ter zitting van het hof eensluidend&#13;
hebben verklaard, dat partijen steeds&#13;
feitelijk hebben gehandeld en afgerekend in&#13;
overeenstemming met de inhoud van deze&#13;
jaarstukken; dat deze jaarstukken mede hebben&#13;
gediend voor de aangiften IB van alle&#13;
betrokkenen over die jaren; dat er geen andere&#13;
jaarstukken over die jaren zijn opgemaakt.&#13;
5.25 Uit deze jaarstukken blijkt, dat Van der&#13;
Ven jaarlijks uit het bedrijf een vaste vergoeding&#13;
van ƒ 24.000,– ontving voor haar inbreng&#13;
van de haar in eigendom toebehorende onroerende&#13;
zaken; dat Tinus en Evert ieder jaarlijks&#13;
uit het bedrijf een vaste vergoeding van&#13;
ƒ 25.000,– ontvingen voor hun inbreng van&#13;
arbeid; dat Van der Ven, Tinus en Evert t/m&#13;
1989 van het resultaat (na betaling der&#13;
genoemde vaste vergoedingen) van de exploitatie&#13;
van het op de hoeve (en op de daarbij&#13;
nog van derden gepachte ca 28 ha grond) uitgeoefende&#13;
bedrijf ieder 1/3 deel ontvingen.&#13;
De bedoelde bedragen werden ten gunste van&#13;
hen bijgeschreven op hun kapitaalrekeningen&#13;
bij het bedrijf.&#13;
5.26 Tinus heeft niet aangegeven welke rechtsgrond&#13;
er naar zijn mening heeft bestaan – nu&#13;
in zijn visie geen sprake is geweest van een&#13;
samenwerking in maatschapsverband tussen&#13;
Van der Ven, Evert en Tinus – voor de jaarlijkse&#13;
uitkering van 1/3 deel van het bedrijfsresultaat&#13;
aan Van der Ven.&#13;
5.27 De (toenmalige) raadsman van Tinus&#13;
heeft op 30 september 1987 schriftelijk aan&#13;
Gedeputeerde Staten van Noord-Brabant&#13;
geschreven – met betrekking tot de voor het&#13;
bedrijf van derden bijgepachte ca 28 ha – dat&#13;
het bedrijf feitelijk werd uitgeoefend door&#13;
Van der Ven, Tinus en Evert.&#13;
5.28 Tinus heeft blijkens overgelegde producties&#13;
– in april 1985 ten behoeve van registratie van&#13;
het bedrijf bij de Stichting tot Uitvoering van&#13;
Landbouwmaatregelen en het Landbouwschap&#13;
opgegeven dat het bedrijf geregistreerd&#13;
diende te worden onder de naam Maatschap&#13;
mw G.A.M. en M.A.H. en E.J.W.J. Lepoutre,&#13;
(driemaal door hem ondertekend t.b.v. Van&#13;
der Ven, Evert en hemzelf);&#13;
– bij de landbouwtellingen over 1988 en 1989&#13;
m.b.t. het in de hoeve uitgeoefende bedrijf&#13;
opgegeven dat daarbij sprake was van een&#13;
maatschap tussen Van der Ven, Evert en hemzelf&#13;
en deze opgave mede ondertekend; (Tinus&#13;
heeft blijkens par. 41 van de als produktie aan&#13;
het hof overgelegde notitie van mr. Bannenberg&#13;
deze opgave zelfstandig zo gedaan);&#13;
5.29 Ook tegenover de fiscus heeft Tinus zich&#13;
op het standpunt gesteld dat sprake was van&#13;
een maatschap tussen Van der Ven, Evert en&#13;
hem.&#13;
5.30 Van der Ven c.s. hebben jaarstukken&#13;
overgelegd, opgemaakt door Adficonsult over&#13;
het op de hoeve (en de van derden bijgepachte&#13;
grond) in de jaren 1992 t/m 1995 uitgeoefende&#13;
bedrijf;&#13;
Deze jaarstukken zijn gebaseerd op het&#13;
bestaan van een maatschap tussen Van der Ven&#13;
en Tinus, met een winstverdeling van 1/3 deel&#13;
voor Van der Ven en 2/3 deel voor Tinus.&#13;
Tinus heeft ter zitting van het hof desgevraagd&#13;
verklaard, dat deze jaarstukken niet de werkelijke&#13;
jaarstukken van het bedrijf over de jaren&#13;
1992 t/m 1995 zijn, doch slechts stukken, die&#13;
– naast de in opdracht van Tinus door een&#13;
ander accountantskantoor gemaakte werkelijke&#13;
jaarstukken – ten overvloede zijn opgemaakt&#13;
ter vergelijking met de werkelijke jaarstukken,&#13;
indien zou moeten worden uitgegaan&#13;
van het bestaan van een maatschap.&#13;
5.31 Tinus heeft ter zitting van het hof medegedeeld&#13;
dat hij met betrekking tot het op de&#13;
hoeve gevoerde bedrijf over de jaren 1991 t/m&#13;
1995 door een andere accountant andere jaarstukken&#13;
heeft laten opmaken, op basis van&#13;
exploitatie van het bedrijf door hem alleen,&#13;
met toekenning van een vast bedrag van&#13;
ƒ 24.000,– per jaar als “pachtvergoeding” aan&#13;
zijn moeder, met afboeking van de naar zijn&#13;
oordeel ten laste van zijn moeder als eigenares/&#13;
verpachtster komende bedrijfskosten op&#13;
het saldo van de kapitaalrekening van zijn&#13;
moeder, en met toekenning van het gehele&#13;
resultaat van de exploitatie van het bedrijf aan&#13;
zichzelf.&#13;
Tinus heeft deze jaarstukken niet in het&#13;
geding gebracht en deze zijn, zoals partijen ter&#13;
zitting aan het hof eensluidend hebben verklaard,&#13;
door Tinus niet aan Van der Van resp.&#13;
haar erfgenamen bekendgemaakt.&#13;
5.32 Tinus heeft verklaard zijn fiscale aangiften&#13;
met ingang van 1991 te hebben verricht aan de&#13;
hand van deze laatstbedoelde jaarstukken.&#13;
5.33 Tussen partijen is niet omstreden dat&#13;
sedert het vertrek van Van der Ven uit de&#13;
hoeve in 1983 Tinus en Evert de feitelijke&#13;
werkzaamheden ten behoeve van de bedrijfsvoering&#13;
op de hoeve tot 1989 hebben verricht,&#13;
en dat Van der Ven geen feitelijke werkzaamheden&#13;
meer ten behoeve van de exploitatie&#13;
van de hoeve heeft verricht.&#13;
Dat Van der Ven sedertdien geen mede-zeggenschap&#13;
en/of mede-beslissingsrecht meer&#13;
zou hebben over de wijze van exploitatie van&#13;
het bedrijf, zoals Tinus heeft aangevoerd,&#13;
heeft Tinus niet onderbouwd. Over enige&#13;
afspraak daaromtrent is niets gesteld of gebleken.&#13;
5.34 Het hof acht op grond van de bovengenoemde&#13;
feiten en omstandigheden duidelijk,&#13;
dat tussen Van der Ven, Tinus en Evert in de&#13;
jaren 1983 t/m 1989 bij hun mondelinge&#13;
samenwerking sprake is geweest van een werkelijke&#13;
bedoeling tot samenwerking middels&#13;
wederzijdse inbreng ten behoeve van de exploitatie&#13;
van de hoeve tot wederzijds voordeel.&#13;
Op geen enkele manier is aannemelijk&#13;
gemaakt dat tussen Van der Ven, Evert en&#13;
Tinus zou zijn afgesproken – of dat bij Van&#13;
der Ven en Evert de bedoeling daartoe zou&#13;
hebben voorgezeten – dat Van der Ven het&#13;
gebruik van de hoeve aan Tinus en Evert zou&#13;
afstaan ter exploitatie van de hoeve door en&#13;
ten gunste van hen beiden.&#13;
5.35 De samenwerking tussen hen heeft in&#13;
feite ook in deze vorm gestalte gekregen. Van&#13;
der Ven, Tinus en Evert hebben immers ieder&#13;
zaken resp. arbeid ingebracht, daarvoor een&#13;
(nagenoeg gelijke) vaste vergoeding ontvangen,&#13;
en het resultaat van het bedrijf (vastgesteld&#13;
na betaling dezer vergoedingen) gelijkelijk&#13;
verdeeld.&#13;
5.36 Dat houdt in, dat Van der Ven de hoeve&#13;
niet aan Tinus en Evert in gebruik heeft afgestaan&#13;
voor uitoefening van de landbouw door&#13;
hen beiden, in de zin van art. 1 lid 1 onder d&#13;
Pachtwet.&#13;
5.37 Afgezien daarvan, kan de toekenning van&#13;
de vaste vergoeding van ƒ 24.000,– per jaar uit&#13;
het bedrijf aan Van der Ven voor haar inbreng&#13;
evenmin worden gezien als een tegenprestatie&#13;
in de zin van deze wetsbepaling, nu Tinus en&#13;
Evert eveneens vergelijkbare vaste vergoedingen&#13;
kregen voor hun inbreng en Van der Ven&#13;
daarnaast middels haar 1/3 aandeel in het&#13;
resultaat financiëel wezenlijk bij de exploitatie&#13;
van de hoeve betrokken was.&#13;
5.38 Dit alles verdraagt zich in de omstandigheden&#13;
van dit geval naar het oordeel van het&#13;
hof niet met een pachtverhouding, zoals door&#13;
Tinus gesteld. Aldus kan ook niet worden aangenomen,&#13;
dat – zoals Tinus heeft betoogd –&#13;
sprake is geweest van een dekmantel in de&#13;
vorm van een maatschap voor wat in wezen&#13;
een pachtovereenkomst was tussen Van der&#13;
Ven als verpachtster en Tinus en Evert als&#13;
pachters.&#13;
5.39 Tinus heeft ter zitting van het hof&#13;
onweersproken verklaard, dat er sedert het&#13;
vertrek van Evert naar Frankrijk (in september&#13;
1989) geen nieuwe overeenkomsten tussen&#13;
Van der Ven en Tinus zijn gesloten met&#13;
betrekking tot de wijze van exploitatie van de&#13;
hoeve.&#13;
De door Tinus met ingang van 1991 aangebrachte&#13;
wijziging in de administratie van het&#13;
bedrijf kan dan ook van geen belang zijn voor&#13;
beantwoording van de vraag of er een pachtverhouding&#13;
tussen partijen bestaat.&#13;
5.40 Het feit dat de maatschap per 1 januari&#13;
1991 is beëindigd, terwijl Tinus de hoeve is&#13;
blijven exploiteren, brengt niet mee dat vanaf&#13;
1991 van pacht moet worden gesproken. Uit&#13;
de opzeggingsbrief blijkt immers dat Van der&#13;
Ven “de vrije beschikking over haar onroerend&#13;
goed” wenste en een pachtverhouding&#13;
kan niet vervolgens zijn ontstaan omdat&#13;
Tinus’ aanwezigheid op de hoeve tijdens een&#13;
procedure in rechte, waarin hij een positie als&#13;
pachter claimde, werd geduld.&#13;
5.41 Het hierboven overwogene moet dan&#13;
ook leiden tot de conclusie dat in de jaren&#13;
1983-1990 geen sprake is geweest van een&#13;
pachtovereenkomst tussen Van der Ven en&#13;
Tinus (en Evert).&#13;
5.42 Voor zover er sprake zou zijn geweest&#13;
van afspraken in 1979 tussen Tinus en Evert&#13;
en hun vader over toekomstige verpachting&#13;
aan Evert en Tinus, of van afspraken tussen&#13;
Tinus en Evert met hun moeder over de wijze&#13;
van exploitatie van de hoeve in de periode&#13;
1980-1983, acht het hof die in ieder geval&#13;
thans niet van belang. Die eventuele afspraken&#13;
zijn dan immers achterhaald door de nadien&#13;
gemaakte (en geëffectueerde) afspraken met&#13;
betrekking tot de wijze van exploitatie van de&#13;
hoeve vanaf 1983, zoals hierboven besproken.&#13;
Het hof passeert daarom ook het (ten pleidooie&#13;
door de raadsman van Tinus gedane, zie&#13;
diens pleitnotities par. 45) bewijsaanbod van&#13;
Tinus omtrent de door hem gestelde afspraken&#13;
tussen zijn vader, Evert en hem.&#13;
5.43 Het hof beantwoordt om de bovengenoemde&#13;
redenen de vraag, of tussen Van der&#13;
Ven en Tinus sprake van een pachtverhouding&#13;
is (geweest), welke voor schriftelijke vastlegging&#13;
in aanmerking komt, evenals de pachtkamer&#13;
van het kantongerecht ontkennend.&#13;
6 Slotsom&#13;
6.1 De grieven kunnen geen van alle doel treffen.&#13;
Het vonnis waarvan beroep moet worden&#13;
bekrachtigd.&#13;
6.2 Alle overige door partijen in dit geding&#13;
aan de orde gestelde geschilpunten – onder&#13;
meer de omstandig besproken vragen of tussen&#13;
partijen een dadingsovereenkomst is gesloten&#13;
en of Tinus het gebruik van de hoeve&#13;
daadwerkelijk heeft beëindigd – behoeven&#13;
daarom geen beoordeling.&#13;
6.3 Tinus moet, als de in hoger beroep in het&#13;
ongelijk gestelde partij, worden veroordeeld&#13;
in de kosten daarvan.&#13;
7 De beslissing in hoger beroep&#13;
Het hof, rechtdoende in hoger beroep:&#13;
bekrachtigt het vonnis waarvan beroep;&#13;
veroordeelt Tinus in de kosten van het geding&#13;
in hoger beroep, welke tot heden aan de zijde&#13;
van Van der Ven c.s. worden begroot op&#13;
ƒ 420,– aan verschotten en ƒ 4.200,– aan procureurssalaris</content><legacyfootnotes/><footnotes><footnote/></footnotes><auteurs/><published>1999-12-01 00:00:00</published><modified>1997-11-11 00:00:00</modified><editiondate>1999-12-01</editiondate><htmlpath>https://denhollander.info/artikel/4818</htmlpath></article>
</articles></edition>
<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>8</uitgave><aflevering>8</aflevering><searchword>TvAR 8/1994</searchword><id>5215</id><udhid>UDH:TvAR/5215</udhid><titel>Bac / Gemeente Zoetermeer (TvAR 1994/4715)</titel><searchwords><searchword>TvAR 8/1994</searchword><searchword>TvAR 1994/4715</searchword><searchword>UDH:TvAR/5215</searchword></searchwords><attachments><attachment><name>1994_nr 8_Rechtspraak_4715.pdf</name><extention>pdf</extention><url>https://denhollander.info/download/5150/ci</url></attachment></attachments><inleiding>Pachtwet, art. 1, lid ld&#13;
&#13;
Gemeente koopt in 1980 los land van eigenaar/exploitant t.b.v. woningbouw. In koopovereenkomst is opgenomen - kort weergegeven -: dat door de gemeente op de koopsom een bedrag van f 1- per m , zijnde in totaal f 188 176,- is ingehouden, 'dienende als meerdere zekerheid jegens verkoper dat de grond niet als compensatie grond t.b.v. derden zal worden benut'; dat betaling van dat bedrag aan verkoper zal plaatsvinden, a. zodra de grond zal worden gebruikt voor andere dan agrarische doeleinden, of b. binnen een maand nadat verkoper om betaling heeft gevraagd; dat de gemeente over de inhouding geen rente zal zijn verschuldigd; de grond wordt in 1981 in eigendom overgedragen en overigens betaald. De verkoper blijft de grond (tot heden) gebruiken. Verkoper vraagt in 1993 schriftelijke vastlegging van deze afspraken als pachtovereenkomst (i.v.m. E.U. braakleggingsregeling, 'McSharry'). Hof: tussen de overeengekomen rente-vrijdom van de inhouding en het voortgezette gebruik van de grond bestaat in de omstandigheden van dit geval geen zodanig verband dat deze rente-vrijdom als een voor dat gebruik overeengekomen tegenprestatie in de zin van art. 1, lid ld Pachtwet kan worden beschouwd. Begin en einde rente-vrijdom staan los van begin en einde van het gebruik van de grond. De zekerheidsafspraak kan slechts betekenis hebben in samenhang met de rente-vrijdom. Dus géén pachtovereenkomst.</inleiding><content>Arrest in de zaak van:&#13;
Arie Bac, wonende te Bleiswijk, appellant, procureur: mr. J.M.J. Huver&#13;
tegen&#13;
De gemeente Zoetermeer, met zetel te Zoeter-meer, geïntimeerde, procureur: mr. D. Knot-tenbelt&#13;
Het geding in eerste aanleg&#13;
De pachtkamer van het kantongerecht te Delft heeft op 5 januari 1993 tussen partijen een vonnis uitgesproken, dat in fotocopie aan dit arrest is gehecht en naar de inhoud waarvan wordt verwezen.&#13;
Het geding in hoger beroep&#13;
Appellant - verder ook te noemen Bac - is bij exploit van 3 februari 1993, met gelijktijdige dagvaarding van geïntimeerde - verder ook te noemen de gemeente -, bij het hof in hoger beroep gekomen van genoemd vonnis, waar-bij - kort weergegeven - de vordering van Bac tot schriftelijke vastlegging van een pachtovereenkomst is afgewezen, met zijn veroordeling in de proceskosten.&#13;
Bij memorie van grieven zijn door Bac de onderomschreven grieven aangevoerd en toe-gelicht, met conclusie:&#13;
dat het vonnis waarvan beroep zal worden vernietigd en, opnieuw rechtdoende, voor recht zal worden verklaard dat tussen de ge-meente als verpachter en Bac als pachter in-gaande 9 april 1981 een pachtovereenkomst is tot stand gekomen voor onbepaalde tijd, wet-telijk geldend voor 6 jaar met betrekking tot de percelen dijk, wei- en bouwland, kadas-traal bekend gemeente Zegwaard, Sectie F, nrs 447 en 428, groot 18.97.11 ha, tegen een tegenprestatie bestaande in het door Bac aan de gemeente renteloos in bezit en ter beschik-king laten van een bedrag van f 188.176,-;&#13;
voorts deze pachtovereenkomst schriftelijk zal worden vastgelegd voor de duur van 6 jaar ingaande 9 april 1981, tegen een pachtprijs bestaande in rente ad 9 % van f 188.176,- per jaar of f 16.935,84, althans met een pachtprijs die overeenkomt met de voor dit soort geldle-ningen op 1 april 1981 gebruikelijke rente over f 188.176,-;&#13;
voorts met de algemene gebruikelijke be-palingen;&#13;
voorts met veroordeling van de gemeente in de kosten van de procedure in beide instan-ties.&#13;
Bij memorie van antwoord heeft de ge-meente terzake verweer gevoerd, met conclu-sie Bac in zijn beroep niet-ontvankelijk te verklaren, althans het beroep te verwerpen, en het vonnis waarvan beroep te bekrachtigen, zonodig met wijziging en/of aanvulling van de gronden, met veroordeling van Bac in de kosten van beide instanties.&#13;
Ter zitting van het hof van 31 januari 1994 hebben partijen hun standpunten doen bepleiten, Bac door mr. L.J. den Hollander jr, advo-caat te Middelharnis, en de gemeente door mr. A.J. van Poortvliet, advocate te 's Gravenha-ge, beiden onder overlegging van pleitnotities. Vervolgens hebben partijen ter zitting de stukken overgelegd voor het wijzen van ar-rest.&#13;
De grieven&#13;
Bac heeft de volgende grieven tegen het von-nis waarvan beroep aangevoerd: Grief 1&#13;
Ten onrechte heeft de pachtkamer overwogen en beslist dat zij tot het oordeel komt dat tus-sen partijen geen pachtovereenkomst tot stand kan zijn gekomen en de vordering ontzegd in plaats van toe te wijzen.&#13;
Grief 2&#13;
Ten onrechte heeft de pachtkamer Bac ver-oordeeld in de kosten in plaats van de ge-meente daartoe te veroordelen.&#13;
De vaststaande feiten&#13;
Tegen de vaststelling van feiten door de pachtkamer van het kantongerecht in de rechtsoverwegingen 2.1 t/m 2.7 van het von-nis waarvan beroep zijn geen grieven aange-voerd, zodat ook in hoger beroep van de volgende feiten kan worden uitgegaan:&#13;
2.1 Op 1 september 1980 heeft eiser aan gedaagde verkocht, gelijk gedaagde van eiser heeft gekocht 18.97.11 ha dijk, weiland, bouwland en weg, plaatselijk bekend gemeen te Zegwaard, sectie F, nummers 447 en 428 tegen een bedrag van f 1.041.685,50. Op deze percelen oefende eiser het landbouwbedrijf uit.&#13;
2.2 Bij notariële akte van 9 april 1981 heeft de juridische levering van voormelde percelen - waarbij in plaats van nummer 447 nummer 446 in de akte is opgenomen - plaatsgevonden. In deze notariële akte is on der meer vermeld: 'De comparanten verklaarden dat deze overeenkomst van ver koop en koop is geschied voor de prijs van één miljoen éénenveertigduizend zeshonderd vijfentachtig gulden vijftig cent (f 1.041.685,50) van welk bedrag de verkoper verklaarde op heden een gedeelte ad achthon- derddrieënvijftigduizend vijfhonderd negen gulden vijftig cent (f 853.509,50) van de ge meente te hebben ontvangen en haar daarvoor kwijting te geven (...).&#13;
Vervolgens verklaarden de comparanten dat voor deze overeenkomst van verkoop en koop zullen gelden de navolgende bepalingen. (…)&#13;
7. Over achttien hectare éénentachtig are en zesenzeventig centiare is door de gemeente ingehouden een bedrag van één (f 1,-) per vierkante meter zijnde in totaal éénhonderd-achtentachtigduizend éénhonderdzesenzeven-tig gulden (f 188.176,-), dienende als meer-dere zekerheid jegens verkoper, dat de onder-werpelijke gronden niet als compensatiegrond ten behoeve van derden zullen worden benut. Gehele of gedeeltelijke betaling hiervan zal plaatsvinden:&#13;
a. uiterlijk op de dag waarop de gronden door of vanwege de gemeente geheel of ge deeltelijk feitelijk in gebruik worden genomen ten behoeve van andere dan agrarische doel einden, danwei&#13;
b. uiterlijk een maand na een desbetreffend schrijven van de verkoper dat deze betaling van het geheel of gedeelte wenst.&#13;
Over het bedrag van de inhouding is de ge-meente nimmer enige rente verschuldigd.'&#13;
2.3. Alvorens partijen tot voormelde koop/verkoopovereenkomst en levering kwa-men heeft gedaagde aan eiser nog het volgen-de doen weten:&#13;
'Tijdens de met u gevoerde besprekingen heeft een tweetal onderwerpen de bijzondere aandacht gehad, te weten: de regeling inzake het voortgezet gebruik en het belasten van de aan te kopen percelen met een zakelijk recht. Terzake van beide aspecten merk ik het vol-gend op.&#13;
1. Voortgezet gebruik&#13;
Door u is de nodige zekerheid gevraagd, dat de gronden niet als compensatiegronden zullen worden benut en dat u hiervan het ge-bruik heeft tot dat de gemeente daarover wenst te beschikken, voor andere dan agrari-sche doeleinden.&#13;
Ter meerdere zekerheid hiervan vindt een inhouding van een gedeelte van de koopsom plaats, een en ander zoals onder punt 11 nader is aangegeven. In dit verband is nader afge-sproken, dat opzegging van het voortgezet ge-bruik plaatsvindt in augustus van enig jaar. Alsdan zal van gemeentewege bezien worden of de opzegging voor het heel of een gedeelte geldt, alsmede of met onmiddellijke ingang dan wel ten behoeve van een later tijdstip de ingebruikname door of vanwege de gemeente nodig is. Terzake van het vorenstaande merk ik het volgende op. Uit de met u gevoerde be-sprekingen is uitdrukkelijk de bedoeling van partijen gebleken, dat ingebruikgeving van de onderhavige gronden slechts plaatsvindt tel-kens voor een korte termijn.&#13;
De gebruiker zal dan ook jegens de ge-meente Zoetermeer nimmer op enigerlei wijze aanspraken kunnen doen gelden op een inge-volge de Pachtwet geregelde wettelijke ter-mijn dan wel op schadeloosstelling uit hoofde van voormeld gebruik en de beëindiging daar-van.&#13;
Voorts is overeengekomen, dat na betaling van het ingehouden bedrag alsnog bezien wordt of en in hoeverre de gebruikelijke Zoe-termeerse regeling (verpachting van jaar tot jaar) ten dezen zal worden toegepast.'&#13;
2.4 Voormelde brief is door eiser voor ac- coord ondertekend.&#13;
2.5 Eiser heeft, zoals tussen partijen was overeengekomen, voormelde percelen tesa- men met andere percelen, welke hij in eigen dom heeft, tesamen in totaal ongeveer 40 hectare, thans in gebruik en oefent daarop zijn landbouwbedrijf uit. Hij teelt graan, aardappe len, spruiten en bieten, in een bouwplan van 1 op 3 of 1 op 4.&#13;
2.6 Met ingang van januari 1993 treden in het kader van het gemeenschappelijke land bouwbeleid van de E.G. steunregelingen in werking. Hierbij kan de akkerbouwer een keuze maken uit de Algemene Regeling of de Vereenvoudigde Regeling.&#13;
Bij de Algemene Regeling is de braak-plicht het uitgangspunt, waarbij 15% van het areaal granen, maïs, eiwit- en oliehoudende gewassen gebraakt wordt. Voor de hectares braak ontvangt men een vergoeding van f 815,- per hectare op kleigrond en f 614,-per hectare voor de overige gebieden. Bij deze Algemene Regeling kan de akkerbouwer voor het gehele areaal van genoemde gewas-sen steun aanvragen.&#13;
Bij de vereenvoudigde Regeling is de ak-kerbouwer niet braakplichtig. Er kan voor maximaal 12,9 of 17,9 hectare inkomenssteun aangevraagd worden, afhankelijk van de re-gio.&#13;
Voorwaarde voor het verkrijgen van hecta-resteun is onder meer dat de aanvrager eige-naar, erfpachter of pachter moet zijn van de betreffende percelen en dat een geldig pacht-contract een vereiste is.&#13;
2.7 Gedaagde heeft de percelen grond van eiser aangekocht in verband met toekomstige woningbouw. De ten tijde van de aankoop be staande uitbreidingsplannen zijn tot op heden nog niet (geheel) gerealiseerd. Beoordeling van het hoger beroep&#13;
1. De grieven leggen het geschil tussen partijen in volle omvang aan het hof in hoger beroep voor.&#13;
2. Een beslissing in dit geschil vergt aller eerst beantwoording van de vraag of Bac krachtens de afspraken die partijen in of om streeks eind augustus 1980 met elkaar hebben gemaakt - en welke zijn vastgelegd in een brief van 29 augustus 1980 en een schriftelij ke overeenkomst van 1 september 1980 - ge houden was (en is) tot het voldoen van een tegenprestatie aan de gemeente voor het in die overeenkomst voorziene voortgezette gebruik van de door Bac aan de gemeente verkochte grond na levering van die grond (die heeft plaatsgevonden ingevolge transportakte van 9 april 1981).&#13;
3. Bac heeft gesteld dat een zodanige te genprestatie wordt gevormd door de in de be doelde overeenkomst van 1 september 1980 vastgelegde afspraak, dat over het bedrag dat krachtens de bepaling onder 7 in die overeen komst door de gemeente op de koopsom is in gehouden, f 188.176,-, door de gemeente nimmer enige rentevergoeding verschuldigd is.&#13;
4. Zoals bij de vaststaande feiten reeds is aangehaald, is blijkens de overeenkomst tus sen partijen met betrekking tot de bedoelde inhouding van f 188.176,- tussen partijen overeengekomen dat deze is geschied:&#13;
'als meerdere zekerheid jegens verkoper [Bac], dat de onderwerpelijke gronden niet [door de gemeente] als compensatiegrond ten behoeve van derden zullen worden benut', en zal gehele of gedeeltelijke betaling van dit in-gehouden bedrag plaatsvinden:&#13;
'a. uiterlijk op de dag waarop de gronden door of vanwege de gemeente geheel of ge-deeltelijk feitelijk in gebruik worden genomen ten behoeve van andere dan agrarische doel-einden, dan wel&#13;
b. uiterlijk een maand na een desbetreffend schrijven van verkoper dat deze betaling van het geheel of gedeelte wenst.'&#13;
5. Naar het oordeel van het hof bestaat tus sen de overeengekomen rente-vrijdom van deze inhouding en het voortgezette gebruik van de overgedragen gronden geen zodanig verband, dat deze rente-vrijdom als een voor dat voortgezette gebruik overeengekomen te genprestatie kan worden beschouwd.&#13;
6. Allereerst was (en is) Bac gerechtigd, onafhankelijk van zijn voortzetting van het gebruik van de onderhavige gronden, het be-&#13;
drag van de inhouding op ieder moment van de gemeente op te vragen, waaraan de ge-meente gehouden is binnen een maand on-voorwaardelijk te voldoen. Daarmee is voor de gemeente het economische voordeel van deze rente-vrijdom uiteraard ook van de baan.&#13;
Daardoor wordt het voortgezette gebruik van de overgedragen gronden echter niet beëindigd.&#13;
Het hof tekent hierbij aan dat de, door Bac voor accoord getekende, brief van de gemeente van 29 augustus 1980 niet inhoudt dat het recht van Bac op voortgezet gebruik van de grond gelijktijdig eindigt met opeising door Bac van de f 188.176,-, zoals Bac ondermeer in par. 4a memorie van griefen stelt. Integen-deel: ten aanzien van de beëindiging van het voortgezette gebruik van de grond door Bac is (in de brief van 29 augustus 1980) afgespro-ken, dat deze slechts kan plaatsvinden 'in au-gustus van enig jaar', terwijl met betrekking tot opeising van de inhouding van de f 188.176,- (in de overeenkomst van 1 sep-tember 1980) is afgesproken dat die 'uiterlijk een maand na een desbetreffend schrijven van Bac' (dus zonder enige verdere tijdsbepaling) zal worden gerealiseerd.&#13;
7. Uit de contractsbepaling dat de bedoelde inhouding dient als meerdere zekerheid dat de gronden door de gemeente niet als compensa tiegrond ten behoeve van derden zullen wor den benut - waarover hieronder nader - kan niet anders worden geconcludeerd dan dat de gemeente zich tegenover Bac heeft verbonden de van Bac verworven grond, ook los van deze inhouding, niet te benutten als compen satiegrond ten behoeve van derden.&#13;
8. Anderzijds is tussen partijen niet over eengekomen dat de rente-vrijdom op de in houding zal vervallen als het voortgezette gebruik van de grond (om welke reden dan ook) eindigt. In dat geval blijft het voordeel van de rente-vrijdom op het ingehouden be drag voor de gemeente dus bestaan.&#13;
Daaraan doet uiteraard niet af, dat Bac -geheel los van een dergelijke beëindiging -(ook dan) het recht heeft het ingehouden bedrag van de gemeente op te vragen, en daarmee het economische voordeel van de rentevrije inhouding voor de gemeente te la-ten eindigen.&#13;
9. De eventuele beëindiging van het voort gezette gebruik van de grond staat dan ook geheel los van het eindigen van de rente-vrije inhouding door de gemeente. 10. Het is het hof niet duidelijk hoe de be doelde inhouding op zichzelf zou kunnen die nen tot (meerdere) zekerheid voor de toezegging door de gemeente de door Bac aan haar in eigendom overgedragen grond niet te benutten als compensatiegrond ten behoeve van derden, nu dit laatste een verbintenis van de gemeente betreft tot nakoming waarvan het door de gemeente onder zich houden van een aan Bac toekomend bedrag moeilijk een ze kerheid kan vormen.&#13;
De betreffende afspraak tussen partijen kan naar het oordeel van het hof slechts betekenis hebben tot dat doel als de inhouding wordt beschouwd in samenhang met de daaraan ge-koppelde rente-vrijdom.&#13;
Naar aan te nemen valt hebben partijen -zonder dat explicite in hun overeenkomst te vermelden - met hun afspraak over de rente-vrije inhouding bedoeld (tevens) overeen te komen dat de gemeente het ingehouden be-drag (geheel of gedeeltelijk) alsnog aan Bac zal moeten afstaan indien en zodra zij de grond (geheel of gedeeltelijk) als compensa-tiegrond zou gaan gebruiken.&#13;
Aldus zal immers het eventueel in strijd met de afspraak met Bac uitgeven als com-pensatiegrond, voor de gemeente het verlies van de rente-vrije inhouding betekenen. Zo gelezen zal de bedoelde afspraak kunnen die-nen als (meerdere) zekerheid voor Bac dat de gemeente daartoe niet zal overgaan.&#13;
11. Aldus vormt de koppeling van de ren te-vrijdom aan de inhouding een essentieel onderdeel van de bedoelde meerdere zeker heid.&#13;
12. Het is het hof niet geheel duidelijk hoe bij Bac vrees kan (hebben) bestaan, dat de ge meente de door hem gebruikte gronden als compensatiegrond aan derden zou kunnen uit geven indien tussen partijen een pachtverhou- ding bestaat, zoals hij stelt; en evenmin, waarom hij dan niet eerder dan in deze proce dure - aangevangen meer dan 11 jaar na de onderhavige afspraken - duidelijkheid over deze door de gemeente betwiste stelling heeft gepoogd te verkrijgen.&#13;
Dit laatste geldt temeer, nu Bac stelt dat hij voor het voortgezette gebruik van de grond steeds meer dan het dubbele van de maximaal toegelaten pachtprijs heeft moeten betalen.&#13;
13. Het hof is er ook overigens niet van overtuigd, dat partijen met het afspreken van rente-vrijdom voor de inhouding in feite heb ben beoogd - anders dan schriftelijk tussen hen is vastgelegd - een tegenprestatie voor het voortgezette gebruik van de grond door Bac overeen te komen.&#13;
14. Gezien het bovenstaande heeft de pachtkamer van het kantongerecht met recht beslist, dat deze rente-vrijdom niet kan wor den beschouwd als een tegenprestatie voor het door de gemeente aan Bac toegestane voort gezette gebruik van de in 1981 overgedragen gronden, dat geen pachtverhouding tussen partijen bestaat, en dat de vorderingen van Bac daarom niet voor toewijzing in aanmer king komen.&#13;
15. De overige door partijen voor hun standpunten aangevoerde gronden behoeven geen bespreking meer.&#13;
16. Grief 1 is vergeefs aangevoerd en de vorderingen van Bac zijn terecht afgewezen.&#13;
Ook grief 2 is dus vergeefs voorgesteld, nu Bac terecht door de pachtkamer van het kan-tongerecht in het ongelijk is gesteld en daar-om in de proceskosten is veroordeeld.&#13;
Het vonnis waarvan beroep moet dus inte-graal worden bekrachtigd.&#13;
17. Bac zal, als de ook in hoger beroep in het ongelijk gestelde partij, tevens moeten worden veroordeeld in de kosten van het ho ger beroep.&#13;
Beslissing&#13;
Het hof, rechtsprekend in hoger beroep:&#13;
Bekrachtigt het vonnis waarvan beroep;&#13;
Veroordeelt Bac in de kosten van het ge-ding in hoger beroep, welke tot heden aan de zijde van de gemeente worden begroot op f4.550,-.</content><legacyfootnotes/><footnotes><footnote/></footnotes><auteurs/><published>1994-03-09 00:00:00</published><modified>1994-03-09 00:00:00</modified><editiondate>1994-03-09</editiondate><htmlpath>https://denhollander.info/artikel/5215</htmlpath></article>
</articles></edition>
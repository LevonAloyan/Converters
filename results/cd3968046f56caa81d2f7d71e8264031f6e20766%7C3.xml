<edition><articles><article><jaar>2013</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2013</searchword><id>10766</id><udhid>UDH:TvAR/10766</udhid><titel>Rechtspraak 5735. Diversen  (TvAR 2013/5735)</titel><searchwords><searchword>TvAR 10/2013</searchword><searchword>TvAR 2013/5735</searchword><searchword>UDH:TvAR/10766</searchword></searchwords><attachments><attachment><name>TvAR2013_10_08_5735.pdf</name><extention>pdf</extention><url>https://denhollander.info/download/9210/ci</url></attachment></attachments><inleiding>Boete. Vreemdelingen. &#13;
Boete voor het tewerkstellen van vreemdelingen zonder werkvergunning. Financiële positie van de overtreder geen reden voor matiging van de boete overeenkomstig de be­leidsregels. &#13;
</inleiding><content>Met noot D.W. Bruil &#13;
Uitspraak op het hoger beroep van: &#13;
de minister van Sociale Zaken en Werkgelegenheid, &#13;
appellant, &#13;
tegen de uitspraak van de rechtbank Oost-Brabant, zit­tingsplaats ’s-Hertogenbosch, van 9 april 2013 in zaak nr. 12/2433 in het geding tussen: &#13;
[wederpartij], voorheen handelend onder de naam [tuin­bouwbedrijf], &#13;
en &#13;
de minister. &#13;
Procesverloop &#13;
Bij besluit van 18 juli 2011 heeft de minister [wederpartij] een boete opgelegd van € 76.000,00 wegens negentien over­tredingen van artikel 2, eerste lid, van de Wet arbeid vreem­delingen (hierna: de Wav). &#13;
Bij besluit van 29 juni 2012 heeft de minister het daarte­gen door [wederpartij] gemaakte bezwaar gegrond verklaard voor zover het betreft de opgelegde boete wegens een over­treding van artikel 2, eerste lid, van de Wav, het besluit van 18 juli 2011 in zoverre herroepen en de boete vastgesteld op € 72.000,00. &#13;
Bij uitspraak van 9 april 2013 heeft de rechtbank het daarte­gen door [wederpartij] ingestelde beroep gegrond verklaard, het besluit van 29 juni 2012 vernietigd, het besluit van 18 juli 2011 herroepen, bepaald dat de boete tot nihil wordt ge­matigd en bepaald dat de uitspraak in de plaats van het ver­nietigde besluit treedt. Deze uitspraak is aangehecht. &#13;
Tegen deze uitspraak heeft de minister hoger beroep inge­steld. &#13;
[wederpartij] heeft een verweerschrift ingediend. &#13;
De Afdeling heeft de zaak ter zitting behandeld op 10 sep­tember 2013, waar de minister, vertegenwoordigd door mr. R.E. van der Kamp, werkzaam bij het Ministerie van Socia­le Zaken en Werkgelegenheid, en [wederpartij] zijn versche­nen. &#13;
Overwegingen &#13;
1. Gelet op artikel XXV van de Wet aanscherping handha­ving en sanctiebeleid SZW-wetgeving; Stb 2012, 462, is op dit geding de Wav van toepassing zoals deze wet luidde tot 1 januari 2013. Ingevolge artikel 2, eerste lid, van de Wav is het een werkgever verboden een vreemdeling in Nederland arbeid te laten verrichten zonder tewerkstellingsvergunning. &#13;
Ingevolge artikel 18, eerste lid, wordt het niet naleven van artikel 2, eerste lid, als overtreding aangemerkt. &#13;
Ingevolge artikel 19a, eerste lid, legt een daartoe door de minister aangewezen, onder hem ressorterende ambtenaar namens hem de boete op aan degene op wie de verplichtin­gen rusten welke voortvloeien uit deze wet, voor zover het niet naleven daarvan is aangeduid als een overtreding. Inge­volge het tweede lid gelden de terzake van de Wav gestel­de overtredingen ten opzichte van elke persoon, met of ten aanzien van wie een overtreding is begaan. Ingevolge arti­kel 19d, eerste lid, is de hoogte van de boete, die voor een overtreding kan worden opgelegd, indien begaan door een natuurlijk persoon, gelijk aan de geldsom van ten hoogste € 11.250,00. &#13;
Ingevolge het derde lid stelt de minister beleidsregels vast waarin de boetebedragen voor de overtredingen worden vastgesteld. &#13;
Volgens artikel 1 van de Beleidsregels boeteoplegging Wav 2008 (hierna: de beleidsregels) worden bij de berekening van een boete, als bedoeld in artikel 19a, eerste lid, van de Wav voor alle overtredingen als uitgangspunt gehanteerd de normbedragen die zijn neergelegd in de ‘Tarieflijst boe­tenormbedragen bestuurlijke boete Wav’ (hierna: de Tarief­lijst), die als bijlage bij de beleidsregels is gevoegd. Volgens de Tarieflijst is het boetenormbedrag voor overtreding van artikel 2, eerste lid, op € 8.000,00 per persoon per overtre­ding gesteld. &#13;
Volgens artikel 2 wordt voor de werkgever als natuurlijk persoon bij een gedraging in strijd met artikel 2, eerste lid, van de Wav als uitgangspunt voor de berekening van de op te leggen boete 0,5 maal het boetenormbedrag gehanteerd. Volgens artikel 5 bestaat de totale bij een boetebeschikking op te leggen boete, ingeval meerdere overtredingen zijn be­gaan, uit de som van de per overtreding berekende boetebe­dragen. &#13;
De Beleidsregels boeteoplegging Wav 2010 en de daarbij behorende Tarieflijst zijn in zoverre gelijkluidend. &#13;
2. Het door inspecteurs van de Arbeidsinspectie (thans: de Inspectie SZW) op ambtsbelofte opgemaakte boeterap­port van 27 april 2011, aangevuld bij op ambtsbelofte op­gemaakt rapport van 19 december 2011, houdt in dat in de periode van 1 januari 2010 tot en met 23 april 2010 negen­tien vreemdelingen van Bulgaarse, Turkse onderscheiden­lijk Marokkaanse nationaliteit ten behoeve van [wederpar­tij] oogstwerkzaamheden hebben verricht, terwijl het UWV WERKbedrijf daarvoor geen tewerkstellingsvergunningen had afgegeven. &#13;
3. In hoger beroep is onbestreden dat [wederpartij] de Wav heeft overtreden ten aanzien van achttien van de negentien onder 2 bedoelde vreemdelingen en de begane overtredin­gen haar vallen te verwijten. Het geschil spitst zich toe op de vraag, of de opgelegde boete [wederpartij] onevenredig treft. &#13;
4. De minister betoogt dat de rechtbank in de financiële si­tuatie van [wederpartij] ten onrechte aanleiding heeft gezien de boete te matigen tot nihil. Hij voert daartoe aan dat de rechtbank niet heeft onderkend dat [wederpartij] sinds 2000 de Wav stelselmatig heeft overtreden en daarvoor steeds is beboet. Uit de door [wederpartij] in 2010 begane overtre­dingen blijkt dat, aldus de minister, zij in de sinds 2005 op­gelegde boetes geen aanleiding heeft gezien haar werkwijze zodanig aan te passen dat zij in het vervolg in overeenstem­ming met de Wav zou handelen. Dat [wederpartij] niet in staat is de in de loop der tijd opgelegde boetes te betalen, daargelaten dat zij die stelling niet met financiële gegevens heeft gestaafd, is een situatie die zij zelf heeft gecreëerd en die niet tot de conclusie kan leiden dat de thans opgeleg­de boete onevenredig hoog is, aldus de minister. Het even­redigheidsbeginsel strekt niet zo ver, dat een werkgever die de Nederlandse arbeidsmarkt schade toebrengt door de Wav stelselmatig te overtreden en daarvoor is beboet, wordt be­loond met het op nihil stellen van de boete, alleen omdat deze stelt niet in staat te zijn de boete te betalen. &#13;
4.1. Het gaat bij het opleggen van een boete wegens over­treding van artikel 2, eerste lid, van de Wav om de aanwen­ding van een discretionaire bevoegdheid van de minister. De minister moet bij de aanwending van deze bevoegdheid, in­gevolge artikel 5:46, tweede lid, van de Algemene wet be­stuursrecht (hierna: de Awb), de hoogte van de boete afstem­men op de mate waarin deze aan de overtreder kan worden verweten en de ernst van de overtreding. Daarbij moet reke­ning worden gehouden met de omstandigheden waaronder de overtreding is gepleegd. Ingevolge de verplichting hem opgelegd in artikel 19d, derde lid, van de Wav, heeft de mi­nister beleidsregels vastgesteld waarin de boetenormbedra­gen voor overtredingen van de wet zijn vastgesteld. Deze beleidsregels zijn door de Afdeling als zodanig niet onrede­lijk bevonden (zie onder meer de uitspraak van 28 november 2012 in zaak nr. 201203733/1/V6). Ook bij de toepassing van deze beleidsregels en de daarin vastgestelde boetenorm­bedragen dient de minister in elk voorkomend geval te be­oordelen of die toepassing strookt met de hiervoor bedoelde eisen die aan de aanwending van de bevoegdheid tot het op­leggen van een boete moeten worden gesteld. Indien dat niet het geval is, dient de boete, in aanvulling op of in afwijking van het beleid, zodanig te worden vastgesteld dat het bedrag daarvan passend en geboden is. De rechter toetst zonder te­rughoudendheid of het besluit van het bestuur met betrek­king tot de boete voldoet aan deze eisen en dus leidt tot een evenredige sanctie. &#13;
4.2. Zoals volgt uit de uitspraak van de Afdeling van 31 ok­tober 2012 in zaak nr. 201202163/1/V6 is de minister op grond van het in artikel 5:46, tweede lid, van de Awb neer­gelegde evenredigheidsbeginsel verplicht de opgelegde boe­te te matigen, indien deze boete de beboete werkgever, ge­let op diens financiële situatie, bezien in het geheel van zich voordoende omstandigheden, onevenredig treft. &#13;
4.3. Onder verwijzing naar de uitspraak van 12 juni 2013 in zaak nr. 201109084/1/V6 overweegt de Afdeling dat de door [wederpartij] gestelde, slechte financiële situatie geen ge­wicht in de schaal legt bij de beoordeling of de opgelegde boete voor matiging in aanmerking komt. Daartoe is, over­eenkomstig hetgeen de Afdeling in voormelde uitspraak van 12 juni 2013 op dit punt heeft overwogen, de onder 4 weer­gegeven voorgeschiedenis redengevend. Nu [wederpartij] in beroep overigens geen omstandigheden naar voren heeft gebracht ter staving van haar betoog dat de opgelegde boe­te haar onevenredig treft, heeft de rechtbank niet onderkend dat voor matiging van de boete in dit geval geen plaats is. &#13;
Het betoog slaagt. &#13;
5. Het hoger beroep is gegrond. De aangevallen uitspraak moet worden vernietigd. Doende hetgeen de rechtbank zou behoren te doen, wordt het inleidend beroep ongegrond ver­klaard. &#13;
6. Voor een proceskostenveroordeling bestaat geen aanlei­ding. &#13;
Beslissing &#13;
De Afdeling bestuursrechtspraak van de Raad van State: &#13;
I. verklaart het hoger beroep gegrond; &#13;
II. vernietigt de uitspraak van de rechtbank Oost-Brabant, zittingsplaats ‘s-Hertogenbosch, van 9 april 2013 in zaak nr. 12/2433; &#13;
III. verklaart het in die zaak ingestelde beroep ongegrond. &#13;
Noot &#13;
Het inzetten van buitenlandse werknemers zonder werkver­gunning breng grote financiële risico’s met zich mee. Dat is ook het geval indien men gebruik maakt van uitzendbu­reau’s (zie A. Schouten, ‘Uitzendbureau’s en aansprakelijk­heid inleners’, Agr.r. 2013, p. 300 e.v.), maar in casu is daar­van geen sprake. De betrokken tuinder was al vaker beboet. Toch zag de rechtbank aanleiding om de door de minister opgelegde boete op nihil te stellen, in verband met de finan­ciële positie van de betrokkene. De Raad van State verklaart het hoger beroep van de minister echter gegrond. Het be­stuur moet zich bij de oplegging van boetes houden aan de daarvoor opgestelde beleidsregels, maar in een individueel geval zich wel steeds afvragen of de boete evenredig is. De financiële positie van de overtreder kan daarbij een rol spe­len, maar in dit geval niet. Een eerste voorwaarde om een beroep op de slechte financiële positie te laten slagen is het overleggen van gegevens daarover (zie o.a. ABRS 26 juni 2013, ECLI:NL:RVS:2013:89). Dat men slecht bij kas zit door eerder opgelegde boetes is ook geen reden tot matiging (ABRvS 12 juni 2013, ECLI:NL:RVS:2013:CA2869). &#13;
D.W. Bruil &#13;
</content><legacyfootnotes/><footnotes><footnote/></footnotes><auteurs>mrs. A.W.M. Bijloos, E. Steendijk en C.M. Wissels</auteurs><published>2013-10-01 00:00:00</published><modified>2013-10-01 00:00:00</modified><editiondate>2013-10-01</editiondate><htmlpath>https://denhollander.info/artikel/10766</htmlpath></article>
</articles></edition>
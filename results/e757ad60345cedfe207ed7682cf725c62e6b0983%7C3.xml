<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2008</searchword><id>5718</id><udhid>UDH:TvAR/5718</udhid><titel>Friesland / EHS (TvAR 2008/5425)</titel><searchwords><searchword>TvAR 2/2008</searchword><searchword>TvAR 2008/5425</searchword><searchword>UDH:TvAR/5718</searchword></searchwords><attachments><attachment><name>TAR 2008-2 Rechtspraak 5.pdf</name><extention>pdf</extention><url>https://denhollander.info/download/5650/ci</url></attachment></attachments><inleiding>Afdeling bestuursrechtspraak Raad van State, 7 november&#13;
2007, nr. 200702345/1.&#13;
(Friesland / EHS)&#13;
(mr. W.C.E. Hammerstein-Schoonderwoerd, Voorzitter, en&#13;
drs. H. Borstlap en mr. M.W.L. Simons-Vinckx, Leden)&#13;
&#13;
Aanwijzing kwetsbare gebieden. Ecologische&#13;
hoofdstructuur</inleiding><content>[Wet ammoniak en veehouderij, art. 2]&#13;
De provincie is niet bevoegd om een besluit te nemen tot&#13;
het aanwijzen van kwetsbare gebieden. De aanwijzing als&#13;
ecologische voldoet niet aan de eisen van de wet.&#13;
Uitspraak in het geding tussen:&#13;
1. [appellant sub 1], wonend te [woonplaats],&#13;
2. [appellante sub 2], wonend te [woonplaats],&#13;
3. [appellanten sub 3], wonend te [woonplaats],&#13;
4. [appellante sub 4], gevestigd te [plaats],&#13;
5. [appellanten sub 5], wonend te [woonplaats],&#13;
6. [appellanten sub 6], wonend te [woonplaats],&#13;
en&#13;
het college van gedeputeerde staten van Fryslân,&#13;
verweerder.&#13;
1. Procesverloop&#13;
Bij besluit van 20 juni 2006 heeft verweerder krachtens artikel&#13;
2, tweede lid, van de Wet ammoniak en veehouderij&#13;
(hierna: de Wet ammoniak) beoogd vast te stellen welke gebieden&#13;
in de provincie Fryslân deel uitmaken van de ecologische&#13;
hoofdstructuur (hierna: de EHS) in de zin van artikel&#13;
2, eerste lid, van de Wet ammoniak. Dit besluit is op 30&#13;
oktober 2006 ter inzage gelegd.&#13;
Tegen dit besluit hebben appellant sub 1 bij brief van&#13;
7 december 2006, bij de rechtbank Leeuwarden ingekomen&#13;
op 8 december 2006, appellante sub 2 bij brief van 6 december&#13;
2006, bij de rechtbank Leeuwarden ingekomen op&#13;
7 december 2006, appellanten sub 3 bij brief van 5 december&#13;
2006, bij de rechtbank Leeuwarden ingekomen op&#13;
6 december 2006, appellante sub 4 bij brief van 8 december&#13;
2006, bij de rechtbank Leeuwarden ingekomen op 11 december&#13;
2006, appellanten sub 5 bij brief van 7 december&#13;
2006, bij de rechtbank Leeuwarden ingekomen op 12 december&#13;
2006, appellanten sub 6 bij brief van 8 december&#13;
2006, bij de rechtbank Leeuwarden ingekomen op 12 december&#13;
2007, beroep ingesteld. Appellant sub 1 heeft zijn&#13;
beroep aangevuld bij brief van 30 januari 2007.&#13;
Bij brief van 27 maart 2007 heeft de rechtbank Leeuwarden&#13;
de beroepschriften met toepassing van artikel 6:15, eerste&#13;
lid, van de Algemene wet bestuursrecht doorgezonden aan&#13;
de Raad van State, waar deze op 30 maart 2007 zijn ingekomen. Verweerder heeft een verweerschrift ingediend.&#13;
Na afloop van het vooronderzoek zijn nog stukken ontvangen&#13;
van appellante sub 4. Deze zijn aan de andere partijen&#13;
toegezonden.&#13;
De Afdeling heeft de zaak ter zitting behandeld op 25 september&#13;
2007, waar appellant sub 1, vertegenwoordigd door&#13;
ir. S. Boonstra, appellanten sub 3, vertegenwoordigd door&#13;
mr. O.W. Wagenaar, appellanten sub 5, van wie [gemachtigde]&#13;
in persoon en appellanten sub 6, van wie [gemachtigde]&#13;
in persoon, en verweerder, vertegenwoordigd door R.&#13;
Bos en W. Drenth, ambtenaren van de provincie, zijn verschenen.&#13;
2. Overwegingen&#13;
2.1. Op 1 mei 2007 is de wet van 17 februari 2007, houdende&#13;
wijziging van de Wet ammoniak en veehouderij&#13;
( Stb. 2007, 103), in werking getreden. Nu het bestreden&#13;
besluit vóór 1 mei 2007 is genomen, moet dit&#13;
worden beoordeeld aan de hand van het recht zoals&#13;
dat gold vóór de inwerkingtreding van deze wet.&#13;
2.2. In artikel 1, eerste lid, van de Wet ammoniak, zoals&#13;
die luidde ten tijde van het nemen van het bestreden&#13;
besluit, is bepaald dat onder EHS wordt verstaan&#13;
EHS, als bedoeld in het Natuurbeleidsplan ( Kamerstukken&#13;
II1989/90, 21 149, nrs. 2-3), zoals deze is&#13;
begrensd door het provinciaal bestuur, of, voor zover&#13;
deze begrenzing nog niet heeft plaatsgevonden, zoals&#13;
deze is aangegeven in een plan als bedoeld in artikel&#13;
2a, eerste lid, van de Wet op de Ruimtelijke Ordening.&#13;
Ingevolge artikel 2, eerste lid, van de Wet ammoniak,&#13;
zoals die luidde ten tijde van het nemen van het bestreden&#13;
besluit, worden als kwetsbaar gebied aangemerkt&#13;
gebieden die deel uitmaken van de EHS, en:&#13;
a. onmiddellijk voorafgaand aan het vervallen van de&#13;
Interimwet ammoniak en veehouderij (hierna: de Iav)&#13;
als voor verzuring gevoelig krachtens artikel 1, tweede&#13;
lid, van de Iav waren aangemerkt, of&#13;
b. waarop onmiddellijk voorafgaand aan het vervallen&#13;
van de Iav een convenant als bedoeld in artikel 3, eerste&#13;
lid, onder b, van de Uitvoeringsregeling ammoniak&#13;
en veehouderij van toepassing was, met ingang&#13;
van het tijdstip waarop dat convenant niet meer van&#13;
toepassing is.&#13;
Krachtens artikel 2, tweede lid, van de Wet ammoniak,&#13;
zoals die luidde ten tijde van het nemen van het&#13;
bestreden besluit, stellen gedeputeerde staten voor de&#13;
toepassing van het eerste lid bij besluit vast welke gebieden&#13;
in hun provincie deel uitmaken van de EHS,&#13;
voor zover dat onderscheidenlijk op zodanige wijze als&#13;
noodzakelijk is om te kunnen vaststellen welke van de&#13;
in het eerste lid, onder a of b, bedoelde gebieden als&#13;
kwetsbaar moeten worden aangemerkt. Een zodanig&#13;
besluit gaat vergezeld van een of meer kaarten.&#13;
2.3. Verweerder stelt dat de beroepen van appellanten sub&#13;
2, 3, 5 en 6 uitsluitend zijn gericht tegen de provinciale&#13;
beleidsnotitie ‘Ecologische verbindingszones in&#13;
Fryslân, evaluatie en beleidsaanpassing’ en om die&#13;
reden niet-ontvankelijk zijn.&#13;
De Afdeling stelt vast dat appellanten sub 2, 3, 5 en&#13;
6 beroep hebben ingesteld tegen het besluit van 20 juni 2006. Dat de in desbetreffende beroepschriften&#13;
vervatte beroepsgronden uitsluitend zouden zijn gericht&#13;
tegen de beleidsnotitie, maakt niet dat deze beroepen&#13;
niet-ontvankelijk zijn.&#13;
2.4. Appellant sub 1 en appellante sub 2 kunnen zich niet&#13;
verenigen met de wijze waarop verweerder in het bestreden&#13;
besluit invulling heeft gegeven aan artikel 2,&#13;
tweede lid, van de Wet ammoniak, zoals die luidde&#13;
ten tijde van het nemen van het bestreden besluit.&#13;
Het bestreden besluit en de daartoe behorende kaart&#13;
zijn, wat betreft de begrenzing van de daarop aangegeven&#13;
gebieden en de gevolgen daarvan, onduidelijk.&#13;
2.4.1. Van het bestreden besluit maakt deel uit een kaart&#13;
getiteld ‘Kwetsbare natuurterreinen t.b.v. Wet ammoniak&#13;
en Veehouderij’. In de tot het bestreden besluit&#13;
behorende reactienota, waarin een toelichting&#13;
op het besluit alsmede een reactie op de tegen het&#13;
ontwerpbesluit ingediende zienswijzen zijn vervat,&#13;
alsmede ter zitting, heeft verweerder uiteengezet dat&#13;
op deze kaart als kwetsbare gebieden zijn gemarkeerd&#13;
de voor verzuring gevoelige gebieden die tot de EHS&#13;
behoren. De begrenzing van de EHS als zodanig is&#13;
op deze kaart niet weergegeven. Blijkens de genoemde&#13;
toelichting is verweerder nagegaan welke&#13;
(delen van) ecologische verbindingszones, die door&#13;
hem tot de EHS worden gerekend, aan de hand van&#13;
criteria inzake onder meer de omvang en de kritische&#13;
depositiewaarde voor ammoniak van die gebieden,&#13;
ten behoeve van het bestreden besluit niet als kwetsbaar&#13;
behoeven te worden aangemerkt. Dergelijke gebieden&#13;
zijn, blijkens de toelichting bij het bestreden&#13;
besluit, op de kaart niet als kwetsbaar gemarkeerd.&#13;
2.4.2. De Afdeling overweegt dat het bestreden besluit niet&#13;
anders kan worden begrepen dan dat verweerder&#13;
daarbij heeft besloten de op de bij dat besluit behorende&#13;
kaart gemarkeerde gebieden aan te merken als&#13;
kwetsbaar gebied in de zin van artikel 2, eerste lid,&#13;
van de Wet ammoniak, zoals die luidde ten tijde van&#13;
het nemen van het bestreden besluit.&#13;
De Afdeling overweegt dat niet door verweerder&#13;
maar door het bevoegd gezag in een procedure tot&#13;
vergunningverlening krachtens de Wet milieubeheer&#13;
voor een veehouderij, dient te worden vastgesteld&#13;
welke van de in artikel 2, eerste lid, onder a of b, van&#13;
de Wet ammoniak, zoals die luidde ten tijde van het&#13;
nemen van het bestreden besluit, bedoelde gebieden&#13;
als kwetsbaar moeten worden aangemerkt en of een&#13;
tot een veehouderij behorend dierenverblijf geheel of&#13;
gedeeltelijk is gelegen in een kwetsbaar gebied, of een&#13;
zone van 250 meter rond een zodanig gebied. Weliswaar&#13;
verzet artikel 2, tweede lid, van de Wet ammoniak,&#13;
zoals die luidde ten tijde van het nemen van het&#13;
bestreden besluit, zich er niet tegen dat verweerder&#13;
op de kaarten behorende tot een in dat artikellid bedoeld&#13;
besluit ter indicatie aangeeft waar mogelijk de&#13;
als kwetsbaar aan te merken gebieden liggen als bedoeld&#13;
in artikel 2, eerste lid, onder a en b, van de&#13;
Wet ammoniak, zoals die luidde ten tijde van het&#13;
nemen van het bestreden besluit, alsmede de zones&#13;
van 250 meter rond deze gebieden, doch, gelet op de wijze waarop verweerder dit bij het bestreden besluit&#13;
heeft gedaan, heeft de aanwijzing van de kwetsbare&#13;
gebieden door verweerder niet slechts een indicatief&#13;
gevolg. Mede gelet op het verhandelde ter zitting&#13;
acht de Afdeling bovendien het gevaar aanwezig, dat&#13;
het bevoegd gezag in het kader van vergunningverlening&#13;
krachtens de Wet milieubeheer dan wel in het&#13;
kader van enige andere wettelijke procedure waarbij&#13;
dit aan de orde is, de kwetsbare gebieden zoals door&#13;
verweerder aangegeven op de kaarten behorende tot&#13;
het primaire besluit voor vaststaand aanneemt, hetgeen&#13;
onjuist is.&#13;
2.4.3. Gelet op het vorenstaande is de Afdeling van oordeel&#13;
dat verweerder niet bevoegd was een besluit tot vaststelling&#13;
van de kwetsbare gebieden in de zin van artikel&#13;
2, eerste lid, van de Wet ammoniak, zoals die&#13;
luidde ten tijde van het nemen van het bestreden besluit,&#13;
te nemen.&#13;
2.4.4. Wat betreft de begrenzing van de EHS heeft verweerder&#13;
ter zitting aangegeven dat deze grens in het onderhavige&#13;
geval kan worden afgeleid van een tot het&#13;
Streekplan Friesland 1994 behorende kaart. De Afdeling&#13;
stelt vast dat op de kaart behorende tot het bestreden&#13;
besluit geen begrenzing van de EHS is weergegeven,&#13;
zodat niet kan worden vastgesteld welke gebieden&#13;
van de provincie deel uitmaken van de EHS.&#13;
Voor zover verweerder hiervoor verwijst naar een&#13;
kaart bij het genoemde Streekplan merkt de Afdeling&#13;
op dat, voor zover deze al voldoende gedetailleerd&#13;
zou zijn, die kaart geen deel uitmaakt van het bestreden&#13;
besluit. Gelet hierop kan naar het oordeel van de&#13;
Afdeling niet worden gesteld dat met het bestreden&#13;
besluit is voldaan aan het bepaalde in artikel 2,&#13;
tweede lid, van de Wet ammoniak, zoals die luidde&#13;
ten tijde van het nemen van het bestreden besluit.&#13;
2.5. Gelet op het vorenstaande zijn de beroepen van appellanten&#13;
sub 1, 2, 3, 4, 5 en 6 gegrond en dient het&#13;
bestreden besluit te worden vernietigd. De overige&#13;
beroepsgronden van appellanten sub 1 en 2 en de beroepsgronden&#13;
van appellanten sub 3, 4, 5 en 6 behoeven&#13;
geen bespreking.&#13;
2.6. Verweerder dient op na te melden wijze in de proceskosten&#13;
van appellanten sub 1 en 3 te worden veroordeeld.&#13;
Van proceskosten van appellanten sub 2, 4, 5&#13;
en 6 die voor vergoeding in aanmerking komen, is&#13;
niet gebleken.&#13;
3. Beslissing&#13;
De Afdeling bestuursrechtspraak van de Raad van State&#13;
Recht doende in naam der Koningin:&#13;
I. verklaart de beroepen van appellant sub 1, appellante&#13;
sub 2, appellanten sub 3, appellante sub 4, appellanten&#13;
sub 5 en appellanten sub 6 gegrond;&#13;
II. vernietigt het besluit van het college van gedeputeerde&#13;
staten van Fryslân van 20 juni 2006;&#13;
III. veroordeelt het college van gedeputeerde staten van&#13;
Fryslân tot vergoeding van bij appellant sub 1 in verband&#13;
met de behandeling van het beroep opgekomen&#13;
proceskosten tot een bedrag van € 644,- (zegge: zeshonderdvierenveertig&#13;
euro), geheel toe te rekenen aan door een derde beroepsmatig verleende rechtsbijstand;&#13;
het dient door de provincie Fryslân aan appellant sub&#13;
1 onder vermelding van het zaaknummer te worden&#13;
betaald;&#13;
veroordeelt het college van gedeputeerde staten van&#13;
Fryslân tot vergoeding van bij appellanten sub 3 in&#13;
verband met de behandeling van het beroep opgekomen&#13;
proceskosten tot een bedrag van € 644,00&#13;
(zegge: zeshonderdvierenveertig euro), geheel toe te&#13;
rekenen aan door een derde beroepsmatig verleende&#13;
rechtsbijstand; het dient door de provincie Fryslân&#13;
aan appellanten sub 3 onder vermelding van het zaaknummer&#13;
te worden betaald;&#13;
IV. gelast dat de provincie Fryslân aan appellanten het&#13;
door hen voor de behandeling van de beroepen betaalde&#13;
griffierecht ten bedrage van € 141,- (zegge:&#13;
honderdeenenveertig euro) voor appellant sub 1,&#13;
€ 141,- (zegge: honderdeenenveertig euro) voor appellante&#13;
sub 2, € 281,- (zegge: tweehonderdeenentachtig&#13;
euro) voor appellanten sub 3, € 281,- (zegge:&#13;
tweehonderdeenentachtig euro) voor appellante sub&#13;
4, € 281,00 (zegge: tweehonderdeenentachtig euro)&#13;
voor appellanten sub 5 en € 141,- (zegge: honderdeenenveertig&#13;
euro) voor appellanten sub 6 vergoedt.</content><legacyfootnotes/><footnotes><footnote/></footnotes><auteurs/><published>2008-02-01 00:00:00</published><modified>2017-06-16 16:17:51</modified><editiondate>2008-02-01</editiondate><htmlpath>https://denhollander.info/artikel/5718</htmlpath></article>
</articles></edition>
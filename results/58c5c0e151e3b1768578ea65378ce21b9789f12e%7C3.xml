<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1993</searchword><id>5234</id><udhid>UDH:TvAR/5234</udhid><titel>reclamant tegen het plan van toedeling in de ruilverkaveling 'Weert-Stramproy' (TvAR 1993/4596)</titel><searchwords><searchword>TvAR 3/1993</searchword><searchword>TvAR 1993/4596</searchword><searchword>UDH:TvAR/5234</searchword></searchwords><attachments><attachment><name>1993_nr 3_Rechtspraak_4596.pdf</name><extention>pdf</extention><url>https://denhollander.info/download/5169/ci</url></attachment></attachments><inleiding>Landinrichtingswet, art. 133,160 en 196&#13;
&#13;
Het plan van toedeling omvat niet de ingevolge&#13;
het begrenzingenplan toegewezen kavels.&#13;
Vestiging via het plan van toedeling van een&#13;
recht van weg op de toegewezen kavel is niet&#13;
mogelijk. </inleiding><content>W., reclamant tegen het plan van toedeling in&#13;
de ruilverkaveling 'Weert-Stramproy'; Enz.&#13;
Het bezwaar van reclamant&#13;
Dit kan als volgt worden samengevat:&#13;
Reclamante maakt bezwaar tegen het vestigen&#13;
van rechten van weg ten laste van de kavel&#13;
037.W02 en ten gunste van de kavels&#13;
042051, 042053 en 042054. Laatstgenoemde&#13;
kavels zijn gelegen aan de langs de Verbindingsvliet&#13;
gelegen openbare weg, welke weg&#13;
in het begrenzingenplan niet is opgenomen als&#13;
een te handhaven weg. De grond waarop de&#13;
weg is gelegen is te zamen met de waterloop&#13;
toegewezen aan reclamante. Als gevolg daarvan&#13;
zijn voornoemde kavels niet meer ontsloten&#13;
op de openbare weg. Teneinde hieraan te&#13;
voldoen heeft de L.C. ten laste van de grond&#13;
van reclamante een recht van weg gevestigd,&#13;
waartegen deze zich verzet.&#13;
Reclamante is wel bereid een publiekrechtelijke&#13;
vergunning aan belanghebbenden af te&#13;
geven, zodat deze over de grond van reclamante&#13;
hun percelen kunnen bereiken.&#13;
Het standpunt van de bij het bezwaar berokken&#13;
belanghebbenden&#13;
Deze zijn akkoord met het afgeven door reclamante&#13;
van een publiekrechtelijke vergunning,&#13;
mits zij te allen tijde toegang tot hun percelen&#13;
kunnen hebben. De vergunning waarin de&#13;
voorwaarden zijn opgenomen zouden zij&#13;
graag vooraf ter inzage willen krijgen.&#13;
Het standpunt van de Centrale Landinrichtingscommissie&#13;
en de Landinrichtingscommissie&#13;
De Landinrichtingscommissie heeft zich&#13;
aangesloten bij het standpunt van de Centrale&#13;
Landinrichtingscommissie.&#13;
Dit standpunt luidt als volgt:&#13;
Artikel 196, tweede lid sub b van de Landinrichtingswet&#13;
bepaalt dat het plan van toedeling&#13;
niet de gronden omvat, die conform het&#13;
begrenzingenplan worden toegewezen aan&#13;
openbare lichamen. Derhalve is het niet mogelijk&#13;
langs de weg van het plan van toedeling&#13;
een recht van weg te vestigen op de aan reclamante&#13;
toegewezen grond, zodat reeds op strikt&#13;
formele gronden het bezwaar van reclamante&#13;
moet worden toegewezen.&#13;
De tijdens de zitting van de rechter-commissaris&#13;
door reclamante uitgesproken bereidheid&#13;
de eigenaren publiekrechtelijk vergunning&#13;
te verlenen om te gaan naar hun eigendommen,&#13;
is nader uitgewerkt. Nu de L.C. zich&#13;
inmiddels bereid heeft verklaard de door reclamante&#13;
gevraagde afkoopsom voor het extra-&#13;
onderhoud te betalen, is de ontsluiting van&#13;
de kavels 042051, 042053 en 042054 in voldoende&#13;
mate geregeld.&#13;
De in het plan van toedeling ten laste van&#13;
kavel 037.W02 opgenomen erfdienstbaarheid&#13;
van de weg zou moeten worden geschrapt.&#13;
Het oordeel van de rechtbank&#13;
Ingevolge art. 196, tweede lid sub b, van&#13;
de Landinrichtingswet omvat het plan van&#13;
toedeling niet de aan reclamante conform&#13;
het begrenzingenplan toegewezen kavel 037&#13;
.W02.&#13;
Vestiging via het plan van toedeling van een&#13;
recht van weg op deze kavel is derhalve niet&#13;
mogelijk, zodat het bezwaar gegrond is.&#13;
De rechtbank zal de in het plan van toedeling&#13;
ten laste van kavel 037.W02 opgenomen&#13;
erfdienstbaarheid schrappen, dit met veroordeling&#13;
van de gezamenlijke belanghebbenden&#13;
in de kosten van dit geding aan de zijde van&#13;
reclamante, tot heden begroot op het griffierecht&#13;
ad f 250.&#13;
Ter zitting is gebleken dat belanghebbenden&#13;
kunnen instemmen met de afgifte door reclamante&#13;
van een publiekrechtelijke&#13;
vergunning in die zin, dat zij steeds toegang&#13;
tot hun percelen kunnen hebben. De L.C.&#13;
heeft zich in dat kader bereid verklaard de&#13;
door reclamante gevraagde afkoopsom voor&#13;
het extra-onderhoud te betalen.&#13;
Een en ander zal russen reclamante, de belanghebbenden&#13;
en de L.C. geregeld moeten&#13;
worden.&#13;
Beslissing:&#13;
De Rechtbank:&#13;
beveelt de doorhaling van de in het plan&#13;
van toedeling ten laste van kavel 037 .W02&#13;
van reclamante opgenomen erfdienstbaarheid&#13;
van weg. enz.&#13;
Noot&#13;
Waar in deze noot wetsartikelen genoemd&#13;
worden, worden - tenzij anders aangegeven -&#13;
artikelen van de Landinrichtingswet bedoeld.&#13;
In een landinrichtingsproject is er met betrekking&#13;
tot de gronden sprake van toewijzing&#13;
en toedeling. De toewijzing betreft gronden&#13;
die begrepen zijn in het begrenzingenplan&#13;
(art. 131 e.v.), en geschiedt door Gedeputeerde&#13;
Staten (art. 133 en 137). De toedeling betreft&#13;
de gronden binnen een blok, voor zover&#13;
zij niet begrepen zijn in het begrenzingenplan.&#13;
De toedeling vindt in het kader van het plan&#13;
van toedeling plaats door de landinrichtingscommissie&#13;
(LC).&#13;
Door de LC was ter ontsluiting van een&#13;
aantal kavels, in het plan van toedeling een&#13;
recht van weg opgenomen op een aan het waterschap&#13;
toegewezen kavel. Het waterschap&#13;
maakte bezwaar tegen het opnemen van bedoeld&#13;
recht. De rechtbank achtte het bezwaar&#13;
van het waterschap gegrond, daar het plan van&#13;
toedeling ingevolge art. 196, tweede lid sub b,&#13;
niet de conform het begrenzingenplan toegewezen&#13;
kavels omvat. Vestiging via het plan&#13;
van toedeling van een recht van weg op een&#13;
kavel van het begrenzingenplan is derhalve&#13;
niet mogelijk, aldus de rechtbank.&#13;
De vraag doet zich voor of dit standpunt&#13;
van de rechtbank wel juist is.&#13;
Artikel 196, tweede lid aanhef en sub b&#13;
heeft betrekking op de toedeling van rechten&#13;
ingevolge Titel 1 met betrekking tot de gronden&#13;
die niet in het begrenzingenplan zijn opgenomen.&#13;
Titel 1 van Hoofdstuk VII (art. 139&#13;
tot en met 149) bevat bepalingen omtrent het&#13;
recht van de eigenaar. Onder eigenaar dient&#13;
ingevolge art. 1 verstaan te worden hij, die eigenaar&#13;
is van een tot het blok behorende onroerende&#13;
zaak en hij, aan wie een recht van&#13;
opstal, erfpacht, beklemming, vruchtgebruik,&#13;
gebruik of bewoning toebehoort, met dien&#13;
verstande dat onder het recht van opstal niet&#13;
wordt begrepen dat recht voor zover het betreft&#13;
het leggen en behouden van leidingen in,&#13;
op of boven de onroerende zaak van een ander.&#13;
Bovenstaande leidt tot de conclusie dat&#13;
toedeling van genoemde rechten op gronden&#13;
die begrepen zijn in het begrenzingenplan niet&#13;
mogelijk is.&#13;
Hij, die een recht van weg heeft, valt niet&#13;
onder het begrip eigenaar maar onder het -&#13;
eveneens in art. 1 opgenomen - begrip rechthebbende&#13;
(de eigenaar en hij aan wie een niet&#13;
onder de omschrijving van eigenaar genoemd&#13;
beperkt recht toebehoort...) In dit kader is het&#13;
bepaalde in art. 160 (Titel 3 van Hoofdstuk&#13;
VII) van belang. Dit artikel spreekt over onder&#13;
meer de beperkte rechten welke met betrekking&#13;
tot de onroerende zaken in een blok bestaan.&#13;
De uitwerking van art. 160 is, voor wat&#13;
betreft de toedeling, opgenomen in art. 196,&#13;
tweede lid aanhef en onder d. Deze bepaling&#13;
luidt als volgt: Het plan van toedeling bevat:&#13;
d. de in art. 160 bedoelde regeling, opheffing&#13;
of vestiging van de beperkte rechten, het recht&#13;
van huur en lasten, welke met betrekking tot&#13;
de onroerende zaken bestaan.&#13;
Opvallend is het verschil tussen deze bepaling&#13;
en het vermelde in art. 196, tweede lid&#13;
onder b. De laatst genoemde bepaling spreekt&#13;
over toedeling van rechten met betrekking tot&#13;
gronden die niet zijn opgenomen in het begrenzingenplan,&#13;
terwijl de eerst genoemde bepaling&#13;
spreekt over beperkte rechten welke&#13;
met betrekking tot onroerende zaken bestaan.&#13;
Uit dit verschil valt af te leiden dat 'onroerende&#13;
zaken' niet beperkt is tot de massa die toegedeeld&#13;
wordt, maar evenzeer betrekking kan&#13;
hebben op de gronden die begrepen zijn in het&#13;
begrenzingenplan. Uit bovenstaande kan de&#13;
conclusie getrokken worden dat het opnemen&#13;
van een recht van weg in het plan van toedeling,&#13;
op gronden die zijn begrepen in het begrenzingenplan,&#13;
niet strijdig is met de&#13;
bepalingen van de Landinrichtingswet.&#13;
Deze opvatting spoort met een uitspraak&#13;
van de rechtbank te Arnhem d.d. 13 juni 1968&#13;
in de ruilverkaveling 'Echteld-Lienden' (zie&#13;
De Pacht 1968, pag. 349, nr. 2811). In die uitspraak&#13;
overwoog de rechtbank dat de term&#13;
'onroerende goederen' in art. 28, eerste lid en&#13;
in art. 82, vijfde lid geheel algemeen luidt, en&#13;
niet is beperkt tot kavels niet zijnde wegen of&#13;
waterlopen. Deze beide artikelen van de Ruilverkavelingswet&#13;
1954 komen materieel overeen&#13;
met de art. 160, eerste lid en 196, tweede&#13;
lid aanhef en onder d van de Landinrichtingswet.&#13;
Tevens is het plan van wegen en waterlopen&#13;
in dit verband vergelijkbaar met het&#13;
begrenzingenplan.&#13;
G.H. Zonnebeld</content><legacyfootnotes/><footnotes><footnote/></footnotes><auteurs/><published>1993-03-01 00:00:00</published><modified>1991-11-11 00:00:00</modified><editiondate>1993-03-01</editiondate><htmlpath>https://denhollander.info/artikel/5234</htmlpath></article>
</articles></edition>
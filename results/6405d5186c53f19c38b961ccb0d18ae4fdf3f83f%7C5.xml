<edition><articles><article><jaar>2018</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2018</searchword><id>14977</id><udhid>UDH:TvAR/14977</udhid><titel>Non-conformiteit bij de koop van woonboerderijen</titel><searchwords><searchword>TvAR 6/2018</searchword><searchword>UDH:TvAR/14977</searchword></searchwords><attachments><attachment><name>19816.pdf</name><extention>pdf</extention><url>https://denhollander.info/download/19816/ci</url></attachment></attachments><inleiding>&lt;p&gt;Van non-conformiteit is sprake als bij koop van een zaak het geleverde niet beantwoordt aan hetgeen de koper mocht verwachten. Het algemene verwachtingspatroon bij woonboerderijen wordt mede ingekleurd door de voormalige agrarische bedrijvigheid. Typische gebreken die zich voordoen bij woonboerderijen zoals bestemmingsperikelen, bouwbeperkingen, bodemverontreiniging en aanwezigheid van asbest worden besproken.&lt;/p&gt;</inleiding><content>&lt;p&gt;Iedereen die wel eens betrokken is bij de koop of verkoop van een woning, herkent de spanning die dat meebrengt. Komt het tot een deal; is de financiering geregeld? Als het transport daar is, is dat voor verkoper en koper doorgaans een heuglijk feit en een nieuw begin. Ook de adviseur bij de koop of verkoop ervaart vaak enige opwinding. En wat is het dan zuur als enige tijd na de gang naar de notaris een klacht binnenkomt over het huis. Verwijten zijn snel gemaakt, over en weer. Niet zelden lossen verkoper en koper het uiteindelijk toch zelf op, maar de koper kan ervoor kiezen om zijn zaak aan de rechter voor te leggen.&lt;/p&gt;&#13;
&lt;p&gt;In dit artikel onderzoeken wij welke juridische positie verkoper en koper kunnen innemen indien er iets mis lijkt aan of in de gekochte woning. Wij gaan daarbij in op &amp;eacute;&amp;eacute;n variant, namelijk de woonboerderij. De aan- en verkoop van een woonboerderij heeft specifieke kenmerken omdat dit soort woningen doorgaans een voormalige boerderij is en in agrarisch gebied ligt. De ligging in het buitengebied en de omstandigheid dat de woning een voormalige bedrijfsmatige bestemming had, brengen naar onze mening mee dat de verwachtingen van de koper anders liggen dan bij de koop van een burgerwoning. Bovendien zijn de gebreken waarover de koper klaagt na de aankoop van een woonboerderij vaak specifiek voor de agrarische context.&lt;/p&gt;&#13;
&lt;p&gt;In een eerdere jaargang van dit tijdschrift is een artikel gepubliceerd over non-conformiteit bij de koop van agrarisch onroerend goed.[2] Sedertdien is een aantal arresten verschenen dat een nieuwe bespreking van dit leerstuk rechtvaardigt. Bij een aantal van de te bespreken arresten van het hof Arnhem-Leeuwarden zijn wij als raadsheren betrokken geweest.&lt;/p&gt;&#13;
&lt;p&gt;We vangen aan met een bespreking van wat conformiteit is en wanneer gezegd kan worden dat een woonboerderij niet geschikt is voor normaal gebruik (de meest voorkomende variant van non-conformiteit). De rol van mededelings- en onderzoeksplichten zal gering blijken en komt daarna aan bod. Vervolgens gaan we dieper in op typische gebreken bij woonboerderijen: bestemmingsperikelen, bouwbeperkingen, bodemverontreiniging en aanwezigheid van asbest.&lt;/p&gt;&#13;
&lt;h3&gt;1. Non-conformiteit en normaal gebruik&lt;/h3&gt;&#13;
&lt;p&gt;Art. 7:17 BW bepaalt dat de gekochte zaak aan de overeenkomst moet beantwoorden. Deze regel geldt voor alle gekochte zaken en stelt voorop dat de koper recht heeft te ontvangen wat hij koopt. De verwachtingen die de koper redelijkerwijs mocht hebben over de gekochte zaak, bakenen af wat de koper heeft gekocht. Als aan die verwachtingen niet wordt voldaan, is de zaak non-conform. Art. 7:17 BW is regelend recht zodat partijen daarvan mogen afwijken. Dat wordt ook massaal gedaan. Bij de koop van woningen gebruikt de verkoper - of eigenlijk, zijn makelaar - veelal de NVM-akte of een sterk daarop gelijkend modelcontract. De rentmeester of agrarisch adviseur die betrokken is bij de (ver)koop van een woonboerderij zal gebruik (kunnen) maken van de modelakte van de Nederlandse Vereniging van Rentmeesters (NVR). Beide standaardcontracten bevatten bepalingen over wat de koper mag verwachten van de gekochte woning.&lt;/p&gt;&#13;
&lt;p&gt;In de leden 1 en 3 van art. 6 van de huidige NVM-akte[3] (voorheen art. 5.1 en 5.3) staat het volgende:&lt;/p&gt;&#13;
&lt;blockquote&gt;&lt;span class="italic"&gt;&amp;lsquo;&lt;/span&gt;&lt;span class="bolditalic"&gt;artikel 6 Staat van de onroerende zaak/ Gebruik&lt;/span&gt;&lt;/blockquote&gt;&#13;
&lt;blockquote&gt;&lt;span class="bolditalic"&gt;6.1. &lt;/span&gt;&lt;span class="italic"&gt;De onroerende zaak zal aan koper in eigendom worden overgedragen in de staat waarin deze zich bij het tot stand komen van deze koopovereenkomst bevindt, derhalve met alle daarbij behorende rechten en aanspraken, heersende erfdienstbaarheden en kwalitatieve rechten, zichtbare en onzichtbare gebreken en vrij van hypotheken, beslagen en inschrijvingen daarvan. Koper aanvaardt deze staat en daarmee ook de op de onroerende zaak rustende publiekrechtelijke beperkingen voor zover dat geen &amp;lsquo;bijzondere lasten&amp;rsquo; zijn.&lt;/span&gt;&lt;/blockquote&gt;&#13;
&lt;blockquote&gt;(&amp;hellip;)&lt;/blockquote&gt;&#13;
&lt;blockquote&gt;&lt;span class="bolditalic"&gt;6.3. &lt;/span&gt;&lt;span class="italic"&gt;De onroerende zaak zal bij de eigendomsoverdracht de feitelijke eigenschappen bezitten die nodig zijn voor een normaal gebruik als: &amp;hellip;&amp;hellip;&amp;hellip; &lt;/span&gt;&lt;/blockquote&gt;&#13;
&lt;blockquote&gt;Indien de feitelijke levering eerder plaatsvindt, zal de onroerende zaak op dat moment de eigenschappen bezitten die voor een normaal gebruik nodig zijn.&lt;/blockquote&gt;&#13;
&lt;blockquote&gt;Verkoper staat niet in voor andere eigenschappen dan die voor een normaal gebruik nodig zijn. Gebreken die het normale gebruik belemmeren en die aan koper bekend of kenbaar zijn op het moment van het tot stand komen van deze koopovereenkomst komen voor rekening en risico van koper.&lt;/blockquote&gt;&#13;
&lt;blockquote&gt;Voor gebreken die het normale gebruik belemmeren en die niet aan koper bekend of kenbaar waren op het moment van het tot stand komen van deze koopovereenkomst is verkoper uitsluitend aansprakelijk voor de herstelkosten. Bij het vaststellen van de herstelkosten wordt rekening gehouden met de aftrek &amp;lsquo;nieuw voor oud&amp;rsquo;.&lt;/blockquote&gt;&#13;
&lt;blockquote&gt;Verkoper is niet aansprakelijk voor overige (aanvullende) schade, tenzij verkoper een verwijt treft.&amp;rsquo;&lt;/blockquote&gt;&#13;
&lt;p&gt;In de NVR akte[4] is het zo geformuleerd:&lt;/p&gt;&#13;
&lt;blockquote&gt;&amp;lsquo;Artikel 6 Feitelijke levering&lt;/blockquote&gt;&#13;
&lt;blockquote&gt;1. De feitelijke levering van het verkochte zal geschieden in de staat waarin het zich bij het tot stand komen van deze overeenkomst bevindt, behoudens normale slijtage. Verkoper verplicht zich voor het verkochte zorg te dragen als een zorgvuldig schuldenaar tot het tijdstip van feitelijke levering.&lt;/blockquote&gt;&#13;
&lt;blockquote&gt;2. Verkoper staat niet in voor andere eigenschappen dan die voor het hierna omschreven normaal gebruik van het verkochte nodig zijn, noch voor de afwezigheid van gebreken die het normaal gebruik belemmeren en die aan koper kenbaar zijn op het moment van het tot stand komen van deze overeenkomst.&lt;/blockquote&gt;&#13;
&lt;blockquote&gt;3. Koper is voornemens het verkochte te gaan gebruiken als &amp;hellip;&amp;hellip;&amp;hellip;&amp;hellip;&amp;hellip;&amp;hellip;&amp;hellip;&amp;hellip;.&amp;hellip;..&lt;/blockquote&gt;&#13;
&lt;blockquote&gt;&lt;span class="italic"&gt;Het verkochte zal bij de feitelijke levering de eigenschappen bezitten die voor het normaal gebruik daarvan noodzakelijk zijn. Verkoper zijn geen feiten of omstandigheden bekend die aan het hiervoor omschreven normaal gebruik in de weg staan.&lt;/span&gt;&lt;span class="bolditalic"&gt;&amp;rsquo;&lt;/span&gt;&lt;/blockquote&gt;&#13;
&lt;p&gt;In de (lagere) rechtspraak en in de juridische praktijk worden de bepalingen in de NVM-akte aldus uitgelegd dat de verkoper ervoor instaat (of garandeert) dat het gekochte de eigenschappen bezit die voor normaal gebruik noodzakelijk zijn, maar dat hij niet aansprakelijk kan worden gehouden voor gebreken die geen afbreuk doen aan het normale gebruik. Voor de uitleg van de NVR-akte kan op basis van de tekst van hetzelfde worden uitgegaan. Deze gangbare uitleg brengt mee dat de verkoper zich niet op overmacht kan beroepen als de woonboerderij bijvoorbeeld een gebrek blijkt te hebben waarvan hij niets wist en ook niet kon weten (huiszwam, oude bodemvervuiling). Anderzijds heeft de koper alleen aanspraak op vergoeding van herstelkosten.&lt;/p&gt;&#13;
&lt;p&gt;Hieruit volgt dat het begrippenpaar 'normaal gebruik' cruciaal is voor de vraag of de verkoper aansprakelijk is of niet voor het niet aanwezig zijn van de feitelijke eigenschappen voor normaal gebruik. In 2005 heeft de Hoge Raad geoordeeld: &lt;span class="italic"&gt;&amp;lsquo;indien partijen bij de schriftelijke vastlegging van hun overeenkomst gebruikmaken van een standaardakte waarin een beding voorkomt dat, zoals art. 5.3 van de standaard NVM-koopakte, als voorgedrukte verklaring van de verkoper bevat dat de verkochte zaak de feitelijke eigenschappen zal bezitten die voor een normaal gebruik daarvan nodig zijn, zal uitgangspunt voor de uitleg van dit beding dienen te zijn dat &amp;lsquo;normaal gebruik&amp;rsquo; betrekking heeft op wat daaronder naar gangbaar spraakgebruik wordt verstaan&amp;rsquo;&lt;/span&gt; (HR 23 december 2005, ECLI:NL:HR:2005:AU2414, De Rooij/Van Olphen). Voor ieder moet begrijpelijk zijn wat onder normaal gebruik wordt verstaan. Onder normaal gebruik van een woning wordt doorgaans verstaan dat de koper mag verwachten dat hij de woning veilig kan gebruiken met een zekere duurzaamheid. Het gaat er bij de aankoop van een woonboerderij om dat deze de gebruiksfuncties heeft die passen bij een woning in het buitengebied en voldoende veiligheid biedt wat betreft constructies, nutsvoorzieningen en bodemgesteldheid.&lt;/p&gt;&#13;
&lt;p&gt;Voor de vraag wat de koper mag verwachten, bieden deze algemene uitgangspunten het kader. Bij elke (ver)koop geldt echter dat de daadwerkelijke redelijke verwachtingen van de koper ten aanzien van de gekochte woonboerderij doorslaggevend zijn. De staat van de woning, de ouderdom ervan, de mededelingen van de verkoper of diens makelaar en eventuele rapporten over verontreiniging en asbest kleuren en bepalen de verwachtingen van de koper van het door hem gekochte object. Dus steeds zullen de feiten en omstandigheden van de specifieke koop mede van belang zijn bij de beantwoording van de vraag wat de koper onder normaal gebruik mag verstaan in zijn specifieke geval.&lt;/p&gt;&#13;
&lt;p&gt;Daaruit kan volgen dat de koper meer mocht verwachten dan hetgeen in het algemeen onder normaal gebruik van het aangekochte object zou vallen, bijvoorbeeld omdat de verkoper heeft medegedeeld dat er bijzondere gebruiksfuncties zijn of het afwerkingsniveau en de staat van de woonboerderij ver boven een normaal niveau liggen. Vaker zal de verwachting van de koper van wat in het algemeen het normale gebruik van een woonboerderij is, op een of meer punten lager (moeten) liggen. Dit omdat de boerderij nog gerenoveerd moet worden en er daarom geen hoge eisen aan bijvoorbeeld nutsvoorzieningen en gebruiksfuncties kunnen worden gesteld. Of dat de daken nog asbestbeplating hebben. Deze omstandigheden worden in een dergelijk geval verdisconteerd in wat de koper van de woonboerderij mocht verwachten en leveren dus geen aanspraak op jegens de verkoper.&lt;/p&gt;&#13;
&lt;p&gt;Bij de invulling van wat in het specifieke geval onder &amp;lsquo;normaal gebruik&amp;rsquo; moet worden verstaan, spelen de werkelijk gedane mededelingen van de verkoper en de feitelijke omstandigheden dus een belangrijke rol. Juist omdat het normale gebruik gegarandeerd is en de uitleg ervan een normatief aspect heeft, doen de onderzoeksplicht van de koper en de mededelingsplicht (spreekplicht) van de verkoper er weinig toe, als er eenmaal een procedure is. De koper heeft in het algemeen geen onderzoeksplicht naar het normale gebruik (hij mag nu eenmaal verwachten dat de woonboerderij geschikt is voor normaal gebruik, tenzij het gaat om gebreken die zichtbaar of kenbaar zijn, zie ook 1400073811 6) en de verkoper is aansprakelijk, ongeacht of hij van op de hoogte was van het gebrek dat het normale gebruik aantast. Dit neemt natuurlijk niet weg dat in de praktijk verstandige makelaars hun cli&amp;euml;nten adviseren om als verkoper open kaart te spelen over de gebreken van de woning, respectievelijk als koper deugdelijk onderzoek te doen naar eventuele gebreken. De verkoper kan op die manier de verwachtingen omtrent normaal gebruik eventueel temperen. Voor de koper zal gelden dat hij beter van tevoren goed op de hoogte kan zijn dan dat hij achteraf voor de rechter sterke papieren heeft.&lt;/p&gt;&#13;
&lt;p&gt;In de literatuur wordt wel verdedigd dat de art. 6.1 en 6.3 NVM-akte, wat de geschiktheid voor normaal gebruik betreft, in essentie niet afwijken van art. 7:17 lid 2 BW.[5] Hoe zit dat met het bijzondere gebruik, waarover de koper met verkoper uitdrukkelijk heeft gesproken (bijv. de wens tot het aanleggen van een paardenbak op het erf) en waarvan de verkoper weet dat de gemeente daarop tegen is maar daarover zwijgt? Stel dat het aanleggen van een paardenbak een bijzonder gebruik is dat de koper van de boerderij wil maken. Zou de verkoper zijn spreekplicht hebben geschonden en daarom aansprakelijk zijn, als hij zijn kaken op elkaar houdt, terwijl hij weet wat de plannen van de koper zijn en dat die geen kans van slagen hebben? Te oordelen naar de tekst van de art. 6.1 en 6.3 niet. De verkoper staat immers slechts in voor de geschiktheid voor normaal gebruik en art. 6.1 behelst een exoneratie voor overig gebruik. In zoverre wijkt de tekst van de artikelen af van art. 7:17 lid 2 BW, omdat de koper op grond van dat wetsartikel mag verwachten dat de zaak de eigenschappen bezit die nodig zijn voor een bijzonder gebruik dat bij overeenkomst is voorzien. Op grond van art. 7:17 lid 2 BW zou de verkoper in dit geval naar verkeersopvattingen vermoedelijk een spreekplicht hebben gehad, ervan uitgaande dat het bijzondere gebruik bij overeenkomst is voorzien. Uit de toelichting door de NVM op de art. 6.1 en 6.3 NVM-akte - die volgens de Hoge Raad in het &lt;span class="italic"&gt;De Rooij/Van Olphen&lt;/span&gt;-arrest overigens niet relevant is voor de uitleg - lijkt te volgen dat de verkoper in zo&amp;rsquo;n geval ook op basis van de NVM-akte een spreekplicht heeft. Niet duidelijk wordt gemaakt hoe dat dan past in de contractuele regeling. Het lijkt een krachttoer de art. 6.1 en 6.3 NVM-akte zo uit te leggen dat daaruit voor dit geval een spreekplicht van de verkoper kan worden afgeleid, ook al omdat partijen over deze artikelen meestal niet zullen hebben onderhandeld, waardoor de tekst belangrijker wordt. Een alternatief voor een al te geforceerde uitleg zou zijn om het beroep door de verkoper op de exoneratieclausule van art. 6.1 NVM-akte voor een geval als hier besproken naar maatstaven van redelijkheid en billijkheid onaanvaardbaar te achten.&lt;/p&gt;&#13;
&lt;h3&gt;2. Relatie mededeling(-splicht) en onderzoeksplicht, eigen schuld koper&lt;/h3&gt;&#13;
&lt;p&gt;De mededelingsplicht en waarheidsplicht[6] van de verkoper en de onderzoeksplicht van de koper spelen met inachtneming van de hierboven genoemde onduidelijkheid vooral een rol voor het antwoord op de vraag wat de koper mocht verwachten ten aanzien van het bijzondere gebruik van de woonboerderij.&lt;/p&gt;&#13;
&lt;p&gt;Hieronder gaan wij kort in op de heersende leer over mededelingsplicht en onderzoeksplicht. De verkoper heeft een mededelingsplicht, als hij bekend is met een gebrek, hij weet dat dit punt van belang is voor de koper en hij vermoedt dat de koper niet op de hoogte is van het gebrek en hij naar verkeersopvattingen een verplichting heeft om de koper over het gebrek te informeren. Als vuistregel kan worden aangehouden dat bij een voldoende ernstig en niet gemakkelijk te ontdekken gebrek de verkoper daarover een mededelingsplicht heeft. De mededelingsplicht is er ook om de koper te behoeden voor het lichtvaardig aangaan van de koop. Belangrijk is dat de verkoper open kaart speelt over het gebrek en de koper niet slechts een hint geeft (HR 6 februari 2002, ECLI:NL:HR:2002:AD6096). Ook als het gebrek aan de oppervlakte zichtbaar is, heeft de verkoper een mededelingsplicht, als hij weet dat achter die oppervlakkige tekenen een ernstig gebrek schuilgaat (HR 10 april 1998, &lt;span class="italic"&gt;NJ&lt;/span&gt; 1998/666 over zichtbare scheurvorming als uiterlijk kenmerk van een gebrekkig fundament). Dat ligt onder omstandigheden anders als de koper deskundig is of deskundige bijstand heeft en zo het gebrek verder had kunnen onderzoeken (14 november 2008, ECLI:NL:HR:2008:BF0407, &lt;span class="italic"&gt;NJ&lt;/span&gt; 2008/588).&lt;/p&gt;&#13;
&lt;p&gt;Verder geldt dat de mededelingsplicht en onderzoeksplicht elkaar kunnen overlappen, maar dat bij zo&amp;rsquo;n overlapping de mededelingsplicht boven de onderzoeksplicht gaat. Als de verkoper de koper over een gebrek had moeten inlichten of als de verkoper een onjuiste mededeling heeft gedaan, kan hij de koper niet verwijten dat deze onvoldoende onderzoek heeft gedaan. Recent heeft de Hoge Raad uitgemaakt dat in het geval de verkoper mogelijk een mededelingsplicht heeft geschonden, de koper mogelijk wel eigen schuld (art. 6:101 BW) kan worden verweten en daarom een deel van de schade zelf zal hebben te dragen (HR 16 december 2016, ECLI:NL:HR:2016:2884, &lt;span class="italic"&gt;RvdW&lt;/span&gt; 2017/20). Een beroep op eigen schuld kan naar onze mening succesvol zijn, als de koper ondanks schending van een mededelingsplicht van de verkoper op grond van uiterlijke kenmerken van de woning of zijn specifieke deskundigheid of de lage vraagprijs serieuze twijfel had moeten krijgen over de staat en/of eigenschappen van die woning en onderzoek had moeten doen. Wij menen dat een succesvol beroep op eigen schuld echter alleen in sprekende gevallen zal kunnen slagen. Wij kunnen ons niet zo gemakkelijk een geval voorstellen waarin een koper een deel van de schade zelf moet dragen, omdat hij onvoldoende onderzoek heeft gedaan na een onjuiste mededeling door de verkoper over het gebrek.&lt;/p&gt;&#13;
&lt;h3&gt;3. Ouderdoms- en niet-zelfbewoningsclausules&lt;/h3&gt;&#13;
&lt;p&gt;De laatste tijd is het gebruik van ouderdomsclausules en niet-zelfbewoningsclausules door verkopers steeds populairder geworden. Zij maken geen deel uit van de modelkoopakte van de NVM, maar worden wel vaak aan de koopovereenkomst toegevoegd. Een veel voorkomende versie van de ouderdomsclausule luidt als volgt:&lt;/p&gt;&#13;
&lt;blockquote&gt;&amp;lsquo;Koper verklaart ermee bekend te zijn, dat het verkochte object meer dan ... jaar oud is, wat betekent dat de eisen die aan de bouwkwaliteit gesteld mogen worden aanzienlijk lager liggen dan bij nieuwe woningen. Tenzij de verkoper de kwaliteit hiervan gegarandeerd heeft, staat hij niet in voor de funderingen, de vloeren, de leidingen, voor de elektriciteit, water en gas, de riolering en de aanwezigheid van enig ongedierte c.q. schimmels (zoals bijvoorbeeld houtworm, boktor, zwam etc.). Bouwkundige kwaliteitsgebreken worden geacht niet belemmerend te werken op het in artikel 6.3 van de koopovereenkomst omschreven woongebruik.&amp;rsquo;&lt;/blockquote&gt;&#13;
&lt;p&gt;Een gangbare versie van de niet-zelfbewoningsclausule luidt als volgt:&lt;/p&gt;&#13;
&lt;blockquote&gt;&amp;lsquo;Koper is geattendeerd op het feit dat verkoper het verkochte niet zelf heeft gebruikt/bewoond en dat hij derhalve koper niet heeft kunnen informeren over eigenschappen van c.q. gebreken aan het verkochte, waarvan hij op de hoogte zou zijn geweest als hij het verkochte zelf feitelijk had gebruikt. In dit kader zijn partijen uitdrukkelijk overeengekomen, dat dergelijke eigenschappen c.q. gebreken voor risico en rekening van koper komen en dat bij de vaststelling van de koopsom hiermee rekening is gehouden.&amp;rsquo;&lt;/blockquote&gt;&#13;
&lt;p&gt;Een verkoper bedingt zo&amp;rsquo;n clausule om na levering niet meer lastig te worden gevallen over gebreken van de woning. Dergelijke clausules hebben een hybride karakter. Enerzijds willen zij de verwachtingen van de koper temperen, zodat deze op zijn hoede is voor gebreken en er van non-conformiteit minder snel sprake zal zijn. Anderzijds wordt aan de clausule ook een element van uitsluiting van aansprakelijkheid in geval van non-conformiteit toegekend: doet zich een probleem voor met de kapconstructie, dan is de verkoper niet aansprakelijk (Hof &amp;rsquo;s-Hertogenbosch 11 juli 2017, ECLI:NL:GHSHE:2017:3140). De kwalificatie kan van belang zijn, met name als de verkoper bedrijfsmatig handelt. Weliswaar mist art. 7:6 lid 1 BW, dat exoneraties verbiedt bij consumentenkoop, toepassing, omdat de regels omtrent consumentenkoop niet gelden voor de koop van onroerende zaken. Niettemin wordt een exoneratie, als zij een algemene voorwaarde in de zin van art. 6:231 BW is, vermoed onredelijk bezwarend te zijn (art. 6:237 sub f BW).&lt;/p&gt;&#13;
&lt;p&gt;Vanzelfsprekend beschermen dergelijke bepalingen de verkoper niet tegen gebreken die hij kende of die hem niet kunnen zijn ontgaan. In dat geval heeft hij een mededelingsplicht tegenover de koper. Als dat niet het geval is, staan deze bepalingen doorgaans eraan in de weg dat de verkoper aansprakelijk is voor gebreken die gerelateerd zijn aan de ouderdom van de woning of die de verkoper niet kende, omdat hij de woning niet zelf heeft bewoond. In het eerder vermelde arrest van het hof &amp;rsquo;s-Hertogenbosch vergewiste het hof zich er wel van dat de zinsnede in de niet-zelfbewoningsclausule, dat met de niet-zelfbewoning rekening was gehouden bij de vaststelling van de koopsom, geen loze kreet was.&lt;/p&gt;&#13;
&lt;h3&gt;4. Non-conformiteit door een rechtsgebrek (art. 7:15 BW)&lt;/h3&gt;&#13;
&lt;p&gt;In het burgerlijk wetboek wordt een onderscheid gemaakt tussen feitelijke gebreken (een lekkend dak, onveilige elektra) en rechtsgebreken. De laatste zijn juridische beperkingen die op het gekochte rusten maar die de koper niet heeft geaccepteerd. Die juridische beperkingen komen voor risico van de verkoper, zo bepaalt art. 7:15 BW:&lt;/p&gt;&#13;
&lt;blockquote&gt;&lt;span class="italic"&gt;&amp;lsquo;&lt;/span&gt;&lt;span class="bolditalic"&gt;Artikel 15&lt;/span&gt;&lt;/blockquote&gt;&#13;
&lt;blockquote&gt;&lt;span class="bolditalic"&gt;1.&lt;/span&gt;&lt;span class="italic"&gt; De verkoper is verplicht de verkochte zaak in eigendom over te dragen vrij van alle bijzondere lasten en beperkingen, met uitzondering van die welke de koper uitdrukkelijk heeft aanvaard. &lt;/span&gt;&lt;/blockquote&gt;&#13;
&lt;blockquote&gt;&lt;span class="bolditalic"&gt;2.&lt;/span&gt;&lt;span class="italic"&gt; Ongeacht enig andersluidend beding staat de verkoper in voor de afwezigheid van lasten en beperkingen die voortvloeien uit feiten die vatbaar zijn voor inschrijving in de openbare registers, doch daarin ten tijde van het sluiten van de overeenkomst niet waren ingeschreven.&amp;rsquo; &lt;/span&gt;&lt;/blockquote&gt;&#13;
&lt;p&gt;De juridische beperkingen als bedoeld in art. 7:15 BW zien niet alleen op civielrechtelijke beperkingen zoals erfdienstbaarheden, persoonlijke rechten en dergelijke. In zijn arrest van 27 februari 2004 (ECLI:NL:HR:2004:AN9072, &lt;span class="italic"&gt;NJ&lt;/span&gt; 2004/635 (Bos/Smeenk) heeft de Hoge Raad ruilverkavelingslasten onder het bereik van art. 7:15 BW geschaard en overwogen: &lt;span class="italic"&gt;&amp;lsquo;Voor het antwoord op de vraag of art. 7:15 van toepassing is, is immers bepalend of de lasten op het desbetreffende goed in het bijzonder rusten en niet of het gaat om lasten met een publiekrechtelijk karakter.&amp;rsquo;&lt;/span&gt; Op dit arrest is in de rechtsliteratuur kritiek gekomen en in de praktijk bleek de afgrenzing van publiekrechtelijke beperkingen die voor rekening van de verkoper dienden te komen, lastig te maken. In het arrest Portsight/De Vries (ECLI:NL:HR:2015:159, &lt;span class="italic"&gt;NJ&lt;/span&gt; 2016/76) is de Hoge Raad teruggekomen van zijn (te ruime) rechtspraak op dit punt. Bij deze heroverweging wordt in aanmerking genomen&lt;/p&gt;&#13;
&lt;blockquote&gt;&amp;lsquo;dat het bij lasten en beperkingen die privaatrechtelijk van karakter zijn (bijvoorbeeld een beperkt recht, een beslag of een kwalitatief recht), steeds gaat om een last of beperking die specifiek op de desbetreffende zaak betrekking heeft. Er bestaat geen goede grond om bij lasten en beperkingen van publiekrechtelijke aard van een wezenlijk ruimere invulling uit te gaan. Dat stemt ook overeen met de (&amp;hellip;) zinsnede uit de T.M. (&amp;lsquo;lasten en beperkingen die de verkochte zaak in het bijzonder betreffen&amp;rsquo;). Kennelijk bestaat naar het oordeel van de wetgever slechts voldoende rechtvaardiging om de verkoper te belasten met de in art. 7:15 BW bedoelde verplichtingen, indien de lasten of beperkingen de verkochte zaak in het bijzonder betreffen. In de regel kan immers ervan worden uitgegaan dat de verkoper (beter dan de koper) op de hoogte is van specifiek op de door hem verkochte zaak betrekking hebbende lasten en beperkingen. Publiekrechtelijke lasten of beperkingen die niet specifiek op de verkochte zaak betrekking hebben, zullen daarentegen niet in de regel beter kenbaar zijn voor de verkoper dan voor de koper.&lt;/blockquote&gt;&#13;
&lt;blockquote&gt;Om deze redenen bestaat geen goede grond art. 7:15 lid 1 BW ook van toepassing te achten indien de lasten of beperkingen voortvloeien uit publiekrechtelijke besluiten van algemene strekking, zoals beleidsregels, verordeningen of bestemmingsplannen.&lt;/blockquote&gt;&#13;
&lt;blockquote&gt;3.6.4 Gelet op het voorgaande, en voorts met het oog op de rechtszekerheid en de hanteerbaarheid van art. 7:15 lid 1 BW, moet daarom aangenomen worden dat slechts sprake is van een &amp;lsquo;bijzondere&amp;rsquo; publiekrechtelijke last of beperking, indien deze haar grondslag vindt in een specifiek (mede) tot (een rechtsvoorganger van) de rechthebbende van de desbetreffende zaak gericht besluit. In zoverre wordt derhalve teruggekomen van de in het arrest Bos/Smeenk geformuleerde maatstaf. Het is redelijk de verkoper te belasten met de in verband hiermee door art. 7:15 BW op hem gelegde risico&amp;rsquo;s, nu dergelijke besluiten ingevolge art. 3:41 Awb in beginsel door toezending of uitreiking aan de belanghebbende zelf (de rechthebbende van de desbetreffende zaak) bekendgemaakt dienen te worden; deze kan dus bij verkoop van de zaak geacht worden op de hoogte te zijn van de uit dat besluit voortvloeiende lasten en beperkingen, terwijl de koper daarmee doorgaans niet (zonder meer) bekend zal zijn.&lt;/blockquote&gt;&#13;
&lt;blockquote&gt;(&amp;hellip;)&lt;/blockquote&gt;&#13;
&lt;blockquote&gt;Opmerking verdient nog dat de koper met betrekking tot voor de zaak geldende publiekrechtelijke lasten en beperkingen die niet binnen de aldus getrokken grenzen van art. 7:15 lid 1 BW vallen, in voorkomend geval wel de mogelijkheid ten dienste staat om de verkoper op grond van dwaling (art. 6:228 BW) of non-conformiteit (art. 7:17 BW) aan te spreken.&lt;/blockquote&gt;&#13;
&lt;blockquote&gt;3.6.6 Tot slot verdient opmerking dat het bepaalde in lid 2 van art. 7:15 BW (een verscherpte aansprakelijkheid van de verkoper voor lasten en beperkingen die voortvloeien uit feiten die vatbaar zijn voor inschrijving in de openbare registers) slechts geldt voor de in lid 1 bedoelde bijzondere lasten en beperkingen.&amp;rsquo;&lt;/blockquote&gt;&#13;
&lt;p&gt;Uit deze uitspraak volgt dat alleen publiekrechtelijke beperkingen die bij (bestuursrechtelijk) besluit aan de verkoper zijn medegedeeld, zoals intrekkingen van vergunningen, aanschrijvingen en lasten onder dwangsom of bestuursdwang, vallen onder de risicoaansprakelijkheid van art. 7:15 BW en dat overige rechtsgebreken van publiekrechtelijke aard onder de algemene bepaling van art. 7:17 BW vallen. Aangenomen wordt dat ook objectgebonden beschikkingen, zoals de aanwijzing tot monument, binnen de reikwijdte van art. 7:15 BW vallen. De getrokken grenzen lijken duidelijk, maar er blijven nog afgrenzingproblemen over, bijvoorbeeld in het geval van een postzegelplan.&lt;/p&gt;&#13;
&lt;p&gt;Agrarische bestemming&lt;/p&gt;&#13;
&lt;p&gt;Doorgaans zal de koper van een woonboerderij mogen verwachten dat de woonboerderij (door burgers) bewoond mag worden. Hij mag, kortom, publiekrechtelijk een burgerwoonbestemming verlangen. Het komt echter nogal eens voor dat een woonboerderij wordt verkocht terwijl de agrarische bestemming nog op het perceel en de boerderij rust. Gelet op bovenstaande rechtspraak is dit een gebrek dat valt onder art. 7:17 BW.[7] Vanwege de lasten en beperkingen, en dus de minderwaarde, die een agrarische bestemming meebrengt, zal doorgaans sprake zijn van aantasting van normaal gebruik. De consequenties zijn in dit soort gevallen groot: bestemmingsplanwijziging is vaak geen optie en als dat al het geval is, een onzekere en langdurige kwestie. Van de koper mag in het algemeen niet worden gevergd dat hij een procedure tot bestemmingswijziging afwacht of genoegen neemt met gedogen. Niet zelden wordt de koop van een woonboerderij met agrarische bestemming daarom teruggedraaid door de rechter.&lt;/p&gt;&#13;
&lt;p&gt;Uiteraard vangt de koper bot indien de verkoper hem heeft medegedeeld dat er een agrarische bestemming op het perceel rust dan wel de koper dit uit anderen hoofde wist of had moeten weten.[8]&lt;/p&gt;&#13;
&lt;p&gt;In de uitspraak van 21 maart 2017 van het hof Arnhem-Leeuwarden (ECLI:NL:GHARL:2017:2338) ging het om een tamelijk ingewikkeld object dat te koop was aangeboden. Een voormalige varkenshouder had in het kader van rood voor rood publiekrechtelijke toestemming gekregen om de agrarische bedrijfsgebouwen een woonbestemming te geven. Het ter koop aangeboden perceel was veel groter dan het erf van de agrarische gebouwen en bevatte onder meer een stuk bos. Alleen het bouwblok was herbestemd; de rest van het perceel bleef zijn agrarische bestemming behouden. De vraag was of de koper dit wist of had moeten weten. Vast stond dat de koper door de makelaar was ingelicht over de rood voor roodregeling, die kort gezegd inhoudt dat agrarische bedrijfsgebouwen in een agrarisch bouwblok planologisch kunnen worden herbestemd tot wonen. De koper was daarnaast een schets getoond waarin een bouwblok was ingetekend. Voor de verkoop was gebruik gemaakt van een koopakte &amp;lsquo;Agrarisch &amp;amp; landelijk vastgoed&amp;rsquo;. In de overeenkomst stond dat &amp;lsquo;cultuurgrond&amp;rsquo; was verkocht. Op grond van deze en andere feiten en omstandigheden oordeelde het hof dat de koper niet meer en niet minder heeft gekocht dan cultuurgrond, waaronder bos is te scharen, waarop planologisch in het kader van rood voor rood ter zake van de agrarische bestemming een wijziging was aangebracht ten behoeve van de bouw van een woning, zonder dat de bestemming van alle grond was gewijzigd.&lt;/p&gt;&#13;
&lt;h3&gt;5. Bouwen en bouwregelgeving&lt;/h3&gt;&#13;
&lt;p&gt;In het arrest Fabels/Meenderink (HR 25 februari 2005, ECLI:NL:HR:2005:AR5383, &lt;span class="italic"&gt;JOR&lt;/span&gt; 2005/168) heeft de Hoge Raad beslist dat de conformiteitseis van art. 7:17 BW meebrengt dat de koper van een woning in beginsel, behoudens andersluidende afspraken, ervan mag uitgaan dat de bouw van de woning of een verbouwing daarvan destijds is geschied met inachtneming van de op dat moment geldende voorschriften, ook als die voorschriften niet direct betrekking hebben op gebruiksbepalende eigenschappen of veiligheidsaspecten van de woning. Dat betekent dat een verbouwing zonder omgevingsvergunning of in strijd met de verleende omgevingsvergunning of de eisen uit het Bouwbesluit in beginsel leidt tot non-conformiteit. Afwijking van de bouwtekeningen ligt anders. Meestal neemt een koper niet kennis van de bouwtekeningen en zijn zijn verwachtingen dus ook niet gevoed door deze bouwtekeningen. Als hij dat wel heeft gedaan, kan hij bijvoorbeeld zien dat de afmetingen van de geplaatste ramen afwijken van de bouwtekening. Dat verschaft hem echter geen aanspraak op de verkoper, omdat het &amp;lsquo;gebrek&amp;rsquo;, als het al een gebrek is, voor hem zichtbaar is. Gaat hem om afwijkingen die daardoor bijvoorbeeld een onveilige situatie in het leven roepen, dan heeft hij het argument van de afwijking van de bouwtekeningen niet nodig. Hij behoeft immers niet te verwachten dat de woning onveilig is: de algemene norm van art. 7:17 lid 2 BW beschermt hem al. De regel uit Fabels/Meenderink geldt bij toepassing van art. 7:17 BW. Het is de vraag of de ruim getrokken reikwijdte tot &amp;lsquo;voorschriften [die] niet direct betrekking hebben op gebruiksbepalende eigenschappen of veiligheidsaspecten van de woning&amp;rsquo; ook geldt bij toepassing van de NVM-akte.&lt;/p&gt;&#13;
&lt;h3&gt;6. Bodemverontreiniging en asbest&lt;/h3&gt;&#13;
&lt;p&gt;Een interessante vraag die in de rechtspraak nogal eens opduikt, is of de koper van een woonboerderij rekening moet houden met de aanwezigheid van verontreiniging in de ondergrond (erfverontreiniging) en asbest. Als het antwoord ja is, dan valt een bepaalde mate van verontreiniging in het normale verwachtingspatroon: doet die verontreiniging niet af aan het normale gebruik dan is de verkoper voor de saneringskosten niet aansprakelijk.&lt;/p&gt;&#13;
&lt;p&gt;Al enige tijd is de lijn van het hof Arnhem-Leeuwarden dat de koper van een woonboerderij (onder omstandigheden) rekening moet houden met enige verontreiniging:&lt;/p&gt;&#13;
&lt;blockquote&gt;&amp;lsquo;De aard van de onderhavige onroerende zaak (een (voormalig) agrarisch bedrijf met bedrijfsbebouwing), gecombineerd met het door koper niet weersproken feit dat de verkoper &amp;ndash; volgens koper handelaar in onroerend goed &amp;ndash; de zaak slechts twee maanden in eigendom en nimmer in gebruik heeft gehad, maakt dan immers dat niet gezegd kan worden dat koper de afwezigheid van asbest in de bodem &amp;ndash; in de woorden van artikel 7:17 lid 2 BW &amp;ndash; niet behoefde te betwijfelen. Naar van algemene bekendheid is werd in verleden bij de bouw van agrarische bedrijfsgebouwen immers veelvuldig asbest toegepast, dat in de loop der tijd bij afbraak van die bedrijfsgebouwen eveneens veelvuldig in de grond van de betreffende percelen is terechtgekomen.&amp;rsquo; Hof Arnhem 16 februari 2010 ECLI:NL:GHARN:2010:BZ0339.&lt;/blockquote&gt;&#13;
&lt;p&gt;Hoewel in die zaak ook een bijzondere omstandigheid speelde - de verkoper had de woonboerderij maar twee maanden in bezit gehad - stelt het hof een algemene norm die volgt uit hetgeen algemeen bekend mag worden verondersteld. Of een bepaald feit algemeen bekend mag worden verondersteld is aan het oordeel van de rechter overgelaten.[9] Dat een feit als algemeen bekend feit is aangenomen, brengt uiteraard niet mee dat iedereen dat feit ook kent. Het feit wordt als het ware toegerekend aan de koper die onkundig is van de normale praktijk bij agrarische ondernemingen.&lt;/p&gt;&#13;
&lt;p&gt;In de uitspraak van het gerechtshof Arnhem-Leeuwarden van 27 mei 2014 ECLI:NL:GHARL:2014:4235 vangt de koper bot op hetzelfde feit van algemene bekendheid:&lt;/p&gt;&#13;
&lt;blockquote&gt;&amp;lsquo;De vraag is vervolgens of de aanwezigheid van asbesthoudend materiaal in de weg staat aan normaal gebruik van het perceel en of koper, gelet op alle omstandigheden van het geval, gerechtvaardigd mocht verwachten dat het perceel niet de aangetroffen hoeveelheid bodemvreemd materiaal zou bevatten. Het hof beantwoordt die vragen ontkennend en overweegt daartoe als volgt.&lt;/blockquote&gt;&#13;
&lt;blockquote&gt;3.7 De aard van de onderhavige onroerende zaak maakt dat niet gezegd kan worden dat koper de afwezigheid van asbest in de bodem &amp;ndash; in de woorden van artikel 7:17 lid 2 BW &amp;ndash; niet behoefde te betwijfelen. Het betreft immers een hoeve van meer dan 100 jaar oud, in het buitengebied, met opstallen. De huidige hoeve vervangt een oorspronkelijke boerderij die aan het begin van de 20e eeuw is afgebrand (&amp;hellip;). Aangenomen mag worden dat in het verleden bedrijfsmatig gebruik is gemaakt van de (voormalige) opstallen, het erf en het omliggende land. Dat is immers de gangbare geschiedenis van een object als het onderhavige. Het meest recente bedrijfsmatige gebruik betrof een loonwerk- en aannemingsbedrijf. Dat de historie van onderhavige hoeve anders is geweest dan de hiervoor geschetste heeft koper niet toegelicht. In elk geval heeft koper er niet &amp;ndash; zonder nader onderzoek &amp;ndash; vanuit mogen gaan dat de hoeve steeds slechts voor woondoeleinden heeft gediend. De voorafgaand aan de koop beschikbare rapporten hebben evenmin het gerechtvaardigd vertrouwen kunnen wekken dat er geen asbest in de grond zou zitten; de onderzoeken waren beperkt van opzet en niet gericht op verontreiniging met asbest (&amp;hellip;).&lt;/blockquote&gt;&#13;
&lt;blockquote&gt;3.8 Naar van algemene bekendheid is, werd in verleden bij de bouw van (agrarische) bedrijfsgebouwen in het buitengebied veelvuldig asbest toegepast, dat in de loop der tijd bij afbraak van die bedrijfsgebouwen eveneens veelvuldig in de grond van de betreffende percelen is terechtgekomen. Het hof verwijst op dit punt ook naar het rapport (&amp;hellip;): &amp;lsquo;Oorzaak. Een eenduidige oorzaak van het ontstaan van de verontreiniging is op basis van het onderzoek en de mondelinge informatie van de opdrachtgever niet te geven. Mogelijk is het asbest in grond terechtgekomen bij de brand van de oude boerderij, de sloop van gebouwen, schuurtjes en dergelijke of als gevolg van het puinpad dat over de locatie heeft gelopen.&amp;rsquo; Op p. 20 van hetzelfde rapport concludeert (&amp;hellip;) dat de verontreinigingen grotendeels of volledig voor 1 juli 1993 zijn ontstaan. Een en ander spoort met de gebruikelijke historie van een object als het onderhavige.&lt;/blockquote&gt;&#13;
&lt;blockquote&gt;&lt;span class="italic"&gt;3.9 Gelet op de aard van de gekochte zaak diende koper er daarom rekening mee te houden dat enige (asbest)verontreiniging aanwezig zou zijn.&amp;rsquo;&lt;/span&gt;&lt;/blockquote&gt;&#13;
&lt;p&gt;Heeft de Hoge Raad in zijn arrest van eind december 2016 (Hoge Raad 7 oktober 2016 ECLI:NL:HR:2016:2287, Groningse woonboerderij) een streep gezet door deze lijn van het hof? Wij menen van niet. In die zaak ging het om een oude woonboerderij met veel achterstallig onderhoud die de kopers met hun gezin wilden gaan bewonen. De Hoge Raad stelt in 3.4.4 voorop:&lt;/p&gt;&#13;
&lt;blockquote&gt;&amp;lsquo;Dat brengt mee dat het hof tot uitgangspunt mocht nemen dat vanwege de voor [eisers] kenbare leeftijd en gebreken van de boerderij, geen hoge eisen mogen worden gesteld aan de eigenschappen die voor het normale gebruik van deze boerderij als gezinswoning nodig zijn. In dat licht diende het hof te beoordelen of de door [eisers] gestelde gebreken afbreuk doen aan hetgeen zij op grond van de overeenkomst, met de daarin vervatte bedingen zoals de garantie (art. 8) en het gemaakte voorbehoud (art. 6.1 onder d), mochten verwachten.&amp;rsquo;&lt;/blockquote&gt;&#13;
&lt;p&gt;Art. 8 van de desbetreffende koopovereenkomst bepaalt:&lt;/p&gt;&#13;
&lt;blockquote&gt;&amp;lsquo;Artikel 8 - Gebruik&lt;/blockquote&gt;&#13;
&lt;blockquote&gt;Het object zal bij de eigendomsoverdracht of &amp;ndash; indien eerder &amp;ndash; bij de feitelijke levering, de eigenschappen bezitten die voor een normaal gebruik nodig zijn en die uitdrukkelijk zijn overeengekomen. Koper is voornemens het object als volgt te gebruiken: VOOR BEWONING MET ZIJN GEZIN&lt;/blockquote&gt;&#13;
&lt;blockquote&gt;De verkoper staat niet in voor:&lt;/blockquote&gt;&#13;
&lt;blockquote&gt;&lt;span class="italic"&gt;&amp;ndash; 1397319796andere eigenschappen dan die voor een normaal gebruik nodig zijn en die welke uitdrukkelijk zijn overeengekomen&lt;/span&gt;&lt;span class="bold"&gt;;&lt;/span&gt;&lt;/blockquote&gt;&#13;
&lt;blockquote&gt;&lt;span class="italic"&gt;&amp;ndash; 1397319796aan koper kenbare gebreken op het moment van het sluiten van deze overeenkomst&lt;/span&gt;&lt;span class="bold"&gt;;&lt;/span&gt;&lt;/blockquote&gt;&#13;
&lt;blockquote&gt;&amp;ndash; hem onbekende onzichtbare gebreken.&amp;rsquo;&lt;/blockquote&gt;&#13;
&lt;p&gt;Art. 8 is uitgelegd als een garantie voor normaal gebruik en wel gebruik voor bewoning met een gezin. Meestal komen partijen slechts een normaal gebruik als woning overeen. Hier moest de woonboerderij dus geschikt zijn om te bewonen met een gezin.&lt;/p&gt;&#13;
&lt;p&gt;Over de door de kopers na de levering aangetroffen verontreiniging, oordeelt de Hoge Raad onder 3.6:&lt;/p&gt;&#13;
&lt;blockquote&gt;&amp;lsquo;De onderdelen 2.1.3 onder (ii)&amp;ndash;(v) klagen voorts dat het hof onvoldoende inzichtelijk heeft gemaakt waarom met betrekking tot de bodemverontreiniging voor zover die niet gesaneerd moet worden, geen sprake is van een tekortkoming aan de zijde van [verweerders] Deze klacht slaagt. Gelet op hetgeen [eisers] op dit punt hebben aangevoerd in het kader van grief 1 (&amp;hellip;), behoefde het oordeel van het hof nadere motivering. Daarbij is van belang dat het hof op de verontreiniging met minerale olie en PAK in het geheel niet is ingegaan. Voorts maakt hetgeen het hof (&amp;hellip;) over de asbestverontreiniging waarop geen saneringsverplichting van toepassing is heeft overwogen, niet duidelijk of en in hoeverre deze verontreiniging, met inachtneming van hetgeen hiervoor in 3.4.4 is overwogen, afbreuk doet aan het normale gebruik van de boerderij voor bewoning met een gezin zoals in art. 8 van de overeenkomst is gegarandeerd.&amp;rsquo;&lt;/blockquote&gt;&#13;
&lt;p&gt;Uit deze overweging valt af te leiden dat het hof ten onrechte is voorbijgegaan aan de aangetroffen verontreiniging met minerale olie en PAK en de gevolgen die die verontreiniging heeft voor bewoning van de woonboerderij met een gezin. Hetzelfde geldt voor de aanwezigheid van asbestverontreiniging. Uit de uitspraak volgt ook dat als er geen saneringsverplichting is, dit nog niets zegt over de aantasting van het overeengekomen normale gebruik, in dit geval of die verontreiniging afbreuk doet aan het normale gebruik van de boerderij voor bewoning met een gezin. Inderdaad moet telkens worden vastgesteld of de aard en omvang van de aangetroffen verontreiniging inbreuk maken op het overeengekomen normale gebruik. Anders dan het hof had gedaan, diende te worden beoordeeld of de aangetroffen verontreiniging binnen het verwachtingspatroon paste dat de kopers bij deze woningboerderij mochten hebben (de verkoper had medegedeeld dat enige verontreiniging verwacht mocht worden) dan wel dat deze verontreiniging het overeengekomen normale gebruik belemmerde. Hierbij speelt vermoedelijk of mogelijk ook een rol dat gegarandeerd was bewoning door de koper &amp;lsquo;met zijn gezin&amp;rsquo;, zodat onder het normale gebruik ook het spelen van kinderen op het erf moet worden gerekend. Hoe zwaar dat aspect moet meewegen is een onzeker punt. Vaak zal immers voor de verkoper van een boerderij kenbaar zijn dat de koper er met zijn gezin zal gaan wonen. Het is verdedigbaar dat dan ook zonder de toevoeging &amp;lsquo;met zijn gezin&amp;rsquo; het spelen van kinderen op het erf tot het normale gebruik moet worden gerekend.&lt;/p&gt;&#13;
&lt;p&gt;Het uitgangspunt dat het algemene verwachtingspatroon bij woonboerderijen wordt ingekleurd door de voormalige agrarische bedrijvigheid, heeft de Hoge Raad daarmee niet de das omgedaan. De vraag die het hof niet (voldoende) had beantwoord is &lt;span class="italic"&gt;of en in hoeverre&lt;/span&gt; een niet-saneringsplichtige verontreiniging inbreuk maakt op het normale gebruik voor bewoning met een gezin.&lt;/p&gt;&#13;
&lt;h3&gt;7. Conclusie&lt;/h3&gt;&#13;
&lt;p&gt;De koop van een woonboerderij kent haar eigen problematiek. In het voorgaande hebben we een aantal van de meest sprekende punten de revue laten passeren.&lt;/p&gt;</content><legacyfootnotes/><footnotes><footnote>1 Frits de Vries en Dorien Willemse zijn beiden (senior)raadsheer in het gerechtshof Arnhem-Leeuwarden.</footnote><footnote>2 Mrs. W.M. Bijloo en A. Buth, ‘Non-conformiteit bij onroerende zaken’, &lt;span class="italic"&gt;TvAR&lt;/span&gt; 2012 nr. 10.</footnote><footnote>3 Model koopovereenkomst voor een bestaande eengezinswoning (model 2018). Vastgesteld door de Nederlandse Vereniging van Makelaars en Taxateurs in onroerende goederen NVM, VastgoedPRO, VBO Makelaar, de Consumentenbond en Vereniging Eigen Huis.</footnote><footnote>4 Modelkoopovereenkomst bestaande eengezinswoning, laatst gecontroleerd: september 2017.</footnote><footnote>5 C.G. Breedveld-de Voogd, ‘Art. 7:17 BW als broncode bij de uitleg van een ‘normaalgebruikgarantie&lt;span class="italic"&gt;’&lt;/span&gt;, &lt;span class="italic"&gt;MvV&lt;/span&gt; 2016/12, p. 315, zij het dat wat de toerekening betreft is afgeweken van art. 6.75 BW, omdat de verkoper ‘instaat’ voor de geschiktheid voor normaal gebruik en daarmee zijn beroep op niet-toerekenbaarheid prijsgeeft.</footnote><footnote>6 Met waarheidsplicht wordt bedoeld dat de verkoper geen onjuiste mededelingen behoort te doen.</footnote><footnote>7 Vgl. HR 16 december 2016, ECLI:NL:HR:2016:2884.</footnote><footnote>8 Bijvoorbeeld in hof Arnhem-Leeuwarden 2 september 2014, ECLI:NL:GHARL:2014:6813 en rechtbank Oost-Brabant 30 oktober 2013, ECLI:NL:RBOBR:2013:6613.</footnote><footnote>9 Zie ook de inleiding van het in noot 5 aangehaalde artikel van Breedveld-de Voogd.</footnote></footnotes><auteurs>mr. F.J. de Vries en mr. Th.C.M. Willemse</auteurs><published>2018-06-22 12:46:52</published><modified>2018-07-31 18:56:46</modified><editiondate>2018-06-22</editiondate><htmlpath>https://denhollander.info/artikel/14977</htmlpath></article>
</articles></edition>
<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1992</searchword><id>6155</id><udhid>UDH:TvAR/6155</udhid><titel>De uitvoerbaarheid en handhaafbaarheid van de Wet milieubeheer; een overdenking vanuit de rechtspraktijk</titel><searchwords><searchword>TvAR 2/1992</searchword><searchword>UDH:TvAR/6155</searchword></searchwords><attachments><attachment><name>1992_nr 2_Artikel_Bomhof.pdf</name><extention>pdf</extention><url>https://denhollander.info/download/5949/ci</url></attachment></attachments><inleiding>I. INLEIDING&#13;
a. Inwerkingtreding van de wetsvoorstellen&#13;
Op 27 juni 1991 werden door de Tweede Kamer twee wetsvoorstellen aangenomen, die&#13;
het einde van de Wet algemene bepalingen milieuhygiëne (Wabm) zullen betekenen. Het&#13;
gaat hier om de wetsvoorstellen Vergunningen en algemene regels (VAR; kamerstuk&#13;
21 087) en Milieubeleidsplanning en milieukwaliteitseisen (M&amp;M; kamerstuk 21 163).&#13;
Beide worden ingevoegd naast bestaande onderdelen van de Wabm (Adviesorganen, Milieu-&#13;
effectrapportage, Financiële bepalingen) en voor het totaal zal vervolgens de naam&#13;
worden gewijzigd in Wet milieubeheer.&#13;
De bedoeling is dat de wetsontwerpen VAR en M&amp;M eind 1992 van kracht zullen&#13;
worden. Daardoor zullen huidige bepalingen van de Wet algemene bepalingen milieuhygiëne&#13;
deels veranderen (o.a. coördinatie, inspraak, proceduretermijnen); deels zullen ze&#13;
worden uitgebreid (o.a. integrale milieuvergunning, milieubeleidsplanning, milieukwaliteitseisen).&#13;
Het tijdstip van inwerkingtreding is afhankelijk van het tempo van de Eerste&#13;
Kamer en van de vaststelling van verschillende uitvoeringsbesluiten.&#13;
Bij dit laatste gaat het over het Inrichtingen- en vergunningenbesluit (IVB), het Besluit&#13;
verklaring van geen bezwaar voor afvalstoffen-inrichtingen (BVGB) en de verzamela.&#13;
m.v.b. voor het 'overplanten' van de vele besluiten ex art. 2a Hinderwet (inzake opheffing&#13;
vergunningsplicht).&#13;
Daarnaast moet nog rekening worden gehouden met het in 1993 van kracht worden van&#13;
de Algemene wet bestuursrecht (Awb), die onder meer betrekking heeft op procedurele&#13;
veranderingen en wijzigingen in de rechtsgang (zie o.a. NTB 1991, nr. 9, blz. 253; en nr.&#13;
11, blz. 293 e.v.). Dit betreft onder meer de bezwarenprocedure en de uniformering van&#13;
de bestuursrechtspraak; zie Tweede Kamer 1991-1992, 22 320, nrs. 1-5 en 22 061, nr.&#13;
11). De invoering van de nieuwe Provinciewet, dié onder meer de grondslag biedt om bevoegdheden&#13;
aan gemeenten over te dragen, zal naar verwachting geen aanpassing tot gevolg&#13;
hebben. Dat zal wel enigszins het geval zijn met het wetsontwerp afvalstoffen; de&#13;
volgende uitbouw van de Wet milieubeheer (o.a. inzake terminologie afval, de provinciale&#13;
milieuverordening; zie Handboek milieurecht, blz. 246 e.v., Tjeenk Willink Zwolle&#13;
1991).&#13;
b. De essentie van het wetsontwerp M&amp;M:&#13;
1. De milieubeleidsplanning; milieubeleidsplannen en milieu-uitvoeringsprogramma's&#13;
voor Rijk, provincie en gemeente (bestaande sectorale plannen worden geïntegreerd; verticale doorwerking van plannen wordt mogelijk; in bijna alle gevallen is er sprake van&#13;
een planverplichting en een periodieke herziening; plannen vormen mede een basis voor&#13;
regelgeving en handhaving; voor gemeenten wordt nu ook een uitvoerings- en een rioleringsplan&#13;
verplicht);&#13;
2. De milieuverordening; provinciale milieuverordening (integreert de bestaande verordeningen;&#13;
heeft zowel externe binding voor derden als interne werking voor de lagere&#13;
overheden; er kunnen basisnormen, bijzondere kwaliteitsnormen en instructieregels worden&#13;
vastgesteld; regelt de instelling en werkwijze van provinciale milieucommissie die&#13;
weer een integratie is van diverse bestaande commissies op milieugebied).&#13;
De integratie van provinciale plannen in een milieubeleidsplan en de totstandkoming&#13;
van de provinciale milieuverordering nieuwe stijl dienen uiterlijk twee jaar na het van&#13;
kracht worden van de Wet milieubeheer hun beslag te hebben gekregen.&#13;
c. De hoofdzaken van het wetsontwerp VAR:&#13;
1. Een ander vergunningstelsel; kent een beperkte integrale vergunning (in de plaats van&#13;
5 milieuwetten en één milieuverordening), geeft nieuwe afstemmingsregelingen (o.a. lozings-&#13;
en bouwvergunning), gaat uit van één bevoegd gezag per inrichting, wijzigt enigszins&#13;
de competentie tussen de vergunningverlenende instanties, biedt een flexibeler&#13;
vergunningstelsel; vereist meer gegevens bij het verzoek om vergunning (o.a. over energieverbruik,&#13;
grond- en afvalstoffenbeheer);&#13;
2. Verandering van vergunningprocedures; straks is er alleen nog een gewone en een&#13;
verlengde procedure (zgn. verkorte procedure vervalt), de huidige twee bezwarenrondes&#13;
worden tot één beperkt (ontwerp-beschikking), de bekendmakingsvereisten worden doel&#13;
matiger (meer gekeken naar het nut), de inspraakfaciliteiten verminderen (afgestemd op&#13;
het gebruik), sommige termijnen veranderen (beoordelings- en behandelingsperiode van&#13;
de vergunningaanvraag);&#13;
3. Verbetering van het handhavingsinstrumentarium; de toezichthoudende bevoegdhe&#13;
den worden uniform geregeld; de bestuurlijke sancties worden gelijkluidend en in aantal&#13;
beperkt (bestuursdwang, dwangsom, intrekken vergunning), de effectiviteit van de&#13;
dwangmiddelen wordt vergroot (de omslachtige sluitingssanctie verdwijnt), het bou&#13;
wen/oprichten zonder vergunning wordt moeilijker, het vervallen van de vergunning&#13;
wordt beperkt;&#13;
4. Overige onderwerpen; beroepsbepalingen (hetzelfde drietal regelingen als thans die&#13;
enige verandering ondergaan), een geheimhoudingsregeling voor stukken die deel uitma&#13;
ken van de vergunningprocedure (wat uitgebreider dan thans) en maatregelen in bijzonde&#13;
re omstandigheden (een uniforme incidentenregeling, ontleend aan de huidige bepalingen&#13;
van de Wlv en Wbb).&#13;
d. Op VAR ligt de nadruk&#13;
Belangrijk is niet alleen wat de wetgever heeft geregeld, maar vooral of het uitvoerbaar&#13;
en handhaafbaar is. Daartoe zullen de hoofdzaken van de komende Wet milieubeheer op&#13;
beide aspecten worden bekeken. De nadruk zal worden gelegd op het wetsontwerp VAR.&#13;
Een nadere beschouwing over het laatste onderdeel blijft achterwege, omdat al veel geschreven&#13;
is over de milieubeleidsplanning, de milieukwaliteitseisen (zie o.a. het themanummer in M&amp;R 1987, nr. 8; M&amp;R 1990, blz. 222-230; BR 1987, blz. 888-892; BR&#13;
1988, blz. 170-177) en over de provinciale milieuverordening (zie o.a. Gst. 1990, nr.&#13;
6898).&#13;
Daarnaast was het belangrijkste nieuws van de parlementaire behandeling eigenlijk&#13;
niet meer dan een drietal tussentijdse wijzigingen. Voor de gemeenten was dat de verplichting&#13;
tot het opstellen van zowel een milieu-uitvoeringsprogramma als een rioleringsplan;&#13;
voor de provincies betrof dat de bepaling dat de milieuverordening in aangewezen&#13;
gebieden geen betrekking mag hebben op de agrarische bedrijfsvoering (veralgemenisering&#13;
van de dienovereenkomstige regeling in de Wbb ter 'vrijwaring' van relatienotagebieden;&#13;
amendement nr. 35 Esselink).&#13;
Hoewel in de literatuur ook al het een en ander gezegd is over het wetsonderdeel VAR&#13;
(zie o.a. Gst. 1989, nrs. 6883, 6884; Tijdschr.v.Agr.R. 1989, blz. 393 e.v.), valt daarover&#13;
veel meer te zeggen. Dit komt door de complexiteit van de materie, de veranderingen tijdens&#13;
de parlementaire behandeling, de meer omvattende betekenis voor de rechtspraktijk&#13;
en het feit dat tot nu toe een aantal aspecten onderbelicht is gebleven.&#13;
Vandaar dat het accent wordt opgelegd op het wetsontwerp VAR, waarbij het wetsontwerp&#13;
M&amp;M mede in de beschouwing wordt betrokken als er een onderlinge samenhang is&#13;
en er over en weer consequenties zijn. Voor het gemak zal hierna alleen nog worden gesproken&#13;
over de Wet milieubeheer in plaats van over één van beide wetsontwerpen. Een&#13;
anticipatie op de toekomstige naam en nummering die de gewenning aan al het nieuwe&#13;
dat komt, moge bevorderen.</inleiding><content>II. HET NIEUWE VERGUNNINGSTELSEL&#13;
a. Minder milieuvergunningen&#13;
De Wet milieubeheer kent slechts een beperkte integrale milieuvergunning, die alleen op&#13;
de belangrijkste VROM-milieuwetten 'oude stijl' betrekking heeft. Het gaat om de Hinderwet&#13;
(Hw; die trouwens in zijn geheel zal verdwijnen), de Wet inzake de luchtverontreiniging&#13;
(Wlv), de Wet geluidhinder (Wgh), de Afvalstoffenwet (Aw) en de Wet&#13;
chemische afvalstoffen (Wca); de reeds integrale Kernenergiewet-vergunning wordt ongemoeid&#13;
gelaten.&#13;
Essentiële milieuwetten van andere ministeries blijven ter zake van de Wmb-vergunning&#13;
geheel (o.a. Wet verontreiniging oppervlaktewateren, Destructiewet, Grondwaterwet,&#13;
Ontgrondingenwet) danwei deels buiten beschouwing (Mijnwet, Meststoffenwet).&#13;
Meestal zijn wel de andere hoofdstukken van de Wet milieubeheer van toepassing (o.a.&#13;
de coördinatie- en vergunningprocedure, de beroepsregels en handhavingsbepalingen);&#13;
e.e.a. is per sectorale wet nader aangegeven.&#13;
Een apart probleem is het overgangsrecht voor bestaande vergunningen, die straks onder&#13;
de Wet milieubeheer komen te vallen. Normaliter zal een inrichting dan over een&#13;
Wmb-vergunning beschikken, maar het is de vraag of dat ook zo is met vergunningen die&#13;
ten onrechte zijn verleend. Dat doet zich momenteel voor ten aanzien van inrichtingen,&#13;
waar handelingen met afvalstoffen afkomstig van derden worden uitgevoerd. Daarvoor is&#13;
soms een Hw-vergunning verleend, wat volgens recente jurisprudentie van de Raad van&#13;
State een Aw-vergunning had moeten zijn. Er is dan sprake van een zgn. vernietigbare vergunning en daardoor is het nog maar de&#13;
vraag of een ten onrechte verleende Hw-vergunning straks van rechtswege wordt omgezet&#13;
in een Wmb-vergunning. Het overgangsrecht voorziet hierin mogelijk niet, omdat de&#13;
wetgever alleen rekening heeft te houden met een correcte vergunningverlening. In die&#13;
gevallen zal straks dus opnieuw een Wmb-vergunning moeten worden aangevraagd.&#13;
Anders ligt het als er meer vergunningen zijn verleend en één ervan juist is. Die samenhang&#13;
komen we tegen bij handelingen met ca. of a.o. waar volgens de nieuwe jurisprudentie&#13;
van de Raad van State (AGvB 28-5-1991, BR 1991, blz. 863) naast de Wcavergunning&#13;
een Aw-vergunning aanwezig moet zijn als er wordt voldaan aan de criteria&#13;
van de Afvalstoffenwet en het daarop gebaseerde Inrichtingenbesluit (o.a. inrichting, van&#13;
anderen afkomstig, capaciteitsgrenzen).&#13;
In dat geval geldt het overgangsrecht onverkort, want volgens de overgangsbepalingen&#13;
van de Wet milieubeheer is één bestaande vergunning voor een inrichting voldoende voor&#13;
het kunnen verkrijgen van een Wmb-vergunning (zie art. XXII lid 1 Wmb). Bij minstens&#13;
één geldige milieuvergunning kan men er dus van uitgaan dat er van rechtswege een omzetting&#13;
in een Wmb-vergunning zal plaatsvinden. Voor veel gemeenten en provincies&#13;
wellicht een opluchting vanwege de talrijke Kca-depots die door een - achteraf onjuist&#13;
gebleken - uitleg van het Ministerie van VROM over een foutieve Hw-vergunning beschikken&#13;
(een Aw-vergunning was nodig geweest; zie bijv. AGvB 17-7-1991, nr.&#13;
G05.89.0210Klundert).&#13;
b. De relatie met de Mijnwet en de Meststoffenwet nader bezien&#13;
Naast de Mijnwet 1903 kan soms wel en soms niet de Wmb-vergunning van toepassing&#13;
zijn. Gekozen is voor een tweeledige opzet, waarbij ondergrondse inrichtingen alleen onder&#13;
de Mijnwet en bovengrondse inrichtingen uitsluitend onder de Wet milieubeheer vallen;&#13;
een onderscheid dat tijdens de parlementaire behandeling pas nader werd&#13;
aangegeven.&#13;
Beide wetten gelden naast elkaar voor ondergrondse inrichtingen, waarin handelingen&#13;
worden verricht met afvalstoffen, die van buiten de inrichting afkomstig zijn dan wel&#13;
waar het gaat om chemisch afval (ca.) of afgewerkte olie (a.o.). Opmerkelijk is dat wel&#13;
een verschil wordt gemaakt voor de herkomst van gewoon bedrijfsafval en niet voor&#13;
ca./a.o. Dit vaker in de Wet milieubeheer gemaakte onderscheid heeft normaliter alleen&#13;
gevolgen voor de keuze van het bevoegde gezag (gemeente of provincie; zie het ontwerp-&#13;
IVB), doch in dit geval is het ook van belang voor de wetstoepassing (bij verwerking van&#13;
bedrijfsafval in eigen beheer geldt alleen de Mijnwet).&#13;
Niet alleen door deze tweedeling, maar ook in ander verband blijkt dat de milieuwetgeving&#13;
recentelijk terrein heeft moeten prijsgeven. Dit lezen we uit het onlangs in werking&#13;
getreden Besluit aanwijzing chemische afvalstoffen (BACA; 1-9-1991), waarin een&#13;
belangrijke verontreinigingsbron als deep-well lozingen van formatiewater niet als ca.&#13;
wordt beschouwd als met de gangbare technieken geen scheiding/zuivering mogelijk is.&#13;
(zie voor de uitzonderingenlijst Stb. 1991, nr. 247, blz. 21).&#13;
Om die reden is een dergelijke lozing, die op zich niet onlosmakelijk verbonden is met&#13;
de delfstofwinning (afvoeren naar elders en aldaar verwerken), in veel gevallen gekwalificeerd&#13;
als een (vloeibare) bedrijfsafvalstof en daarmee voldoet het aan de criteria van het&#13;
pas verschenen Lozingenbesluit Wbb (art. 25 Lb). Op grond van die regeling moet de minister van EZ ontheffing verlenen voor het lozen van de zgn. overige vloeistoffen&#13;
(art. 3 lid 4 Lb) en wel tot het moment dat het Mijnreglement een gelijkwaardig beschermingsniveau&#13;
biedt.&#13;
Alsdan treedt het Lozingsbesluit terug ten faveure van Mijnwet; een competentieregeling&#13;
van de Wbb (art. 83) die door de Wet milieubeheer niet zal veranderen.&#13;
Enfin, al met al een gecompliceerde en politiek geladen materie, die tijdens de parlementaire&#13;
behandeling wel tot veel discussie, maar tot weinig concessies heeft geleid (zie&#13;
o.a. Eindverslag Tweede Kamer 1990-1991, 21 087, nr. 12, blz. 41; Handelingen Tweede&#13;
Kamer 18-6-1991, blz. 93-5319 en 5320; Tweede Kamer 1990-1991, 21 087, nrs. 24 en&#13;
31).&#13;
De terughoudende opstelling van de Ministeries van V &amp; W en EZ zien we ook terug bij&#13;
de aanverwante regelgeving van het departement van LNV. Inzake mestverwerkingsinrichtingen&#13;
is bepaald dat de vergunning op grond van de Meststoffenwet buiten de Wet&#13;
milieubeheer valt, voor zover het gaat om de doelmatigheidsbeoordeling van de handelingen&#13;
(bewaren, bewerken, verwerken en vernietigen).&#13;
Waarvoor de minister van VROM dus een verklaring van geen bezwaar nodig heeft&#13;
(aangewezen afvalstoffen-inrichtingen), komt de minister van LNV met een aparte vergunning&#13;
en continueert daarmee eigenlijk de situatie, zoals die thans bestaat voor de&#13;
Wca-vergunning (doelmatigheid) en de onderliggende Aw- of Hw-vergunning (milieuhygiënische&#13;
aspecten).&#13;
Het is echter nog maar de vraag of het ooit wel zover zal komen; in een brief van 22-8-&#13;
1991, kenmerk DGM/DBW/10791061 toont de minister van VROM zich zeer sceptisch&#13;
tegenover de Tweede Kamer. Het was de bedoeling dat dit onderdeel zou worden geregeld&#13;
in een Besluit mestverwerkingsinrichtingen, doch voortschrijdende inzichten over de&#13;
landelijke aanpak van dit beleid (regionale spreiding, lokatiekeuzen) hebben ertoe geleid&#13;
dat een eerste proeve (zie Stcrt. 13-12-1988, nr. 242) voorlopig nog geen vervolg heeft&#13;
gekregen. Mocht dat toch nog eens gaan gebeuren, dan zullen alleen de milieuhygiënische&#13;
aspecten onder de Wet milieubeheer vallen (een voorlopige richtlijn hieromtrent is&#13;
onlangs gepubliceerd; Publicatie VROM-Staatstoezicht Volksgezondheid 91-02).&#13;
In dat geval zien we hetzelfde als bij de Mijnwet, namelijk dat er voor één inrichting&#13;
twee bevoegde gezaghebbers aantreden (minister van LNV èn het college van GS).&#13;
c. Afstemmings-regelingen&#13;
Voor wat betreft de gecoördineerde behandeling van vergunningaanvragen blijft ook onder&#13;
de Wet milieubeheer vrijwilligheid het uitgangspunt (art. 14.1-4). In een viertal gevallen&#13;
is de vrijblijvendheid echter een stuk minder, want dan is er sprake van een verplichte&#13;
coördinatie (2x) dan wel van een aanhoudingsregeling (2x).&#13;
Als eerste gaat het om de verzwaarde coördinatieregeling met de Wvo-vergunning (art.&#13;
8.28-8.34), die als volgt verloopt. De aanvraag om een lozingsvergunning moet tegelijkertijd&#13;
danwei uiterlijk 6 weken na ontvangst van de Wbm-vergunningaanvraag worden&#13;
ingediend en daarvan dient de waterkwaliteitsbeheerder aan het Wmb-gezag kennis te geven.&#13;
Vervolgens worden beide vergunningprocedures tegelijkertijd afgehandeld (zie ook&#13;
art. 7b Wvo na wijziging van de Wmb) en zonodig geven Gedeputeerde Staten een bindende aanwijzing bij een geschil tussen beide gezagen (waterkwaliteitsbeheerder versus&#13;
Wmb-gezag).&#13;
De coördinatieregeling geldt voor alle bevoegde Wmb-gezaghebbers; een verruiming&#13;
die tijdens de parlementaire behandeling heeft plaatsgevonden, want aanvankelijk gold&#13;
die alleen voor het provinciaal en rijksniveau. Tevens is bij kameramendement nog gezorgd&#13;
voor een verplichte afstemming tussen algemene regels van de Wet milieubeheer&#13;
en de Wvo-vergunningen (zie art. X onderdeel F lid 4 Wmb; Tweede Kamer 1990-1991,&#13;
21 087, nr. 35).&#13;
Als tweede is er de zgn. verklaring van geen bezwaar (te verlenen door de minister van&#13;
VROM) voor inrichtingen, waar bepaalde afvalstoffen worden bewerkt/verwerkt en&#13;
waarvoor Gedeputeerde Staten de Wmb-vergunning moeten verlenen (art. 8.35-8.39).&#13;
Deze koppeling is zowel procedureel als inhoudelijk zeer stringent, want in elk opzicht is&#13;
de extern werkende Wmb-vergunning volgend aan de intern werkende doelmatigheidsverklaring.&#13;
Beide beschikkingen kunnen niet los van elkaar worden afgegeven; bij geweigerde&#13;
verklaring kan de Wmb-vergunning niet worden verleend. Wat er in dat geval met de&#13;
Wmb-vergunningaanvraag moet gebeuren, wordt uit de Wet milieubeheer niet duidelijk&#13;
(weigeren of niet-ontvankelijkverklaren?). Wel is duidelijk, dat de verklaring van geen&#13;
bezwaar voor bedrijven geen direct werkende consequenties heeft (zgn. onzelfstandige&#13;
beschikking), omdat het voor wat betreft de juridische verbindendheid een onlosmakelijk&#13;
deel uitmaakt van de Wmb-vergunning.&#13;
Als derde is er de aanhoudingsplicht voor de aanvraag om een bouwvergunning uiterlijk&#13;
tot het moment waarop de Wmb-vergunning rechtskracht krijgt danwel wanneer door het&#13;
ontbreken van bezwaar/beroep eerder zekerheid is verkregen over het lot van de milieuvergunning&#13;
(art. 8.5). De afhandeling van de bouwaanvraag kan tot op dat moment worden&#13;
opgehouden; daarnaast wordt de milieuvergunning pas van kracht als de&#13;
bouwvergunning is verleend.&#13;
Deze wederzijdse koppeling is geregeld in zowel de Wet milieubeheer (art. 20.1 lid 2)&#13;
alswel in de herziene Woningwet (Stb. 29-8-1991, nr. 439). De procedurele koppeling&#13;
geldt alleen voor milieuvergunningen (dus niet voor a.m.v.b.-inrichtingen) alsmede in die&#13;
gevallen, waarin vooraf duidelijk is dat er sprake is van een Wmb-inrichting (iets wat niet&#13;
altijd gemakkelijk is vast te stellen).&#13;
Als vierde is er een aanhoudingsregeling van de Wmb-vergunningaanvraag als er nog&#13;
geen geluidszone rond een industrieterrein is vastgesteld, tenzij de vergunning al om andere&#13;
dan geluidsredenen zou moeten worden geweigerd. Als de zonevaststelling heeft&#13;
plaatsgevonden, dient binnen drie maanden de beschikking te zijn verleend (art. 13.19&#13;
Wmb).&#13;
Anders dan bij de Wvo-vergunning en de verklaring van geen bezwaar is bij deze beide&#13;
aanhoudingsregelingen geen sprake van coördinatie. Voorts is de koppeling tussen&#13;
Wmb-vergunning en de zoneringsplichtige bedrijfsterreinen op zich niet nieuw (kent de&#13;
huidige Wet geluidhinder ook); de regeling is alleen wat strenger geworden vanwege de&#13;
imperatief geredigeerde aanhoudingsplicht. d. In beginsel één bevoegd gezag per inrichting&#13;
De Wet milieubeheer brengt het vergunningen- en inrichtingenbestand zoveel mogelijk in&#13;
één hand. Vermindering van het aantal milieuvergunningen en enkele onderlinge taakverschuivingen&#13;
moeten het aldus mogelijk maken dat in beginsel alle milieu-voorschriften in&#13;
één document komen te staan.&#13;
Rijk, provincie en gemeente geven daarom zoveel mogelijk één Wmb-vergunning af&#13;
voor hun eigen inrichtingen en lopen elkaar zo weinig mogelijk voor de voeten met extra&#13;
vergunningen of ontheffingen.&#13;
Zo behoeft een inrichting straks naast een Hw-vergunning geen ontheffing meer ingevolge&#13;
de provinciale milieuverordening (IPO-standpunt); een effect dat vanwege de overgangsperiode&#13;
voor bestaande verordeningen uiterlijk tegen 1995 merkbaar zal zijn.&#13;
Evenzeer behoort straks voor een gemeentelijk Kca-depot het bestaan van een provinciale&#13;
Aw-vergunning naast een Wca-vergunning tot het verleden (één Wmb-vergunning).&#13;
Ook buiten het vergunningstelsel kan straks vooruitgang worden geboekt. De huidige&#13;
mogelijkheid tot het stellen van algemene regels ter opheffing van de vergunningplicht&#13;
(art. 2a Hw) of naast andere milieuvergunningen (bijv. Lozingenbesluit) en het zonodig&#13;
integreren daarvan in één uitvoeringsbesluit (bijv. art. 5 lid 2 a.m.v.b.-melkrundveehouderijen)&#13;
wordt met de komst van de Wet milieubeheer uitgebreid tot lozingen op grond&#13;
van de Wvo (art. 2a).&#13;
Een tussenvorm is mogelijk door het benutten van de zgn. instructie-a.m.v.b., waardoor&#13;
de verplichting ontstaat de daarin neergelegde voorschriften in vergunningen op te&#13;
nemen; als voorbeeld kan worden genoemd het Stortbesluit Wbb dat straks alszodanig&#13;
gaat fungeren (zie M.v.A. 1989-1990, 21 087, nr. 6, blz. 34 en 95).&#13;
Al met al een resultaat door een gevarieerde toepassing van a.m.v.b.'s, dat met het -&#13;
deels nog sectorale - milieuvergunningstelsel niet kan worden bereikt.&#13;
Wat op rijksniveau mogelijk is en ook al gebeurt, komen we ook al tegen op lokaal niveau.&#13;
Zo zijn op grond van de algemene politieverordening (APV) vaak al algemene regels&#13;
gecreëerd ter opheffing van de vergunningplicht inzake lozing op rioleringen en&#13;
lawaaierige activiteiten.&#13;
Daardoor kunnen diverse branches, die onder milieuverordeningen vallen, met algemene&#13;
regels volstaan (bijv. recreatie-inrichtingen) en soms kan zelfs al een combinatie worden&#13;
aangebracht tussen de algemene regels op rijksniveau (huidige art. 2a Hw) en lokaal&#13;
niveau (rioleringsverordening); bijvoorbeeld voor garages en slagers.&#13;
e. Soms toch meer instanties als bevoegd gezag&#13;
Het uitgangspunt van één bevoegd gezag per inrichting gaat in vier - al eerder aangeduide&#13;
- gevallen niet op. Verschillende aspecten van deze uitzonderingen zullen hierna wat&#13;
uitgebreider worden belicht.&#13;
Ten eerste doet zich dat voor als een Wvo-vergunning moet worden verleend, omdat&#13;
dan de waterkwaliteitsbeheerder om de hoek komt kijken. Hij moet vanwege de procedurele&#13;
koppeling diverse vormvereisten bewaken, doch blijft bevoegd om zelfstandig&#13;
over de lozingsvergunning te beslissen; alleen bij een geschil met het Wmb-gezag kunnen&#13;
Gedeputeerde Staten een bindende aanwijzing geven. Een directe sanctie op het niet in acht nemen van de procedure-regels is er overigens&#13;
niet; wel een indirecte en dan nog alleen bij het instellen van beroep. Er kan dan vernietiging&#13;
van de beschikking(en) plaatsvinden vanwege een onterechte ontvankelijkheid-verklaring&#13;
van alleen de Wmb-vergunning (aanvraag lozingsvergunning niet binnen zes&#13;
weken ingediend) danwel van beide vergunningen vanwege vormfouten bij de verplichte&#13;
coördinatie.&#13;
Als tweede doet die uitzondering zich voor bij de verklaring van geen bezwaar voor&#13;
bepaalde afvalstoffen-inrichtingen (straks opgesomd in een speciaal aanwijzingsbesluit;&#13;
BVGB), waarvan de minister van VROM vindt dat een landelijk verwerkings-/bewerkingsbeleid&#13;
nodig is.&#13;
Uit eerste concepten van dit besluit blijkt dat het niet alleen om chemisch afval (ca.)&#13;
of afgewerkte olie (a.o.) behoeft te gaan, doch dat het ook gewone probleemstoffen of&#13;
zgn. klein chemisch afval (kca) kan betreffen. Dit heeft te maken met het feit, dat de doelmatigheidstoetsing&#13;
inzake het verwerken/bewerken van gewone afvalstoffen onder de&#13;
Wet milieubeheer niet langer gebeurt op grond van een afvalstoffenplan (zoals thans ingevolge&#13;
de Afvalstoffenwet), doch op grond van twee andere invalshoeken. Het komende&#13;
wetsontwerp afvalstoffen maakt het nog wat eenvoudiger, want daarin wordt voor de hele&#13;
categorie alleen nog gesproken over 'bijzondere afvalstoffen' (termen ca. en a.o. verdwijnen).&#13;
Als eerste beoordelingskader voor de doelmatigheid kan straks - zo gewenst - het provinciaal&#13;
milieubeleidsplan dienen (facultatief); een nieuwe optie, die minder knellend en&#13;
dwingend werkt als thans het geval is met het afvalstoffenplan. Als tweede is er de verklaring&#13;
van geen bezwaar als het gaat om doelmatigheid uit landelijke overwegingen en&#13;
dat heeft uiteraard voorrang boven de - door de provincie wenselijk geachte - doelmatigheidsbeoordeling.&#13;
De betekenis van het provinciale milieubeleidsplan (met als onderdeel het afvalstoffenplan)&#13;
wordt door deze verandering beduidend minder, want daarmee behoeft bij de&#13;
vergunningverlening slechts 'rekening te worden gehouden' (art. 8.8 lid 2). Een afwijking&#13;
van het milieubeleidsplan is dus straks best mogelijk, mits daaraan een goed gemotiveerde&#13;
redengeving ten grondslag ligt.&#13;
Dat moet een hele verzuchting zijn voor menig provinciaal bestuur, dat thans nog maar&#13;
al te vaak de gevangene is van zijn eigen niet (tijdig) herziene en daardoor vaak verouderde&#13;
afvalstoffenplan.&#13;
Het toetsingsinstrument voor de doelmatigheid wordt dus straks de verklaring en dat&#13;
kan daardoor een breed bereik gaan krijgen. Vervolgens zullen de consequenties groot&#13;
kunnen zijn, omdat de verklaring niet alleen betrekking zal hebben op chemische afvalstoffen&#13;
en afgewerkte olie, maar ook op andere probleemstoffen die naar het oordeel van&#13;
'Onze Minister' een landelijke doelmatigheidsbenadering behoeven. Uit eerste departementale&#13;
verkenningen blijkt dat men moet denken aan onder meer verontreinigd straalgrit,&#13;
batterijen, oliefilters, accu's, gasontladingslampen, autobanden, boorspoeling/boorgruis,&#13;
shredderafval, kabels, foto-chemicaliën).&#13;
Voor wat betreft de omvang van het aantal landelijke verwerkings- of bewerkingsinrichtingen&#13;
zou het gaan om circa 50 tot 60 op een totaal van 600 - alleen nog maar -&#13;
ca./a.o.-inrichtingen (zie Handelingen Tweede Kamer 25-6-1991, blz. 97-5629 en 26-6-&#13;
1991, blz. 98-5748); de bedrijfsafvalstoffen-inrichtingen zijn dus nog niet meegeteld. De derde en vierde inbreuk op één bevoegd gezag per inrichting zien we terug bij de&#13;
Mijnwet en de Meststoffenwet, omdat er - zoals al eerder is aangegeven - soms twee vergunningen&#13;
nodig zijn. Voor mijninrichtingen die voldoen aan het 'afvalstoffencriterium'&#13;
is naast de Mijnwetvergunning een Wmb-vergunning nodig van het provinciaal bestuur;&#13;
voor mestverwerkingsinrichtingen is naast de doelmatigheidsvergunning ingevolge de&#13;
Meststoffenwet eveneens een Wmb-vergunning vereist van het provinciaal bestuur (tenminste&#13;
als de desbetreffende a.m.v.b. er ooit komt).&#13;
ƒ. Bevoegdheidsverdeling voor Rijk en provincie&#13;
Het Rijk zal in mindere mate als thans vergunning gaan verlenen. Ten eerste blijven de&#13;
diverse ministers bevoegd voor de milieuwetten, die geheel (Kernenergiewet, rijkswateren&#13;
Wvo) danwel maar deels (Mijnwet, Meststoffenwet) buiten de Wmb-vergunning vallen.&#13;
Ten tweede zal de minister van VROM vergunningverlenend gezag blijven voor&#13;
bijzondere Wmb-inrichtingen (geheime defensie-complexen, DNA-laboratoria met een&#13;
verhoogd risico; genoemd in bijlage III van het ontwerp-IVB) en krijgt hij een nieuw instrument&#13;
ter zake van afvalstoffen-inrichtingen (verklaring van geen bezwaar).&#13;
Een wat inconsequent onderscheid, want in het ene geval behoudt de minister wel volledig&#13;
de vergunningverlenende bevoegdheid en in het andere geval is sprake van een halfslachtige&#13;
decentralisatie met behoud van doorslaggevende invloed (zie ook onder II, sub c&#13;
eng).&#13;
Per saldo zal de vergunningverlenende taak voor de provincie wat zwaarder worden.&#13;
Enerzijds raakt ze de gemeentelijke hinderwetplichtige inrichtingen kwijt aan het lokale&#13;
bestuur (zie onder II, sub h) en zal de uitvoering van de provinciale verordening voor vergunningplichtige&#13;
inrichtingen worden gestaakt (zie onder II, sub d); anderzijds krijgt ze in&#13;
beginsel de gehele afvalstoffenwetgeving in uitvoering (uitgezonderd de doelmatigheidsbeoordeling&#13;
voor bepaalde afvalstoffen-inrichtingen).&#13;
Het stopzetten van bestaande activiteiten (vergunning/ontheffingverlening, controle)&#13;
betekent over het algemeen dat de gemeenten de beschikking krijgen over een adequaat&#13;
beschermingsniveau van toereikende vergunningen en ontheffingen; een tijdsinvestering&#13;
in overigens niet al te ingewikkelde bedrijfstypen dat als geschenk dankbaar zal worden&#13;
aanvaard.&#13;
De nieuwe provinciale uitvoeringstaak (inzake bijna alle afvalstoffen-inrichtingen) zal&#13;
meer maatwerk vragen en daardoor wat minder eenvoudig zijn, soms tot extra administratieve&#13;
werkzaamheden en overleg leiden (bij samenloop met een verklaring van geen bezwaar)&#13;
en gemiddeld meer tijd vergen per vergunningprocedure.&#13;
Al met al een verschuiving in de bevoegdheidsverdeling, die voor de provincies niet&#13;
tot een voordeliger uitkomst lijkt te leiden.&#13;
De invloed van het nieuwe vergunningstelsel zal op provinciaal niveau goed merkbaar&#13;
zijn, omdat de sectorale versnippering van milieuwetten daar het meest heeft toegeslagen.&#13;
Afzonderlijke vergunningen voor de Wca/Wgh/Wlv/Aw/Hw zijn straks niet meer nodig&#13;
en cumuleren straks in één document, de beperkte integrale Wmb-vergunning. Voor de&#13;
provinciale afdelingen/bureaus Afvalstoffen zal het gebeuren rond de integrale milieuvergunning&#13;
wat minder indrukwekkend zijn, omdat de huidige afvalstoffenwetvergunning al&#13;
een sterk integraal karakter heeft (maakt Hw-/Wgh-/Wlv -vergunningen overbodig) en daardoor al jarenlang een voorsprong op de versnipperde milieuwetgeving heeft gehad.&#13;
Na de invloed van het Nationaal Milieubeleidsplan (doorbreking van de compartimentale&#13;
benadering van de milieuproblematiek) zou de Wet milieubeheer (integratie van sectorale&#13;
wetgeving) wel eens een volgende aanzet kunnen geven tot een meer functionele organisatie&#13;
bij de provincies (bijv. aparte afdelingen/bureaus voor vergunningverlening, milieubeleidsplanning,&#13;
handhaving); een ontwikkeling die trouwens ook op lokaal niveau al in&#13;
beeld komt (zie Kaderplan van aanpak NMP, blz. 95).&#13;
g. De afvalstoffen-inrichtingen nader bezien&#13;
Op grond van de jurisprudentie zijn er de laatste jaren situaties ontstaan, die de wetgever&#13;
niet bedoeld heeft. Aanvankelijk hinderwetplichtig geachte bedrijven kwamen onder de&#13;
Afvalstoffenwet te vallen, waardoor impliciet een bevoegdheidsverschuiving van gemeente&#13;
naar provincie heeft plaatsgevonden. Vaak ging dat gepaard met beroepszaken&#13;
met als gevolg vernietigde of - later ongeldig - gebleken vergunningen. Deze problematiek&#13;
betreft zowel de zgn. gemengde afvalstoffen-inrichtingen als omstandigheden, waar&#13;
het afval van anderen afkomstig is. In het eerste geval is een essentieel afvalstoffenonderdeel&#13;
al voldoende om de gehele inrichting onder de Aw te brengen; in het tweede geval&#13;
kan de Aw alleen worden ingebracht als eigen afval wordt afgegeven aan andere&#13;
(rechts)personen en zij daarmee vervolgens allerlei handelingen gaan verrichten (dus&#13;
geen 'eigen beheer').&#13;
Het IVB is uiterst geschikt om deze onbedoelde ontwikkelingen weer in goede banen&#13;
te leiden. Dat zal dan ook gebeuren, waardoor straks hopelijk eenduidig vaststaat wanneer&#13;
de provincie wel of niet het bevoegde gezag is.&#13;
Een voorproefje lezen we al in het ontwerp-IVB dat stelt dat er alleen sprake is van een&#13;
autowrakken-inrichting bij meer dan 5 sloopauto's (evenals de recente a.m.v.b. ex art. 2a&#13;
Hw inzake garagebedrijven).&#13;
Verder wordt in de toelichting van het ontwerp vermeld dat er pas een - onder provinciaal&#13;
gezag vallende - afvalstoffen-inrichting aanwezig is als 'het geheel of in elk geval&#13;
een belangrijk deel van die activiteiten is gericht op de afvalverwijdering'.&#13;
Om elke twijfel uit te sluiten is nog eens duidelijk aangegeven dat het zal moeten gaan&#13;
om 'die gevallen waar de afvalverwijderingsactiviteiten een aanzienlijk deel uitmaken&#13;
van het totale pakket werkzaamheden van het bedrijf en waarbij dus kan worden gesproken&#13;
van professionele afvalverwerkende bedrijven'.&#13;
Ook inzake de herkomst van afvalstoffen wordt een duidelijke lijn getrokken. Niet langer&#13;
meer begrippen als 'van anderen afkomstig' (Aw) of 'ontdoen van door afgifte'&#13;
(Wca), maar alleen nog de term 'van buiten de inrichting afkomstig' (zie ook de toelichting&#13;
van het huidige Inrichtingenbesluit Aw).&#13;
In die gevallen en wanneer ook nog aan de gestelde capaciteitsgrenzen wordt voldaan,&#13;
is de provincie het bevoegde gezag; zoniet, dan is dat de gemeente. De recente jurisprudentie&#13;
op dit punt (zie o.m. AGvB 15-1-1991, AB 1991, nr. 332/Gst. 1991, nr. 6924)&#13;
wordt daarmee dus ongedaan gemaakt en wederom wordt de uitleg van kracht, zoals die&#13;
eerder werd aangenomen op grond van de toelichting van het Inrichtingenbesluit Afvalstoffenwet. h. Bevoegdheidsverdeling voor de gemeente&#13;
Ook op lokaal niveau gaat er het een en ander veranderen. Het gemeentebestuur mag&#13;
voortaan de Wmb-vergunning verlenen voor de eigen of gemeentegrens-overschrijdende&#13;
inrichtingen en behoeft deze bedrijven dus niet meer aan te bieden aan de provincie, de&#13;
minister van VROM (Wca-vergunning voor gemeentelijke Kca-depots) of in bijzondere&#13;
gevallen aan de Kroon (provinciegrens-overschrijdende inrichtingen).&#13;
De gemeente of provincie, waarin de inrichting geheel of in hoofdzaak is gelegen is&#13;
dan het bevoegde gezag. Het criterium hiervoor zal in eerste instantie zijn de oppervlakte,&#13;
doch het kan ook gaan om de hoofdactiviteit; bij een arbitrair resultaat zal de uitkomst -&#13;
hoe vreemd ook - zelfs in goed onderling overleg kunnen worden bepaald (zie M.v.A.&#13;
1989-1990, 21 087, nr. 6, blz. 48.&#13;
Enerzijds is deze wijziging een verbetering van de huidige regeling van de Hinderwet;&#13;
anderzijds zullen er lastige kwesties blijven vanwege de omvang van de inrichting die in&#13;
de praktijk soms moeilijk valt af te bakenen (bijv. een tankstation met aan- en afvoerwegen&#13;
en een parkeerterrein) danwel sterk kan worden beïnvloed door de vergunningaanvraag&#13;
(bijv. boerderij-landerijen; kantine-kampeerterrein).&#13;
Tijdens de parlementaire behandeling rees nog de vraag in hoeverre wellicht extra controle&#13;
nodig zou zijn op het door gemeenten verlenen van Wmb-vergunningen voor de eigen&#13;
inrichtingen. De minister van VROM vond dat niet nodig vanwege de openbaarheid&#13;
van procedures, beroepsmogelijkheden van belanghebbenden en de verslaglegging over&#13;
de vergunningverlening en handhaving (zie M.v.A. 1989-1990, 21 087, nr. 6, blz. 49). Hij&#13;
had daaraan nog kunnen toevoegen, dat de bevoegdheid over 'eigen inrichtingen' in ons&#13;
bestuursrecht niet zo bijzonder is, want voor het verlenen van bouw- en lozingsvergunningen&#13;
geldt dat al langer en daarvoor is ook geen extra controlemechanisme ingebouwd.&#13;
Daarboven zal de bevoegdheidsverdeling voor de gemeenten door de Wet milieubeheer&#13;
niet veel meer veranderen. Het reeds gepubliceerde ontwerp-IVB sluit in hoofdlijnen&#13;
vrij goed aan bij de huidige toedeling in het Hinderbesluit (zie Stcrt. 10-6-1991, nr. 109;&#13;
bijlage 1 van het IVB).&#13;
Op één ondergeschikt onderdeel vindt er nog een wijziging plaats. Het medebewindsdeel&#13;
van de verordening geluidhinder (recreatie-inrichtingen; art. 11-15 Wet geluidhinder)&#13;
zal worden overgebracht naar het IVB en daardoor wordt deze verordening (Vgh)&#13;
alleen nog toepasbaar voor zgn. autonome geluidszaken (bijv. geluidsoverlast dieren, evenementen,&#13;
apparatuur, etc). Een verzwaring van de werklast hoeft dat niet op te leveren,&#13;
want veel van deze recreatie-inrichtingen vallen thans al onder de Hw (bijv. door electromotorisch&#13;
vermogen) en die wet ging altijd al voor de Vgh.&#13;
Het effect van het nieuwe vergunningstelsel zal overigens voor de gemeenten minder&#13;
groot zijn dan voor de provincies. Dat komt, omdat de gemeentebesturen bij de verlening&#13;
van de hinderwetvergunning veel minder last hebben gehad van de sectorale versnippering&#13;
(alleen bij Wca, Wvo en Wbb). Voor het overgrote deel van het lokale inrichtingenbestand&#13;
heeft de Hinderwet altijd een sterk integraal karakter behouden (regelt stof, stank,&#13;
geluid, bodem, trillingen, lichthinder, etc.) en dat zal zich in de nieuwe opzet alleen maar&#13;
in versterkte mate gaan voortzetten. i. Het bevoegde gezag wil nog wel eens variëren&#13;
In beginsel zal de naleving van de regelgeving bij de keuze voor één bevoegd gezag kunnen&#13;
verbeteren. Vergunningverlening, toezicht en sanctionering worden daardoor in één&#13;
hand gebracht en dat vergroot de duidelijkheid en slagvaardigheid bij het optreden.&#13;
Het is echter de vraag of het in de praktijk altijd wel direct duidelijk zal zijn wie dat&#13;
ene bevoegde gezag is. Dat zal afhangen van de criteria voor de verdeling van het inrichtingenbestand&#13;
over de drie overheden (gemeente, provincie, minister). Op dit moment&#13;
valt hierover nog geen zekerheid te geven, omdat het definitieve IVB nog niet vaststaat&#13;
(werd pas eind 1991 om advies gezonden aan de Raad van State). Lezende het - al meermalen&#13;
genoemde - ontwerp-IVB, waarin ongeveer dezelfde lijn is gevolgd als bij de huidige&#13;
Inrichtingenbesluiten (Aw, Wlv, Wgh), dan zullen heel wat jo-jo spelletjes van thans&#13;
ook straks nog vrolijk kunnen doorgaan.&#13;
Het gaat dan om bedrijven, die nu op het grensvlak van twee wetten verkeren (bijv. recreatie-&#13;
inrichtingen, recuperatie-inrichtingen, bewaren/overslaan van afvalstoffen met&#13;
een bepaalde omvang) en die straks hoofdzakelijk nog onderwerp kunnen zijn van een&#13;
competentiegeschil tussen twee bevoegde gezaghebbers (vaak naar aanleiding van capaciteits-&#13;
of oppervlaktegrenzen).&#13;
Een tweetal voorbeelden ter illustratie. Maar al te vaak laten gemeenten een afvalhoop&#13;
tot boven 1 m (huishoudelijk afval) of boven 50m (bedrijfsafval) oplopen om vervolgens&#13;
de provincie te vragen op te treden op grond van de Afvalstoffenwet.&#13;
Afgezien van de redelijkheid van zo'n verzoek valt de grens in de praktijk niet altijd&#13;
even gemakkelijk te bepalen, zeker als er nog eens op moet worden gelet of de genoemde&#13;
capaciteiten wel geheel bestaan uit afval 'dat van anderen afkomstig is'. Wie moet optreden&#13;
is niet alleen nu, maar ook straks de hamvraag.&#13;
Evenzeer hebben sommige provincies de neiging om bij het toepassen van bestuursdwang&#13;
inzake afvalstoffenwetplichtige inrichtingen te denken dat niet verder mag worden&#13;
gegaan dan tot het moment, waarop de inrichting weer onder de Hinderwet valt (gemeente&#13;
moet het karwei dan maar afmaken). Het behoeft geen nader betoog, dat het op die manier&#13;
wel erg lastig wordt om op te treden tegen bijv. autoslopers (resterende auto's zijn&#13;
geen wrakken meer) en zgn. recuperatie-inrichtingen (handmatig danwei mechanisch&#13;
scheiden van afval). Ook over dit verschil van inzicht - waarvoor nauwelijks een rechtsgrond&#13;
lijkt te bestaan - kan men op grond van het IVB blijven twisten.&#13;
Aldus kunnen zich dergelijke wrijvingen blijven voordoen, zij het dat het accent minder&#13;
op de wetskeuze en meer op de competentie zal komen te liggen. Dat komt vanwege&#13;
het beperkt integrale karakter van de Wmb-vergunning (5 van de huidige vergunningen&#13;
zullen dan verdwijnen), waardoor de discussie over de toepasselijke milieuwet zich alleen&#13;
nog zal voordoen ten aanzien van regelingen die buiten de Wmb-vergunning zijn gebleven&#13;
(bijv. Mijnwet, Wvo, Wbb) en in zoverre wordt het wat eenvoudiger.&#13;
Echter ten aanzien van de bevoegde gezagen zal er niet veel veranderen, want de discussie&#13;
daarover zal zowel binnen als buiten de Wet milieubeheer onverminderd voortduren.&#13;
Dat is nu eenmaal inherent aan de keuze voor drie bestuurslagen, die vervolgens het&#13;
inrichtingenbestand krijgen toebedeeld op basis van aard en type bedrijven alsmede getalscriteria.&#13;
Om die reden zal het soms lastig blijven om uit te maken of men nu een Wmbvergunning&#13;
van de gemeente of van de provincie nodig heeft; een antwoord dat soms ook beslissend is voor andere bevoegdheden (eerste lijns-toezicht, bestuurlijke&#13;
sanctionering).&#13;
j. Verticale beïnvloeding van vergunningverlening&#13;
De rijksbemoeienis met de wetsuitvoering door de lagere overheden kan op verschillende&#13;
wijze plaatsvinden. Het is voor de minister mogelijk:&#13;
1. om in het algemeen belang een bindende aanwijzing te geven ter zake van de vergunningverlening&#13;
(straks voor alle lagere overheden) of de inhoud van een provinciaal&#13;
milieubeleidsplan;&#13;
2. zijn standpunt inzake de doelmatige bewerking/verwerking van aangegewezen af&#13;
valstoffen dwingend op te leggen (zgn. verklaring van geen bezwaar naast de provinciale&#13;
Wmb-vergunning);&#13;
3. de vergunningverlenende- en verordenende bevoegdheid van de lagere overheid te&#13;
beperken door het IVB uit te breiden (vermindert de autonomie en versterkt het medebewind);&#13;
4. algemene maatregelen van bestuur uit te vaardigen (heft de vergunningplicht op&#13;
dan wel sluit de mogelijkheid uit vergunningvoorschriften te stellen);&#13;
5. instructieregels te geven die het karakter hebben van intern werkende voorschriften&#13;
die nader moeten worden uitgewerkt in extern bindende regels (voorschriften van vergun&#13;
ning of verordening).&#13;
Naast deze gezagsverhouding is er voor de gemeenten en waterschappen nog een extra&#13;
beïnvloeding door de provincie mogelijk.&#13;
Provinciale Staten kunnen namelijk een integrale milieuverordening vaststellen met&#13;
extern bindende werking voor burgers en bedrijven (dit laatste als vanouds). Doch daarnaast&#13;
kan deze verordening instructieregels bevatten voor gemeenten en waterschappen&#13;
die vervolgens door hen weer in extern bindende voorschriften moeten worden omgezet&#13;
(APV, keur of vergunning).&#13;
Om de autonomie van beide openbare lichamen toch nog enigzins te bewaren, is bepaald&#13;
dat strengere provinciale regels (milieukwaliteitseisen) alleen zijn toegestaan bij&#13;
een bovenlokaal belang, een gebiedsgerichte bescherming en als de noodzaak daartoe gebleken&#13;
is (drie niet al te lastige hindernissen; zie mijn bijdrage hieromtrent in Gst. 1990,&#13;
nr. 6898).&#13;
Op het punt van regelgeving zien we trouwens een belangrijk verschil tussen de gemeente&#13;
en de provincie. Alleen op provinciaal niveau biedt de Wet milieubeheer een medebewindsbasis&#13;
voor een milieuverordening; voor de gemeenten resteert slechts de&#13;
autonomie die zelfs toeneemt door het vervallen van een tweetal bestaande hinderwetverordeningen&#13;
(art. 3 Hw; zgn. vrijstellings- en bestemmingsverordeningen).&#13;
Daardoor wordt de instructie van hogerhand beperkt tot de vergunningverlening en tevens&#13;
wordt het de gemeenten verhinderd om buiten het vergunningstelsel om een strenger&#13;
milieubeleid te voeren. k. Toepassing van instructieregels is geen sinecure&#13;
Vanwege de bevoegdheid die zowel aan het Rijk als aan de provincie gegeven is, kan het&#13;
straks met de instructieregels nog knap lastig worden. Vragen zullen rijzen in de trant&#13;
van: wie gehouden/bevoegd is om welke regels uit te vaardigen en hoe dat vervolgens&#13;
moet worden omgezet in extern bindende voorschriften (vergunning, verordening).&#13;
In het bijzonder zal dat spelen ten aanzien van vergunningvoorschriften. Procedures&#13;
moeten worden opgestart, soms zal de algemene normering op de specifieke feitelijke&#13;
omstandigheden moeten worden toegespitst en voortdurend zal de speelruimte van het&#13;
ene gezag ten opzichte van het andere (provincie versus Rijk) moeten worden afgebakend;&#13;
een concrete toetsing daarvan wordt pas mogelijk bij een beroep tegen de - langs&#13;
deze weg - gewijzigde vergunning.&#13;
Daarnaast is het nog de vraag hoe het samenspel zal worden met aanvullende voorschriften&#13;
en nadere eisen (procedureel en materieel). Hier liggen mogelijkheden te over&#13;
voor procedurefouten en vormgebreken met als gevolg vernietigingsbesluiten bij beroepsprocedures&#13;
en de geheide kans dat pas in tweede of derde instantie de zaak goed aan de&#13;
provinciale of gemeentelijke vork wordt gestoken.&#13;
Alleen waar deze instructieregels in de plaats komen van standaard-vergunningvoorschriften&#13;
lijkt het niet moeilijk om de wensen van hogerhand te kunnen overnemen. Te&#13;
denken valt aan het komende Stortbesluit Wbb (zie II, sub d), dat alleen algemene voorschriften&#13;
kent die naast de verleende vergunning gelden (vgl. ook de Hw-a.m.v.b.'s voor&#13;
L.P.G.-stations en voor stookinstallaties) danwel waarmee vergunningvoorschriften kunnen&#13;
worden aangevuld.&#13;
/. Een flexibeler vergunningstelsel&#13;
De toepassing van het integrale vergunningstelsel wordt wat gemakkelijker. Enerzijds&#13;
heeft dat te maken met de verruiming van de milieubescherming (zie art. 1.1 lid 2), anderzijds&#13;
met het overnemen van mogelijkheden die recente milieuwetten al kenden.&#13;
Zo kan een vergunning tijdelijk (voor, tot of vanaf een bepaalde periode/omstandigheid),&#13;
zakelijk of persoonlijk worden verleend. Verder kan ze door de veruiming van de&#13;
toetsingsgronden en het niet langer in alle gevallen waarborgen van bestaande rechten&#13;
sneller worden ingetrokken, herzien (revisievergunning), gewijzigd of geweigerd (het&#13;
'gegronde vrees-criterium' is overigens bij Kameramendement geschrapt).&#13;
Voorts kunnen vergaande voorschriften worden gesteld, zoals een zekerheidsstelling,&#13;
meet- en registratie-eisen, onderzoeks- en nazorgverplichtingen alsmede inzake de besparing&#13;
van energie en het beheer van grond- en afvalstoffen (o.a. stoffenbalans). Daarmee&#13;
zijn al de hoekstenen gelegd voor een bedrijfsintern milieuzorgsysteem, hoewel de verplichting&#13;
zelf voorlopig nog niet in de Wet milieubeheer wordt opgenomen (zie o.a.&#13;
M.v.A. 1989-1990, 21 087, nr. 6, blz. 60; Handelingen Tweede Kamer 18-6-1991, blz.&#13;
93-5334).&#13;
Zonodig komt dat in 1995 als blijkt dat dit produkt in onvoldoende mate/kwaliteit van&#13;
de grond komt. Door de toegenomen mogelijkheden in de vergunningvoorschriften kunnen&#13;
bedrijven tussentijds al een flink stuk in de goede richting worden geholpen. Zeker&#13;
als de link wordt gelegd met de extra eisen die kunnen worden gesteld aan de vergunningaanvraag&#13;
(zie III, sub g). De toegenomen flexibiliteit van het vergunningstelsel blijkt met name uit het zgn. actualiseringsartikel&#13;
(art. 8.22 Wmb), dat tijdens de parlementaire behandeling bij Nota van&#13;
Wijzigingen werd ingevoerd (zie Tweede Kamer 1989-1990, 21 087, nr. 7, blz. 6). Op&#13;
grond van deze bevoegdheid is het mogelijk om in verband met technologische en milieuhygiënische&#13;
ontwikkelingen de vergunningvoorschriften regelmatig te kunnen bijstellen.&#13;
Dit artikel bleek bij het bedrijfsleven al spoedig op grote weerstanden te stuiten. De&#13;
vraag rees of straks onder de Wet milieubeheer minder rekening behoeft te worden gehouden&#13;
met bestaande rechten (vgl. art. 6a lid 3 Hw) danwel of er wel voldoende zal worden&#13;
gelet op bedrijfseconomische factoren (afschrijvingstermijnen, kosteneffectiviteit).&#13;
Die vrees lijkt niet echt gegrond, want de schadevergoedingsregeling (art. 61aa Wabm)&#13;
- waarvoor binnenkort een nieuwe circulaire komt (zie Tweede Kamer 1991-1992,&#13;
22 317, nr. 1 en o.a. het blad Milieumarkt 1991, nr. 11, blz. II) - blijft onverkort van&#13;
kracht. Ook het beleidsuitgangspunt van 'the best practicable means' - in zijn moderne&#13;
vorm aangeduid als het 'ALARA-beginsel' - wijzigt zich niet (zie uitgebreider M.v.A.&#13;
1989-1990, 21 087, nr. 6, blz. 54; Eindverslag 1990-1991, 21 087, nr. 12, blz. 25-27).&#13;
Door het bewuste artikel wordt alleen maar in de wet vastgelegd, wat in de jurisprudentie&#13;
al jarenlang maatgevend was (in de bedrijfstak gangbare dan wel betaalbare/uitvoerbare&#13;
milieuvoorzieningen). Als dan nog eens bedacht wordt welke riante fiscale&#13;
mogelijkheden de Wet vervroegde afschrijving milieu-investeringen momenteel biedt&#13;
(ineens afschrijven van de milieu-investering), dan lijkt er voor een ondernemer weinig&#13;
reden te zijn om zich over dit artikel van de Wet milieubeheer te gaan opwinden (zie over&#13;
deze investeringsregeling: M&amp;R 1991, blz. 514 e.v./Milieumarkt oktober 1991, blz. 73&#13;
e.v.).&#13;
m. De handhaafbaarheid van het vergunningstelsel&#13;
De Wmb-vergunning leidt tot één verbodsbepaling, die simpeler bestuurlijk en strafrechtelijk&#13;
gehandhaafd kan worden dan de schakering aan verbodsbepalingen in de huidige&#13;
vijf sectorale milieuwetten. Geen gepuzzel meer welke sectorale milieuwet of milieuverordening&#13;
van toepassing is (althans voor zover ze door de integrale Wmb-vergunning zijn&#13;
vervangen), geen problemen meer met samenloop of verschillen in verbodsbepalingen,&#13;
geen rechterlijke veto's meer bij een verkeerde wetskeuze: alleen al daardoor wordt de&#13;
handhaving een stuk gemakkelijker. Jammer, dat de Wet milieubeheer toch ook weer onnodige&#13;
valkuilen introduceert. Zo komen we in de begripsomschrijvingen inzake het begrip&#13;
inrichting termen tegen als 'bedrijfsmatig' en 'eenzelfde onderneming', die straks&#13;
wel eens discussies kunnen gaan oproepen.&#13;
Immers volgens de huidige wetgeving en jurisprudentie kunnen veelal ook hobbymatige&#13;
activiteiten tot een inrichting worden gerekend (het bevoegd gezag krijgt nu de bewijslast&#13;
voor 'het bedrijfsmatige'). Voorts behoeft het criterium voor één of meer inrichtingen&#13;
helemaal niet af te hangen van dezelfde onderneming (schept ook weer bewijsproblemen).&#13;
Op beide onderdelen wordt het de uitvoerders en handhavers van de Wet milieubeheer&#13;
dus onnodig lastig gemaakt; iets wat geheel te wijten is aan een onbegrijpelijk&#13;
amendement (zie Tweede Kamer 1990-1991, 21 087, nr. 36). III. DE GEWIJZIGDE VERGUNNINGPROCEDURE&#13;
a. Behandelingsduur en inspraak&#13;
De huidige Wet algemene bepalingen milieuhygiëne kent een drietal vergunningprocedures&#13;
(verkort, normaal, verlengd), twee gelegenheden om bezwaren in te dienen (aanvraag&#13;
en ontwerp-beschikking) en uitgebreide kennisgevings- en inspraakvereisten. Dit maakt&#13;
de uitvoering van de Wabm-procedures bewerkelijk met een grote kans op vormfouten en&#13;
dat leidt nogal eens tot vernietiging van vergunningen door de Raad van State.&#13;
De 'geest van de 70-er jaren' heeft echter plaats moeten maken voor een pragmatischer&#13;
opvatting. De gedachte dat een ieder graag zo vroeg mogelijk bij de inspraak betrokken&#13;
wilde worden, werd in de praktijk niet bewaarheid. Diverse inspraakmogelijkheden werden&#13;
nauwelijks benut en daardoor ontstond in brede kring het gevoel of het allemaal niet&#13;
wat minder en effeciënter kon.&#13;
Mede door twee evaluaties van de Wabm (1983 en 1988), is dat inzicht ook bij de wetgever&#13;
doorgedrongen. Zowel de veranderde tijdgeest als een aantal verbeteringsvoorstellen&#13;
van de Wabm-commissie zijn terug te vinden in dit onderdeel van het wetsontwerp&#13;
(zie ook M.v.T. 1988-1989, 21 087, nr. 2, blz. 52-54; M.v.A 1989-1990, 21 087, nr. 6,&#13;
blz. 35).&#13;
Voor de vergunningaanvraag heeft dat ertoe geleid dat:&#13;
1. de behandelingstermijn is verkort met één maand (idem voor het wijzigen/intrekken&#13;
van de vergunning);&#13;
2. de verkorte vergunningprocedure van thans regel gaat worden voor de toekomst&#13;
(straks vindt de bekendmaking/inspraak tegen de aanvraag en de ontwerp-beschikking&#13;
gelijktijdig plaats);&#13;
3. de beoordelingstermijn voor de ontvankelijkheid van een vergunning-aanvraag is&#13;
verlengd (van één tot twee maand);&#13;
4. er een extra reden is opgenomen voor een langere behandeling van vergunningaan&#13;
vragen (straks voor zowel 'zeer ingewikkelde' alswel 'omstreden' onderwerpen).&#13;
De procedure voor het wijzigen van vergunningvoorschriften (huidige hoofdstuk 4&#13;
Wabm) verandert daarentegen nauwelijks. Dat wekt wel verbazing, want wie het verloop&#13;
daarvan goed bekijkt, zal bemerken dat er nog steeds drie behandelingsstadia zijn (voorlopig&#13;
voornemen, voornemen, beslissing).&#13;
Met het oog op de vermindering van correspondentie (zie art. 13.25) had die procedure&#13;
gemakkelijk tot twee stappen kunnen worden teruggebracht door het voorlopig voornemen&#13;
te doen verplaatsen naar het zgn. vooroverleg (meestal heeft het ook dat karakter).&#13;
Daarnaast bevreemdt het waarom afgezwakte vereisten van de vergunningprocedure niet&#13;
overeenkomstig van toepassing zijn verklaard op de wijzigings/intrekkingsprocedure&#13;
(bijv. verzoek om een openbare zitting/inzage van stukken in de avonduren).&#13;
Ten aanzien van de inspraak betekent de nieuwe opzet dat:&#13;
1. beter is gekeken naar het meest geschikte moment om bezwaren in te brengen&#13;
(straks alleen tegen de ontwerp-beschikking);&#13;
2. nauwelijks gebruikte faciliteiten zijn vervallen (hoorzitting en inzagerecht buiten&#13;
kantooruren daarom straks alleen nog op verzoek); 3. beter is nagedacht over het nut van kennisgevingen (aanplakking aan de inrichting&#13;
en publikatie van de 7-maands termijnoverschrijding zijn straks niet meer nodig; het publiceren&#13;
van meldingen en nadere eisen moet wel gaan plaatsvinden).&#13;
b. Geen achteruitgang voor bezwaarden&#13;
Voor 'actieve insprekers' betekent de gewijzigde opzet geen wezenlijke aantasting van de&#13;
rechtspositie. Ze krijgen dezelfde informatie, zij het op een later tijdstip, onder ogen en&#13;
kunnen op de meest essentiële momenten in dezelfde mate invloed uitoefenen en van hun&#13;
rechtsbescherming gebruik maken.&#13;
Zo zijn met de bekendmaking van de ontwerp-beschikking (kennisgeving, publikatie,&#13;
aanplakking) ook alle voorgaande en nakomende stukken openbaar. Vanaf dat moment&#13;
heeft men dus ook inzage in de vergunningaanvraag, voor zover geen geheimhouding&#13;
geldt (art. 19.3 Wmb e.v.) alsmede in de correspondentie van de rijksadviseurs, althans&#13;
voor zover die hebben gereageerd (tegenwoordig niet meer vanzelfsprekend). Door die&#13;
gezamenlijke informatie wordt het inspreken op de ontwerp-beschikking wat zinniger,&#13;
omdat men nu ook op de hoogte is van het voorlopige standpunt van het bevoegde gezag;&#13;
iets wat voor menig bezwaarde het belangrijkste zal zijn.&#13;
Het gros van de geïnteresseerden zal met deze opzet prima uit de voeten kunnen. Alleen&#13;
de kleine minderheid die overdag geen tijd heeft om het dossier in te zien of die nog&#13;
een extra toelichting wenst op de stukken, zal wat extra moeite moeten doen voor het gratis&#13;
te verstrekken dienstbetoon (vragen om inzage in de avonduren en/of een openbare zitting).&#13;
Ook de positie van de rijksadviseurs verandert niet wezenlijk; zij krijgen straks dezelfde&#13;
stukken binnen dezelfde periode en hun beroepsrecht is - even als thans - niet gekoppeld&#13;
aan het (tijdig) uitbrengen van advies.&#13;
Al met al een zakelijk en efficiënt geregelde inspraakronde, die nog eens als extra&#13;
voordeel heeft dat één bezwaar voldoende is om later in beroep te kunnen gaan. Mocht&#13;
men geen bezwaar hebben tegen de ontwerp-beschikking, doch later constateren dat het&#13;
definitieve besluit afwijkt van het voornemen, dan heeft men ter zake van die veranderde&#13;
besluitvorming een beroepsrecht (voor een bestemmingsplan geldt een soortgelijke regeling).&#13;
De huidige constructie dat tegen de vergunningaanvraag al bezwaar moet zijn ingediend,&#13;
ook al weet men nog niets over het voornemen van het bevoegde gezag of over de&#13;
technische/organisatorische mogelijkheden om overlast te voorkomen, wordt dus verlaten.&#13;
Het indienen van pro-forma bezwaren om een eventueel beroep veilig te stellen&#13;
wordt daarmee voorkomen, de bezwaren zullen waarschijnlijk ook wat meer hout gaan&#13;
snijden en wellicht in aantal verminderen. Voorts zal de ontwerp-beschikking er straks&#13;
wat eenvoudiger gaan uitzien, omdat geen overwegingen meer aan bezwaren behoeven te&#13;
worden gewijd.&#13;
c. Extra administratieve verplichtingen&#13;
Naast de procedurele eisen die per saldo wat minder zullen worden, komen er ook nieuwe&#13;
verplichtingen die de werklast weer zullen verhogen. Ter illustratie de volgende voorbeelden: 1. een uitgebreidere motivering van de besluitvorming (art. 8.8 Wmb; 'betrekken&#13;
bij/rekening houden met/in acht nemen');&#13;
2. de administratieve verzwaring door het eerder genoemde drietal afstemmingsrege&#13;
lingen (Wvo-en bouwvergunning; voor de provincie nog de rijksverklaring van geen be&#13;
zwaar voor afvalstoffeninrichtingen);&#13;
3. het opstellen van een jaarverslag over de uitvoering en de handhaving van de Wet&#13;
milieubeheer (art. 18.2 en 21.1 Wmb);&#13;
4. het opstellen en periodiek bijstellen van milieubeleidsplannen, milieu-uitvoerings&#13;
programma's en - alleen voor de gemeente - rioleringsplannen alsmede het voorbereiden&#13;
en bekendmaken ervan (hoofdstuk 4 Wmb);&#13;
5. het gevolg geven aan instructieregels (zie onder I, sub f);&#13;
6. het voortaan versturen van meldingen naar de adviesinstanties (moeten de bedrijven&#13;
nu nog zelf doen), die straks in alle gevallen één maand voor de realisering moeten wor&#13;
den ingediend (thans is dat voor zgn. meldingen ex art. la Hb nog niet zo); de verplich&#13;
ting tot het doorzenden van meldingen voor milieu-indifferente veranderingen (bijv.&#13;
huidige art. la Hinderbesluit) aan de adviseurs is trouwens vervallen door een kamera&#13;
mendement, zodat een en ander ter vrije beslissing staat van het bevoegde gezag (zie&#13;
Tweede Kamer 1990-1991, 21 087, nr. 39);&#13;
7. het publiceren van meldingen en nadere eisen in nieuwsbladen (art. 8.41 en 8.42&#13;
Wmb; art. 2b en 2c Wvo); merkwaardigerwijs behoeven er geen andere bekendmakingen&#13;
(bijv. terinzagelegging, aanplakking aan het gemeentehuis) plaats te vinden.&#13;
Het Ministerie van VROM neemt aan dat door al deze wijzigingen de werklast per saldo&#13;
niet zal toenemen, hetgeen impliceert dat de lagere overheden voor de gewijzigde wetsuitvoering&#13;
geen cent extra ontvangen; met de al toegekende BUGM/FUN/VRV-gelden&#13;
voor nieuwe taken zullen zij het moeten doen (zie voor de bedragen Stb. 1991, nr. 542).&#13;
Zelfs wordt gesteld dat voor de behandeling van meldingen en nadere eisen geen leges&#13;
mogen worden geheven (M.v.A. 1989-1990, 21 087, nr. 6, blz. 67).&#13;
Dit standpunt lijkt door de extra eisen van de Wet milieubeheer (publikatie, doorzending)&#13;
en de onverwachts grote hoeveelheid tijd die er nu al in de behandeling van meldingen&#13;
moet worden gestoken (verstrekking a.m.v.b.'s, informatie over en controle op&#13;
meldingsformulieren, noodzaak van aanvullende gegevens en bedrijfsbezoeken) steeds&#13;
minder geloofwaardig te worden.&#13;
d. De procedurele kant van de coördinatie met de lozingsvergunning&#13;
Voor het verzoek om een lozingsvergunning is de - thans onverplichte en lichte - coördinatieregeling&#13;
met de Wmb-vergunningaanvragen verzwaard (art. 8.28 e.v. Wmb jo. art.&#13;
7b/7c Wvo-nieuw). Daardoor kan een onvolkomenheid in de ene procedure al gauw leiden&#13;
tot een stagnatie in de voortgang van de andere procedure.&#13;
Te denken valt aan een niet-ontvankelijk verklaring van de aanvraag om een Wrabvergunning&#13;
(Wvo-aanvraag niet tegelijkertijd of niet binnen 6 weken bij het Wmb-gezag&#13;
ingediend), een bindende aanwijzing van de provincie bij een geschil over de voorschriften&#13;
van beide vergunningen of een beroep over één van de twee vergunningen, dat later&#13;
van grote invloed kan zijn op de andere vergunning (art. 20.7 en 20.13 Wmb). Vertraging in de afhandeling van de vergunningaanvragen danwel het tijdens de 'rit'&#13;
ontkoppelen van beide procedures (op het niet-gelijktijdig nemen van een eindbeslissing&#13;
staat geen sanctie) kan hiervan het gevolg zijn. Of dat trouwens verstandig is, kan worden&#13;
betwijfeld. Ondernemers zullen er immers alle belang bij hebben om zo vroeg mogelijk te&#13;
weten of tegen één dan wel beide vergunningen beroep wordt ingesteld en wat de uitslag&#13;
van een beroep is.&#13;
Pas dan zal de bereidheid ontstaan om belangrijke investeringen te verrichten om aan&#13;
de vergunningvoorschriften te voldoen. Dus zowel het milieu- als het ondernemersbelang&#13;
is ermee gediend dat bij een beroep het rechterlijk oordeel over beide vergunningen zo&#13;
snel mogelijk vaststaat ('onherroepelijk wordt'). Dit om zo vroeg mogelijk te kunnen reageren&#13;
op eventuele onvoorziene wijzigingen van de ene vergunning, die ook gevolgen&#13;
kan hebben voor de andere vergunning.&#13;
e. De tekortschietende aanhoudingsregeling met de bouwvergunning&#13;
Voor de bouwvergunning geldt een aanhoudingsregeling tot over de verlening van de milieuvergunning&#13;
voldoende duidelijkheid bestaat (zie uitgebreider Gst. 1990, nr. 6892 en&#13;
1992, nr. 6936). De informatie over de stand van zaken tussen beide vergunningaanvragen&#13;
moet blijken bij het indienen van de Wmb-vergunningaanvraag; een eis die staat in&#13;
de wet (art. 8.5) en in het IVB (art. 5.3 ontwerp).&#13;
Helaas is bij weigering van de Wmb-vergunning niet geregeld, wat er met de aangehouden&#13;
bouwvergunning moet gebeuren; voor weigering of verder aanhouden ontbeert&#13;
een rechtsgrond (honerering/intrekking van de aanvraag zal dan vaak het geval zijn).&#13;
Evenmin geldt deze regeling voor zgn. a.m.v.b.-inrichtingen (thans art. 2a Hinderwet), is&#13;
er nog steeds geen heldere afbakening gegeven tussen 'oprichten' en 'bouwen' en kan de&#13;
regeling worden ontdoken als er ontkend wordt dat met het 'bouwen' tevens 'oprichten'&#13;
wordt beoogd (blijkt dan pas definitief bij het gebruik).&#13;
Interessant wordt het als het bevoegde gezag niet goed oplet of beide vergunningprocedures&#13;
gekoppeld moeten worden (bijv. de Wmb-vergunningplicht wordt te laat geconstateerd).&#13;
Het gaat dan om een interne misser binnen één of meer overheidsorganisaties&#13;
en dat kan vervolgens het bouwen zonder een Wmb-vergunning opleveren.&#13;
De vraag, die zich dan voordoet is of de overtreding zou kunnen worden gedoogd en&#13;
warempel, op grond van het rijksgedoogbeleid lijkt dit te kunnen worden beschouwd als&#13;
een - zij het niet tot in detail uitgesponnen - overgangssituatie (zie de brieven van de ministers&#13;
van VROM en V&amp;W van 28-5-1990, Stort. 29-5-1990, nr. 102/Tweede Kamer&#13;
1989-1990, 21 137, nr. 26 en 10-10-1991, Tweede Kamer 1991-1992, 22 343, nr. 2).&#13;
f. De provinciale rol bij de verklaring van geen bezwaar&#13;
De verklaring van geen bezwaar voor inrichtingen die aangewezen afvalstoffen ver-/bewerken,&#13;
vereist dat de provincie een nauwgezette coördinatie in acht neemt. Dit gezamenlijke&#13;
procedure-verloop moet - anders dan bij de lozings- en bouwvergunning - in alle&#13;
gevallen wel tot een gelijktijdige eindbeslissing leiden met de Wmb-vergunning; een gezamenlijk&#13;
optrekken, dat overigens nog niet tot een gelijkluidende uitkomst behoeft te leiden&#13;
(zie hiervoor onder II, sub c). Dat betekent een beperking van de provinciale bevoegdheid (oordeel over de verklaring&#13;
is maatgevend). Daarnaast is het een basis voor het Rijk om de provincies op te dragen&#13;
ingediende vergunningaanvragen niet-ontvankelijk te verklaren (ontoereikende&#13;
gegevens voor de minister) of bestaande vergunningen te wijzigen/in te trekken/te handhaven&#13;
in het belang van de doelmatigheid.&#13;
Aldus voldoende gelegenheden voor procedurele fouten, irritaties over en weer, termijnoverschrijdingen&#13;
door wederzijdse tempo-verschillen en afstemmingsperikelen over&#13;
de reikwijdte, uitvoerbaarheid en handhaafbaarheid van de vergunningvoorschriften.&#13;
Dit alles overziende, kan men zich in gemoede de vraag stellen, waarom de minister&#13;
voor deze categorie van inrichtingen niet zelfde Wmb-vergunning is gaan verlenen, zoals&#13;
hij dat ook doet voor geheime defensieinrichtingen en bepaalde DNA-activiteiten (zie onder&#13;
II, sub f). Het op deze wijze decentraliseren van een bevoegdheid is niet alleen onwaarachtig,&#13;
doch schept tevens extra werk en tal van uitvoeringsproblemen. De hieraan&#13;
gepaarde ambtelijke inzet zou aan zoveel zinniger dingen op milieugebied kunnen worden&#13;
besteed.&#13;
Tijdens de parlementaire behandeling werd de minister van VROM op dit punt het&#13;
vuur zwaar aan de schenen gelegd, doch veel succes had dat niet (zie Handelingen Tweede&#13;
Kamer 18-6-1991, blz. 5334, 5336; 25-6-1991, blz. 5631; 26-6-1991, blz. 5748).&#13;
g. Het verzoek om vergunning&#13;
Het zal straks even wennen worden bij de beoordeling van de vergunningaanvraag. Zoals&#13;
het er nu lijkt uit te zien, zal het verzoek om vergunning volgens het ontwerp-IVB meer&#13;
gegevens moeten gaan bevatten dan het huidige Hinderbesluit verlangt (bijvoorbeeld paragraaf&#13;
over afvalstoffen, grondstoffen en energie; geluidrapport).&#13;
In combinatie met de verruiming van de vergunningvoorschriften (zie II, sub 1) lijkt het&#13;
erop dat zodoende voor het - nog niet verplicht voorgeschreven - bedrijfsinterne milieuzorgsysteem&#13;
alvast maar de hoekstenen worden voorgeschreven. Voor 'snelle ondernemers'&#13;
behoeft dat geen probleem te zijn, want een wat royale invulling van de&#13;
vergunningaanvraag kan veel vergunningvoorschriften overbodig maken (zie uitgebreider&#13;
hierover in Gst. 1990, nr. 6911).&#13;
Voor de 'tragen' in het bedrijfsleven zou het aanleiding kunnen zijn om zich zorgen te&#13;
maken, doch dat lijkt vanwege de waarborgen die de Wet milieubeheer kent (zie II, sub 1)&#13;
op dit moment niet terecht.&#13;
Zorgt de ondernemer er niet (tijdig) voor dat de ontbrekende bescheiden worden aangeleverd,&#13;
dan kan de vergunningaanvraag binnen twee maanden niet-ontvankelijk worden&#13;
verklaard. Alvorens dat te doen, kan het bevoegde gezag nog een een extra termijn stellen&#13;
om de ontbrekende stukken in te leveren (deze 'terme de grace' bestaat thans trouwens&#13;
ook).&#13;
Evenals de huidige Wabm kent ook de nieuwe regeling een pragmatische tussenweg&#13;
Een tekort aan stukken behoeft volgens de Wet milieubeheer niet direct tot een niet-ontvankelijkheidsverklaring&#13;
te 'leiden als er toch een goed beeld van de milieugevolgen kan&#13;
worden verkregen.&#13;
Desondanks zal de ondernemer straks meer gegevens moeten verschaffen; extra informatie,&#13;
die wel 'even' op tafel moet worden gelegd en ook nog 'even' binnen twee maanden&#13;
beoordeeld moeten worden (behalve na een zgn. verlengingsbesluit). Dat betekent vooral op lokaal niveau (provincies en Rijk vragen nu al veel gegevens)&#13;
een verhoging van de kosten, zwaardere eisen aan ambtelijke deskundigheid, een groter&#13;
beroep op externe adviesbureaus en een toename van de tijdsbesteding. Een en ander zou&#13;
wel weer eens vertaald kunnen gaan worden in een leges-verhoging, aangezien in beginsel&#13;
alle kosten van de vergunningverlening aan de vergunningaanvrager in rekening mogen&#13;
worden gebracht (behalve inzake meldingen en nadere eisen; zie III, sub c).&#13;
h. Beperking van de openbaarheid&#13;
De geheimhoudingsregeling van gegevens bij de vergunningaanvraag wordt onder de&#13;
Wet milieubeheer verruimd (bedrijfsgeheimen en beveiligingsgegevens), waarmee wordt&#13;
aangesloten bij de jurisprudentie. Niet veranderd zijn de huidige Wabm-bepalingen, dat&#13;
op een geheimhoudingsverzoek binnen één maand na ontvangst van de vergunningaanvraag&#13;
moet worden beslist en geheimhouding kan worden gevraagd van elk stuk waarvoor&#13;
openbaarmaking is voorgeschreven.&#13;
Het feit, dat de inspraak onder de Wet milieubeheer pas aanvangt bij de ontwerp-beschikking&#13;
maakt voor deze regeling geen verschil, want op dat moment zijn immers ook&#13;
alle voorgaande stukken (vergunningaanvraag, interne en externe adviezen) openbaar.&#13;
Daarom kan deze regeling worden toegepast op alle Wmb-procedurestukken die vroeg&#13;
of laat openbaar worden (inzake het vooroverleg geldt dat niet) en tevens voor alle externe&#13;
instanties die de openbaarheid niet kunnen verhinderen als daarom expliciet wordt verzocht&#13;
(bijv. een rijksadviseur die zijn standpuntbepaling moet kunnen onderbouwen).&#13;
Om dezelfde redenen zal het bevoegde gezag moeten oppassen als bij een beroepszaak&#13;
met het ambtsbericht stukken naar de Raad van State worden gezonden, waarvoor een geheimhoudingsregeling&#13;
geldt (art. 20.8 Wmb). Voor wat betreft de relatie met de Wet&#13;
openbaarheid van bestuur geldt straks niets anders dan thans het geval is. De geheimhoudingsbepalingen&#13;
van de Wet milieubeheer vormen namelijk een lex specialis en hebben&#13;
dus voorrang (zie o.a. ARRS 30-9-1985, AB 1987, nr. 43; ARRS 20-4-1988, AB 1989,&#13;
nr. 548).&#13;
i. De onterechte ontvankelijkheid van de vergunningaanvraag&#13;
Het is de vraag of de meeste gemeenten wel in staat zullen zijn om tijdig en adequaat te&#13;
reageren op de nieuwe eisen. Vaak slagen ze er nu al niet in om de ontvankelijkheidstermijn&#13;
correct in acht te nemen met als gevolg dat er straks na twee maanden geacht wordt&#13;
een toereikende aanvraag te zijn. Hier ligt dus een dankbare taak in het verschiet voor de&#13;
regio-bureaus van de samenwerkingsverbanden op milieugebied (WGR-niveau), omdat&#13;
daar veelal wel de deskundigheid en capaciteit aanwezig is (danwel behoort te zijn!), die&#13;
bij veel individuele gemeenten ontbreekt.&#13;
Een fictieve ontvankelijkverklaring heeft vervolgens weer als nadeel dat er pas tegen&#13;
kan worden opgekomen bij het beroep tegen de beschikking op de vergunningaanvraag.&#13;
Alleen die beroepsprocedure kan uitsluitsel geven over de vraag of het verzoek om vergunning&#13;
al dan niet terecht ontvankelijk is geacht met als mogelijk gevolg, dat het bevoegde&#13;
gezag bij een ontkennende rechterlijk antwoord het huiswerk zal moeten&#13;
overmaken. Evenals de huidige Wabm biedt de Wet milieubeheer geen voorziening, die belanghebbenden&#13;
eerder een uitspraak kunnen doen bezorgen over de ontvankelijkheid. In het&#13;
traject, voorafgaande aan de beslissing op de vergunningaanvraag, is namelijk niet eerder&#13;
een voor beroep vatbaar beschikkingsmoment aanwezig.&#13;
Dit is een tekortkoming, die tot heel wat frustraties kan leiden. Dat is zeker het geval&#13;
als omwonenden al jaren in de overlast zitten en dan nog eens moeten ervaren dat een ten&#13;
onrechte ontvankelijk geachte vergunningaanvraag een tweede vergunning- en beroepsprocedure&#13;
noodzakelijk maken alvorens door de administratieve rechter over 'des Pudels&#13;
Kern' kan worden geoordeeld.&#13;
j. Het leerproces is bepalend&#13;
Belangrijk voor de toepassing van de procedure-regels is het tempo, waarin de gedetailleerde&#13;
veranderingen door ambtenaren onder de knie wordt gekregen (na- en omscholing).&#13;
Het vermoeden is dat het - ondanks een departementaal invoeringsproject van de&#13;
Wet milieubeheer (PRIMEUR) - wel eens zou kunnen tegenvallen.&#13;
Die vrees wordt ontleend aan de vele vernietigingsbesluiten die nog steeds vallen bij&#13;
de Raad van State, waaruit blijkt dat de huidige Wabm-procedures na ruim tien jaar nog&#13;
steeds niet voldoende worden beheerst. Dat ervaringsgegeven maakt het toekomstperspectief&#13;
er bepaald niet vrolijker op, doch mogelijk zal door het introductieprogramma&#13;
PRIMEUR het studierendement hoger worden dan de voorlichting over de Wabm in 1980&#13;
heeft opgeleverd.&#13;
Naast het te lage juridische kennisniveau zijn er ook nog andere zorgen voor morgen.&#13;
Die liggen in de onervarenheid van de - in grote getale toestromende, vaak goed opgeleide&#13;
en door het milieu-élan begeesterde - jongeren en door de vaak behoudende mentaliteit&#13;
van nogal wat ervaren ambtenaren die in veel veranderingen een bedreiging zien.&#13;
In die werkcultuur moeten zowel nieuwe milieutaken worden opgepakt alswel enorme&#13;
achterstanden worden weggewerkt; een werkbelasting, die tevens weer een barrière oplevert&#13;
voor bijscholing. Het gevolg is dat de grootste aandacht uitgaat naar de kwantiteit&#13;
van het werk (leveren van produktie) en minder zorg wordt besteed aan de kwaliteit (toereikende/&#13;
handhaafbare voorschriften). Dat schept een tweede vrees, namelijk dat er binnen&#13;
tien jaar weer een inhaalslag nodig zal zijn en dan om de kwalitatieve achterstanden&#13;
weg te werken.&#13;
IV. HET VERBETERDE HANDHAVINGSINSTRUMENTARIUM&#13;
a. De huidige verscheidenheid neemt af&#13;
Tot nu toe zijn de bestuurlijke sancties uiteenlopend in de sectorale milieuwetgeving geregeld;&#13;
de dwangmiddelen verschillen soms per wet en evenmin zijn de rechtsgronden&#13;
gelijk. Voor de strafrechtelijke sancties geldt dat veel minder, omdat doorgaans naar de&#13;
Wet op de economische delicten (Wed) wordt verwezen. De niet-bedrijfsmatige overtredingen&#13;
(zie art. 84 Aw) en de commune delicten (bijv. art. 172-173b en 429 Sr alsmede&#13;
de overtredingen van milieuverordeningen) vormen daarop twee uitzonderingen. Iets dergelijks zien we ook terug bij de bevoegdheden. Inzake het toezicht kunnen ze&#13;
per milieuwet variëren; voor de opsporing zijn ze over het algemeen voor alle milieuwetten&#13;
uniform geregeld (Sv, Wed).&#13;
De Wet milieubeheer komt met een uniforme opzet. De verbodsbepalingen worden tot&#13;
één teruggebracht; de bestuurlijke sancties en toezichthoudende bevoegdheden worden&#13;
zowel in aantal beperkt alswel gelijk geredigeerd. Daarnaast zullen de handhavingsbepalingen&#13;
veelal ook van toepassing zijn op milieuwetten, die buiten de Wmb-vergunning&#13;
vallen; e.e.a. is per sectorale wet geregeld (bijv. Wvo, Wbb).&#13;
b. Beroepsbepalingen&#13;
Alle leemten in de beroepsgang worden door de Wet milieubeheer weggenomen. Dat&#13;
komt door het creëren van een vangnetregeling, waardoor voor alle - niet expliciet genoemde&#13;
- beschikkingen toch TwK-beroep mogelijk is. Uitgangspunt is, dat er straks&#13;
geen sprake meer zal zijn van AROB-beroep, tenzij de wetgever dat uitdrukkelijk heeft&#13;
bepaald. Een onderscheid overigens, dat na 1-1-1993 zal vervallen na de definiteve voorziening&#13;
in de tijdelijke rechtspraak over Kroongeschillen (invoering van de Afdeling Bestuursrechtspraak;&#13;
zie uitgebreider in NTB 1991, nr. 9, blz. 253-267).&#13;
Vanwege dat vangnet zal er straks ook TwK-beroep mogelijk zijn tegen een verlengingsbesluit&#13;
inzake de behandelingstermijn van de vergunningaanvraag (de wet stelt immers&#13;
geen limiet aan de extra termijn!); evenzeer is dat het geval voor een besluit met&#13;
betrekking tot een verzoek om geheimhouding.&#13;
De uitzondering op deze regel geldt voor de aanzegging van bestuursdwang door gemeente&#13;
en provincie. Anders dan voor de ministeriële bestuursdwang kent de Wet milieubeheer&#13;
hiervoor geen eigen regeling, maar verwijst naar de Gemeente- en Provinciewet.&#13;
Het gevolg van deze keuze is, dat AROB-beroep moet worden ingesteld.&#13;
Het is echter de vraag of de Raad van State dat in haar rol als beroepsorgaan zal accepteren,&#13;
omdat dan voor de Wmb-sancties twee verschillende rechtsgangen moeten worden&#13;
benut. De voortekenen zijn dat betreft voor de wetgever niet gunstig, want in een recente&#13;
uitspraak over bestuursdwang op grond van de Hinderwet vonden beide Afdelingen van&#13;
de Raad (Geschillen en Rechtspraak), dat ter zake van de Wabm- en Hw-sancties één&#13;
rechterlijke instantie bevoegd zou moeten zijn.&#13;
Omdat het merendeel van de bestuurlijke sancties op milieugebied thans ook al wordt&#13;
beoordeeld door </content><legacyfootnotes/><footnotes><footnote/></footnotes><auteurs>Mr. L. Bomhof</auteurs><published>1992-02-01 00:00:00</published><modified>1991-06-12 00:00:00</modified><editiondate>1992-02-01</editiondate><htmlpath>https://denhollander.info/artikel/6155</htmlpath></article>
</articles></edition>
<edition><articles><article><jaar>1986</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1986</searchword><id>6358</id><udhid>UDH:TvAR/6358</udhid><titel>De beoordeling van bossen in de planologie</titel><searchwords><searchword>TvAR 5/1986</searchword><searchword>UDH:TvAR/6358</searchword></searchwords><attachments><attachment><name>1986_nr 5_Artikel_Steinmetz.pdf</name><extention>pdf</extention><url>https://denhollander.info/download/6140/ci</url></attachment></attachments><inleiding>1. INLEIDING&#13;
In de afgelopen twintig jaren is het ruimtelijk beleid voor wat de landbouw en natuurterreinen&#13;
betreft zodanig geëvalueerd, dat vooral uit bestemmingsplannen buitengebied&#13;
een vrij bestendige beleidslijn is af te leiden. Dit geldt voor zowel de indeling&#13;
op de plankaart in relatie tot aangrenzende (andere) terreinen, als ook de&#13;
voorschriften. De jurisprudentie heeft daaraan natuurlijk zeer bijgedragen.&#13;
Daarmee wordt niet beweerd dat elke nieuwe of veranderde situatie niet toch zorgvuldig&#13;
moet worden afgewogen, alvorens tot een adequate bestemming kan worden&#13;
gekomen.&#13;
Een wat 'vergeten' sector in de planologie is de bosbouw. Als producent van de&#13;
bodem een neefje van de landbouw. Als levensgemeenschap van planten en dieren,&#13;
waarvan boomvormende soorten aspect bepalend zijn, een meer natuurlijk object. Het&#13;
bos, waar het goed toeven is, zodat er op jaarbasis 180 miljoen1 bezoekers komen,&#13;
heeft een zeer duidelijke recreatieve betekenis (wandelen, fietsen, paardrijden). Ook&#13;
bepaalde vormen van verblijfsrecreatie (natuurkampeerterreinen, landgoedcampings)&#13;
zijn goed inpasbaar. Wat dacht U van ons landschap zonder bomen en&#13;
bos? De planologie heeft geworsteld met een goede vertaling van al deze functies in&#13;
vooral de bestemmingsplannen buitengebied.</inleiding><content>2. TWINTIG JAAR BOSPLANOLOGIE&#13;
2.1. Rijk&#13;
Op het gebied van de facetplanningen voor de sector bos heeft het Rijk tot 20 september&#13;
1984 zeer globaal bijgedragen. Op genoemde datum verscheen het Meerjarenplan&#13;
Bosbouw - verder MJP genoemd - met een zeer duidelijke planologische&#13;
paragraaf. Mogelijk heeft het Rijk tot die datum afgezien van een meer nadrukkelijk&#13;
beleid, omdat de bosinstandhouding is gegarandeerd volgens art. 3 van de Boswet2,&#13;
alwaar wordt gesteld dat bij teniet gaan van een houtopstand, de eigenaar is verplicht&#13;
tot herbeplanten (herinplantplicht). Omdat het handhaven van de karakteristiek van een&#13;
gebied ook een wezenlijk kenmerk van de ruimtelijke ordening is (zie bijv. art. 14 -&#13;
aanlegvergunningen - Wet Ruimtelijke Ordening), is er in het verleden mogelijk weinig behoefte geweest diep op de planologie in te gaan. Andere&#13;
hebben dat overigens ook niet gedaan.&#13;
Het globale rijksbeleid wordt in de volgende nota's vastgelegd. De basis voor het&#13;
ruimtelijk beleid in globale zin is neergelegd in de Derde Nota op de Ruimtelijke Ordening.&#13;
In de zogenaamde 'Oriënteringsnota' wordt met betrekking tot het beleid&#13;
tot het landelijk gebied de bosbouw als volgt aangegeven3:&#13;
'De huidige maatschappelijke ontwikkelingen hebben geleid tot een duidelijk toenemende&#13;
waardering voor de verschillende functies van het bos; naast de grondstofproduktie moet&#13;
hierbij gedacht worden aan de gunstige invloed op het milieu en het landschap en aan de recreatie.&#13;
Aan het bosareaal wordt thans uitbreiding gegeven. Daarbij worden ook bossen aangelegd&#13;
op meer voor bosbouw geschikte gronden; voorts is ook de lokalisering van nieuwe&#13;
bossen nabij de steden aan de orde. Veelal zijn de hier bedoelde gronden thans nog bij de&#13;
landbouw in gebruik. Aan bouwstenen voor een meerjarenplan voor de mogelijke uitbreiding&#13;
van het bosareaal, waartoe het initiatief is genomen door het Bosschap, wordt thans gewerkt.'&#13;
Het beleid voor wat het 'buitengebied' (niet gebouwde zones) betreft is opgenomen&#13;
in de 'Nota Landelijke Gebieden'. In deze PKB4 wordt het ruimtelijk beleid inzake&#13;
de bosbouw gebaseerd op de volgende algemene beleidslijnen:&#13;
- het bestaand bosareaal wordt zo veel mogelijk in stand gehouden en verbeterd.&#13;
- uitbreiding van het bosareaal, ook door particulieren, wordt bevorderd;&#13;
- het beheer wordt afgestemd op de meervoudige functies van het bos.&#13;
In de bijbehorende (eveneens definitieve) Structuurschets voor de Landelijke Gebieden&#13;
1983 - met als doel om de ruimtelijke coherentie van het beleid op lange&#13;
termijn te versterken - staat met betrekking tot de bosbouw het volgende5:&#13;
- het huidige beleid ten aanzien van de openstelling van het bestaande bosareaal&#13;
wordt gecontinueerd;&#13;
- de instandhouding van het bestaande bosareaal door particulieren en overheden&#13;
wordt mogelijk gemaakt door toepassing van de daarvoor beschikbare maat&#13;
regelen;&#13;
- er wordt circa 30 000 tot 35 000 ha bos aangelegd. Daarvan zal ongeveer een der&#13;
de deel in de gebieden binnen de stedelijke invloedssfeer in de Randstad worden&#13;
aangelegd.;&#13;
- de mogelijkheden tot bosaanleg in gebieden waar in de toekomst stedelijke uit&#13;
breidingen zullen plaatsvinden worden onderzocht;&#13;
- de vergroting van de houtproduktie op commerciële basis wordt bevorderd;&#13;
- de mogelijkheden voor de ontwikkeling van de natuur worden bevorderd.&#13;
In bovengenoemde nota's is dus binnen het totale beleid inzake het landelijk ge&#13;
bied het ruimtelijk beleid van de rijksoverheid ten aanzien van het bos en de bos&#13;
bouw geformuleerd.&#13;
Deze beleidsuitspraken zijn ten dele verder uitgewerkt in de 'groene' Structuurschema's&#13;
Landinrichting, Openluchtrecreatie en Natuur- en Landschapsbehoud. Dit zijn geen specifiek op de bosbouw betrekking hebbende schema's. Derhalve is&#13;
de bosbouw, voor zover in elk van de schema's aan de orde gesteld, benaderd vanuit&#13;
de specifieke doelstelling van elk der schema's. Wel specifiek in al zijn facetten is het&#13;
MJP, alwaar ook de economische gevolgen van het beleid zijn betrokken.&#13;
2.2. Provincies&#13;
Provincies hebben bij streekplannen wel aandacht moeten schenken aan bossen, doch&#13;
bij de indeling van bossen op de streekplankaart werd in het verleden en soms ook nog&#13;
thans gekozen voor indeling in 'landelijke gebieden'.&#13;
Het landelijk gebied wordt verdeeld in vier zones, uitgaande van de ontplooiingsmogelijkheden&#13;
voor de landbouw (zone I) waarbij in toenemende mate rekening&#13;
wordt gehouden met natuur en landschap (zone IV). Of aan de andere kant beginnend:&#13;
bescherming en ontwikkeling van natuur en landschap, waarbij in toenemende mate&#13;
rekening wordt gehouden met de landbouw. Een schoolvoorbeeld hiervan is het&#13;
Streekplan Twente.6&#13;
Hoewel Twente grotere aaneengesloten boscomplexen kent hebben Provinciale&#13;
Staten gemeend de (ca. 70) bezwaren van boseigenaren en bosbezittende instanties met&#13;
het verzoek bos als zodanig apart aan te duiden, niet te moeten honoreren. De bossen&#13;
zijn in dit streekplan ondergebracht in de zones II tot en met IV7 met als kenmerken:&#13;
zone II : bossen met een accent op de houtteelt;&#13;
zone III: bossen, kleinschalig landschap, veelal sterk besloten. De ontwikkeling is&#13;
gericht op een evenwichtige ontwikkeling van bossen, waarbij zowel produktie,&#13;
natuur en recreatie tot hun recht komen: zone IV: bossen met een accent op de&#13;
natuurfunctie.&#13;
Zoals gesteld delen de meeste provincies de bossen als bovenvermeld in. Hinderlijk&#13;
daarbij is dat in andere streekplannen het landelijk gebied I ook wel natuur- en&#13;
bosgebieden omvat en IV de agrarische gebieden.8&#13;
2.3. Gemeenten&#13;
In de laatste jaren is onderzoek op gang gekomen naar de indeling van bossen in&#13;
gemeentelijke bestemmingsplannen. Daarbij is een zeer grote diversiteit aan bestemmingen,&#13;
resp. doeleindenomschrijvingen, verbods- en gebruiksbepalingen, alsmede&#13;
aanlegvergunningstelsels geconstateerd. De grote verschillen blijken uit&#13;
ondervermelde samenvattingen. 2.3.1. Drenthe9&#13;
Uit het voorontwerp streekplan Noord-Drenthe bleek dat alleen de gemeenten Norg&#13;
en Peize een als zodanig bepaalde bestemming 'bos' bleken te hebben. De overige&#13;
gemeenten te weten Roden, Eelde, Vries en Zuidlaren niet.&#13;
Dit was aanleiding om de huidige bestemmingsindeling van bossen nader te analyseren.&#13;
De onderzochte plannen in het streekplangebied, met de daarbij vermelde stadia&#13;
van behandeling zijn de volgende:&#13;
Indeling van bossen met doeleindenomschrijving. De indeling van bossen is als&#13;
volgt:&#13;
1. Roden. Natuurschoongebied, dat - behalve voor het Leekstermeer - voor&#13;
100% uit bossen/bosgebieden bestaat. Nagestreefd wordt: 'het behoud&#13;
of herstel van de aldaar voorkomende danwel daaraan eigen&#13;
natuurwetenschappelijke, bosbouwkundige, landschappelijke of cultuurhistorische&#13;
waarden'.&#13;
2. Peize. De bosarme gemeent heeft een viertal bospercelen als 'bos' bestemd,&#13;
hetgeen ten onrechte niet op kaart 7-54 van de provincie staat vermeld.&#13;
De doeleindenomschrijving luidt dat deze gronden 'zijn&#13;
bestemd voor bos met natuurwetenschappelijke, landschappelijke en&#13;
cultuurhistorische waarden'.&#13;
3. Eelde. Natuurschoongebied, dat overwegend uit bos bestaat. De doeleindenomschrijving&#13;
is conform die van Roden.&#13;
4. Norg. De bossen ten zuiden van de plaats Norg zijn gedeeltelijk tot 'bos'&#13;
bestemd met als doeleindenomschrijving: 'De verbetering van het klimaat;&#13;
de opbouw van het landschap; de volksgezondheid; het behoud&#13;
van de aldaar voorkomende natuurwaarden; de verbetering van het&#13;
milieu van de natuurlijke levensgemeenschappen; de houtproduktie;&#13;
de bodembescherming; de waterbeheersing; dan wel ten behoeve van&#13;
één of meer dezer doeleinden in het bijzonder'. De overige bossen (ca&#13;
60% van het totale areaal bos) zijn bestemd tot 'natuurschoongebied'&#13;
met als doeleindenomschrijving: 'gebruik voor het behoud of herstel van de aldaar voorkomende dan wel daaraan eigen natuurwetenschappelijke,&#13;
landschappelijke of cultuurhistorische waarden'.&#13;
5. Vries. De weinige bossen liggen ten dele in de bestemming 'natuurgebied'&#13;
met de doeleindenomschrijving: 'behoud en herstel van de voorkomende&#13;
danwel daaraan eigen landschappelijke, natuurwetenschappelijke of&#13;
historische waarden'; en voorts in de bestemming 'natuurmonument', waarin&#13;
staat: 'het behoud en zonodig herstel van de voorkomende danwel daaraan&#13;
eigen landschappelijke, natuurwetenschappelijke of historische waarden,&#13;
andere bouwwerken en werken'. In deze laatste bestemming is de&#13;
wonderlijke bepaling opgenomen dat 'gebruik voor agrarische doeleinden&#13;
inclusief de bosbouw' is verboden, terwijl de hieronder vallende gebieden&#13;
worden omschreven als: bossen, heidegronden, hoogvenen, laagvenen en&#13;
woeste gronden.&#13;
6. Zuidlaren. Hier zijn de bossen overwegend opgenomen in de bestemming&#13;
'natuurschoongebied' conform Vries. Enkele houtwallen en randbeplantingen&#13;
om bijv. sportvelden zijn als 'bossingel' bestemd.&#13;
Concluderend kan worden opgemerkt dat de doeleindenomschrijving&#13;
vrijwel nergens echt (mede) gericht is op bossen, de instandhouding daarvan&#13;
en de vier (hoofd)-funkties. Een korte duidelijke aanduiding is bijv.: 'De&#13;
beboste gronden zijn bestemd voor de instandhouding en ontwikkeling van&#13;
bos en de uitoefening van de bosbouw, gezien als een complex van&#13;
activiteiten die zich richten op de ontwikkeling en instandhouding van de&#13;
levensgemeenschap bos ten behoeve van de doeleinden: hout-teelt, natuur,&#13;
recreatie en landschap'.&#13;
Toegestane werken en andere werken&#13;
De volgende gemeenten nemen hier bepalingen voor op, al dan niet qua maatvoering&#13;
objectief aangegeven:&#13;
gemeente hekken borden banken hoogzit voederberging&#13;
brandtoren&#13;
1. Roden 3 m ja ja — — —&#13;
2. Peize 3 m ja ja - - -&#13;
3. Eelde 3 m ja ja - - -&#13;
4. Norg - - - - 3m3 -&#13;
5. Vries 6 m ja ja - - 25m*&#13;
6. Zuidlaren 1 m ja ja ja 3m3 -&#13;
282 Agrarisch recht, 46e jaargang, nr. 5, mei 1986&#13;
* alleen in de bestemming 'natuurgebied'.&#13;
Bebouwingsvrijstellingen&#13;
Voor een gereedschapsschuur, schuilhut e.d. bestaan de volgende vrijstellingsmogelijkheden,&#13;
al dan niet na een adviseur te hebben gehoord en na afgifte van de zgn.&#13;
'verklaring van geen bezwaar' door Gedeputeerde Staten. Een regeling voor woonbebouwing is alleen opgenomen in het bestemmingsplan&#13;
van Norg. Deze - door GS aan goedkeuring onthouden - bepaling geeft aan&#13;
dat op 50 ha beheerseenheid onder bepaalde voorwaarden (noodzaak enz.) een&#13;
dienstwoning van max. 400 m3 met een goothoogte van 3,5 m en een&#13;
schuur/garage van max. 100 m3 kan worden opgericht.&#13;
Aanlegvoorschriften&#13;
Beoordeeld zijn alleen de aanlegvoorschriften die rechtstreeks te maken kunnen hebben&#13;
met de uitoefening van het bosbedrijf.&#13;
a. Vellen en rooien van houtopstanden. In alle gemeenten gebonden aan een aanlegvergunning,&#13;
behalve in Norg voor de bestemming 'bos'.&#13;
b. Bebossen van gronden, die ten tijde van de vaststelling van het plan niet waren&#13;
bebost. Niet gebonden aan een aanlegvergunning in Roden en Norg (ten dele&#13;
door het onthouden van goedkeuring door GS).&#13;
c. Beheersvrijstelling voor het onder a en b genoemde t.b.v. 'normaal' beheer en/of&#13;
op basis van de Boswet of op die wet stoelende regelingen.&#13;
Het is opvallend dat normaal bosbouwkundig beheer in de gemeenten Eelde&#13;
(voor de bestemming 'natuurschoongebied'), Norg, Vries en Zuidlaren niet is&#13;
vrijgesteld van de verplichting tot het vragen van een aanlegvergunning. In Vries&#13;
is voor de bestemming 'natuurgebied' - gehoord een adviseur - zelfs een verklaring&#13;
van geen bezwaar van GS nodig, terwijl in de bestemming 'natuurmonument'&#13;
een verbod voor de uitoefening van de bosbouw geldt!&#13;
d. Het winnen van bosstrooisel en mos. Gebonden aan een aanlegvergunning in Roden&#13;
en Eelde. In de overige gemeenten geldt een verbod!&#13;
e. Ontginnen, afgraven, ophogen en egaliseren. Gebonden aan een aanlegvergunning&#13;
in Roden, Peize en Eelde.&#13;
f. Graven, vergroten, dempen van sloten en watergangen. Alleen in Vries niet ge&#13;
bonden aan een aanlegvergunning.&#13;
In schema ziet het in a, b, d, e, f gestelde er zo uit: Helaas moet worden geconcludeerd dat een onevenredig groot areaal bos een&#13;
bestemming heeft gekregen waarbij het accent ligt op natuurbehoud of een&#13;
bestemming natuurgebied en zelfs natuurmonument. De voorschriften geven&#13;
onvoldoende ruimte voor een beheer gericht op multifunktionaliteit; vooral&#13;
deze aanlegvoor-schriften zijn te zeer belemmerend. Aan passieve vormen van&#13;
recreatie wordt geen of te weinig aandacht geschonken.&#13;
2.3.2. Twente10&#13;
De discussie over de indeling van bossen in (de) vier zones 'landelijk gebied'&#13;
of in een aparte zone 'bos' bij de inspraakprocedure over het voorontwerp&#13;
streekplan Twente en de uiteindelijke keuze van Gedeputeerde Staten in mei&#13;
1984 in het ontwerp-streekplan om bossen onder te brengen in de zones&#13;
landelijk gebied I (landbouw gericht) tot en met IV (natuur gericht) was&#13;
aanleiding voor het Bosschap om indicatief te onderzoeken hoe de huidige&#13;
situatie in de bestemmingsplannen (juni 1984) van de 21 Twentse gemeenten&#13;
is.&#13;
Uit het onderzoek bleek dat 20 gemeenten bos bezitten. Door vergelijking&#13;
van bestemmingsplankaarten met stafkaarten, aangevuld met de aanwezige&#13;
kennis van het gebied zelve, konden de bossen vrij nauwkeurig kwantitatief in&#13;
de verschillende gegeven bestemmingen worden ingedeeld. Hieruit bleek dat&#13;
in Twente:&#13;
- 67% van de gemeenten vrijwel geheel van de binnen hun eigen gemeente&#13;
liggende oppervlakte bos een bestemming 'bos' hebben gegeven,&#13;
- 39% van de gemeenten voorts voor bijna de helft van de binnen hun eigen gemeen&#13;
te liggende oppervlakte bos een agrarisch gerichte bestemming hebben&#13;
gegeven,&#13;
- 50% van de gemeenten tevens voor iets minder dan de helft van de binnen&#13;
hun eigen gemeente liggende oppervlakte bos een bestemming 'natuurgebied'&#13;
hebben gegeven.&#13;
In de meeste gemeenten zijn bossen dus ondergebracht in drie bestemmingscategoriën.&#13;
Samenvattend blijkt dat tweederde van de Twentse gemeenten&#13;
bossen als zodanig bestemmen. Dit beleid is (wordt) ook gehonoreerd door het&#13;
College van Gedeputeerde Staten bij de goedkeuring van die betreffende bestemmingsplannen.&#13;
Daarmee hebben GS het vigerende streekplan Twente en ook de uit 1976 daterende&#13;
'Richtlijnen voor het toepassen van de Wet op de Ruimtelijke Ordening door gemeenten'&#13;
terzijde geschoven. Beide stukken gingen uit van de differentiatie in het&#13;
landelijk gebied - ook voor bossen - min of meer overeenkomstig het nieuwe&#13;
ontwerp-streekplan (landelijke gebieden I tot en met IV). Het betekent tevens dat&#13;
de meeste gemeenten kennelijk van oordeel waren dat het overgrote deel der bossen&#13;
een eigen relevant ruimtelijk karakter heeft en qua beheer niet in planologische zin&#13;
te zeer moet worden ingeperkt. In de bekende trits - bestemming, inrichting en beheer&#13;
- een juist uitgangspunt. Ook blijkt dat deze gemeenten behoefte hebben om&#13;
een klein deel der bossen - mogelijk in verband met de kwetsbaarheid van aanwezige&#13;
natuurwaarden - een verdere bescherming te bieden. Hiervoor is gekozen voor&#13;
de bestemmingen met omschrijvingen als: bosgebied met accent op natuur, natuurgebied&#13;
en natuurmonument.&#13;
Als het beeld van de gegeven bestemmingen aan bossen met inachtneming van gebruiksbepalingen,&#13;
vrijstellingen en aanlegvergunningen wordt overzien kan de conclusie&#13;
alleen maar zijn dat de 'bos'bestemmingen de zaken voor het multifunctionele&#13;
bos en het daarop geënte beheer redelijk adequaat regelen. Daarbij wordt er van uitgegaan&#13;
dat gevraagde aanlegvergunningen worden verleend. Toegestane werken als&#13;
afscheidingen (wildrasters!), borden en banken zijn veelal objectief bepaald. Bebouwing&#13;
ten behoeve van gereedschapsberging en/of schuilgelegenheden eveneens, al&#13;
zijn noodzakelijke voorzieningen voor een goed wildbeheer en de bosbrandpreventie&#13;
schaars geregeld. Voor de passieve recreatie zijn te weinig mogelijkheden (picknickbanken&#13;
e.d.).&#13;
Een aanlegvergunning is vereist voor het ontbossen,de winning van bosstrooisel&#13;
en het wijzigen in reliëf of waterhuishouding. Voor ontbossen is dat zinledig, daar&#13;
dit adequaat met wettelijke controle is geregeld in de Bos wet.&#13;
Bij de agrarisch gerichte bestemmingen is de kwestie van bouwwerken, andere&#13;
werken en bebouwing slecht of niet geregeld. Ook gelden daarbij - en dat is toch&#13;
vreemd - veel meer aanlegvoorschriften vooral gericht op in de bosbouw normaal&#13;
te achten beheershandelingen (vellen, rooien) dan bij de bosbestemmingen. In de&#13;
natuurgerichte bestemmingen zijn er ook gebruiksbeperkingen (heiningen, borden,&#13;
recreatieve voorziening). Er zijn beperktere mogelijkheden voor bebouwing zoals&#13;
schuren/bergingen en waar mogelijk is de vergunningsprocedure zoveel zwaarder&#13;
dat moet worden betwijfeld of daadwerkelijk een vergunning zal worden verstrekt.&#13;
Ook het aanleg-vergunningenstelsel is zwaarder dan bij de bosbestemmingen; het&#13;
aantal verbodsregelingen is groter, terwijl de clausules op grond waarvan een aanlegvergunning&#13;
kan worden verstrekt het zeer twijfelachtig maken of alle nodige beheershandelingen&#13;
op tijd kunnen worden verricht. Zo moet er om advies van de inspecteur&#13;
NBOR (thans directeur Landelijke Gebieden en Kwaliteitszorg geheten)&#13;
worden gevraagd. Veelal is ook een 'verklaring van geen bezwaar' van Gedeputeerde&#13;
Staten nodig, terwijl de toetsing aan de in de doeleindenomschrijving gegeven&#13;
bestemming, die niet primair is gericht op het bosbedrijf, de kans op een weigering&#13;
ervan reëel maakt.&#13;
Tussen de aan bossen gegeven bestemmingen in eenzelfde gemeente is hier en daar sprake van werkelijke futiele verschillen in bij voorbeeld het toestaan van 'andere&#13;
werken' en de aanlegvergunningsbepalingen. Men moet zich toch afvragen of zo'n&#13;
detaillering zin heeft.&#13;
2.3.2. Veluwe11&#13;
Van de 17 gemeenten zijn van de bestemmingsplannen er 11 door Adviesbureau's e.d.&#13;
opgesteld (waarvan 7 door hetzelfde bureau), 4 door de gemeenten zelf en 2 door&#13;
gemeenten in samenwerking met externe deskundigen. Een relatie tussen de kwaliteit&#13;
van de plannen en de opstellende instantie is moeilijk aantoonbaar en lijkt eerder&#13;
afhankelijk van het tijdstip waarop het plan is opgesteld, dan van de opsteller ervan.&#13;
Voorschriften&#13;
De, na het wegvallen van de Meldingsplicht voor de zogenaamde 'Lijstgebieden', in&#13;
1970 opgestelde modelbepalingen (Beraadsgroep 1970) zijn door de meeste gemeenten&#13;
op de Veluwe in grote lijnen overgenomen. De hierin voor de voormalige&#13;
meldingsgebieden onderscheiden 3 bestemmingen 'bosgebied', 'natuurgebied' en&#13;
'agrarisch gebied met natuur-wetenschappelijke waarde' zijn bij de meeste bestemmingsplannen&#13;
terug te vinden.&#13;
De als bestemming 'bos' aangewezen gronden zijn meestal bestemd voor het: instandhouden&#13;
van het bos ten behoeve van het behoud van landschappelijke, bosbouwkundige,&#13;
natuurwetenschappelijke en recreatieve waarden (multifunktioneel).&#13;
De als bestemming 'natuurgebied' aangegeven gronden zijn meestal bestemd voor het&#13;
behoud en herstel van de aldaar voorkomende danwei eigen landschappelijke,&#13;
natuurwetenschappelijke of cultuurhistorische waarden. Bij de bestemming 'landgoed'&#13;
aangewezen gronden zijn bestemd voor het behoud en herstel van de aldaar&#13;
voorkomende, dan wel daaraan eigen landschappelijke en natuurwetenschappelijke&#13;
waarden, alsmede van de daarop voorkomende waardevolle bebouwing. 'Bos- of&#13;
parkstroken/afschermende beplantingen' dienen duidelijk ter visuele afscheiding ten&#13;
opzichte van andere bestemmingen of ten behoeve van aanwezige landschappelijke&#13;
waarden. Aan de bestemming'houtsingel, -opstand, -wal' wordt naast een&#13;
landschappelijke ook een duidelijke natuurwetenschappelijke en/of cultuurhistorische&#13;
waarde toegekend. Ze worden slechts in 3 plannen expliciet als bestemming&#13;
aangegeven (Putten, Barneveld-voorontwerp, Elburg). In de overige plannen - voor&#13;
zover aanwezig - vallen ze onder de bestemming 'agrarisch gebied met bijzondere&#13;
waarden'. In een enkel geval worden ze binnen deze bestemmingsomschrijving apart&#13;
vermeld (Rheden).&#13;
Naast bovenstaande bestemmingen wordt herhaaldelijk de dubbelbestemming&#13;
'waterwingebied' in bossen aangegeven. Deze bestemming is vrijwel identiek aan die van&#13;
'bos'. Alleen woren er aanvullende gebruiksvoorschriften gesteld en is de aanlegvergunningenvereiste&#13;
uitgebreider ter veiligstelling van de waterwinning. Overige aangetroffen bestemmingen waarbij sprake is van de aanwezigheid van bosbegroeiing&#13;
staan ook in bijlage 2 vermeld.&#13;
De voorschriften omtrent gebruik van grond met de bestemming 'bos' of de&#13;
bestemming 'natuurgebied' zijn binnen de meeste plannen vrijwel gelijkluidend;&#13;
echter tussen de verschillende plannen nogal uiteenlopend. Ook de aangegeven&#13;
vrijstellingsbevoegdheden door B en W verschillen binnen de plannen ten aanzien&#13;
van beide categorieën weinig, des te meer tussen de afzonderlijke plannen.&#13;
En wel tussen enkel de opmerking dat vrijstelling verleend kan worden als strikte&#13;
toepassing van de verboden (of delen ervan) zou leiden tot een beperking van het&#13;
meest doelmatige gebruik die niet door dringende redenen wordt gerechtvaardigd,&#13;
tot een volledige opsomming van alle toegestane bebouwing, gebruik van opstallen&#13;
en ander gebruik van de grond, waarvoor, vrij stelling verleend kan worden. Voorschriften&#13;
omtrent gebruik ten aanzien van de bestemming 'landgoed' beperken zich&#13;
vooral tot de bebouwing op deze gronden. Voorschriften ten aanzien van kleinere&#13;
beplantingselementen (houtsingels, bosstroken e.d.) voorzien, soms in samenhang&#13;
met een aanlegvergunningenvereiste (alleen in de meest recente plannen, in een adequate&#13;
bescherming van deze elementen ten aanzien van het gebruik.&#13;
Naast gebruiksvoorschriften omtrent bebouwing, ander gebruik van de grond en&#13;
gebruik van opstallen worden in de Voorschriften-gedeeltes van bestemmingsplannen&#13;
meestal ook aanlegvergunningen als vereiste gesteld bij een bestemming, voor&#13;
daarbij exact omschreven werken en werkzaamheden. De aanlegvergunningenvereiste&#13;
ten aanzien van 'bos' of 'natuurgebied' zijn voor de meeste plannen in grote&#13;
lijnen identiek. Vergunningen zijn in vrijwel alle plannen vereist voor bij voorbeeld:&#13;
- 'het aanleggen of verharden van wegen, paden, banen...'&#13;
- 'werken die wijzigingen in de waterstand of -huishouding ten gevolge hebben of&#13;
beogen...'&#13;
- 'het lozen van, of het storten van voorwerpen, stoffen...'&#13;
- 'het ontginnen, bodemverlagen of afgraven, ophogen en egaliseren van...'&#13;
- 'het winnen van bosstrooisel of mos'&#13;
- 'het aanbrengen van bovengrondse of ondergrondse transportleidingen, energieof&#13;
telecommunicatie leidingen...'&#13;
Kortom activiteiten waarover de Boswet zich niet uitspreekt. Het verschil zit vooral&#13;
in de aanvullende vergunningen die voor natuurgebieden vereist worden voor bijvoorbeeld:&#13;
- 'het aanwenden van biociden...'&#13;
- 'het bebossen of oprichten van kruidachtige of houtige gewassen op gronden die&#13;
ten tijde van het ontwerp ter visie leggen van het plan niet met een dergelijke vegetatie&#13;
begroeid waren'.&#13;
In de praktijk liggen echter de meeste problemen, naast deze aanvullende vergunningen,&#13;
bij de aanleg-vergunningvereiste ten aanzien van 'het vellen of rooien van&#13;
houtgewas of het verrichten van werkzaamheden, welke dood of ernstige beschadiging&#13;
van het houtgewas ten gevolge hebben', of ten aanzien van het herplanten van&#13;
terreinen. In vrijwel alle plannen wordt in een apart voorschrift opgemerkt dat 'indien&#13;
werken of werkzaamheden zullen worden uitgevoerd in een beschermd gebied&#13;
in de zin van de Natuurbeschermingswet en waarvoor ingevolge artikel 12 van die Wet een vergunning van het Ministerie van CRM is vereist, dan wel handelingen&#13;
welke zijn voorzien in een beheersplan als bedoeld in artikel 14 van die wet, een&#13;
dergelijke vergunning niet vereist is'.&#13;
In tegenstelling tot de Natuurbeschermingswet is de plaats van de Boswet niet&#13;
zo eenduidig geregeld. In 7 bestemmingsplannen is in deze aanlegvergunning&#13;
opgenomen dat geen vergunning vereist is 'indien en voor zover dat geregeld is&#13;
in de Boswet', in de overige 10 plannen ontbreekt deze clausule. Zeven&#13;
bestemmingsplannen merken op dat geen vergunning vereist is 'indien het&#13;
betreft normale beheers- en onderhoudswerkzaamheden'. In 2&#13;
bestemmingsplannen wordt alleen opgemerkt 'anders dan bij wijze van&#13;
verzorging'. Het bestemmingsplan Oldebroek (1980) is het duidelijkst.&#13;
Opgemerkt wordt dat een vergunning vereist is ten aanzien van vellen en&#13;
rooien voor zover dit niet reeds geregeld is, danwel is uitgesloten van regeling&#13;
in de Boswet, danwel aan de bevoegdheid van de gemeente is onttrokken&#13;
overeenkomstig het gestelde in art. 15 van de Boswet, dan wel behoort tot de&#13;
normale bedrijfsvoering of tot het normale onderhoud.&#13;
Het aanlegvergunningenstelsel ten aanzien van afzondelijke&#13;
beplantingselementen (houtwallen, -singels, -opstanden) biedt alleen in recente&#13;
plannen voldoende beschermingsmogelijkheden voor deze elementen. Bij de in&#13;
enkele oudere bestemmingsplannen onderscheiden 'bos- of parkstroken'&#13;
daarentegen ontbreekt een vergunningenstelsel ten aanzien van velling of&#13;
rooien van houtgewassen.&#13;
Wanneer er sprake is van de aanwezigheid van beplantingselementen binnen&#13;
'agrarisch waardevolle gebieden', dan worden deze elementen over het&#13;
algemeen voldoende middels aanlegvergunningen beschermd. Dat dit in&#13;
sommige gevallen gewenst is blijkt uit het feit dat op basis van de Boswet bij&#13;
aanvraag voor boselementen niet zijnde een boskern (i.c. kleiner dan 5 ha&#13;
aaneengesloten bosgebied) ontheffing van herplant ter plaatse kan worden&#13;
verleend indien voldaan wordt aan enkele voorwaarden, met name ten aanzien&#13;
van herplant elders van een vergelijkbaar areaal (compensatieregeling). In deze&#13;
gevallen beschermt de Boswet deze landschappelijke elementen ter plaatse niet&#13;
en is het op zijn plaats dat als de bestemming daartoe aanleiding geeft&#13;
(bijvoorbeeld agrarisch gebied met landschappelijke waarde) via een&#13;
aanlegvergunningenstelsel een beïnvloedingsmogelijkheid te creëren op de&#13;
landschappelijke ontwikkeling.&#13;
Voor opstanden kleiner dan 5 ha en groter dan 10 are, die deel uitmaken van&#13;
een geregistreerde bosbouwonderneming kan echter slechts voor rooien of&#13;
ontginningen een aanlegvergunning vereist worden, niet voor de velling.&#13;
2.3.4. Utrecht&#13;
De verschillen zijn in deze provincie zeer uiteenlopend. Derhalve wordt volstaan&#13;
met de aanduidingen van bossen in de desbetreffende bestemmingsplannen&#13;
buitengebied.&#13;
Als we de aanduidingen voor het bos dat ook bos moet blijven, beschouwen,&#13;
komen we de volgende aanduidingen tegen12: - agrarisch gebied&#13;
- agrarisch gebied met landschappelijke waarde*&#13;
- agrarisch gebied met landschappelijke en natuurwetenschappelijke waarde*&#13;
- agrarisch gebied met cultuurhistorische waarde&#13;
- agrarisch gebied met landschappelijke, natuurwetenschappelijke en&#13;
cultuurhistorische waarde*&#13;
- natuurwetenschappelijk waardevol gebied met agrarisch gebruik&#13;
- gebied met natuurwetenschappelijke en landschappelijke waarden met&#13;
agrarisch gebruik*&#13;
- natuurwetenschappelijk waardevol gebied met agrarisch gebruik&#13;
- agrarische doeleinden B&#13;
- agrarisch gebied I en II*&#13;
- natuurterrein*&#13;
- natuurgebied*&#13;
- natuurgebied A&#13;
- natuurreservaat&#13;
- cultuurmonument*&#13;
- uiterwaarde*&#13;
- militair terrein met landschappelijke en natuurwetenschappelijke waarde*&#13;
- groen en plantsoen&#13;
- recreatiegebied met landschappelijke en natuurwetenschappelijke waarde*&#13;
- recreatieve doeleinden&#13;
- verblijfsrecreatie*&#13;
- dagrecreatie&#13;
- bos&#13;
- bos- en natuurgebied&#13;
- bosgebied I en II&#13;
- bosgebied&#13;
- landgoed&#13;
- bijzondere doeleinden I en II*&#13;
- bijzondere doeleinden III en IV&#13;
Aan de met een * gemerkte aanduidingen is een aanlegvergunningenstelsel&#13;
gekoppeld. Daarin wordt ondermeer het vellen of rooien of op andere&#13;
wijze teniet doen van houtgewas aan een aanlegvergunning gekoppeld. Soms&#13;
wordt daar wel de clausule aan toegevoegd: 'voorzover de Boswet niet van&#13;
toepassing is' of 'indien dit niet door een andere instantie wordt geregeld' of&#13;
'indien het geen natuurmonument betreft'.&#13;
Van de particuliere boseigenaren blijkt ca. 30% problemen met&#13;
bestemmingsplannen te hebben ervaren. Het betreft hier hoofdzakelijk aanleg&#13;
en/of bouwvergunningen voor woningen, campings, parkeerterreinen en/of&#13;
wegen (dus niet het vegetatie-beheer). De bestemming 'natuur' kan wel&#13;
consequenties hebben voor het vegetatie-beheer.13 2.3.5. Noord-Brabant (agglomeratie Eindhoven)&#13;
De gemeenten die hier aan een onderzoek zijn onderworpen zijn Waalre (2 plannen),&#13;
Valkenswaard (2 plannen), Budel, Leende, Heeze, Geldrop en Mierlo.14 Uit&#13;
de kwantitatieve toetsing van aan bossen gegeven bestemmingen bleek het volgende:&#13;
- een overgroot deel van de oppervlakte bos heeft een bestemming 'bos/bosgebied'&#13;
en/of 'houtopstand' gekregen (van 65% tot 100%),&#13;
- een klein deel van de oppervlakte bos, in slechts drie gemeenten heeft de bestemming&#13;
'natuurgebied' gekregen (van 20% tot 30%).&#13;
Het provinciaal beleid geeft door middel van het vigerende streekplan van 1978 en&#13;
richtlijnen van Gedeputeerde Staten herzien in 1981 aan, dat een aparte bestemmingsaanduiding&#13;
voor de instandhouding van boscomplexen ter uitoefening van de&#13;
bosbouw als tak van bodemcultuur in de meeste gevallen gewenst is. Als aanduiding&#13;
wordt 'bosgebied' aanbevolen. Dit zijn de gebieden waar de belangen van de bosbouw&#13;
overwegen. Hieronder worden verstaan de belangen van de houtteelt, landschap, natuur&#13;
en recreatie, welke in principe nevenschikkend zijn. Externe invloeden en niet op de&#13;
bestemming gerichte bebouwing dienen door middel van verbodsbepalingen en/of een&#13;
stelsel van aanlegvergunningen te worden geweerd. Het 'normale' op de bestemming&#13;
gerichte gebruik moet kunnen plaatshebben. De Boswet biedt voor de instandhouding&#13;
in het algemeen voldoende waarborgen, aldus GS.&#13;
Als het beeld van de aan bossen gegeven bestemmingen met de verdere voorschriften&#13;
wordt overzien kan de conclusie worden getrokken dat een eigenaar/beheerder&#13;
voldoende ruimte wordt gelaten om zijn bossen multifunctioneel te beheren. Daarbij&#13;
wordt er van uitgegaan dat aanlegvergunningen voor het normale beheer en exploitatie&#13;
niet behoeven te worden aangevraagd en voor het overige in redelijkheid worden&#13;
verleend.&#13;
Toegestane (bouw)werken als afscheidingen, verwijsborden en banken zijn onvoldoende&#13;
geregeld of niet objectief aangegeven. Voor jacht- en wildbeheer of natuurstudie&#13;
zijn er in de meeste gevallen regelingen getroffen; voor de brandpreventie onvoldoende.&#13;
Ook zo voor voorzieningen voor de passieve recreatie (picknickbanken e.d.).&#13;
De gemeenten Waalre en Leende kennen bebouwingsmogelijkheden voor (beheerders)&#13;
woningen. Behalve in Heeze zijn er (beperkte) mogelijkheden voor de bouw&#13;
van werkschuren en/of schuilgelegenheden.&#13;
Het op de bosbouw gerichte stelsel van aanlegvergunningen - naast het weren van&#13;
externe invloeden - geldt bij de meeste gemeenten voor:&#13;
- vellen of rooien van hout of houtgewassen;&#13;
- bebossen van niet beboste gronden (soms ook voor ontbossen van beboste gronden);&#13;
- ontginnen, afgraven, bodem verlagen en/of egaliseren;&#13;
- het wijzigen van de waterhuishouding of grondwaterstand. Het normale onderhoud kan zonder problemen plaatshebben al moet altijd worden&#13;
afgewacht of beheerder en gemeente daarbij hetzelfde voor ogen hebben.&#13;
Veel verschil voor bossen gelegen in een bos- of een natuurbestemming is er niet&#13;
voor wat de voorschriften betreft.&#13;
De gemeente Budel (voorontwerpplan) kent een verkorte planologische procedure&#13;
via art. 11 WRO om de bestemming 'bosgebied' te veranderen in 'natuurgebied'.&#13;
Daarbij zijn de toetsingscriteria uitsluitend gebaseerd op beheershandelingen namelijk&#13;
een natuurgericht en aan de houtproduktie onttrokken beheer. Een ernstige ontwikkeling.&#13;
3. BOS EN BOSBOUW&#13;
Wat onder bosbouw kan worden verstaan is in 1977 omschreven in de Structuurvisie&#13;
op het bos en de bosbouw. Aldaar wordt gesteld, dat bosbouw de menselijke activiteit&#13;
is die is gericht op ontwikkeling en instandhouding van bos ten behoeve van gebruik&#13;
door de mens. Het belangrijkste aspect is de duurzame instandhouding ervan.&#13;
Dat is voor de planologie een belangrijk kenmerk. Er is bij bos altijd sprake van&#13;
blijvend opgaand hout. Een meer planologische omschrijving volgt later. Hier te&#13;
lande draagt de bosbouw een sterk cultuurlijk karakter. Vrijwel alle Nederlandse&#13;
bossen zijn door mensen aangelegd; natuurlijk bos komt niet of nauwelijks voor.&#13;
Het bos kan verschillende maatschappelijke functies vervullen. De betekenis die&#13;
door de samenleving aan de diverse functies van het bos wordt toegekend, kan afwijken&#13;
van de betekenis die de direct betrokkenen bij het individuele bosbedrijf&#13;
daaraan toekennen.&#13;
Voor het bosbedrijf zal de houtproduktiefunctie in het algemeen van grote betekenis&#13;
zijn, omdat de houtproduktie het economische draagvlak van het bosbedrijf&#13;
vormt. Voor de continuïteit van het bedrijf zijn de inkomsten uit de houtproduktie&#13;
onmisbaar. Bosbedrijven moeten dan ook de vrijheid hebben de bedrijfsvoering in&#13;
sterke mate op de houtproduktie te richten.&#13;
Evenwel, voor de door de overheid en de in overwegende mate door de overheid&#13;
gesubsidieerde verenigingen en stichtingen van algemeen nut gedreven bosbedrijven&#13;
zullen ook openluchtrecreatie en/of natuurbehoud primaire doelstellingen kunnen&#13;
zijn, aangezien de overheid optreedt als behartiger van algemene maatschappelijke&#13;
belangen als openluchtrecreatie en natuurbehoud. Deze bedrijven zijn daarbij voor&#13;
hun continuïteit niet of althans in mindere mate afhankelijk van de inkomsten uit&#13;
het bedrijf zelf. Dit neemt echter niet weg, dat ook voor deze bedrijven de inkomsten&#13;
uit de houtproduktie onmisbaar zijn.&#13;
Dat bossen - het resultaat van bosbouwkundig handelen - ook andere functies&#13;
kunnen vervullen dan houtproduktie, bij voorbeeld op het gebied van de recreatie,&#13;
het natuurbehoud en het landschapsschoon, mag er niet toe leiden, dat uit het oog&#13;
wordt verloren dat de bosbouw een economische activiteit is met produktie- en&#13;
werkgelegenheidsaspecten.&#13;
Er is dus in vrijwel alle gevallen sprake van 'bedrijfsmatige' exploitatie, waarbij&#13;
dient te worden beseft dat houtoogst als regel pas na een zeer lange periode plaatsheeft. Dit in tegenstelling tot de landbouw waar van korte, veelal jaarlijkse omlopen&#13;
sprake is. De vaste jurisprudentie over de vraag wat bedrijfsmatige bos-exploitatie is,&#13;
bevestigt dat een lange cylcus karakteristiek is voor de bedrijfsmatig uitgeoefende&#13;
bosbouw.&#13;
In het licht van het voorgaande behoren bossen in planologische zin op streekplanniveau&#13;
te worden omschreven als gebieden waar de bosbouw bedrijfsmatig&#13;
wordt uitgeoefend, gericht op de duurzame instandhouding van het bos en op de&#13;
ontwikkeling van het multifunctioneel gebruik ervan. De (hoofd)functies hierbij&#13;
zijn: houtproduktie, recreatie, natuurbehoud en landschappelijke functie.&#13;
4. DE FUNCTIES VAN HET BOS&#13;
Een belangrijk gedeelte van het Nederlandse bosbestand is in de tweede helft van de&#13;
vorige eeuw en in de loop van deze eeuw aangelegd. Veel bossen zijn dus nog jong en&#13;
bevinden zich nog duidelijk in een opbouwfase. Desondanks vervullen zij hun functies&#13;
op het gebied van de houtproduktie, openluchtrecreatie en landschapsvorming. Ook&#13;
hebben zich in sommige bossen bepaalde natuurlijke waarden kunnen ontwikkelen. Dit&#13;
laatste hangt weer samen met het relatief gering menselijk ingrijpen gedurende de&#13;
lange produktiecyclus die de bosbouw kenmerkt. Deze diverse functies worden bij een&#13;
normaal multifunctioneel beheer doorgaans gelijktijdig gerealiseerd. Het is uiteraard&#13;
mogelijk het beheer zodanig in te richten, dat plaatselijk of tijdelijk één functie gaat&#13;
overheersen. Daarbij zal er steeds voor moeten worden zorggedragen dat terugkeer&#13;
naar multifunctioneel bos mogelijk blijft. De overheid kan door haar beleid een&#13;
dergelijke ontwikkeling stimuleren. Zij dient zich daarbij overigens dan wel terdege&#13;
rekenschap te geven van zowel de bedrijfseconomische als de macro-economische&#13;
gevolgen van zo'n beleid in het bijzonder indien de hout-produktiefunctie wordt&#13;
beperkt ten gunste van andere functies.&#13;
Op het planologische vlak dient de overheid haar beleid zodanig te richten dat&#13;
bossen en voor de bosbouw te benutten gronden als zodanig in stand blijven en er&#13;
voor zorg te dragen dat externe invloeden die de ontwikkeling van bossen kunnen&#13;
schaden zoveel mogelijk worden geweerd. Bos heeft daarbij de (unieke) eigenschap dat&#13;
er een aantal (planologische) functies tegelijkertijd wordt vervuld.&#13;
Met betrekking tot de (hoofd)functies kan het volgende worden opgemerkt.&#13;
4.1. De houtproduktiefunctie van het bos&#13;
De houtproduktiefunctie van het bos is voor de bedrijven van grote betekenis, omdat&#13;
de opbrengst van het hout in economisch opzicht de basis vormt van de bosbouw.&#13;
Doch niet alleen voor de bosbedrijven is de houtproduktie van belang, ook voor de&#13;
samenleving als geheel is de houtproduktie van grote, steeds toenemende betekenis.&#13;
Het Nederlandse bos brengt jaarlijks circa 1 miljoen m3 hout voort, dit is rond 8%&#13;
van de totale houtbehoefte. Nederland is dus sterk afhankelijk van import. Deze import komt uit landen die zelf in toenemende mate worden geconfronteerd met een&#13;
ongunstige wijziging van de vraag-aanbodverhoudingen, zodat de mogelijkheden&#13;
om de houtbehoefte uit import te dekken in de toekomst beslist zullen afnemen.&#13;
In het licht van deze ontwikkeling is het van niet te onderschatten belang, dat de&#13;
graad van zelfvoorziening voor wat betreft de grondstof hout op peil wordt gehouden&#13;
of, beter nog, wordt verhoogd. Om dat te bereiken dient de houtproduktiefunctie&#13;
van de Nederlandse bossen zoveel mogelijk te worden gestimuleerd. In het planologisch&#13;
beleid betekent het dat de produktie van hout niet onnodig mag worden belemmerd.&#13;
4.2. De recreatiefunctie van het bos&#13;
Door de verstedelijking en de toeneming van zowel vrije tijd als mobiliteit van de&#13;
bevolking is de recreatieve betekenis van het bos de laatste decennia sterk toegenomen.&#13;
Bos blijkt vanwege zijn geheel eigen belevingswaarde een door velen gezocht&#13;
recreatieobject te zijn. Het is bij uitstek geschikt voor de extensieve recreatie. Blijkens&#13;
de statistiek van zomervakanties (Nationaal Bureau voor het Toerisme) noemt&#13;
50% van de Nederlandse vakantiegangers 'bos en hei' als hun vakantiebestemming.&#13;
Bosrijke streken zijn ook bijzonder in trek voor intensieve recreatievormen en voor&#13;
de verblijfsrecreatie. Deze laatste recreatievormen mogen geen 'parasiterende' effecten&#13;
krijgen, in die zin, dat de bosbedrijven slechts de nadelige effecten van de recreatiedruk&#13;
krijgen en geen mogelijkheden krijgen geboden om daarvan ook in financieel&#13;
opzicht voordeel te genieten. In de planologie betekent het dat er ruimte moet&#13;
zijn om in bossen bepaalde vormen van - vooral passieve - recreatie toe te laten.&#13;
De (vaak beperkte) voorzieningen zullen moeten kunnen worden aangelegd. Daarentegen&#13;
zullen de negatieve effecten van de recreatie beter gereguleerd moeten worden&#13;
of geweerd.&#13;
4.3. De natuurbehoudsfunctie van bos&#13;
De natuurbehoudsfunctie van bos komt tot uitdrukking in de aanwezigheid van natuurlijke&#13;
waarden, die dankzij de lange produktiecyclus die de bosbouw kent in vrijwel&#13;
alle bossen tot ontwikkeling komen. Deze waarden - men zou kunnen spreken&#13;
van produktiebegeleidende natuurwaarden - zijn gebonden aan een normaal bosbeheer.&#13;
Deze blijven bij een normaal bosbeheer, ook al wordt er regelmatig geveld&#13;
en ingeplant, behouden. Het kan een beheersdoelstelling van een eigenaar zijn om&#13;
juist de natuurbehoudsfunctie extra te accentueren. De planologie dient daartoe de&#13;
nodige ruimte te bieden, mits de instandhouding van het bos gegarandeerd blijft.&#13;
Overigens dient te worden opgemerkt dat naarmate er sprake is van achtereenvolgend&#13;
meer generaties bos op dezelfde grond, de rijkdom van variatie in de levensgemeenschap&#13;
bos toeneemt. Dit is niet alleen van belang voor de natuurbehoudsfunctie.&#13;
Ook voor de exploitatie - grotere houtoogst per hectare, betere omstandigheden&#13;
voor natuurlijke verjonging, geringe kwestbaarheid van de opstand - wordt de situatie gunstiger. Bovendien wordt de belevingswaarde vergroot (landschapsbeleving/&#13;
recreatie). Slechts indien er sprake is van aantoonbare ( = objectief vast te&#13;
stellen) zeer grote kwetsbaarheid van de natuurwaarden, dient in het kader van de&#13;
planologie te worden afgewogen of een doeleindenomschrijving van 'bosgebied' voldoende&#13;
bescherming biedt of dat aan een meer conserverende bestemming moet worden&#13;
gedacht. In het laatste geval is de bosinstandhouding meestal geen doelstelling meer en&#13;
wordt er een andere terreinontwikkeling voorgestaan (woeste grond/natuurmonument).&#13;
Daarbij is het niet uitgesloten dat de uiteindelijk beoogde bestemming in strijd komt&#13;
met de Boswet (instandhouding door middel van de herinplantplicht). Voorts moet er&#13;
rekening mee worden gehouden, dat bosomlopen veel langer duren dan de&#13;
herzieningstermijn van streekplannen. Dat vereist een zorgvuldige afweging.&#13;
4.4. De landschappelijke functie van bos&#13;
Bossen en andere houtopstanden zijn structuurbepalende elementen in het landschap,&#13;
die belangrijk bijdragen tot de afwisseling van het landschap. Deze afwisseling bestaat&#13;
doordat bossen en houtopstanden hoogte- en leeftijdsverschillen te zien geven,&#13;
benevens afwisseling van houtsoorten. Ook randeffecten en afwisseling tussen open en&#13;
besloten landschapsbeelden zijn een gevolg van de aanwezigheid van bossen en&#13;
houtopstanden. Bovendien is van belang, dat het bosmilieu zijn eigen specifieke&#13;
belevingswaarde bezit. Niet voor niets oefenen bosrijke gebieden een duidelijke&#13;
aantrekkingskracht uit op vele mensen en is het beleid gericht op de aanleg van&#13;
dergelijke gebieden in de nabijheid van grote steden. Voor de duurzame instandhouding&#13;
van landschapsbeelden en het dynamische karakter is verjonging essentieel, ongeacht&#13;
de wijze waarop deze geschiedt. Het oogsten van hout draagt derhalve bij tot het&#13;
behoud van de landschappelijke functie van bossen.&#13;
4.5. Monofunctioneel bos&#13;
Vrijwel altijd zal er sprake zijn van multifunctioneel bos, waarin de genoemde functies&#13;
doorgaans gelijktijdig worden gerealiseerd. Slechts in uitzonderingsgevallen kan het&#13;
wenselijk zijn een beheer te voeren, dat volledig gericht is op het behoud en de&#13;
ontwikkeling van één bepaalde functie.&#13;
5. BELEIDSINSTRUMENTEN&#13;
Als instrumenten die gericht zijn op de instandhouding van het bos kunnen worden&#13;
genoemd:&#13;
- De Boswet: Bij kap is de boseigenaar verplicht om tot herbeplanting over te gaan.&#13;
Een belangrijke uitzondering op de herplantplicht is de kap van bos voor de uitvoering&#13;
van werken in het kader van een goedgekeurd bestemmingsplan, waarbij het bos niet&#13;
kan worden gehandhaafd. - De Beschikking Bosbijdragen 1983: Om bij te dragen in de kosten van de instandhouding&#13;
van het bos is voorzien in een jaarlijkse vaste bijdrage per ha bos, de&#13;
zogenaamde bosbijdrage. Bij openstelling van het bosbezit bedraagt deze bijdrage&#13;
ƒ 95 per ha per jaar. Bovendien voorziet deze beschikking in een bijdrage in&#13;
de kosten van herbeplanting en onrendabele werkzaamheden (75%).&#13;
- De Natuurschoonwet: Deze fiscale wet biedt de mogelijkheid tot vermindering&#13;
van de vermogens- en successiebelasting voor landeigenaren, op voorwaarde dat&#13;
het betreffende landgoed 25 jaar als geheel in stand wordt gehouden.&#13;
- De Wet Ruimtelijke Ordening (WRO): Deze wet voorziet in de mogelijkheid dat&#13;
gemeenten via het bestemmingsplan activiteiten weren die in strijd zijn met de&#13;
bestemming van het bos.&#13;
- Beschikking bijdragen herbeplantingen: Voor zover de Beschikking Bosbijdragen&#13;
niet voorziet in een bijdrage voor de herbeplanting, geeft deze Beschikking&#13;
daar de mogelijkheid voor.&#13;
- De milieuwetgeving in de meest ruime betekenis. Tot de wetten op dit gebied behoren&#13;
onder meer de Wet geluidhinder en de Hinderwet. De milieuwetgeving is&#13;
van belang voor het tegengaan van de verontreiniging van lucht, water en bodem,&#13;
alsmede voor het verminderen van geluidsoverlast.&#13;
- Onroerendgoedbelasting (OGB): Voor bedrijfsmatig geëxploiteerd bos, dat zijn&#13;
als regel de bossen die geregistreerd zijn bij het Bosschap, geldt een algehele vrij&#13;
stelling.&#13;
Als instrumenten die gericht zijn op de verbetering van de functievervulling van&#13;
het bos kunnen worden genoemd:&#13;
- De Beschikking Bosbijdragen 1983: Particulieren en gemeenten kunnen op grond&#13;
van deze beschikking ook een bijdrage verkrijgen in de kosten van het onderhoud&#13;
van het bos. Daarbij gaat het zowel om de kosten van de bosverzorging, als om&#13;
de recreatieve voorzieningen en de natuurtechnische maatregelen bij bosbezittingen&#13;
groter dan 5 ha (in bepaalde gevallen vanaf 1 ha).&#13;
- De Beschikking Bijdrage Werkgelegenheid in de Bosbouw 1984-1985: Deze regeling&#13;
biedt onder andere de mogelijkheid voor een bijdrage in de kosten (van&#13;
90%), te verkrijgen bij omvorming, snoei, onrendabele dunningen, vrijstellen,&#13;
prunusbestrijding, onderhoud aan wegen en waterlopen e.d. De werkzaamheden&#13;
moeten vóór 1986 zijn uitgevoerd.&#13;
- De planningsprocedure openluchtrecreatie: Deze biedt aan lagere overheden de&#13;
mogelijkheid een bijdrage van 75% in de kosten van aanleg van recreatievoorzieningen&#13;
te bekomen.&#13;
- De Beschikking Bijdragen Bosontsluiting: Met deze subsidieregeling wordt beoogd&#13;
de ontsluiting te verbeteren van particuliere bossen ten behoeve van een&#13;
meer doelmatige bedrijfsvoering. Door middel van deze beschikking kan een financiële&#13;
bijdrage worden verkregen in de kosten voor het vervaardigen van een&#13;
ontsluitingsplan, alsmede het verbeteren, verbreden, aanleggen en/of afsluiten&#13;
van andere dan verharde bedrijfswegen in de bossen.&#13;
- De Boswet: Deze wet biedt de mogelijkheden voor het subsidiëren van samen&#13;
werkingsverbanden .&#13;
Er is derhalve een instrumentarium beschikbaar, dat het mogelijk maakt multifunctioneel bosbeheer te voeren, waarbij de diverse maatschappelijke functies van het&#13;
bos gelijktijdig worden gerealiseerd. Daarbij is het uiteraard mogelijk, dat tijdelijk of&#13;
plaatselijk één functie gaat overheersen. Bovendien behoeft niet ieder bos altijd alle&#13;
functies gelijktijdig te vervullen. Overigens houdt multifunctioneel bosbeheer altijd&#13;
mogelijkheden tot accentverschuivingen in het beheer open, opdat op toekomstige&#13;
veranderingen in het maatschappelijk behoeftenpatroon kan worden ingespeeld.&#13;
6. MEERJARENPLAN BOSBOUW&#13;
Op 20 september 1984 is een sectorale visie verschenen: het Meerjarenplan Bosbouw&#13;
(MJP). Op landelijk niveau wordt over een integraal bosbeleidsplan beschikt, waarin&#13;
ruimtelijke en niet-ruimtelijke aspecten (grondstoffenvoorziening/maatschappelijke&#13;
wensen) zorgvuldig zijn afgewogen. Het MJP is dus zowel de uitwerking van het&#13;
ruimtelijke beleid (bestemming) als een beheervisie (inrichting en beheer).&#13;
Vooruitlopend op het recentelijk verschenen MJP, waarvan de vaststelling in 1986 zal&#13;
plaatshebben, heeft het Staatsbosbeheer gemeend eind 1983 een systeem van zogenaamde&#13;
'bosdoeltypen' met het bosbouwbedrijfsleven te moeten bespreken. De&#13;
daartoe zeer goed bezochte landelijke bijeenkomsten en daaropvolgende excursie&#13;
hebben aan boseigenaren een inzicht verstrekt over het denken op lange termijn. Een&#13;
bosdoeltype is een beschrijving van een bos dat een beheerder op lange termijn gezien&#13;
tot stand wil brengen. Een bosbouwkundige beschrijving van zijn lange termijndoelstelling.&#13;
Het bepalen van deze lange termijndoelstelling is een van de belangrijkste&#13;
beslissingen waarvoor de bosbouwer zich geplaatst ziet. Beheersmaatregelen die nu&#13;
worden genomen, hebben in de bosbouw gevolgen die zich over tientallen en soms&#13;
honderden jaren uitstrekken.&#13;
Zonder een lange termijndoelstelling is een gericht en doelmatig uitvoeren van die&#13;
beheersmaatregelen niet mogelijk.&#13;
De kenmerken van een bosdoeltype, op basis van de ouderdom van de bosgroeiplaats&#13;
en het grondgebruik bij de bosaanleg, zijn:&#13;
- de bossamenstelling;&#13;
- de opstandstructuur;&#13;
- de gewenste beheersmaatregelen.&#13;
Voor elk van de onderscheide groeiplaatsen is vervolgens beschreven welke van de&#13;
42 in het MJP aangegeven bosdoeltypen er op bosbouwkundig verantwoorde wijze&#13;
kunnen worden ontwikkeld.&#13;
De bosdoeltypen, zoals thans gepresenteerd, zijn globaal in te delen in drie categorieën,&#13;
te weten ten behoeve van:&#13;
- multifunctioneel bos: 22 typen,&#13;
- bos met overwegend houtproduktie (korte omlooptypen): 5,&#13;
- bos met accent op natuur: 15 typen.&#13;
Op regionaal niveau zal de vertaling van het ruimtelijk beleid en het sectorbeleid&#13;
enerzijds, en de keuze van bosdoeltype(n) door de boseigenaar anderzijds, plaats&#13;
moeten hebben. Het MJP zegt over de relatie tussen ruimtelijke bestemming en bosdoeltypen&#13;
het volgende15&#13;
Het bosdoeltypensysteem is zowel middel om het landelijke bosbouwbeleid tot uitdrukking&#13;
te brengen als middel om inzicht te geven in de mogelijkheden van een bestaand bos. De regering&#13;
heeft daarbij de volgende vertaling naar ruimtelijke bestemmingen en aanduidingen voor&#13;
ogen.&#13;
In het grootste deel van het bosareaal (± 82%) worden bosdoeltypen nagestreefd die erop&#13;
gericht zijn het bos voor zowel houtproduktie, natuurbehoud, openluchtrecreatie en de kwaliteit&#13;
van het landschap te laten functioneren, zonder dat een van de genoemde functies in het&#13;
gedrang komt. Dit deel van het areaal zou ondergebracht moeten worden in een bestemming&#13;
'bos' of 'bosgebied', waarbij in de doeleindenomschrijving het meervoudig functioneren tot&#13;
uitdrukking wordt gebracht. Binnen dit areaal zit een gedeelte (21%) van het totale areaal dat&#13;
vanuit het natuurbehoud minder gewaardeerd wordt dan de overige meervoudig functionerende&#13;
bossen, maar dit geeft geen aanleiding tot een afzonderlijke bestemming omdat het onderscheid&#13;
zich moeilijk laat vertalen in ruimtelijk relevante maatregelen. Een aanduiding of&#13;
bestemming tot bij voorbeeld 'produktie-bos' zou voor deze categorie ook niet juist zijn, omdat&#13;
deze bossen niet per definitie een hogere produktieve betekenis hebben dan de andere&#13;
meervoudig functionerende bossen.&#13;
In een beperkt deel van het bosareaal (± 18%) worden bosdoeltypen nagestreefd waarbij&#13;
het accent op de natuur wordt gelegd. Hierbij sluit een bestemming of aanduiding 'bos met&#13;
hoge natuurwaarde' (of bos met accent natuur/bos met hoofdfunctie natuur) het beste aan.&#13;
In die situaties waarin niet het in stand houden van het bos maar het omvormen naar andere&#13;
vanuit het natuurbehoud waardevolle situaties voor ogen staat (bij voorbeeld opschonen&#13;
van volgelopen heideterreinen) is niet een aanduiding/bestemming bos, maar een aanduiding/&#13;
bestemming natuurgebied op zijn plaats. Deze aanduiding/bestemming laat zich niet&#13;
koppelen aan een bosdoeltype omdat in stand houden van het bos niet wordt beoogd. In alle&#13;
andere gevallen, waarin in stand houden van het bos nagestreefd wordt, is het echter gewenst&#13;
dit in de aanduiding of bestemming tot uitdrukking te brengen door het hanteren van de&#13;
naam 'bos', al dan niet met een aanvulling.&#13;
Op streekplanniveau kan in het algemeen met de bovenaangegeven indeling worden volstaan.&#13;
Op bestemmingsplanniveau is bovendien het aangeven van de ca. 15 000 ha produktiebeplantingen&#13;
in korte omlopen, die de regering nastreeft, aan de orde. Een expliciet bestemmen&#13;
van deze beplantingen acht de regering ongewenst, omdat daardoor de flexibiliteit in&#13;
grondgebruik, die de regering juist nastreeft door ontheffing van de herplantplicht voor deze&#13;
bossen weer teniet wordt gedaan. De agrarische bestemming vormt in het algemeen geen belemmering&#13;
voor de aanleg van produktiebeplantingen. Het is echter wel gewenst om in gebieden,&#13;
waar landschappelijke of natuurwetenschappelijke waarden door de aanleg van deze beplantingen&#13;
geschaad kunnen worden, de aanleg aan een aanlegvergunning te binden of indien&#13;
nodig uit te sluiten.&#13;
Kleinere landschapselementen, die door hun geringe omvang niet als bos zijn aan te merken,&#13;
dienen bij voorkeur afzondelijk bestemd te worden. Wanneer dat niet mogelijk is, bijvoorbeeld&#13;
door gebrek aan voldoende exacte kaartgegevens, zullen deze kleinere elementen&#13;
moeten worden opgenomen in een hoofdbestemming 'agrarisch gebied' (met landschappelijke&#13;
en/of natuurwetenschappelijke waarde). De grens tussen wat als 'bos' dient te worden beschouwd&#13;
en wat als landschapselementen valt aan te merken is arbitrair. Een bruikbaar criterium&#13;
vormt de norm die bij de bosstatistiek wordt gehanteerd: als 'bos' wordt daar aangemerkt&#13;
opgaande beplanting groter dan een halve hectare en breder dan 30 m, waarbij de projectie&#13;
van de kronen van de bomen op het grondoppervlak meer dan 60% van het totale oppervlak&#13;
beslaat. De bestemming 'recreatiegebied' is op zijn plaats in situaties, waarin de instandhouding&#13;
van het bos uitsluitend of vrijwel uitsluitend plaatsvindt met het oog op de recreatie en houtoogst&#13;
of natuurwaarden niet op zich worden nagestreefd. De inrichting zal in dat geval in het&#13;
algemeen sterk op de recreatie zijn gericht, het bos zal in een gebied vermengd zijn met open&#13;
ruimten, waterpartijen etc. Deze situatie zal zich in verhouding tot het totale bosareaal maar&#13;
bij uitzondering voordoen. Wanneer zich binnen het geheel grotere bospartijen voordoen,&#13;
kunnen deze afzonderlijk tot 'bos' bestemd worden (...)&#13;
Voor de planvoorschriften is in het algemeen datgene van toepassing wat ook geldt voor&#13;
planvoorschriften voor andere bestemmingen waar waarden van natuur, landschap en recreatie&#13;
een rol spelen. Zo kunnen in het algemeen activiteiten als bouwen, verblijfsrecreatie, aanbrengen&#13;
van verhardingen, bodemverlagen of vuilstort worden verboden of aan een vergunning&#13;
worden gebonden.&#13;
Speciaal ten aanzien van bestemmingen voor bossen moet echter gewaakt worden voor het&#13;
onnodig aan aanlegvergunningen binden van handelingen, die het vegetatiebeheer betreffen.&#13;
Artikel 15, lid 2, van de Boswet en de met betrekking tot dit artikel ontstane Kroonjurisprudentie&#13;
omtrent bestemmingsplannen geven aan, dat een aanlegvergunning voor deze werkzaamheden&#13;
in de meeste gevallen niet op zijn plaats is. In bijzondere situaties, bijvoorbeeld&#13;
wanneer specifieke natuur- of landschapswaarden aanwezig zijn kan de lagere overheid een&#13;
aanlegvergunningsvereiste opnemen. Wel dient dan in de toelichting van het plan de noodzaak&#13;
daartoe duidelijk gemotiveerd te worden en dient verduidelijkt te worden wat de feitelijke&#13;
gevolgen zijn voor de boseigenaren (o.a. verhouding met beheersplan en aanduiding normaal&#13;
beheer en onderhoud). In het algemeen zal van deze situatie sprake zijn bij de bestemming&#13;
'bos met hoge natuurwaarde' (bos met hoofdfunctie natuur/accent natuur) die correspondeert&#13;
met de bosdoeltypen 23 t/m 37.&#13;
Relatie met beheersplan. Bij het hanteren van het aanlegvergunningsvereiste kunnen een&#13;
beheersplan en de in dit Meerjarenplan omschreven bosdoeltypen een zinvolle functie hebben.&#13;
Bij een beheersplan wordt gedacht aan een (goedgekeurd) beheersplan op grond van de&#13;
bosbijdrageregeling, een beheersplan voor eigen terreinen van SBB of een beheersplan op&#13;
grond van de natuurbeschermingswet. Het beheersplan kan inzicht geven in hetgeen als 'normaal&#13;
beheer en onderhoud' van het bos kan worden aangemerkt (en daardoor niet vergunningsplichtig&#13;
is) of kan informatie leveren ten bate van de besluitvorming over al dan niet verlenen&#13;
van een vergunning. Het beheersplan of een bosdoeltypenomschrijving kan niet als criterium&#13;
in de planvoorschriften worden opgenomen omdat de besluitvorming rond beheersplan&#13;
en bosdoeltypensysteem niet de waarborgen kent van de bestemmingsplanprocedure.&#13;
Uitgangspunt is dat het een beheersplan betreft dat aansluit bij de bestemming. In de toekomst&#13;
kan een dergelijke aansluiting worden bevorderd via regionale bosplannen. Vooralsnog&#13;
zal de aansluiting tussen bestemmingsplan en beheersplan bevorderd moeten worden door&#13;
overleg tussen gemeente en boseigenaar.&#13;
In het licht van het voorgaande dient aan de bosbouw als vorm van bodemcultuur&#13;
met bedrijfsmatige aspecten en aan bossen in streekplannen een duidelijke eigen&#13;
plaats te worden toegekend. Daarbij zal voor goede functioneringsmogelijkheden&#13;
van de bosbouw zorg moeten worden gedragen door de veelzijdige functievervulling&#13;
van het bos als uitgangspunt te kiezen. Dit betekent dat bossen in streekplannen een&#13;
duidelijk eigen en zelfstandige plaats dienen in te nemen. Dit kan worden bereikt&#13;
door aan bossen de bestemming 'bosgebied' of 'boszone' te geven.&#13;
Streekplannen waarin bossen zijn ondergebracht in een meer gebruikelijke op de&#13;
relatie landbouw- natuurgerichte zonering, waarbij de agrarische waarde bij elke&#13;
volgende zone afneemt en de natuurlijke waarde toeneemt, bieden in feite aan gemeentebesturen&#13;
de vrije hand om naar eigen inzicht de bossen te bestemmen. Dit&#13;
kan vooral voor boscomplexen liggende in verscheidene gemeenten tot problemen leiden. Het leidt tot een veelheid van bestemmingen met een breed scala van al dan&#13;
niet onevenredig belemmerende bepalingen.&#13;
Op streekplanniveau dient de aanduiding 'natuurgebied' of 'landelijk gebied van&#13;
grote landschappelijke en natuurwetenschappelijke waarde' primair te worden gereserveerd&#13;
voor die gronden die niet bebost zijn (duinen, stuifzanden, heideterreinen,&#13;
woeste gronden en dergelijke) en voor gronden die wel bos dragen, doch waarvan&#13;
de instandhouding van het bos om redenen van behoud of ontwikkeling van bepaalde&#13;
(kwetsbare) natuurwaarden geen doel meer is. Streekplannen zullen ook ruimte&#13;
moeten bieden voor de aanleg van nieuwe bossen in agrarische gebieden, tenzij de&#13;
aan die gebieden gegeven bestemming zich daar uitdrukkelijk tegen verzet.&#13;
7. REGIONALE BOSPLANNEN&#13;
In het MJP wordt ook de vorming van regionale bosplannen gestimuleerd. Hierover&#13;
wordt gesteld:&#13;
De regering is van mening dat het gewenst kan zijn dat aan de uitwerking van het rijksbosbouwbeleid&#13;
en het leggen van de relatie met andere onderdelen van overheidsbeleid vorm&#13;
wordt gegeven door het opstellen van regionale bosplannen. Uit het opstellen van een aantal&#13;
van deze plannen op experimentele basis zal moeten blijken of dit in de praktijk inderdaad&#13;
mogelijk en wenselijk is. Gezien het feit dat in het algemeen bossen de gemeentegrenzen overschrijden&#13;
acht de regering het voor de hand liggend om voor deze planvorm het provinciaal&#13;
niveau te kiezen. Bevorderd zal worden dat binnen de planperiode van het meerjarenplan&#13;
voor alle provincies regionale bosplannen tot stand komen. Voor de totstandkoming daarvan&#13;
wordt aan de provinciale besturen een voortrekkersrol toegedacht. Het Regionaal Bosplan&#13;
zou voor een provincie of delen daarvan een vertaling moeten vormen van het landelijk bosbouwbeleid&#13;
naar het provinciaal niveau. Het plan zal uitgaande van de gewenste functievervulling&#13;
een nadere lokalisering moeten geven van de bosdoeltypen die, uitgaande van de&#13;
in het meerjarenplan opgenomen landelijke bosdoeltypenverdeling, in de betreffende provincie&#13;
een plaats zouden moeten vinden en ook anderszins aan moeten geven in welke richting&#13;
de bosbouw in de provincie zich zou moeten ontwikkelen. Richtinggevend bij de lokalisering&#13;
van de bosdoeltypen zijn de in de provincie al aanwezige bostypen (die immers bepalend zijn&#13;
voor de verschillende bosdoeltypen die in een concreet gebied gerealiseerd kunnen worden),&#13;
en het door het provinciaal bestuur in het streekplan vastgelegde ruimtelijk beleid, dat in het&#13;
algemeen aangeeft welke functie een bepaald bosgebied voor de samenleving zou moeten vervullen.&#13;
Het Regionaal Bosplan kan daarmee een intrigerende functie vervullen op het&#13;
kruispunt van enerzijds de beheerslijn (meerjarenplan, Regionaal Bosplan, beheersplan) en&#13;
anderzijds de planologische lijn (rijksnota's, streekplan, bestemmingsplan). Denkbaar is dat&#13;
de ruimtelijke aspecten van een regionaal bosplan het karakter krijgen van een uitwerking van&#13;
een streekplan. Wanneer de werkzaamheden ten behoeve van het opstellen van een regionaal&#13;
bosplan tot het inzicht leiden, dat in een eerder opgesteld streekplan aan bepaalde bosgebieden&#13;
toegedachte functies minder goed door die bosgebieden kunnen worden vervuld en andere&#13;
in de provincie gelegen bosgebieden daarvoor bijvoorbeeld beter geschikt zijn, kan daarmee&#13;
bij een streekplanherziening rekening worden gehouden.&#13;
Thans zijn er twee experimenten gaande. In de provincie Gelderland gaat het om&#13;
een regionaal bosplan voor de Veluwe. Het plan wordt in nauwe samenwerking tussen&#13;
provincie, boseigenaren/beheerders, gemeenten en Staatsbosbeheer voorbereid in samenhang met de integrale deelplannen, die in het kader van het proefgebied Nationaal&#13;
Landschap Veluwe worden opgesteld. In Utrecht werd de werkgroep regionaal&#13;
bosplan op 9 april 1984 geïnstalleerd. De samenstelling is vergelijkbaar met die in&#13;
Gelderland. De werkgroep kreeg tot taak een regionaal bosplan op te stellen met als&#13;
uitgangspunt de volgende doelstellingen:&#13;
- het uitwerken van de aanduidingen voor de bosgebieden in het streekplan, met&#13;
inachtneming van het planologisch beleid van rijk, provincie en gemeenten;&#13;
- het doen van aanbevelingen met betrekking tot de beheersmodellen en de bosdoeltypen;&#13;
- het formuleren van richtlijnen voor de bestemming van bos ten behoeve van het&#13;
streekplan.&#13;
In november 1985 werd door de werkgroep het 'Regionaal Bosplan provincie&#13;
Utrecht' aan Gedeputeerde Staten aangeboden.16&#13;
Dit regionaal bosplan volgt voor wat de indeling van bossen in twee streekplancategorieën&#13;
betreft het MJP op de voet, ook voor wat de procentuele verdeling&#13;
betreft.&#13;
Gezien het feit dat parallel aan dit bosplan een nieuw streekplan voor de gehele&#13;
provincie is ontwikkeld mag worden verwacht dat de streekplankaart overeen zal&#13;
stemmen met het regionaal bosplan qua aanduidingen voor de bossen.&#13;
8. BOS EN BOSBOUW IN BESTEMMINGSPLANNEN&#13;
In het voorgaande is aangegeven dat de bestemmingen voor bossen zeer verschillend&#13;
zijn. De laatste tijd is er een tendens waarneembaar naar een grotere uniformiteit. In&#13;
het kader van de deregulering ligt het in de lijn der verwachtingen, dat zal worden&#13;
gestreefd naar uniforme voorschriften. Zeker nu het rijksbeleid ter zake, als ook de&#13;
visie van het bosbouwbedrijfsleven, zoals door het Bosschap verwoord in de nota&#13;
'Bosbouw en Planologie'17 in grote mate overeenstemming vertonen. Het beleid dient&#13;
er dan ook primair op gericht te zijn het bos als zodanig in stand te houden en te&#13;
beschermen tegen invloeden van buitenaf, die voor het bos een bedreiging vormen.&#13;
Aan de hand van enkele praktijksituaties wordt aangegeven hoe de bestemmingsvoorschriften&#13;
eruit zouden kunnen zien. Enige hulp voor het standaardiseren van een&#13;
bosbestemming van de kant van het NIROV is niet gegeven in het desbetreffende&#13;
rapport 'Op dezelfde leest'.19 Aldaar worden bossen onder natuurterreinen gebracht.&#13;
Veel duidelijker is het Bosschap17, maar concreter uitgewerkt zijn de voorschriften door&#13;
de RPD in de studie 'Uniformering Standaardisering Bestemmingsplannen' (USB20).&#13;
Dit project verkeert nog in een ontwerp stadium. 8.1. Richtlijnen voor het opstellen van bestemmingsplannen, zoals opgenomen in&#13;
het regionaal Bosplan Utrecht.&#13;
Voor het verkrijgen van een uniform beleid ten aanzien van het invullen van bestemmingsplannen&#13;
volgt hiervoor onderstaand een aantal richtlijnen. Een en ander is mede&#13;
van belang voor die eigenaren/beheerders, die in meerdere gemeenten bossen bezitten&#13;
en/of beheren.&#13;
a. Planologische richtlijnen multifunctioneel bosgebied&#13;
1.1. Voorbeeld doeleindenomschrijving. Deze op de plankaart aangegeven beboste gronden&#13;
zijn bestemd voor de instandhouding en de ontwikkeling van het bos en voor de uitoefening&#13;
van het bosbedrijf, gezien als een complex van activiteiten die zich richten op de ontwikkeling&#13;
en instandhouding van de levensgemeenschap bos ten behoeve van de doeleinden: houtteelt,&#13;
natuur, recreatie en landschap.&#13;
1.2. Regeling betreffende het oprichten van bebouwing. In algemene zin dienen zich twee mogelijkheden&#13;
aan:&#13;
a. In het geval dat reeds dienstwoningen en andere gebouwen ten behoeve van beheer en&#13;
onderhoud aanwezig zijn, kan door middel van het op de plankaart aangeven van een&#13;
bouwperceel en het opnemen van specifieke bebouwingsvoorschriften (inhoud/opper&#13;
vlakte, bouw- en goothoogte) de bestaande situatie worden vastgelegd. Voor het eventueel&#13;
oprichten van (nog) een bedrijfsschuur kan een vrijstellingsregeling worden opgenomen.&#13;
b. Indien nog geen gebouwen voor beheer en onderhoud aanwezig zijn en ook geen bouw&#13;
percelen zijn aangegeven, kan in het algemeen worden volstaan met een regeling op grond&#13;
waarvan het oprichten van bebouwing niet is toegestaan. Voor de bestemming 'multifunctioneel&#13;
bosgebied' kan óf een bouwperceel óf een vrijstellingsregeling worden op&#13;
genomen ten behoeve van het oprichten van dienstwoningen, bedrijfsschuren, voorzieningen&#13;
ten behoeve van (natuur)kampeerterreinen, een brandtoren een (centrale)&#13;
T.V.-masten/torens hoger dan 20 m. Het al of niet verlenen van een vrijstelling dient afhankelijk&#13;
te worden gesteld van de omvang van het bezit, de landschappelijke kwaliteit,&#13;
de situering, het gebruik, de behoefte aan toezicht en de natuurwaarden van het gebied.&#13;
Vrijstelling kan worden verleend nadat een advies is uitgebracht door de (provinciaal)&#13;
Directeur Landelijke Gebieden en Kwaliteitszorg van het Ministerie van Landbouw en&#13;
Visserij en Gedeputeerde Staten een verklaring van geen bezwaar hebben afgegeven.&#13;
c. Ten aanzien van de voorschriften met betrekking tot de te realiseren bebouwingen wordt&#13;
gedacht aan de volgende bepalingen.&#13;
- gebouwen mogen uitsluitend binnen de op de kaart aangegeven bouwpercelen worden&#13;
gebouwd;&#13;
- per bouwperceel mag één dienstwoning met een inhoud van niet meer dan 600 m3 worden&#13;
gebouwd;&#13;
- bij zeer grote bosbezittingen mogen maximaal twee dienstwoningen worden gebouwd;&#13;
- de goothoogte van gebouwen mag niet meer dan 3,50 m bedragen;&#13;
- de bouwhoogte van gebouwen</content><legacyfootnotes>1. Meerjarenplan Bosbouw, kamerstuk 18 630, blz. 59.&#13;
2. Boswet; Wet van 10 juli 1961, Stb. 256.&#13;
3. Deel Ie 1979, blz. 64.&#13;
4. Planologische Kernbeslissing vastgesteld op 25 oktober 1983, deel 3e, blz. 7, punt 6.8.&#13;
5. Structuurschets voor de Landelijke Gebieden 1983, blz. 23, punt 4.5.&#13;
6. Streekplan Twente 30 januari 1985, blz. 57, 58 en kaart.&#13;
7. Streekplan Twente, blz. 64, 65.&#13;
8. Bijvoorbeeld de vigerende streekplannen in Gelderland.&#13;
9. Indicatief onderzoek naar aan bossen gegeven bestemmingen door gemeenten liggende in het&#13;
streekplan Noord Drenthe (verkort/uitgave Bosschap 8 oktober 1984/niet gepubliceerd).&#13;
10. Indicatief onderzoek naar aan bossen gegeven bestemming door gemeenten liggende in het streekplan&#13;
Twente (samenvatting/uitgave Bosschap 22 juni 1984/volledig gepubliceerd in het maandblad 'De&#13;
Landeigenaar' nr. 9 september 1984).&#13;
11. Bestemmingsplannen buitengebied voor de Veluwe door G.M.W. Ronden praktijk verslag Landbouwhogeschool&#13;
Wageningen.&#13;
12. C. de Koning: Inventarisatie van de bestemmingsplannen buitengebied (1981).&#13;
13. S.T.C. Bos en A.W.J. Lips: Het Utrechtse Bos en Bosbeheer (1984).&#13;
14. Indicatief onderzoek naar aan bossen gegeven bestemmingen in zeven gemeenten liggende in de agglomeratie&#13;
Eindhoven (samenvatting/Bosschap 27 oktober 1984/niet gepubliceerd).&#13;
15. Meerjarenplan Bosbouw, kamerstuk 18 630 (september 1984, blz. 266 e.v.).&#13;
16. Regionaal Bosplan provincie Utrecht (november 1985).&#13;
17. Nota 'Bosbouw en Planologie' (Bosschap 27 september 1984). &#13;
19. NIROV: 'Op dezelfde leest' (juni 1984).&#13;
20. USB: project Buitengebied Haagse Beemden, gemeente Breda (RPD/februari 1985).&#13;
18. Ontwerp bestemmingsplan Buitengebied gemeente Hilvarenbeek (ter visie gelegd 19 augustus 1985).&#13;
&#13;
</legacyfootnotes><footnotes><footnote/></footnotes><auteurs>Ing. P.H.A. Steinmetz</auteurs><published>1986-05-01 00:00:00</published><modified>1986-05-01 00:00:00</modified><editiondate>1986-05-01</editiondate><htmlpath>https://denhollander.info/artikel/6358</htmlpath></article>
</articles></edition>
<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>8</uitgave><aflevering>8</aflevering><searchword>TvAR 8/1994</searchword><id>5213</id><udhid>UDH:TvAR/5213</udhid><titel>Gielen / Jacobs c.s. (TvAR 1994/4713)</titel><searchwords><searchword>TvAR 8/1994</searchword><searchword>TvAR 1994/4713</searchword><searchword>UDH:TvAR/5213</searchword></searchwords><attachments><attachment><name>1994_nr 8_Rechtspraak_4713.pdf</name><extention>pdf</extention><url>https://denhollander.info/download/5148/ci</url></attachment></attachments><inleiding>Pachtwet, art. 36, 54&#13;
&#13;
Nu de kennisgeving van appellant dat hij geen verlenging van de onderhavige pachtovereenkomst wenst, niet tijdig aan alle pachters is gedaan en ook overigens niet is gebleken van een bijzonder geval, zoals bedoeld in art. 36, lid 2 Pachtwet, is er geen sprake van een rechtsgeldige kennisgeving op de voet van dit artikel. Omdat door geïntimeerden tegen de proceskostenveroordeling in prima geen incidentele grief is aangevoerd, kunnen zij niet worden ontvangen in het alleen in het petitum van het verweerschrift gedane verzoek om appellant tevens in de kosten van de procedure in eerste aanleg te veroordelen.</inleiding><content>Beschikking in de zaak van:&#13;
Antonius Andreas Franciscus Gielen, wonen-de te Egchel, gemeente Helden, appellant, procureur: mr. M.R. van Gemert,&#13;
tegen&#13;
1. Theodorus Antonius Aldegondis Jacobs, wonende te Egchel, gemeente Helden, 2. Eli-sabeth Jacoba Maria Jacobs, wonende te Heibloem, gemeente Roggel en Neer, 3. Pau-lus Matheus Petrus Marie Jacobs, wonende te Egchel, gemeente Helden, 4. Hubertina The-resa Arnoldine Jacobs, wonende te Egchel, gemeente Helden, 5. Theodora Johanna Wil-helmina Maria van Herten-Jacobs, wonende te Beegden, gemeente Heel, 6. Wilhelmina Ja-coba Theodora Wilms-Jacobs, wonende te Panningen, gemeente Helden, 7. Hendrina Wilhelmina Josephina Ummenthum-Jacobs, wonende te Koningslust, gemeente Helden, 8. Carolina Francisca Elisabeth Jacobs, wonen-de te Panningen, gemeente Helden, 9. Johan-nes Wilhelminus Cornelis Jacobs, wonende te Egchel, gemeente Helden, 10. Peter Coenrar-dus Joseph Jacobs, wonende te Egchel, ge-meente Helden, geïntimeerden, procureur: mr. D.M.H.M. van Dijk.&#13;
Het geding in eerste aanleg&#13;
Het hof verwijst naar de in fotocopie aan deze beschikking gehechte beschikking van de pachtkamer van het kantongerecht te Venlo van 16 september 1993, waarbij geïntimeer-den niet-ontvankelijk zijn verklaard in ver-zoek om verlenging van de met appellant bestaande en behoudens verlenging op 30 no-vember 1993 eindigende pachtovereenkomst met betrekking tot de percelen grond, kadas-traal bekend gemeente Helder, sectie H, nrs. 73 en 74, totaal groot 2.34.76 ha.&#13;
Het geding in hoger beroep&#13;
Appellant is bij beroepschrift, op 14 oktober 1993 ter griffie van het hof ingekomen, bij het hof in hoger beroep gekomen van bovenge-noemde beschikking, met verzoek die be-schikking te vernietigen en, opnieuw beschikkende, de gevraagde verlenging van de pachtovereenkomst alsnog af te wijzen. Geïntimeerden hebben bij op 14 december&#13;
1993 ter griffie van het hof ingekomen ver weerschrift verweer gevoerd, met verzoek de beschikking waarvan beroep te bevestigen met dien verstande, dat appellant in de kosten van de procedure in eerste aanleg en in hoger beroep wordt veroordeeld.&#13;
Ter zitting van het hof van 21 februari&#13;
1994 heeft de mondelinge behandeling van het pachtverlengingsgeschil plaatsgevonden, waarbij aanwezig waren appellant, bijgestaan door mr. P.W.M. Broekmans, advocaat te Roermond, en geïntimeerden sub 4 Hubertina Theresa Arnoldine Jacobs en sub 10 Peter Coenrardus Joseph Jacobs, bijgestaan door mr. D.M.H.M. van Dijk, advocaat te Arnhem. Bij die gelegenheid hebben de raadslieden van partijen de wederzijdse standpunten nader toegelicht.&#13;
De grieven&#13;
Grief I&#13;
Ten onrechte overweegt de pachtkamer van het kantongerecht te Venlo dat zodanige ken-nisgeving niet aan alle pachters op de voorge-schreven wijze is gedaan zodat deze enig rechtsgevolg ontbeert.&#13;
Grief II&#13;
Ten onrechte overweegt de pachtkamer van het kantongerecht te Venlo dat de pachtkamer aan een verdere inhoudelijke beoordeling van het verzoek niet meer toekomt.&#13;
De vaststaande feiten&#13;
1. Bij onderhandse schriftelijke akte is tus sen T.G.H. Jacobs als pachter en M.P.W. Gie- len als verpachter een pachtovereenkomst tot stand gekomen betreffende de percelen land bouwgrond met kavelnummers 7001, 7002 en 7101, totaal groot 3.00.96 ha.&#13;
2. De pachtovereenkomst is aangegaan voor de duur van zes jaren, ingaande 1 januari 1973 en eindigend 1 december 1978 en goed gekeurd door de grondkamer voor Limburg op 21 maart 1973, en nadien voor wat betreft de duur gewijzigd en voor wat betreft de op pervlakte verminderd tot 2.34.76 ha, thans ka dastraal bekend gemeente Helden, sectie H, nummers 73 en 74.&#13;
3. T.G.H. Jacobs is in 1982 overleden en zijn echtgenote H.H. Jacobs-Thiessen in 1985. Geïntimeerden, als erfgenamen, zijn thans gezamenlijk pachter.&#13;
4. Na opzegging van de pachtovereen komst en het daaropvolgend verlengingsver- zoek heeft de pachtkamer van het gerechtshof te Arnhem, bij beschikking van 17 december 1987, de beschikking van de pachtkamer van het kantongerecht te Venlo bevestigd waarbij de pachtovereenkomst met zes jaren werd verlengd en wel tot 1 december 1993.&#13;
5. In 1988 heeft appellant de eigendom van het land in geschil verworven.&#13;
6. Bij aangetekende brieven van 24 no vember 1992 heeft de gemachtigde van appel lant namens deze laten weten geen verdere verlenging van de pachtovereenkomst te wen sen.&#13;
7. Twee van deze aangetekende brieven zijn in verband met onjuiste adressering bij de afzender teruggekomen en hebben, na her nieuwde verzending aan de juiste adressen, de geïntimeerden sub 7 en 8 pas na 1 december 1992, derhalve niet tijdig bereikt, terwijl geïn timeerden sub 6 stelt in het geheel geen pacht- opzeggingsbrief te hebben ontvangen.&#13;
Motivering van de beschikking waarvan be-roep&#13;
De beschikking waarvan beroep is, voor zo-ver hier van belang, gegeven uit overweging in hoofdzaak dat de kennisgeving van de ver-pachter aan de pachters dat hij verlenging niet wenst, niet aan alle pachters op de voorge-schreven wijze is gedaan, zodat deze enig rechtsgevolg ontbeert.&#13;
De mondelinge behandeling&#13;
Ter zitting van het hof is - niet of onvoldoen-de weersproken - zakelijk verklaard:&#13;
Door mr. Broekmans:&#13;
De strekking van de Pachtwet is dat de pach-ter tijdig moet weten waar hij aan toe is. In casu wordt het gepachte uitsluitend geëxploi-teerd in maatschapsverband door geïntimeer-den sub 9 en 10. Door hen wordt de pacht betaald en zij wisten tijdig dat de verpachter geen verlenging van de pachtovereenkomst wenst. De andere erven zijn slechts formeel pachter. Een redelijke wetstoepassing brengt mee dat de verpachter geen nadeel mag on-dervinden van de omstandigheid dat enkele van deze formele pachters de pachtopzegging te laat hebben ontvangen.&#13;
Door mr. van Dijk:&#13;
De kennisgeving van de verpachter dat hij geen verlenging van de pachtovereenkomst wenst, is niet tijdig ontvangen door geïnti-meerden sub 7 en 8, en is in het geheel niet ontvangen door geïntimeerde sub 6. De pacht-opzegging dient rechtsgeldig aan alle pachters te worden gedaan. Nu dat niet aan allen is ge-schied, heeft de opzegging geen rechtsgevolg.&#13;
Beoordeling van het hoger beroep&#13;
1. De onderhavige pachtovereenkomst is op 27 januari 1973 gesloten en goedgekeurd bij beschikking van de grondkamer voor Lim burg van 21 maart 1973, tussen T.G.H. Jacobs als pachter en M.P.W. Gielen als verpachter, zulks voor de duur van zes jaar, ingaande 1 januari 1973 en eindigend 1 december 1978; nadien is de pachtduur gewijzigd en de opper vlakte verkleind.&#13;
2. Ingevolge het in artikel 54 van de Pacht wet dwingend-rechtelijk bepaalde zijn geïnti meerden hun overleden ouders, T.G.H. Jacobs en H.H. Jacobs-Thiessen, als erfgenamen op gevolgd in de rechten en verplichtingen voort vloeiende uit deze pachtovereenkomst. Mede in aanmerking genomen dat van andere wijzi gingen in de pachtovereenkomst aan de hier voor genoemde niets is gesteld of anderszins is gebleken, moeten geïntimeerden nog steeds als pachters worden aangemerkt.&#13;
3. Uit het vorenstaande volgt dat, nu de kennisgeving van appellant dat hij geen ver lenging van de onderhavige pachtovereen komst wenst, niet tijdig aan alle pachters is gedaan en ook overigens niet is gebleken van een bijzonder geval, zoals bedoeld in artikel 36, lid 2, van de Pachtwet, geen sprake is van een rechtsgeldige kennisgeving op de voet van genoemd artikel. Bedoelde kennisgeving heeft derhalve geen rechtsgevolg gehad en geïntimeerden kunnen in hun verlengingsver-zoek dan ook niet worden ontvangen, zoals door de pachtkamer van het kantongerecht te Venlo in de beschikking waarvan beroep te-recht is beslist. Grief I is derhalve ongegrond.&#13;
4. Nu is komen vast te staan dat de opzeg ging van de pachtovereenkomst door appel- lant niet rechtsgeldig is gedaan met gevolg dat zij op grond van artikel 36, lid 1, van de Pachtwet reeds van rechtswege met zes jaar is verlengd, komt het hof aan een beoordeling van Grief II niet meer toe.&#13;
5. Omdat door geïntimeerden tegen de pro ceskostenveroordeling in prima geen inciden tele grief is aangevoerd, kunnen zij niet worden ontvangen in het alleen in het petitum van het verweerschrift gedane verzoek om ap- pellant tevens in de kosten van de procedure in eerste aanleg te veroordelen.&#13;
6. Appellant zal als de in het ongelijk ge stelde partij wel de kosten van het hoger be roep moeten dragen.&#13;
Slotsom&#13;
De beschikking waarvan beroep moet worden bevestigd. Geïntimeerden kunnen niet worden ontvangen in het verzoek appellant in de kos-ten in prima te veroordelen.&#13;
Beslissing&#13;
Het hof, beschikkende in hoger beroep:&#13;
bevestigt de beschikking van de pachtka-mer van het kantongerecht te Venlo d.d. 16 september 1993, waarvan beroep;&#13;
verklaart geïntimeerden niet-ontvankelijk in hun verzoek tot veroordeling van appellant in de kosten van de procedure in eerste aan-leg;&#13;
veroordeelt appellant in de kosten van het hoger beroep, aan de zijde van geïntimeerden tot heden begroot op f 350,- voor verschotten en f 1400,- voor salaris van de procureur.</content><legacyfootnotes/><footnotes><footnote/></footnotes><auteurs/><published>1994-03-09 00:00:00</published><modified>1994-03-09 00:00:00</modified><editiondate>1994-03-09</editiondate><htmlpath>https://denhollander.info/artikel/5213</htmlpath></article>
</articles></edition>
<edition><articles><article><jaar>2018</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2018</searchword><id>14980</id><udhid>UDH:TvAR/14980</udhid><titel>Wetgeving en literatuur</titel><searchwords><searchword>TvAR 6/2018</searchword><searchword>UDH:TvAR/14980</searchword></searchwords><attachments><attachment><name>19825.pdf</name><extention>pdf</extention><url>https://denhollander.info/download/19825/ci</url></attachment></attachments><inleiding/><content>&lt;h2&gt;﻿Pacht&lt;/h2&gt;&lt;h4&gt;Goed pachter&lt;/h4&gt;&lt;p&gt;Verpachter wenst de pachtovereenkomsten te ontbinden wegens handelen in strijd met goed pachterschap en stelselmatige wanbetaling. Het hof oordeelt over de verschillende verwijten en bepaalt een comparitie van partijen. Hof Arnhem-Leeuwarden, 17-04-2018, ECLI: NL: GHARL: 2018: 3502&lt;/p&gt;&lt;h4&gt;Bedrijfsmatig&lt;/h4&gt;&lt;p&gt;Pachter beschikt over 23 ha waarop zij schapen kan weiden en over een duurzame voorziening voor het aflammeren. Zij heeft tussen 200 en 300 schapen. Ter zitting heeft zij toegelicht dat ze op de oude locatie nog een tractor en wagens heeft en een deel van de bewerking van de percelen daarmee zelf doet. Haar kosten zijn laag omdat zij gratis gebruik kan maken van de schuur met toebehoren van [C] . Voor het loonwerk moet zij wel betalen, zij schat dat op € 4.000 per jaar. Het saldo per ooi zal, vanwege de sobere en eenvoudige werkwijze en lage kosten, gemiddeld iets hoger liggen dan de door [appellante] overgelegde KWIN-cijfers. Op basis van de verwachte opbrengsten voor 2017 en de volgende jaren, zal [geïntimeerde] met de schapenhouderij een inkomen van gemiddeld € 1.000 per maand kunnen genereren in aanvulling op haar weduwenpensioen van € 800. Gelet op alle feiten en omstandigheden in onderling verband bezien en met inachtneming van de hiervoor vermelde gezichtspunten oordeelt het hof dat de stelling van [appellante] dat geen sprake meer is van bedrijfsmatige landbouw, niet opgaat. Hof Arnhem-Leeuwarden 01-05-2018, ECLI: NL: GHARL: 2018: 4130&lt;/p&gt;&lt;h4&gt;Hedwigepolder&lt;/h4&gt;&lt;p&gt;Slotakkoord pachtzaak Hedwigepolder. Nu de onteigening doorgang vindt en de gronden zijn overgedragen, heeft verpachter geen belang meer bij het gevorderde. Verpachter wordt veroordeeld in de proceskosten van de pachters omdat hij in het dictum in het ongelijk wordt gesteld, al heeft hij het materiële gelijk aan zijn zijde. Hof Arnhem-Leeuwarden 01-05-2018, ECLI:NL:GHARL:2018:4115&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Bestemmingsplan&lt;/h4&gt;&lt;p&gt;Voor het buitengebied van Veendam geldt een waarde voor de voorgrondbelasting van 8,0 ouE/m3. De raad heeft geen gebruik gemaakt van de in art. 6, eerste lid, gelezen in samenhang met art. 8 van de Wgv toegekende bevoegdheid om in een verordening een lagere waarde voor de voorgrondbelasting vast te stellen. Met het stellen van een norm voor de achtergrondbelasting van 6,5 ouE/m3 in art. 3, lid 3.3, aanhef en onder c, van de planregels, maakt de raad het, gelet op het vorenstaande, in alle gevallen waarin een veehouderij voldoet aan de in het buitengebied van Veendam geldende waarde voor de voorgrondbelasting van 8,0 ouE/m3 maar niet aan een waarde van 6,5 ouE/m3, onmogelijk om de stalvloeroppervlakte van een bestaand intensief veehouderijbedrijf te vergroten. Dit leidt er in feite toe dat met het plan strengere voorwaarden worden gesteld voor de uitbreiding van een individuele veehouderij dan voortvloeien uit het beschermingsniveau waarin de artikelen 3, eerste lid, van de Wgv en art. 3.115, eerste lid, van het Activiteitenbesluit milieubeheer voorzien. De Afdeling acht dit in strijd met art. 3.1, eerste lid, van de Wet ruimtelijke ordening, gelezen in samenhang met voormelde bepalingen. Het betoog slaagt. ABRvS 02-05-2018, ECLI: NL: RVS: 2018: 1468&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;NB-vergunning&lt;/h4&gt;&lt;p&gt;Appellanten wonen aan de [locatie 2] te Diessen, op een afstand van ongeveer 930 meter van de rivier de Reusel. Deze rivier maakt deel uit van het meest nabij de woning van [appellanten] gelegen Natura 2000-gebied Kempenland-West, ten behoeve waarvan de vergunning is verleend. De andere Natura 2000-gebieden ten behoeve waarvan de vergunning is verleend, liggen op grotere afstand van deze woning. [appellanten] hebben vanaf hun woonperceel geen direct zicht op een van deze Natura 2000-gebieden. De Afdeling is van oordeel dat gelet op deze omstandigheden de Natura 2000-gebieden ten behoeve waarvan de vergunning is verleend, geen deel uitmaken van de directe leefomgeving van [appellanten]. [appellanten] hebben de stelling dat zij wonen op een landgoed dat onderdeel uitmaakt van het Natuurnetwerk Brabant en zo als ecologische verbindingszone direct verbonden is met het Natura 2000-gebied Kempenland-West, niet aannemelijk gemaakt. Het landgoed ligt immers op ongeveer 930 meter van het dichtstbijzijnde Natura 2000-gebied en is voorts daarvan gescheiden door landbouwgronden. Gelet op het vorenstaande bestaat geen verwevenheid van de individuele belangen van [appellanten] bij het behoud van een goede kwaliteit van hun directe leefomgeving met het algemene belang dat de Nbw 1998 beoogt te beschermen. De betrokken normen van de Nbw 1998 strekken daarom kennelijk niet tot bescherming van de belangen van [appellanten]. ABRvS 25-04-2018, ECLI:NL:RVS:2018:1337&lt;/p&gt;&lt;h4&gt;Faunafonds&lt;/h4&gt;&lt;p&gt;Schade door mezen aan peren. Het standpunt van het college van GS dat [wederpartij] een effectieve methode had kunnen toepassen om schade aan zijn peren te voorkomen is door [wederpartij] gemotiveerd betwist. Volgens [wederpartij] zijn er in Nederland twee bedrijven die hagelnetten bij de teelt van Conference-peren gebruiken. Deze bedrijven gebruiken naast die netten geen vogelnetten aan de zijkant van hun boomgaarden. [wederpartij] heeft zich op het standpunt gesteld dat het door het college ingebrachte rapport van CLM van 2013 niet direct relevant is voor zijn bedrijf. In de eerste plaats gaat het rapport over boomgaarden in Duitsland, waar weinig peren en in elk geval nauwelijks Conference-peren worden geteeld. In de tweede plaats betreffen de in het rapport beschreven positieve ervaringen met hagelnetten schade toegebracht door lijsters en kraaiachtigen en niet schade toegebracht door mezen en meesachtigen. [wederpartij] heeft er verder op gewezen dat de gevolgen van verminderde zonlichttoetreding voor de oogst niet zijn onderzocht. Over de effecten van minder zonlicht op de perenteelt is weinig bekend. [wederpartij] heeft deze kanttekeningen eerder naar voren gebracht. In hoger beroep heeft het college hier slechts tegenin gebracht dat uit de door hem overgelegde rapporten blijkt dat het overnetten van boomgaarden een zeer effectieve methode is om schade te voorkomen. Gelet op hetgeen [wederpartij] heeft aangevoerd had het college hiermee niet kunnen volstaan. Naar het oordeel van de Afdeling is onvoldoende duidelijk dat de in het besluit van het Faunafonds aangedragen maatregelen ook effectief zijn. Zij volgt de rechtbank dan ook in haar oordeel dat het besluit in dat opzicht onvoldoende is gemotiveerd. Schadevergoeding beperkt tot 60%, vanwege bedrijfsrisico. ABRvS 09-05-2018, ECLI:NL:RVS:2018:1523. Zie ook ECLI:NL:RVS:2018:1526, ECLI:NL:RVS:2018:1522, ECLI:NL:RVS:2018:1534 en nog een aantal uitspraken. De mezen hebben flink huisgehouden, maar ook vlaamse gaaien hebben meegeholpen: ECLI:NL:RVS:2018:1538. En de roeken: ECLI:NL:RVS:2018:1539&lt;/p&gt;&lt;h4&gt;Ontheffing vossen&lt;/h4&gt;&lt;p&gt;Het college van gedeputeerde staten van de provincie Flevoland heeft Stichting Faunabeheer ontheffing verleend voor het doden van vossen binnen een straal van 5 km rondom 17 Freilandkippenbedrijven in Flevoland, tussen zonsondergang en zonsopkomst met behulp van geweren en kunstlicht. De rechtbank stelt voorop dat ontheffing in beginsel moet worden geweigerd, tenzij sprake is van een uitzonderingssituatie. Op grond van de Natuurbeschermingswet (Nwb) mag pas ontheffing worden verleend voor het doden van vossen als er geen andere bevredigende oplossing bestaat, de ontheffing nodig is ter voorkoming van ernstige schade en daarmee geen afbreuk wordt gedaan aan de gunstige staat van instandhouding van de vos. Eerst moet dus aan deze voorwaarden zijn voldaan, pas dan kan de ontheffing worden verleend. De rechtbank oordeelt dat gedeputeerde staten het standpunt dat een deugdelijke afrastering van de kippenbedrijven in combinatie met gebruik van goed afgesloten nachthokken niet toereikend is om de schade door vossen te voorkomen en dat de afrastering disproportioneel kostbaar is en daardoor geen bevredigende oplossing biedt, niet met objectieve en verifieerbare stukken aannemelijk heeft gemaakt. Ook heeft gedeputeerde staten niet met objectieve en verifieerbare stukken aannemelijk gemaakt dat sprake is van ernstige schade die door vossen wordt veroorzaakt. Dit betekent dat niet is vast komen staan dat aan de volgens de Nwb geldende voorwaarden is voldaan, zodat gedeputeerde staten de ontheffing ten onrechte hebben verleend. De rechtbank verklaart de beroepen van Stichting Dierbaar Flevoland en Stichting de Faunabescherming daarom gegrond en vernietigt de verleende ontheffing. Rechtbank Midden-Nederland, 08-05-2018, ECLI: NL: RBMNE: 2018: 1972&lt;/p&gt;&lt;h4&gt;Natura 2000&lt;/h4&gt;&lt;p&gt;De Tweede Kamer is geïnformeerd over de verschillende bevoegdheden rond Natura 2000. Het uitgangspunt van de Wet natuurbescherming (Wnb) is dat de provincies zorgdragen voor de uitvoering van het natuurbeleid in de Natura 2000-gebieden. De verantwoordelijkheid van het Rijk betreft primair het vaststellen van doelen en algemene kaders. De verantwoordelijkheid om deze doelen te realiseren en de bevoegdheden in dat verband zijn zoveel mogelijk bij de provincies neergelegd. Verantwoordelijkheden en bevoegdheden liggen bij het Rijk voor zover regie op nationaal niveau onmisbaar is, een landelijke aanpak doelmatiger is of meer helderheid biedt, sprake is van regulering van handelsketens dan wel als nationale belangen of internationale verantwoordelijkheden dit vergen. (&lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2017/18, 32670, nr. 138)&lt;/p&gt;&lt;h4&gt;Stroperij&lt;/h4&gt;&lt;p&gt;Wegens vele overtredingen van de Flora- en faunawet, inmiddels vervangen door de Wet Natuurbescherming, wordt verdachte veroordeeld tot een deels voorwaardelijke gevangenisstraf, een werkstraf en een boete. Geen extraterritoriale werking Flora- en faunawet. Geen criminele organisatie. Rechtbank Amsterdam 17-05-2018, ECLI: NL: RBAMS: 2018: 3383 en andere zaken.&lt;/p&gt;&lt;h2&gt;Structuurbeleid&lt;/h2&gt;&lt;h4&gt;Jonge boeren&lt;/h4&gt;&lt;p&gt;Blokkerende zeggenschap; statuten van besloten vennootschap; notulen zijn onvoldoende bewijs van eerdere mondelinge afspraak. CBb 17-04-2018, ECLI: NL: CBB: 2018: 154; blokkerende zeggenschap; coulancebeleid, ECLI: NL: CBB: 2018: 155; blokkerende zeggenschap; overeenkomst; coulancebeleid, ECLI: NL: CBB: 2018: 156; Steunaanvraag gedaan door verzoek om uitbetaling basis- en vergroeningsbetaling en extra betaling jonge landbouwers; kennelijke fout moet worden beoordeeld, CBb 10-04-2018, ECLI: NL: CBB: 2018: 142; blokkerende zeggenschap, CBb 10-04-2018, ECLI: NL: CBB: 2018: 144 &lt;/p&gt;&lt;p&gt;Verzoek tot wijziging Gecombineerde Opgave 2016 en het alsnog indienen van een aanvraag om extra betaling jonge landbouwers terecht afgewezen in verband met te laat ingediend; geen kennelijke fout; geen geslaagd beroep op het vertrouwensbeginsel. CBb 01-05-2018, ECLI: NL: CBB: 2018: 172&lt;/p&gt;&lt;p&gt;Ten tijde van de aanvraag was in het handelsregister geregistreerd dat de maat [naam 2] sinds 1 januari 2003 was toegetreden tot de maatschap. Uit de maatschapsovereenkomst van 1 januari 2003 blijkt dat vennoten A en B, zijnde de vader en moeder van [naam 2] , sinds 1 februari 1990 een maatschap exploiteren en dat mede met het oog op de toekomstige bedrijfsopvolging hun zoon, vennoot C, [naam 2] , in de exploitatie wordt betrokken. In art. 2, eerste lid, van de maatschapsovereenkomst is bepaald dat door de vennoten per aanvangsdatum hun kennis, arbeid en vlijt zijn ingebracht, met dien verstande dat de vennoten A en B niet meer arbeid behoeven te verrichten dan naar hun oordeel met het oog op hun gesteldheid verantwoord en mogelijk is. Niet in geschil is dat appellante vanaf 1 januari 2003 blokkerende zeggenschap heeft als bedoeld in art. 5, eerste lid, aanhef en onder a, van de Beleidsregel. Het geschil spitst zich dus toe op de vraag of [naam 2] eveneens per 1 januari 2003 was belast met de dagelijkse bedrijfsvoering. Het College stelt met verweerder vast dat appellante niet met stukken heeft aangetoond dat [naam 2] - in weerwil van de registratie in het handelsregister per 1 januari 2003 en hetgeen is bepaald in de maatschapsovereenkomst - niet belast was met de dagelijkse bedrijfsvoering binnen de maatschap. De ter zitting overgelegde gegevens met betrekking tot de door [naam 2] gewerkte uren in zijn ZZP-onderneming in het jaar 2014 zijn daartoe in ieder geval onvoldoende. Beroep ongegrond. CBb 29-03-2018, ECLI: NL: CBB: 2018: 168&lt;/p&gt;&lt;h2&gt;Marktordening&lt;/h2&gt;&lt;h4&gt;Kennelijke fout&lt;/h4&gt;&lt;p&gt;Het College is van oordeel dat de door appellante ingevulde Gecombineerde opgave 2015 en de bijbehorende bedrijfskaart geen tegenstrijdigheden bevat die bij een eenvoudige administratieve controle van de aanvraag hadden moeten opvallen en die wijzen op een vergissing van appellante. De opgegeven numerieke oppervlakte van de percelen 6 en 8 wijkt immers niet af van de door appellante ingetekende oppervlakte. Uit de door appellante ter zitting gegeven toelichting volgt veeleer dat appellante welbewust ervoor heeft gekozen om de poel en een gedeelte van de sloot voor de toewijzing van betalingsrechten in aanmerking te brengen. Het College concludeert daarom dat appellante bij het indienen van haar Gecombineerde opgave – anders dan in het geval van een kennelijke fout – nu juist beoogd heeft om voor de poel en een gedeelte van de sloot betalingsrechten toegekend te krijgen. Dat appellante wegens veranderde inzichten in een later stadium, in het kader van de uitbetaling van de toegekende betalingsrechten, hiervan heeft willen terugkomen, maakt niet dat er sprake is van een kennelijke fout als bedoeld in art. 4 van Verordening 809/2014. Verweerder heeft terecht beslist op de aanvraag, zoals die voorlag. CBb 24-04-2018, ECLI: NL: CBB: 2018: 131&lt;/p&gt;&lt;p&gt;Het College is van oordeel dat de Gecombineerde opgave 2015 van appellant een tegenstrijdigheid bevat die bij een eenvoudige administratieve controle van de aanvraag had moeten opvallen en die wijst op een vergissing van appellant. De tegenstrijdigheid bestaat tussen enerzijds de in de rubrieken ‘Relatiegegevens’ en ‘Bedrijfshoofd/bedrijfsleider’ ingevulde en (allen) op appellant betrekking hebbende gegevens en anderzijds het in de rubriek ‘Jonge landbouwers’ ingevulde BSN-nummer dat toebehoort aan een voor appellant onbekende derde. CBb 24-04-2018, ECLI: NL: CBB: 2018: 129&lt;/p&gt;&lt;p&gt;Geen kennelijke fout: CBb 30-04-2018, ECLI: NL: CBB: 2018: 174&lt;/p&gt;&lt;h4&gt;Vergroening&lt;/h4&gt;&lt;p&gt;Uitbetaling basis- en vergroeningsbetaling 2015. Niet voldaan aan 5% ecologisch aandachtsgebied. Beroep op vertrouwensbeginsel slaagt niet. Geen aanvraag extra betaling jonge landbouw. CBb 16-04-2018, ECLI: NL: CBB: 2018: 153; vergroening, ecologisch aandachtsgebied, korting, mengsel vanggewassen moet bestaan uit vanggewassen van de lijst, niet voldoen aan vergroeningsvoorwaarden, CBb 11-04-2018, ECLI: NL: CBB: 2018: 152; uiterste inzaaidatum van 1 oktober 2015 niet gehaald, beroep op overmacht slaagt niet, niet voldaan aan vergroeningsvoorwaarden, niet aannemelijk gemaakt mengsel van vanggewassen t.b.v. ecologisch aandachtsgebied ingezaaid te hebben, CBb 11-04-2018, ECLI: NL: CBB: 2018: 162, zie ook: ECLI: NL: CBB: 2018: 163; ecologisch aandachtsgebied; kennelijke fout; gele mosterd, CBb 10-04-2018, ECLI: NL: CBB: 2018: 143&lt;/p&gt;&lt;h4&gt;Percelen&lt;/h4&gt;&lt;p&gt;Op grond van art. 5, derde lid, van Verordening 640/2014 moeten de lidstaten ervoor zorgen dat het subsidiabele maximumareaal per referentieperceel als bedoeld in het tweede lid, onder a, correct wordt gekwantificeerd binnen een marge van maximaal 2%, rekening houdend met de omtrek en conditie van het referentieperceel. Deze – ten opzichte van het voorheen geldende wettelijk regime voor de toekenning van steun aan landbouwers nieuwe – bepaling legt verweerder aldus uit dat hij bij een verschil tussen de door de landbouwer opgegeven en door verweerder geconstateerde oppervlakte van een perceel van minder dan 2% kan uitgaan van de juistheid van de oppervlakte van het referentieperceel en kan afzien van een nadere beoordeling van dat verschil. Beroep ongegrond. CBb 01-05-2018, ECLI: NL: CBB: 2018: 175. Zie ook CBb 09-04-2018, ECLI: NL: CBB: 2018: 171&lt;/p&gt;&lt;p&gt;Percelen ten onrechte buiten beschouwing gebleven: CBb 01-05-2018, ECLI: NL: CBB: 2018: 176&lt;/p&gt;&lt;p&gt;Zie voorts CBb 13-04-2018, ECLI: NL: CBB: 2018: 169 en ECLI: NL: CBB: 2018: 167. Verweerder mag een totale oppervlakte van de subsidiabele percelen constateren die groter is dan die door een landbouwer in de Gecombineerde opgave is opgegeven, CBb 09-04-2018, ECLI: NL: CBB: 2018: 170&lt;/p&gt;&lt;h2&gt;Dieren&lt;/h2&gt;&lt;h4&gt;I&amp;R&lt;/h4&gt;&lt;p&gt;Bedrijfsblokkade in verband met kalveren in I&amp;R-systeem. Schorsing voor zover bedrijfsblokkade ziet op kalveren die na 1 januari 2018 op het bedrijf van verzoekster zijn geboren. De relevante Europese regelgeving dwingt niet zonder meer tot het verbieden van alle verplaatsingen van alle dieren van verzoekster. De voorzieningenrechter ziet ruimte voor een minder vergaande lezing van de betreffende artikelen van voornoemde Verordeningen dan verweerder voorstaat. Gezien de omstandigheden omtrent de na 1 januari 2018 geboren kalveren op het bedrijf van verzoekster, ziet de voorzieningenrechter aanleiding om de met de primaire besluiten opgelegde bedrijfsblokkade in zoverre te beperken. Hiertoe zal een voorziening worden getroffen. CBb 03-05-2018, ECLI: NL: CBB: 2018: 134&lt;/p&gt;&lt;h4&gt;Paard&lt;/h4&gt;&lt;p&gt;Koop van paard voor de dressuursport. Kort na koop en levering blijkt dat het paard behept is met een gebrek waardoor het niet geschikt is voor (enigszins duurzaam) gebruik in de dressuursport. Non-conformiteit. Ontbinding koopovereenkomst en ongedaanmaking van de verrichte prestaties. Hof Den Bosch 08-05-2018, ECLI: NL: GHSHE: 2018: 1988&lt;/p&gt;&lt;h2&gt;Planten&lt;/h2&gt;&lt;h4&gt;Bacterievuur&lt;/h4&gt;&lt;p&gt;De Beschikking bestrijding bacterievuur 1984 is gewijzigd. Deze wijziging is het gevolg van de aanpassing van de begrenzing van de bufferzone bacterievuur Uden/Boxmeer-Venray /Maasheggen (zone 10/10a). Het gebied Maasheggen wordt uit deze bufferzone gehaald en de grens van de resterende bufferzone is opnieuw bepaald, zoals op de kaart in de bijlage is ingetekend. &lt;span class="italic"&gt;Stcrt&lt;/span&gt;&lt;span class="unknown"&gt;. &lt;/span&gt;2018, nr. 23600&lt;/p&gt;&lt;h4&gt;Neonicotinoiden&lt;/h4&gt;&lt;p&gt;De Europese Commissie heeft voorgesteld om nieuwe goedkeuringsvoorwaarden te stellen aan drie werkzame stoffen uit de groep van systemisch werkende neonicotinoïden: imidacloprid, clothianidin en thiamethoxam. De Nederlandse regering is het daarmee eens, hoewel de voorgestelde restricties een grote impact zullen hebben op de in Nederland grote teelten van de teelt van pootaardappelen, suiker- en voederbieten, bloembol- en bloemknolgewassen (incl. gladiool) en voor de in Nederland kleine teelten van graszoden en hop. Het College voor de toelating van gewasbeschermingsmiddelen en biociden kan aan de slag. (&lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2017/18, 27858, nr. 421).&lt;/p&gt;&lt;h4&gt;Gewasbescherming&lt;/h4&gt;&lt;p&gt;Een plan van aanpak ‘Gewasbescherming in de biologische fruitteelt’ is naar de Tweede Kamer gestuurd. Daarmee wordt invulling gegeven aan de motie Dijkgraaf c.s. die eind 2016 is aangenomen. Deze verzoekt de regering ervoor te zorgen dat de beschikbaarheid van biologische gewasbeschermingsmiddelen voor de fruitteelt sterk verbetert. Het gezamenlijke plan van aanpak is tot stand gekomen in nauwe samenwerking met de Nederlandse Fruittelers Organisatie (NFO), Prisma Fruit, het College voor de toelating van gewasbeschermingsmiddelen en biociden (Ctgb) en de Nederlandse Voedsel- en Warenautoriteit (NVWA). (&lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2017/18, 27858, nr. 427)&lt;/p&gt;&lt;p&gt;Thiram en diquat staan ook onder druk. ‘Daar waar de wetenschappelijke beoordeling van werkzame stoffen onacceptabele risico’s aangeeft voor mens, dier of milieu kan de stof niet opnieuw worden goedgekeurd. In lijn met het Ctgb-advies zal Nederland instemmen met de Commissievoorstellen voor niet-hernieuwing van thiram respectievelijk diquat.’ Aldus de minister. (&lt;span class="italic"&gt;Kamerstukken II&lt;/span&gt; 2017/18, 27858, nr. 428).&lt;/p&gt;&lt;h2&gt;Milieurecht&lt;/h2&gt;&lt;h4&gt;Meststoffenwet&lt;/h4&gt;&lt;p&gt;Bestuurlijke boete opgelegd wegens overtreding van de Meststoffenwet. In geschil zijn de wijze van vaststellen van de begin- en eindvoorraad meststoffen, de (aangroei van de) bezinklagen, de vraag of de varkens als gevolg van fosfaatrijkvoer meer fosfaat hebben vastgehouden en de hoogte van de boete. Rechtbank Midden-Nederland 27-04-2018, ECLI:NL:RBMNE:2018:1577&lt;/p&gt;&lt;p&gt;Verweerder heeft twee verschillende beoordelingen in het bestreden besluit gemaakt, waarbij is vastgesteld of: eiseres in aanmerking komt voor fosfaatdifferentiatie; de derogatie waarvan eiseres gebruik maakt moet vervallen. Gelet op het verschil tussen deze twee beoordelingen heeft verweerder terecht de ingediende bewijzen niet geaccepteerd bij de beoordeling of eiseres in aanmerking kan worden gebracht voor toepassing van fosfaatdifferentiatie. Op basis van hetgeen hiervoor is overwogen kon verweerder dat doen omdat bij de Gecombineerde opgave de Pw- en PAL-getallen nog niet waren aangeleverd. Ook kon verweerder tot de conclusie komen dat, als de hogere fosfaatgebruiksnormen van toepassing zouden zijn geweest, eiseres deze niet zouden hebben overschreden en dat daarom de derogatie niet hoeft te vervallen. Tussen partijen is niet in geschil dat de PAL- en Pw-getallen niet uiterlijk op 15 mei 2013 bij verweerder zijn aangeleverd door vermelding daarvan in de Gecombineerde opgave. Dit verzuim is niet te herstellen door de ontbrekende gegevens alsnog ná die peildatum aan te leveren. Overschrijding redelijke termijn. Volstaan wordt met het oordeel dat de geconstateerde verdragsschending voldoende is gecompenseerd met de enkele vaststelling dat inbreuk is gemaakt op art. 6, eerste lid, van het EVRM. Rechtbank Noord-Nederland 17-04-2018, ECLI: NL: RBNNE: 2018: 1484&lt;/p&gt;&lt;p&gt;Zgn. grensboerregeling. Appellant mocht geen gebruik maken van de in art. 87 van de Uitvoeringsregeling vervatte mogelijkheid om de stikstof- en fosfaatgehaltes in de door hem in 2014 naar zijn Duitse landbouwpercelen afgevoerde dierlijke meststoffen forfaitair vast te stellen. De rechtbank heeft dan ook terecht geconcludeerd dat de minister bevoegd was tot het opleggen van boetes voor de bestreden overtredingen van de administratieve verplichtingen op grond van de Uitvoeringsregeling. CBb 17-04-2018, ECLI: NL: CBB: 2018: 157&lt;/p&gt;&lt;h4&gt;Knelgevallen&lt;/h4&gt;&lt;p&gt;De voorzieningenrechter ziet geen aanleiding om verzoekster, zoals zij vraagt, bij wege van voorlopige maatregel toe te staan om zich te gedragen alsof haar 7.669 kg fosfaatrecht is toegekend. Het is niet duidelijk of verzoekster voldoet aan de wettelijke voorwaarden voor de toepassing van art. 72 van de Uitvoeringsbesluit, nu over de bedrijfsoverdracht tussen de vennoten van verzoekster geen overeenstemming bestaat. Daar komt bij dat deze voorlopige voorziening verzoekster niet de zekerheid biedt waaraan zij behoefte heeft. De fosfaatproductie wordt gemeten over een jaar en na afloop van 2018 zal blijken of verzoeksters fosfaatproductie blijft binnen de grenzen van haar fosfaatrecht. De door verzoekster gevraagde voorlopige voorziening brengt daarin geen wijziging en zal, naar mag worden aangenomen, ruimschoots vóór het einde van het jaar haar werking hebben verloren. CBb 02-05-2018, ECLI:NL:CBB:2018:135&lt;/p&gt;&lt;p&gt;Verzoekster kan aan art. 33Aa van de Msw niet rechtstreeks het recht ontlenen op omzetting van varkensrechten naar fosfaatrechten en de in die bepaling bedoelde algemene maatregel van bestuur is niet getroffen en valt niet (op afzienbare termijn) te verwachten. Verweerder handelt in die omstandigheden niet onrechtmatig door de varkensrechten van verzoekster niet om te zetten naar fosfaatrechten. De vraag of de niet-omzetting van varkensrechten hier leidt tot de conclusie dat van een fair balance in de zin van art. 1 van het Eerste Protocol bij het Verdrag tot bescherming van de rechten van de mens en de fundamentele vrijheden (EP) geen sprake is, omdat de gevolgen van het fosfaatrechtenstelsel in haar geval onevenredig zijn aan het nagestreefde doel leent zich, niet voor een oordeel in deze spoedprocedure. De aan de verkoop van varkensrechten en de koop van de benodigde fosfaatrechten verbonden financiële gevolgen, de vraag wat nog tot het ondernemersrisico behoort, de verhouding tussen het doel en de maatregelen kan bij de afweging in bezwaar betrokken worden. De minister heeft toegezegd bij die afweging direct het verzoek tot ontheffing te betrekken, voor zover nodig. CBb 25-04-2018, ECLI:NL:CBB:2018:133. Zie ook ECLI:NL:CBB:2018:132.&lt;/p&gt;&lt;h4&gt;Omgevingsvergunning&lt;/h4&gt;&lt;p&gt;Geitenstal. Eiser is, gelet op de afstand, afwezigheid van beplanting en geuremissie, belanghebbende. De geitenhouderij is, gelet op de (totstandkoming van de) in het bestemmingsplan opgenomen definitie, geen intensief veehouderijbedrijf. Niet weersproken is dat vergunninghouder voldoet aan de bestemming en voorwaarden voor een grondgebonden bedrijf. Eisers betoog omtrent de gezondheidsrisico’s slaagt niet. Beroep ongegrond. Rechtbank Limburg 24-04-2018, ECLI:NL:RBLIM:2018:3897&lt;/p&gt;&lt;h4&gt;Opfok&lt;/h4&gt;&lt;p&gt;De voorzieningenrechter stelt vast – gelet op de tekst (van de artikelen 23 leden 3 en 5 en 25) en de systematiek van de Mw, de Memorie van Toelichting bij Wijziging van de Meststoffenwet in verband met invoering van een stelsel van fosfaatrechten (&lt;span class="italic"&gt;Kamerstukken II&lt;/span&gt; 2016/2017, 34 532, nr. 3) en het arrest van de Hoge Raad van 2 juni 1998, ECLI:NL:HR:1998:ZD1055 – dat het feitelijk houderschap en niet de eigendomssituatie (op 2 juli 2015) doorslaggevend is voor de toekenning van fosfaatrechten en dat de hoeveelheid toegekende fosfaatrechten op het bedrijf rust en als zodanig door het RVO wordt geregistreerd. Dit betekent dat de fosfaatrechten voor het uitgeschaarde vee in beginsel bij [gedaagden] berusten. [eisers] heeft evenwel betoogd dat sprake is van de uitzondering van art. 23 lid 5 Mw waarin staat dat wanneer een landbouwer meldt en aantoont dat hij op 2 juli 2015 melkvee had uitgeschaard, diens fosfaatrecht wordt verhoogd en het fosfaatrecht van de landbouwer die dat melkvee op die datum had ingeschaard, met diens instemming wordt verlaagd. Die instemming heeft [gedaagden] niet verleend. De vraag is of [gedaagden] daarmee onrechtmatig heeft gehandeld. De voorzieningenrechter acht vooralsnog onvoldoende aannemelijk gemaakt dat een eventuele bodemrechter die vraag bevestigend zal beantwoorden. Daarbij is redengevend dat het gedurende circa twee jaar opfokken van jongvee verder lijkt te gaan dan alleen het in- en uitscharen van vee, gelet op de duur en de intensiteit. In art. 1 Mw noch in het amendement waarbij lid 5 van art. 23 Mw in de wet is gekomen, is gedefinieerd hoe de term ‘ingeschaard’ moet worden uitgelegd. In de oorspronkelijke memorie van toelichting bij de wet (voor indiening van het amendement) is opgenomen: ‘Ook bedrijven die alleen jongvee houden hebben na inwerkingtreding van onderhavig wetsvoorstel fosfaatrechten nodig. (…) Bedrijven die op 2 juli 2015 dieren hadden uitgeschaard krijgen voor deze dieren geen fosfaatrechten toegewezen. Deze rechten worden toegekend aan de landbouwer die de dieren had ingeschaard.’ Weliswaar is deze laatste zin ingehaald door het amendement, maar in de eerste zin wordt nadrukkelijk overwogen dat ook opfokkers behoefte hebben aan en recht hebben op fosfaatrechten. Dat is precies de situatie van [gedaagden]; zijn bedrijf bestaat uit het opfokken van jongvee en daartoe heeft hij behoefte aan fosfaatrechten. Zonder die rechten kan zijn bedrijf niet bestaan. [eisers] is ook na afloop van de overeenkomst met [gedaagden] zijn jongvee niet zelf gaan opfokken, hij heeft daarvoor een ander gevonden. [eisers] heeft de fosfaatrechten van [gedaagden] dan ook niet nodig om zijn bedrijf en de omvang daarvan zoals die was op 2 juli 2015 te borgen. Hij wil zijn bedrijf met melkvee kunnen uitbreiden. Dit verhoudt zich niet met de bedoeling van de wetgever, namelijk dat de fosfaatemissie niet verder toeneemt, maar juist afneemt. De voorzieningenrechter is dan ook vooralsnog van oordeel dat de situatie als zich hier voordoet, niet een situatie van inscharing is als bedoeld in lid 5 van art. 23 Mw op basis waarvan een uitzondering moet worden gemaakt op het beginsel dat de houder de fosfaatrechten krijgt toegekend. De vordering is dan ook niet op de primaire grondslag toewijsbaar. Geen ongerechtvaardigde verrijking. Rechtbank Overijssel 20-04-2018, ECLI:NL:RBOVE:2018:1471&lt;/p&gt;&lt;h4&gt;Ammoniak&lt;/h4&gt;&lt;p&gt;Naar aanleiding van berichten is een onderzoeksprogramma over ammoniak gestart. De volgende onderzoeken worden, of zijn, in dat kader uitgevoerd en leveren een bijdrage aan de verklaring van het verschil: &lt;/p&gt;&lt;ul&gt;&lt;li class="streepjes"&gt;Een studie naar de kwaliteit van de meetbuisjes die in het Meetnet Ammoniak in Natuurgebieden (MAN) worden gebruikt;&lt;/li&gt;&lt;li class="streepjes"&gt;Een uitgebreide analyse van de ammoniakmetingen in het Landelijk Meetnet Luchtkwaliteit;&lt;/li&gt;&lt;li class="streepjes"&gt;Een nadere analyse van de effecten van de veranderende chemische samenstelling van de atmosfeer op de trends in ammoniak;&lt;/li&gt;&lt;li class="streepjes"&gt;Een analyse van de onzekerheden in de depositieberekeningen.&lt;/li&gt;&lt;/ul&gt;&lt;p&gt;De resultaten worden later dit jaar gepubliceerd. Op het gebied van emissies zijn door de WUR verschillende onderzoeken uitgevoerd zoals op het gebied van totaal ammoniakaal stikstof (TAN) en emissies van relatief nieuwe bronnen (gewasafrijping). Verder wordt door de WUR en het CBS gewerkt aan de verhoging van de kwaliteit van de databestanden voor stal- en aanwendingsemissies, bijvoorbeeld door slimmere koppelingen met andere datasystemen zoals I&amp;R voor verschillende diercategorieën en de basisadministratie gebouwen (BAG). (&lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2017/18, 33037, nr. 284).&lt;/p&gt;&lt;h4&gt;Fosfaatrechten&lt;/h4&gt;&lt;p&gt;De minister erkent dat de invoering van het fosfaatrechtenstelsel op bedrijfsniveau ingrijpende gevolgen kan hebben. Verschillende categorieën ondernemers komen aan de orde: starters, bedrijven met een gewijzigde rechtsvorm, ondernemers met onomkeerbare investeringsverplichtingen, de biologische melkveehouderij. De minister voelt wel mee, maar biedt geen oplossingen. Mogelijkheden zouden er alleen zijn wanneer een extra generieke korting wordt opgelegd aan alle (niet-grondgebonden) ondernemers, wat betekent dat de aanvullende ondersteuning van knelgevallen zou worden afgewenteld op alle niet-grondgebonden ondernemers. Daar ziet de minister geen draagvlak voor. (&lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2017/18, 33037, nr. 285)&lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;Uit het verslag van de landbouwraad van april 2017 blijkt dat daar gesproken is over o.a. een voorstel voor de Richtlijn over oneerlijke praktijken in de levensmiddelenketen (7809/18). Met het voorstel beoogt de Europese Commissie oneerlijke handelspraktijken in de levensmiddelenketen aan te pakken. Ook kwam de uitroeiing van de varkenspest aan de orde. (&lt;span class="italic"&gt;Kamerstukken II&lt;/span&gt; 2017/18, 21501-32, nr. 1103)&lt;/p&gt;</content><legacyfootnotes/><footnotes><footnote/></footnotes><auteurs/><published>2018-06-22 12:46:52</published><modified>2018-07-31 18:56:46</modified><editiondate>2018-06-22</editiondate><htmlpath>https://denhollander.info/artikel/14980</htmlpath></article>
</articles></edition>
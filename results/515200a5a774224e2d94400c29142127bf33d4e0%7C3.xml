<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2004</searchword><id>3618</id><udhid>UDH:TvAR/3618</udhid><titel>Kroezinga / Blokcommissie deelgebied De Kanaalstreek (TvAR 2004/5199)</titel><searchwords><searchword>TvAR 2/2004</searchword><searchword>TvAR 2004/5199</searchword><searchword>UDH:TvAR/3618</searchword></searchwords><attachments><attachment><name>2004_nr 2_Rechtspraak_5199.pdf</name><extention>pdf</extention><url>https://denhollander.info/download/3615/ci</url></attachment></attachments><inleiding>[Herinrichtingswet Oost-Groningen en de&#13;
Gronings-Drentse Veenkoloniën art. 24]&#13;
&#13;
Kavel dient niet als huiskavel te worden&#13;
aangemerkt. De kavel wordt niet alleen&#13;
door een openbare weg afgescheiden van&#13;
de door reclamanten ingebrachte huiskavel,&#13;
gelegen direct achter hun bedrijfsgebouwen,&#13;
maar ligt bovendien in geen enkel opzicht&#13;
recht achter die huiskavel.&#13;
Het feit dat het bestemmingsplan is gewijzigd,&#13;
op grond waarvan reclamanten tot inplanting&#13;
met bos konden overgaan, leidt er niet toe&#13;
dat zij er in redelijkheid van mochten uitgaan&#13;
dat de kavel aan hen zou worden toegedeeld,&#13;
nu de commissie hen daarvoor niet de door&#13;
de Wet vereiste toestemming hebben verleend.&#13;
Die toestemming is vereist daar de&#13;
waarde van een perceel als gevolg van het&#13;
beplanten met bos wijziging ondergaat.</inleiding><content>BESCHIKKING IN DE ZAAK VAN:&#13;
De Gebroeders Kroezinga, te Drouwenerveen,&#13;
reclamanten,&#13;
juridisch adviseur J.M.A. Klaus,&#13;
tegen&#13;
de gezamenlijke rechthebbenden in de herinrichting&#13;
Oost Groningen en de Gronings-&#13;
Drentse Veenkoloniën, deelgebied De Kanaalstreek,&#13;
verweerders.&#13;
Overwegingen&#13;
1 Het procesverloop&#13;
(...)&#13;
2 Het bezwaar&#13;
Reclamanten verlangen dat zij de ingebrachte&#13;
en met bomen ingeplante grond weer toegedeeld&#13;
krijgen.&#13;
3 De standpunten&#13;
3.1 Reclamanten hebben het perceel met&#13;
kavelnummer 019.008 A ingebracht. Dit perceel&#13;
dienden reclamanten voor 1 mei 1995 in&#13;
te planten met bos om in aanmerking te&#13;
komen voor subsidies in het kader van de&#13;
zogenaamde Mc-Sharryregeling. Reclamanten&#13;
hebben de commissie op de hoogte gebracht&#13;
van hun plannen. Reclamanten werd de dag&#13;
voordat de aanvragen voor subsidie moesten&#13;
zijn ingediend medegedeeld dat de commissie&#13;
alle kavels van reclamanten, inclusie alle huiskavels,&#13;
wilde clusteren op een andere locatie.&#13;
De voor de aanplant van bos benodigde wijziging&#13;
van het bestemmingsplan werd door het&#13;
college van B&amp;W van de voormalige gemeente&#13;
Borger, die van de herinrichting op de&#13;
hoogte was, goedgekeurd.&#13;
Reclamanten mochten er toen in alle redelijkheid&#13;
van uitgaan dat zij tot aanplant konden&#13;
overgaan hetgeen zij hebben gedaan.&#13;
3.2 Voorts stellen reclamanten dat deze kavel&#13;
evenals de overige door hen ingebrachte kavels&#13;
dient te worden aangemerkt als huiskavel.&#13;
3.3 De belanghebbende Van Hateren kan zich&#13;
verenigen met het plan van toedeling.&#13;
3.4 De commissie stelt dat de onderhavige&#13;
kavel geheel conform de richtlijnen is toegedeeld&#13;
aansluitend aan een andere veldkavel&#13;
tezamen met nog een veldkavel, hetwelk een&#13;
duidelijke concentratie heeft opgeleverd. De&#13;
onderhavige kavel is gebruikt om de belanghebbende&#13;
een goede toedeling te geven. Wijziging&#13;
van het plan van toedeling betekent dat&#13;
de belanghebbende elders een toedeling moet&#13;
krijgen hetgeen voor hem een extra veldkavel&#13;
oplevert. Toedeling aan de belanghebbende&#13;
van een kavel die reclamanten niet wensen&#13;
betekent voor de belanghebbende achteruitgang.&#13;
3.5 Voorts is de commissie van mening dat de&#13;
voorgestelde wijziging voor reclamanten – afgezien&#13;
van de kwestie van de ingeplante&#13;
bomen – objectief gezien voor hen een nadeel&#13;
inhoudt omdat de bereikte concentratie voor&#13;
hen verloren zou gaan. Naar de mening van&#13;
de commissie is de kavel niet als huiskavel aan&#13;
te merken aangezien die kavel door een openbare&#13;
weg afgescheiden wordt van de huiskavel&#13;
van reclamanten en ook niet recht achter de&#13;
huiskavel ligt.&#13;
3.6 De commissie is tevens van mening dat&#13;
eventueel nadeel door het verplaatsen van de&#13;
ingeplante kavel aan reclamanten zelf te wijten&#13;
is. Evenals anderen hadden zij moeten&#13;
wachten tot er duidelijkheid was over de toedeling.&#13;
Het verweer van reclamanten dat de&#13;
commissie bezwaar had moeten maken tegen&#13;
het wijzigen van de bestemming treft geen&#13;
doel omdat zij naast de door hen gevraagde&#13;
ontheffing toestemming nodig hadden van de&#13;
blokcommissie waarvan hen bekend was dat&#13;
die daartoe niet bereid was.&#13;
4 Beoordeling&#13;
4.1 Met de commissie is de rechtbank van&#13;
oordeel dat de onderhavige door reclamanten&#13;
ingebrachte kavel 019008 A, anders dan reclamanten&#13;
stellen, niet als huiskavel dient te worden&#13;
aangemerkt doch als veldkavel. De kavel&#13;
wordt namelijk niet alleen door een openbare&#13;
weg afgescheiden van de door reclamanten&#13;
ingebrachte en ook weer toegedeelde huiskavel,&#13;
gelegen direct achter hun bedrijfsgebouwen,&#13;
maar ligt bovendien in geen enkel&#13;
opzicht recht achter die huiskavel:&#13;
4.2 De rechtbank is voorts van oordeel dat het&#13;
feit dat, zoals door reclamanten is gesteld, het&#13;
college van Burgemeester en Wethouders van&#13;
de voormalige gemeente Borger het bestemmingsplan&#13;
hebben gewijzigd, op grond waarvan&#13;
reclamanten tot inplanting met bos konden&#13;
overgaan, er niet toe leidt dat zij er in&#13;
redelijkheid van mochten uitgaan dat de kavel&#13;
aan hen zou worden toegedeeld, nu de commissie&#13;
hen daarvoor niet de door de Wet vereiste&#13;
toestemming hebben verleend.&#13;
Daaraan doet niet af dat afzien van inplanting&#13;
tot gevolg zou hebben dat zij hun recht op&#13;
subsidie op grond van de zogenaamde Mc-&#13;
Sharryregeling zouden verliezen. Reclamanten,&#13;
op de hoogte van het standpunt van de&#13;
commissie, hebben zich zelf in huidige de&#13;
situatie gebracht door zonder toestemming&#13;
van de commissie toch tot inplanting over te&#13;
gaan. Daarbij wijst de rechtbank erop dat die&#13;
toestemming – anders dan reclamanten veronderstellen&#13;
– vereist was, nu de waarde van een&#13;
perceel, als gevolg van het beplanten met bos,&#13;
een waarde wijziging van dat perceel tot&#13;
gevolg heeft.&#13;
4.3 De belangen van reclamanten en de&#13;
belanghebbende tegen elkaar afwegende en&#13;
alle omstandigheden in aanmerking genomen&#13;
heeft de commissie zowel voor reclamanten&#13;
als de belanghebbende een toedeling gerealiseerd&#13;
overeenkomstig de doelstelling van de&#13;
wet. Zowel reclamanten als de belanghebbenden&#13;
krijgen een grotere concentratie van de&#13;
door hen ingebrachte kavels.&#13;
4.4 Het bezwaar dient op grond van het&#13;
vorenstaande ongegrond te worden verklaard&#13;
en reclamanten zullen als de in het ongelijk te&#13;
stellen partij worden veroordeeld in de kosten.&#13;
Beslissingen&#13;
De rechtbank:&#13;
1. Verklaart het bezwaar ongegrond.&#13;
(...)</content><legacyfootnotes/><footnotes><footnote/></footnotes><auteurs/><published>2004-02-01 00:00:00</published><modified>2004-02-01 00:00:00</modified><editiondate>2004-02-01</editiondate><htmlpath>https://denhollander.info/artikel/3618</htmlpath></article>
</articles></edition>
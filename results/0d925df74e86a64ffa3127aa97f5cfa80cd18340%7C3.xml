<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1989</searchword><id>7225</id><udhid>UDH:TvAR/7225</udhid><titel>'F.J.A. / de directeur van het Staatsbosbeheer' (TvAR 1989/4215)</titel><searchwords><searchword>TvAR 2/1989</searchword><searchword>TvAR 1989/4215</searchword><searchword>UDH:TvAR/7225</searchword></searchwords><attachments><attachment><name>1989_nr 2_Rechtspraak_4215.pdf</name><extention>pdf</extention><url>https://denhollander.info/download/6808/ci</url></attachment></attachments><inleiding>Boswet, art. 8&#13;
Afwijzing verzoek om compensatie van&#13;
herplantplicht. Verzoeker, eigenaar van de&#13;
'andere grond' als bedoeld in art. 2, lid 1, KB&#13;
van 20 juni 1962, is anders dan degene op wie&#13;
de herplantplicht rust, geen betrokkene in de&#13;
zin van art. 8 Boswet. Derhalve heeft&#13;
verweerder verzoeker terecht niet-ontvankelijk&#13;
verklaard in het door hem gemaakte bezwaar.&#13;
Beroep verworpen.</inleiding><content>College van Beroep voor het bedrijfsleven, 8&#13;
juli 1988&#13;
Uitspraak in de zaak van: F.J.A. B.,&#13;
wonende te B., verzoeker, gemachtigde: mr.&#13;
G.D. N., advocaat te 's-H., tegen&#13;
de directeur van het Staatsbosbeheer, zetelend&#13;
te Utrecht, verweerder, gemachtigde:&#13;
mr. R.W. S.&#13;
1. Het verloop van de procedure Bij besluit&#13;
van 31 oktober 1985 heeft verweerder een op&#13;
22 oktober 1985 namens H. van de B.&#13;
ingediend verzoek om compensatie van een&#13;
herplantplicht afgewezen.&#13;
Tegen dat besluit is door verzoeker beroep&#13;
ingesteld bij verzoekschrift dat op 24&#13;
november 1987 ter griffie van het College is&#13;
ontvangen.&#13;
Verweerder heeft op de voet van het bepaalde&#13;
bij art. 36o van de Wet administratieve&#13;
rechtspraak bedrijfsorganisatie het&#13;
verzoekschrift als bezwaarschrift aangemerkt&#13;
en als zodanig in behandeling genomen.&#13;
Bij besluit van 12 juni 1987 heeft verweerder&#13;
verzoeker niet-ontvankelijk verklaard&#13;
in het door hem gemaakte bezwaar.&#13;
Tegen dat besluit van 12 juni 1987 heeft&#13;
verzoeker beroep ingesteld bij verzoekschrift&#13;
dat op 1 juli 1987 ter griffie van het College is&#13;
ontvangen. Bij brief van 14 augustus 1987&#13;
heeft verzoeker de middelen&#13;
van beroep voorgedragen. Daarbij is gevorderd&#13;
dat het College het bestreden&#13;
besluit zal vernietigen en zal bepalen dat&#13;
verweerder het verzoek om compensatie&#13;
alsnog zal honoreren.&#13;
Onder overlegging van op de zaak betrekking&#13;
hebbende bescheiden heeft verweerder&#13;
op 21 januari 1988 een verweerschrift&#13;
ingediend, waarop verzoeker bij brief&#13;
van 19 februari 1988 heeft gereageerd.&#13;
Het College heeft de zaak behandeld ter&#13;
openbare terechtzitting van 31 mei 1988,&#13;
alwaar partijen bij monde van hun gemachtigden&#13;
zijn gehoord. Voorts heeft verzoeker&#13;
zelf zijn standpunt toegelicht.&#13;
2. Het bestreden besluit&#13;
Bij het bestreden besluit heeft verweerder&#13;
verzoeker niet-ontvankelijk verklaard in het&#13;
door hem gemaakte bezwaar, op de grond&#13;
dat ingevolge art. 8 van de Boswet alleen&#13;
beroep kan worden ingesteld door 'de&#13;
betrokkene', welke kwalificatie niet aan&#13;
verzoeker kan worden gegeven.&#13;
3. De argumenten van verzoeker&#13;
Verzoeker heeft aangevoerd dat hij wel als&#13;
betrokkene in de zin van art. 8 van de Bos&#13;
wet moet worden aangemerkt, aangezien&#13;
hij van het besluit waarbij het verzoek om&#13;
compensatie is geweigerd financieel nadeel&#13;
ondervindt.&#13;
4. Beoordeling van het geschil&#13;
Ingevolge het bepaalde bij art. 3 van de&#13;
Boswet is de eigenaar van de grond, waar&#13;
op een houtopstand, anders dan bij wijze&#13;
van dunning is geveld of op andere wijze&#13;
tenietgegaan, verplicht binnen een tijdvak&#13;
van drie jaren de houtopstand te herbeplanten&#13;
volgens regelen bij of krachtens al&#13;
gemene maatregel van bestuur te stellen.&#13;
Blijkens art. 2, eerste lid, van het Besluit van&#13;
20 juni 1962, Stb. 220, houdende regelen ten&#13;
aanzien van de verplichting tot herbeplanting,&#13;
bedoeld in art. 3 van de Boswet, moet aan de&#13;
verplichting tot herbeplanting worden voldaan&#13;
door beplanting van de grond, waarop zich de&#13;
gevelde houtopstand bevond, of van andere&#13;
grond, voor zover de directeur hiertoe&#13;
toestemming heeft gegeven.&#13;
In de overige leden van genoemd art. 2 is bepaald in welke gevallen de hiervoor bedoelde&#13;
toestemming tot zogenoemde compensatie&#13;
van de herplantplicht (op andere&#13;
grond) kan worden verleend.&#13;
Bij zijn hiervoor onder 1. vermelde besluit van&#13;
31 oktober 1985 heeft verweerder afwijzend&#13;
beslist op een verzoek om compensatie, dat&#13;
betrekking heeft op een herplantplicht welke&#13;
niet op verzoeker rust. Verzoeker is, althans&#13;
zijn kinderen zijn, eigenaar van de 'andere&#13;
grond' als bedoeld in voornoemd art. 2, eerste&#13;
lid, welke ter compensatie van die&#13;
herplantplicht is aangeboden.&#13;
Anders dan degene op wie de herplantplicht&#13;
rust, kan verzoeker niet als de betrokkene in de&#13;
zin van art. 8 van de Boswet worden&#13;
aangemerkt. Hoewel verzoeker financieel&#13;
belang bij de inwilliging van het onderhavige&#13;
verzoek om compensatie heeft, is zijn&#13;
betrokkenheid bij dit besluit, welke&#13;
betrokkenheid alleen daaruit bestaat dat&#13;
degene op wie de herplantplicht rust bereid is&#13;
om voor het ter beschikking stellen van&#13;
compensatiegrond aan hem een vergoeding te&#13;
geven, onvoldoende om te kunnen oordelen&#13;
dat hij als de betrokkene in de zin van art. 8&#13;
van de Boswet moet worden aangemerkt.&#13;
Het beroep van verzoeker op het beleid dat&#13;
verweerder naar zijn zeggen met betrekking&#13;
tot een compensatie-pool heeft gevoerd, faalt&#13;
in dit verband ook. Zelfs als verzoeker in het&#13;
kader van dat beleid als direct betrokkene zou&#13;
moeten worden aangemerkt, kan, nu dat beleid&#13;
geen steun in de Boswet vindt, niet geoordeeld&#13;
worden dat verzoeker in de onderhavige zaak&#13;
de betrokkene in de zin van art. 8 van de&#13;
Boswet is.&#13;
Uit het voorafgaande vloeit voort dat&#13;
verweerder verzoeker terecht niet-ontvankelijk&#13;
heeft verklaard in het door hem gemaakte&#13;
bezwaar. Het beroep moet derhalve&#13;
worden verworpen.&#13;
5. Beslissing&#13;
Het College verwerpt het beroep.</content><legacyfootnotes/><footnotes><footnote/></footnotes><auteurs/><published>1989-02-01 00:00:00</published><modified>1989-02-01 00:00:00</modified><editiondate>1989-02-01</editiondate><htmlpath>https://denhollander.info/artikel/7225</htmlpath></article>
</articles></edition>
<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1994</searchword><id>5183</id><udhid>UDH:TvAR/5183</udhid><titel>Beun / Willemse (TvAR 1994/4683)</titel><searchwords><searchword>TvAR 3/1994</searchword><searchword>TvAR 1994/4683</searchword><searchword>UDH:TvAR/5183</searchword></searchwords><attachments><attachment><name>1994_nr 3_Rechtspraak_4683.pdf</name><extention>pdf</extention><url>https://denhollander.info/download/5118/ci</url></attachment></attachments><inleiding>Pachtwet, art. 55&#13;
&#13;
Verpachter, die zelf in de weg staat aan het door de pachter gebruiken van de grond, kan aan deze geen verwijt maken ter zake van dat niet-gebruiken. Tijdens de procedure komt aan dat in de weg staan een einde en blijkt dat de pachter de grond toch niet is gaan gebruiken en ook niet van plan is zulks te gaan doen noch om, naar daaruit moet worden afgeleid, de verschuldigde pachtprijs te gaan betalen. Met deze nieuwe feiten moet bij de beslissing in hoger beroep rekening worden gehouden. Genoemde handelwijze is een zo ernstig toerekenbaar tekortschieten dat, mede gelet op de overige ten processe gebleken omstandigheden, de vordering tot ontbinding moet worden toegewezen.</inleiding><content>Arrest in de zaak van:&#13;
Jacobus Pieter Beun, wonende te Biervliet, gemeente Terneuzen, appellant, procureur: mr. J.MJ. Huver,&#13;
tegen&#13;
Adhemar Hector Willemse, wonende te Eede, gemeente Aardenburg, geïntimeerde, procu-reur: mr. P.C.A.M. Vermeulen.&#13;
Het geding in eerste aanleg&#13;
De pachtkamer van het kantongerecht te Ter-neuzen heeft op 2 oktober 1991 en 6 mei 1992 tussen partijen vonnissen gewezen, die in fotokopie aan dit arrest zijn gehecht en naar de inhoud waarvan wordt verwezen.&#13;
Het geding in hoger beroep&#13;
Appellant - hierna ook te noemen: Beun - is bij exploit van 4 juni 1992, met gelijktijdige dagvaarding van geïntimeerde - hierna ook te noemen: Willemse - voor dit hof, in hoger be-roep gekomen van genoemd vonnis van 6 mei 1992 (in gemeld exploit abusievelijk als tus-senvonnis aangeduid), waarbij werd afgewe-zen de vordering van Beun om de tussen partijen bestaande pachtovereenkomst te ont-binden.&#13;
Bij memorie van grieven, tevens houdende vermeerdering van eis, zijn na te melden grie-ven aangevoerd, met conclusie primair dat het hof het vonnis, waarvan beroep, zal vernieti-gen en, opnieuw rechtdoende, de oorspronke-lijke vordering van Beun alsnog zal toewij-zen, en subsidiair, akte verzoekend van de vermeerdering van eis, dat het hof voor recht zal verklaren dat de pachtrechten van Willem-se met betrekking tot het perceel bouwland, gelegen aan de Middenweg te Biervliet, uit-makende een ter plaatse kennelijk aangeduid en afgepaald gedeelte ter grootte van onge-veer 7 aren van het perceel kadastraal bekend gemeente Terneuzen, sectie BA, nr. 434, we-gens het niet gebruik maken, door verjaring zijn vervallen, zulks met veroordeling van Willemse in de kosten van beide instanties.&#13;
Bij memorie van antwoord is verweer ge-voerd met conclusie dat het hof Beun niet-ontvankelijk zal verklaren in zijn hoger beroep, althans hem zijn vordering in hoger beroep als onbewezen en niet op de wet ge-grond zal ontzeggen, en het vonnis, waarvan beroep, zal bekrachtigen, met veroordeling van Beun in de kosten van het geding.&#13;
Ter zitting van het hof van 24 mei 1993 heeft Beun bij akte nog een zestal stukken in het geding gebracht en is de zaak vervolgens bepleit, voor appellant door mr. A.A.J. Maat, en voor geïntimeerde door mr. H.M. den Hol-lander, beiden advocaat te Oostburg.&#13;
Daarna hebben partijen de stukken, waar-onder de pleitnotities van de advocaten, aan het hof overgelegd voor het wijzen van arrest.&#13;
De grieven&#13;
De grieven luiden:&#13;
I. Ten onrechte overweegt de pachtkamer van het kantongerecht in rechtsoverweging 2.5: 'Het standpunt van Beun komt er op neer dat hij Willemse wanprestatie verwijt, terwijl uit zijn eigen stellingen blijkt dat hij en niet Willemse het litigieuze perceel in gebruik heeft'.&#13;
II. Ten onrechte is de pachtkamer van het kantongerecht eraan voorbijgegaan dat uit de verklaring van Willemse (proces-verbaal van 18 december 1991) niet blijkt de wil of wens van Willemse dat hij het perceeltje ook daad werkelijk in gebruik zal nemen, zodat Beun terecht ontbinding van de pacht vordert we gens het ontbreken van enig belang aan de zij de van Willemse. &#13;
De vaststaande feiten&#13;
In hoger beroep kan van de volgende, als er-kend of niet (voldoende) betwist, vaststaande feiten worden uitgegaan:&#13;
- het perceel grond te Biervliet, kadastraal bekend gemeente Terneuzen, sectie BA, nr. 434, is bij pachtovereenkomst van 26 novem ber 1958 door I.F.I.B.A.M.G. de Thibault de Boesinghe verpacht aan A.A.M, de Smet, de schoonvader van Willemse, zulks voor de duur van zes jaar, ingaande 1 oktober 1958 en eindigend roven oogst 1964;&#13;
- bij vonnis van de pachtkamer van het kantongerecht te Terneuzen van 1 juni 1983 is Willemse als pachter in voormelde pachtover eenkomst in de plaats gesteld van zijn schoon vader voornoemd;&#13;
- voormeld kadastraal perceel bestaat voor het overgrote gedeelte uit bouwland en voor een - door een sloot van dat bouwland ge scheiden - klein gedeelte ter grootte van on geveer 700 m2 uit weiland en tuin;&#13;
- Beun, die sinds 1979 eigenaar en bewo ner is van het pand Geertruidadijk 1 te Bier vliet, heeft sinds het begin van de jaren tachtig van voormelde 700 m2 het oostelijk gedeelte ter grootte van ongeveer 300 m2, dat direkt achter zijn woning is gelegen, in ge bruik gehad op grond van een daartoe tussen hem en A.A.M, de Smet gemaakte afspraak, voor welk gebruik hij aan laatstgenoemde in de jaren 1983, 1984 en 1985 een bedrag van f 50,- per jaar heeft betaald; de voor het jaar 1986 door Beun aan De Smet betaalde f 50,- is door laatstgenoemde teruggestort;&#13;
- de rest van voormelde 700 m2 wordt al geruime tijd gebruikt door een buurman van Beun;&#13;
- de hiervoor genoemde pachtovereen komst is voor het gehele kadastrale perceel BA 434 blijven voortduren en A.A.M, de Smet respectievelijk Willemse zijn steeds voor het geheel aan de hierboven genoemde verpachter de volledige pachtprijs blijven be talen;&#13;
- in juni 1989 heeft Beun voormelde 700 m2 gekocht en in eigendom verworven, zulks onder de last van de lopende pachtovereen komst, terwijl de rest van het kadastrale per ceel BA 434 door Willemse is gekocht;&#13;
- Beun heeft de achter zijn woning gelegen 300 m2, die hij in de loop der jaren als bij die woning behorende tuin (verder) heeft inge richt, in gebruik gehouden tot 11 september 1992, op welke datum hij op grond van de uit slag van enkele tussen partijen gevoerde pro-&#13;
Nr. 4683&#13;
cedures genoemde oppervlakte heeft ontruimd en ter beschikking van Willemse gesteld;&#13;
- Willemse heeft gemelde 300 m2 niet in gebruik genomen en ter zitting van het hof is gebleken dat hij ook niet voornemens is zulks te doen;&#13;
- Beun heeft bij aangetekend schrijven van 25 augustus 1992 aan Willemse de pacht met betrekking tot de hierboven bedoelde opper vlakte van 700 m2 opgezegd per roven oogst 1994 en laatstgenoemde heeft geen verzoek ingediend als bedoeld in artikel 36, lid 3 van de Pachtwet.&#13;
Beoordeling van het geschil in hoger beroep 1. Primair vordert Beun ontbinding van de tussen partijen bestaande pachtovereenkomst met betrekking tot de 700 m2, waarvan hij sinds juni 1989 eigenaar en verpachter is, zulks op grond van wanprestatie aan de zijde van Willemse, welke wanprestatie hierin be-staat dat Willemse gemelde oppervlakte niet gebruikt en daarvoor sinds de eigendomsver-werving ervan door Beun aan deze ook geen pacht betaalt.&#13;
2. Zoals uit de hierboven weergegeven, ten processe vaststaande feiten volgt, heeft Beun sinds het begin van de jaren tachtig, althans sinds begin 1983 ongeveer 300 m2 van de grond in geschil in gebruik gehad, zulks onaf gebroken en voortdurend, en dat gebruik heeft na het tijdstip waarop hij eigenaar van de grond in geschil is geworden (juni 1989) voortgeduurd. Ook nadat het gerechtshof te 's-Gravenhage bij arrest van 25 april 1991 hem had bevolen het desbetreffende perceels gedeelte te ontruimen en te verlaten, en ver volgens in oktober 1991 zijn vordering in kort geding tot opschorting van de ontruiming was afgewezen, heeft Beun bedoeld gebruik niet beëindigd. Dit laatste is pas gebeurd op 11 september 1992, nadat ook een tweede kort gedingprocedure ter voorkoming van de ont ruiming in zijn nadeel was uitgevallen.&#13;
3. Het vorenstaande brengt mede, dat Beun zelf in de weg heeft gestaan aan het door Wil lemse gebruiken van de betreffende 300 m2 grond en dit ondanks enkele tot ontruiming van die grond strekkende rechterlijk uitspra ken nog geruime tijd is blijven doen. De pachtkamer van het kantongerecht heeft dan ook terecht geoordeeld dat Beun onder die omstandigheden aan Willemse geen verwijt kon maken ter zake van het door laatstge noemde niet-gebruiken van de betreffendegrond en het niet-betalen van de daarvoor ver-schuldigde pachtprijs.&#13;
4. Desalniettemin kan het vonnis, waarvan beroep, niet in stand blijven op grond van de nadien plaatsgevonden feiten en omstandighe den.&#13;
5. Bij de behandeling van het onderhavige geschil in hoger beroep is immers gebleken dat Willemse ook nadat Beun het desbetref fende perceelsgedeelte per 11 september 1992 had ontruimd, die grond niet is gaan gebrui ken, zulks ook niet met ingang van het teelt seizoen 1993. Ter zitting van het hof is voorts gebleken dat Willemse ook niet voornemens is dat gebruik ter hand te nemen en, naar daar uit moet worden afgeleid, evenmin de ter zake aan Beun verschuldigde pachtprijs te betalen.&#13;
Ook op deze feiten, die in de loop van het geding zijn komen vast te staan en die binnen de grenzen van het voorgelegde geschil blij-ven - Beun heeft in hoger beroep trouwens ook expliciet aangevoerd die feiten (mede) aan zijn vordering ten grondslag te leggen -moet bij de beslissing op de vordering van Beun acht worden geslagen.&#13;
6. Vorengenoemde handelwijze van Wil lemse moet worden aangemerkt als een toere kenbaar tekortschieten in de nakoming van zijn verplichtingen uit de tussen partijen be staande pachtovereenkomst. Naar het oordeel van het hof is dat tekortschieten dermate ern stig dat op grond daarvan de tussen partijen bestaande pachtovereenkomst conform de vordering van Beun dient te worden onthou den. Het hof slaat daarbij mede acht op de overige omstandigheden van het geval zoals daarvan ten processe is gebleken, waaronder enerzijds het belang van Beun bij het kunnen gebruiken van de achter zijn woning gelegen ongeveer 300 m2 grond en anderzijds het ge brek aan belang van Willemse bij het gebruik van die grond. De ontbinding dient, gezien ook de feitelijke situatie ter plaatse en in aan merking genomen dat geen van beide partijen belang heeft bij pachtontbinding ten aanzien van slechts een gedeelte daarvan, betrekking te hebben op de gehele oppervlakte van 700 m2 die voorwerp is van de onderhavige pachtovereenkomst.&#13;
7. Uit het vorenoverwogene volgt dat de grieven I en II gegrond zijn en dat de door Beun in hoger beroep gedane vermeerdering van eis geen bespreking behoeft.&#13;
Slotsom&#13;
Het vonnis, waarvan beroep, moet worden vernietigd en de vordering van Beun tot ont-binding van de tussen partijen bestaande pachtovereenkomst dient alsnog te worden toegewezen. Willemse moet als de in het on-gelijk gestelde partij worden veroordeeld in de proceskosten van beide instanties.&#13;
Beslissing&#13;
Het hof, rechtdoende in hoger beroep:&#13;
vernietigt het door de pachtkamer van het kantongerecht te Terneuzen tussen partijen gewezen vonnis van 6 mei 1992, waarvan be-roep,&#13;
en opnieuw rechtdoende:&#13;
Ontbindt met ingang van heden de tussen partijen bestaande pachtovereenkomst met be-trekking tot het nabij de Geertruidadijk te Biervliet gelegen - op de aan dit arrest ge-hechte schets met een streeparcering aangege-ven - gedeelte van het perceel kadastraal bekend gemeente Terneuzen, sectie BA, nr. 434, zijnde dat gedeelte groot ongeveer 700 m2.&#13;
Veroordeelt Willemse in de proceskosten van beide instanties, aan de zijde van Beun tot heden begroot voor de eerste aanleg op f 115,- voor verschotten en f 1 500,- voor sa-laris van de gemachtigde en voor het hoger beroep op f 359,43 voor verschotten en f 4 200,- voor salaris van de procureur.</content><legacyfootnotes/><footnotes><footnote/></footnotes><auteurs/><published>1994-03-01 00:00:00</published><modified>1993-06-28 00:00:00</modified><editiondate>1994-03-01</editiondate><htmlpath>https://denhollander.info/artikel/5183</htmlpath></article>
</articles></edition>
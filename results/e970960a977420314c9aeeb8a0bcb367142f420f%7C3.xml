<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1990</searchword><id>7096</id><udhid>UDH:TvAR/7096</udhid><titel>'Ds. Arie Willem Kranenburg 2. Gerrit Vaandrager 3. Leendert Vaandrager 4. Maaike Maria van der Ent-Vaandrager / Cornelis Ripping' (TvAR 1990/4345)</titel><searchwords><searchword>TvAR 4/1990</searchword><searchword>TvAR 1990/4345</searchword><searchword>UDH:TvAR/7096</searchword></searchwords><attachments><attachment><name>1990_nr 5_Rechtspraak_4345.pdf</name><extention>pdf</extention><url>https://denhollander.info/download/6706/ci</url></attachment></attachments><inleiding>Pachtwet, art. 36&#13;
Nu de zoon inmiddels als pachter in de&#13;
plaats van zijn vader is gesteld, moet met&#13;
diens belangen rekening worden gehouden&#13;
en speelt geen rol meer dat zijn vader de&#13;
leeftijd van 65 jaar al heeft bereikt.&#13;
Verlies van het gepachte zou voor de&#13;
zoon een beduidend nadeel zijn en daar&#13;
staat bij de verpachters slechts tegenover&#13;
dat zij bij niet-verlenging van de pachtovereenkomst&#13;
de grond pachtvrij kunnen verkopen,&#13;
hetgeen alleen onder bijzondere&#13;
omstandigheden — waarvan in casu niet is&#13;
gebleken - een rol kan spelen bij een&#13;
beslissing op een verlengingsverzoek. Het&#13;
belang van de pachter is hier groter; derhalve&#13;
verlenging toegewezen. </inleiding><content>Pachtkamer gerechtshof te Arnhem, beschikking&#13;
d.d. 30 oktober 1989&#13;
(Mr. Kok, mr. In 't Veld (plv.), mr. Van&#13;
Hijlkema (plv.), De Wolf, mr. ing. Jansens&#13;
van Gellicum)&#13;
Het gerechtshof te Arnhem, pachtkamer;&#13;
Gezien het op 2 maart 1989 ter griffie van&#13;
het hof ingekomen beroepschrift van 1.&#13;
Ds. Arie Willem Kranenburg, wonende te&#13;
Hoogeveen, 2. Gerrit Vaandrager, wonende&#13;
te Maastricht, 3. Leendert Vaandrager,&#13;
wonende te Hellevoetsluis, 4. Maaike&#13;
Maria van der Ent-Vaandrager, wonende&#13;
te Rotterdam, 5. Theodora van Leeuwen,&#13;
wonende te Rotterdam, 6. Petronella van&#13;
Leeuwen, wonende te Rotterdam, procureur:&#13;
Mr. B. Peek, tegen een beschikking&#13;
van de pachtkamer van het kantongerecht&#13;
te Rotterdam van 1 februari 1989, waarvan&#13;
afschrift aan partijen is verzonden op 2 februari&#13;
1989 en waarbij is verlengd met een&#13;
duur van zes jaren, eindigend 31 oktober&#13;
1995, de pachtovereenkomst tussen appellanten&#13;
als verpachters en Cornelis Ripping,&#13;
wonende te Bergschen-hoek, als pachter,&#13;
behoudens verlenging&#13;
eindigend op 31 oktober 1989, met betrekking&#13;
tot een oppervlakte bouw- en weiland,&#13;
thans kadastraal bekend gemeente Bergschenhoek,&#13;
sectie B, nrs. 4322, 4327 en&#13;
2297, thans groot 13.93.74 ha;&#13;
Mede gezien het op 4 april 1989 ter griffie&#13;
van het hof ingekomen verweerschrift&#13;
van geïntimeerde, procureur: Mr. J. van&#13;
Dijkhuizen;&#13;
Mede gezien de overige stukken, waaronder&#13;
een fotocopie van voormelde beschikking;&#13;
Gelet op de behandeling van het hoger&#13;
beroep ter zitting van het hof van 18 september&#13;
1989, waarbij aanwezig waren appellant&#13;
sub 2 in persoon, bijgestaan door&#13;
Mr. P.S.A. O verwater, advocaat te Strijen,&#13;
alsmede geïntimeerde in persoon, vergezeld&#13;
door zijn zoon Johannes Cornelis Ripping&#13;
en diens echtgenote en bijgestaan door Mr.&#13;
J. van Dijkhuizen, advocaat te Arnhem;&#13;
Overwegende:&#13;
Voormelde beschikking is gegeven uit&#13;
overweging in hoofdzaak, dat de in de opzegging&#13;
van de onderhavige pachtovereenkomst&#13;
vermelde omstandigheid dat geïntimeerde&#13;
de leeftijd van 65 jaar heeft bereikt,&#13;
niet meer geldt als reden tot niet-verlenging&#13;
van de pachtovereenkomst nu bij vonnis&#13;
van de pachtkamer van het kantongerecht&#13;
van 4 januari 1989 Johannes Cornelis Ripping&#13;
als pachter in de plaats van geïntimeerde&#13;
is gesteld; dat voorts door appellanten&#13;
niet gesteld is dat zij het verpachte&#13;
zelf willen gaan gebruiken, zodat ervan&#13;
moet worden uitgegaan dat zulks niet het&#13;
geval is; dat derhalve naar billijkheid moet&#13;
worden beslist en dat de belangen van Johannes&#13;
Cornelis Ripping prevaleren boven&#13;
die van appellanten.&#13;
Appellanten hebben de navolgende grieven&#13;
aangevoerd:&#13;
I. Ten onrechte heeft de pachtkamer van&#13;
het kantongerecht Ripping sr. in zijn vordering&#13;
tot verlenging van voornoemde&#13;
pachtovereenkomst ontvangen.&#13;
II. Ten onrechte heeft de pachtkamer&#13;
van het kantongerecht, krachtens artikel 38&#13;
van de Pachtwet naar billijkheid beslissen&#13;
de, de belangen van verpachters afgewogen&#13;
tegen die van Ripping jr..&#13;
III. Ten onrechte heeft de pachtkamer&#13;
van het kantongerecht overwogen, dat de belangen van Ripping jr. dienen te prevaleren&#13;
boven het belang van verpachters om&#13;
de grond vrij te krijgen.&#13;
De mondelinge behandeling:&#13;
Ter zitting van het hof is niet of onvoldoende&#13;
weersproken verklaard (zakelijk&#13;
weergegeven):&#13;
door Johannes Cornelis Ripping:&#13;
dat zijn vader thans 73 jaar oud is; dat&#13;
hij zelf 40 jaar oud is, gehuwd is en drie&#13;
nog schoolgaande kinderen heeft in de leeftijd&#13;
van respectievelijk 15, 13 en 10 jaar;&#13;
dat hij twee klassen van de Lagere Landbouwschool&#13;
heeft gevolgd alsmede een cursus&#13;
varkenshouderij (waarvan hij geen diploma&#13;
bezit) en twee keer gedurende een&#13;
week de praktijkschool te Schoondijke&#13;
heeft bezocht; dat hij met ingang van 1 januari&#13;
1985 het landbouwbedrijf van zijn&#13;
vader heeft overgenomen met uitzondering&#13;
van de mestvarkens, die zijn vader zelf nog&#13;
heeft aangehouden; dat dit landbouwbedrijf&#13;
ongeveer 19 ha groot is, te weten 2 ha&#13;
eigen grond (waarop woning en bedrijfsgebouwen),&#13;
de grond in geschil en ongeveer 3&#13;
ha die van de gemeente Bergschenhoek&#13;
wordt gepacht; dat de grond in geschil op&#13;
ongeveer 1 a 1,5 kilometer van de bedrijfsgebouwen&#13;
ligt en daarop het melkvee wordt&#13;
geweid; dat op deze grond door de pachter&#13;
een houten schuur van ongeveer 5 bij 15&#13;
meter is gebouwd; dat de van de gemeente&#13;
Bergschenhoek gepachte grond op ongeveer&#13;
5 kilometer van de bedrijfsgebouwen&#13;
ligt; dat ongeveer 7 ha wordt gebruikt als&#13;
grasland en ongeveer 12 ha als bouwland;&#13;
dat op het bouwland spruiten, aardappelen,&#13;
granen en suikerbieten worden verbouwd;&#13;
dat hij op dit moment 15 stuks&#13;
melkvee heeft, alsmede 7 pinken, 4 kalveren,&#13;
1 stier, en 15 schapen; dat hij beschikt&#13;
over een melkquotum van ruim 91 000 kg;&#13;
dat zijn bedrijfsgebouwen bestaan uit een&#13;
Zuid-Hollandse stal met 27 veestanden, een&#13;
pinkenstal met ruimte voor 10 a 12 stuks&#13;
vee, een afdak voor de stalling van machines,&#13;
een varkensschuur (die gedeeltelijk&#13;
wordt gebruikt als wagenberging ca.) en&#13;
de al genoemde schuur op de grond in geschil;&#13;
dat hij ten behoeve van het landbouwbedrijf&#13;
beschikt over 2 trekkers, een&#13;
aardappelrooimachine, een spruitenplukmachine,&#13;
een spruitensorteermachine, een&#13;
maaibalk, een zwadkeerder, een hooischudder&#13;
en een kip wagen; dat hij naast het&#13;
landbouwbedrijf een loonwerkbedrijf&#13;
(thans kraan verhuurbedrijf) exploiteert,&#13;
waarin vier werknemers in vaste dienst&#13;
werkzaam zijn op vier zelfrijdende kranen;&#13;
dat hij voorheen ook zelf hoofdzakelijk in&#13;
dit bedrijf werkte, daarnaast in de weekends&#13;
in het bedrijf van zijn vader hielp bij&#13;
het melken en voorts assisteerde in de hooibouw&#13;
en als het erg druk was; dat hij al ongeveer&#13;
15 jaar voor eigen rekening enkele&#13;
hectaren spruitenland exploiteert; dat hij&#13;
na de overname van het landbouwbedrijf&#13;
vrijwel volledig in dat bedrijf werkzaam is&#13;
en de tijd die hij nog besteedt aan het&#13;
kraan verhuur bedrij f, te stellen is op enkele&#13;
uren per week; dat hij alle in het landbouwbedrijf&#13;
voorkomende werkzaamheden zelf&#13;
verricht en alleen het spuiten en het werken&#13;
met de combine door loonwerkers laat&#13;
doen.&#13;
door appellant sub 2:&#13;
dat appellanten de onderhavige pachtovereenkomst&#13;
hebben opgezegd omdat zij&#13;
willen overgaan tot scheiding en deling van&#13;
de thans nog gemeenschappelijke boedel;&#13;
dat eind 1984 door geïntimeerde aan hen is&#13;
verzocht of hij de onderhavige pachtrechten&#13;
aan zijn zoon mocht overdragen; dat zij&#13;
niet weten wanneer die zoon daadwerkelijk&#13;
met de exploitatie van het van geïntimeerde&#13;
overgenomen bedrijf is begonnen.&#13;
De raadslieden hebben vervolgens de&#13;
standpunten van partijen nog nader toegelicht.&#13;
De raadsman van appellanten heeft&#13;
daarbij verklaard, dat de eerste tegen de&#13;
beschikking, waarvan beroep, aangevoerde&#13;
grief niet langer wordt gehandhaafd.&#13;
Met toestemming van geïntimeerde en&#13;
diens zoon worden de van de zijde van&#13;
geïntimeerde aan het hof overgelegde boekhoudgegevens&#13;
in copie aan de raadsman&#13;
van appellanten ter hand gesteld en wordt&#13;
hem de gelegenheid geboden om na kennisneming&#13;
daarvan eventuele reacties daarop&#13;
voor 30 september 1989 schriftelijk aan het&#13;
hof kenbaar te maken met afschrift daarvan&#13;
aan de raadsman van geïntimeerde.&#13;
Appellanten hebben ter rolle van de&#13;
pachtkamer van dit hof van 2 oktober 1989 in de eveneens voor dit hof tussen partijen&#13;
aanhangige indeplaatsstellingsprocedure&#13;
een nadere memorie na pleidooi genomen,&#13;
waarbij zij zich over de van de zijde van&#13;
geïntimeerde ten processe overgelegde&#13;
boekhoudgegevens hebben uitgelaten. Het&#13;
hof merkt deze nadere memorie aan als een&#13;
ook in de onderhavige pachtverlengingsprocedure&#13;
ter zake door appellanten gedane&#13;
uitlatingen. Geïntimeerde heeft daarop&#13;
nog gereageerd bij schrijven van 7 oktober&#13;
1989 en bij brief van zijn accountant van 9&#13;
oktober 1989.&#13;
Het oordeel van het hof:&#13;
1. De raadsman van appellanten heeft ter&#13;
zitting van het hof bezwaar gemaakt tegen&#13;
het niet kunnen beschikken over de van de&#13;
zijde van geïntimeerde en diens zoon aan&#13;
het hof overgelegde boekhoudgegevens en&#13;
aangevoerd dat appellanten daardoor worden&#13;
benadeeld. Nu evenwel aan hem de gelegenheid&#13;
is geboden van bedoelde boek&#13;
houdgegevens kennis te nemen en daarop&#13;
commentaar te leveren, is aan die klacht —&#13;
wat daarvan op zichzelf ook zij - de grond&#13;
ontvallen en behoeft deze geen bespreking.&#13;
2. Evenmin behoeft de eerste grief van&#13;
appellanten nog bespreking nu deze ter zitting&#13;
van het hof is ingetrokken.&#13;
3. De tweede grief faalt. Nu het hof bij&#13;
arrest van heden het vonnis, waarbij Johannes&#13;
Cornelis Ripping als pachter in de&#13;
plaats van geïntimeerde is gesteld, heeft bekrachtigd,&#13;
is hij met ingang van heden de&#13;
pachter in de onderhavige pachtovereenkomst&#13;
en dient bij een beslissing naar billijkheid&#13;
in deze pachtverlengingszaak met&#13;
zijn belangen rekening te worden gehouden.&#13;
De omstandigheid dat geïntimeerde inmiddels&#13;
de leeftijd van 65 jaar heeft bereikt,&#13;
speelt derhalve geen rol meer en de daarin&#13;
gegeven imperatieve grond tot afwijzing&#13;
van het verlengingsverzoek is vervallen.&#13;
4. Verlies van het gepachte zou voor Johannes&#13;
Cornelis Ripping medebrengen, dat&#13;
hij het overgrote gedeelte van de thans bij&#13;
hem in gebruik zijnde grond zou kwijt raken,&#13;
waardoor een rendabele exploitatie&#13;
van zijn landbouwbedrijf niet langer mogelijk&#13;
zou zijn. Dit moet, ook als rekening&#13;
wordt gehouden met het feit dat betrokkene&#13;
behalve zijn landbouwbedrijf nog een&#13;
kraan verhuur bedrijf heeft en ook daaruit&#13;
inkomsten geniet, worden aangemerkt als&#13;
een beduidend nadeel. Het hof kan appellanten&#13;
in hun bij nadere memorie naar voren&#13;
gebrachte andersluidende conclusie niet&#13;
volgen, zulks reeds omdat deze (mede) berust&#13;
op enkele onjuiste uitgangspunten, terwijl&#13;
zij geheel onverlet laat dat verlies van&#13;
het gepachte leidt tot liquidatie van het&#13;
landbouwbedrijf van geïntimeerde.&#13;
Tegenover dit nadeel staat voor appellanten&#13;
slechts de mogelijkheid om bij niet-verlenging&#13;
van de onderhavige pachtovereenkomst&#13;
de grond in geschil pachtvrij te kunnen&#13;
verkopen, zijnde andere belangen&#13;
daarbij door hen niet gesteld noch anderszins&#13;
gebleken.&#13;
Bij een beslissing op een pachtverlengingsverzoek&#13;
kan echter het belang van de&#13;
verpachter(s) bij het pachtvrij kunnen verkopen&#13;
van het verpachte object alleen onder&#13;
bijzondere omstandigheden een rol spelen&#13;
en daarvan is evenmin iets aangevoerd&#13;
of anderszins gebleken.&#13;
Uit een en ander volgt dan ook dat het&#13;
belang van Johannes Cornelis Ripping bij&#13;
verlenging van de onderhavige pachtovereenkomst&#13;
groter is dan het relevante belang&#13;
van appellanten bij niet-verlenging van die&#13;
overeenkomst. Ook de derde grief is daarom&#13;
ongegrond.&#13;
De slotsom:&#13;
De beschikking, waarvan beroep moet&#13;
worden bevestigd.&#13;
Beschikkende in hoger beroep:&#13;
Bevestigt de tussen partijen door de&#13;
pachtkamer van het kantongerecht te Rotterdam&#13;
gegeven beschikking van 1 februari&#13;
1989, waarvan beroep.</content><legacyfootnotes/><footnotes><footnote/></footnotes><auteurs>Mr. Kok, mr. In 't Veld (plv.), mr. Van&#13;
Hijlkema (plv.), De Wolf, mr. ing. Jansens&#13;
van Gellicum</auteurs><published>1990-04-01 00:00:00</published><modified>1990-04-01 00:00:00</modified><editiondate>1990-04-01</editiondate><htmlpath>https://denhollander.info/artikel/7096</htmlpath></article>
</articles></edition>
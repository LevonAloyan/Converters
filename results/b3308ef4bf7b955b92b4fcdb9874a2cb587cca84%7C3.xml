<edition><articles><article><jaar>2015</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2015</searchword><id>12157</id><udhid>UDH:TvAR/12157</udhid><titel>Agrarische erfpacht</titel><searchwords><searchword>TvAR 4/2015</searchword><searchword>UDH:TvAR/12157</searchword></searchwords><attachments><attachment><name>17351.pdf</name><extention>pdf</extention><url>https://denhollander.info/download/17351/ci</url></attachment></attachments><inleiding>&lt;h2&gt;1. Inleiding&lt;/h2&gt;&lt;p&gt;De laatste jaren zit de uitgifte van landbouwgrond in erfpacht weer wat in de lift. Een geschikt moment om de balans op te maken en vanuit juridisch perspectief verschillende onderwerpen rondom agrarische erfpacht te behandelen.&lt;br/&gt;Allereerst is dat de historische ontwikkeling van erfpacht zoals we die nu in de praktijk tegenkomen. Daaruit kunnen twee erfpachtstelsels worden onderscheiden voor agrarische erfpacht: traditionele beleggingserfpacht en financieringserfpacht. Vervolgens worden de verschillen in waardering en fiscale behandeling van beide erfpachtstelsel besproken. Dan volgt kort wat jurisprudentie over de rol van de hypotheekhouder en de niet-agrarische meerwaarde. Het artikel wordt afgesloten met enkele beschouwingen over de verhouding tussen erfpacht en de recente ontwikkelingen rondom de modernisering van het pachtrecht.&lt;/p&gt;</inleiding><content>&lt;h3&gt;1. Historisch perspectief&lt;/h3&gt;&lt;p&gt;Erfpacht is een eeuwenoud instrument dat zijn wortels kent in het Romeins recht, waar het de gebruiker een langdurig gebruiksrecht op woeste grond gaf met de plicht die te ontginnen.[2] De canon was laag, niet meer dan een erkenning van de eigendom van de wederpartij, die na afloop van het recht weer als volledig eigenaar over cultuurgrond beschikte.[3]&lt;/p&gt;&lt;p&gt;Het recht van erfpacht wordt in 1825, vooruitlopend op de invoering van het Burgerlijk Wetboek in een aparte wet geregeld, die nadien in 1838 in het Burgerlijk Wetboek wordt opgenomen. Aan het eind van de 19&lt;span class="superscript"&gt;e&lt;/span&gt; eeuw krijgt erfpacht een steeds bredere toepassing, met name in de vorm van stedelijke erfpacht. De stedelijke erfpacht als instrument van gronduitgifte door de gemeente doet opgang. Sinds 1896 wordt bijvoorbeeld alle bouwgrond in Amsterdam in erfpacht uitgegeven.&lt;/p&gt;&lt;p&gt;Agrarische erfpacht heeft in de 20&lt;span class="superscript"&gt;e&lt;/span&gt; eeuw met name een functie als instrument om landbouwgrond tijdelijk aan een ander in gebruik te geven en tegen het eind van de 20&lt;span class="superscript"&gt;e&lt;/span&gt; eeuw ook specifiek als financieringsinstrument. De motivatie van de eigenaar om tot uitgifte in erfpacht over te gaan en de uitwerking in erfpachtvoorwaarden verschillen per eigenaar. De rijksoverheid is een belangrijke partij in de IJsselmeerpolders, naast beleggers, stichtingen, landgoedeigenaren en andere particulieren.&lt;/p&gt;&lt;h4&gt;1.1. Domeinen&lt;/h4&gt;&lt;p&gt;Van oudsher is de Staat (Domeinen, thans Rijksvastgoedbedrijf) een grote erfverpachter van landbouwgrond. In 1930 concludeert de commissie Vissering in haar advies aan de Minister van Waterstaat[4] dat in de nieuwe IJsselmeerpolders de uitgifte in altijd durende erfpacht met wisselende canon naar vaste maatstaven de voorkeur verdient boven verkoop, staatsexploitatie of uitgifte in tijdpacht.[5]&lt;/p&gt;&lt;p&gt;‘ ... langs dezen weg (red. erfpacht) kan aan den gebruiker van den grond een vast gebruiksrecht worden verleend; de Overheid behoudt contrôle tegenover misbruik, terwijl zij door een wisselenden canon voor zich de voordeelen van stijging der grondprijzen bewaard ziet.’&lt;/p&gt;&lt;p&gt;Uiteindelijk kiest de regering in de Wieringermeer en de Noordoostpolder toch voor uitgifte in pacht en stapt de Staat pas bij de uitgifte van landbouwgrond in Oostelijk Flevoland over op uitgifte in erfpacht[6]. Op basis van de ‘Algemene voorwaarden voor de uitgifte in erfpacht van cultuurgrond in de IJsselmeerpolders’ wordt grond in erfpacht aangeboden. De erfpacht was altijddurend en de canon werd bepaald aan de hand van het Pachtnormenbesluit en kon ieder zes jaar worden herzien. In 1961 werd besloten een kwart van de bedrijven in Oostelijk Flevoland in erfpacht uit te geven. De investeringen in gebouwen waren dan ook voor rekening van de erfpachter. Zittende pachters, ook in de eerdere polders, konden hun pachtovereenkomst omzetten in een erfpachtpachtovereenkomst. Uiteindelijk zijn in Oostelijk Flevoland 236 bedrijven van de 777 bedrijven in erfpacht uitgegeven.[7]&lt;/p&gt;&lt;p&gt;Bij de uitgifte in Zuidelijk Flevoland bestond vanuit het ministerie van Financiën weerstand tegen de uitgifte in erfpacht tegen een canon die was gebaseerd op het Pachtnormenbesluit en niet op de prijs van landbouwgrond. Uiteindelijk is besloten om de erfpachtvoorwaarden waaronder grond in erfpacht werd uitgegeven, te wijzigen. De looptijd van het erfpachtrecht werd teruggebracht naar 40 jaar, maar de canon bleef gekoppeld aan het Pachtnormenbesluit. Vanaf 1977 werd de uitgifte in erfpacht beperkt. Vanaf 1982 werd de ondergrond van de woning van pachtbedrijven in erfpacht uitgegeven. Vanaf 1984 gold dat ook voor de bedrijfsgebouwen en vanaf 1987 werd de uitgifte in erfpacht helemaal gestaakt[8]. In totaal zijn in Zuidelijk Flevoland 86 van de 286 bedrijven in erfpacht uitgegeven.[9]&lt;/p&gt;&lt;p&gt;Daarnaast is de rijksoverheid nog actief geweest met de uitgifte van landbouwgrond in het kader van de Grondbankregeling. In landinrichtingsprojecten werd grond in erfpacht uitgegeven voor bedrijfsvergroting. Aanvankelijk voor structurele overbedeling, later alleen nog ten behoeve van het realiseren van bedrijfsverplaatsingen. De uitgifte geschiedde voor 26 jaar tegen een canon van 2,5% van de vrije grondwaarde, iedere zes jaar te herzien. Bij het einde van de erfpachtrecht heeft de erfpachter het recht de grond te kopen tegen de vrije agrarische waarde.[10]&lt;/p&gt;&lt;p&gt;Vanaf 1984 heeft het rijk een beleid gevoerd om agrarische domeingronden aan de zittende (erf)pachters te verkopen. In 2000 werd een verkoopstop ingesteld. Echter, tussen 2003 en 2007 werd op basis van de motie Zalm[11] deze verkoopstop voor niet-strategische erfpachtgronden opgeheven. In deze periode is de bloot eigendom van in totaal 36.152 ha grond met altijddurende erfpacht, 40-jarige erfpacht en grondbankerfpacht verkocht voor een totaal bedrag van ruim € 755 miljoen[12]. In 2010 had het rijk nog 3.974 ha grond, belast met erfpacht met 398 contracten.[13]&lt;/p&gt;&lt;p&gt;Bij verlenging van de 40-jarige erfpachtovereenkomsten hebben de erfpachters de keuze tussen een erfpachtcontract tegen een canon van 2,4% van de vrije agrarische verkeerswaarde of een geliberaliseerde pachtovereenkomst tegen een canon gerelateerd aan het Pachtprijzenbesluit.[14]&lt;/p&gt;&lt;p&gt;Ook andere overheidsinstanties, zoals gemeenten, hebben wel landbouwgrond in erfpacht uitgegeven, maar dit is beperkt. Zo heeft de gemeente Bergeijk vanuit de oude heide-ontginningen landbouwgrond die in erfpacht is uitgegeven voor 50 jaar met een verlengingsmogelijkheid van 25 jaar. Discussie over de aanpassing van de canon bij die verlenging, nadat de canon 50 jaar niet was herzien, is uiteindelijk in 2012 opgelost.[15]&lt;/p&gt;&lt;h4&gt;1.2. Alternatief voor pacht&lt;/h4&gt;&lt;p&gt;Hoewel er door beleggers, stichtingen, landgoedeigenaren en andere particulieren in de loop der jaren altijd wel landbouwgrond in erfpacht is uitgegeven, is dit relatief beperkt in omvang gebleven. Over het algemeen werd landbouwgrond in pacht uitgegeven.&lt;/p&gt;&lt;p&gt;Vanwege de dwingende bepalingen van het pachtrecht, zijn eigenaren op zoek gegaan naar mogelijkheden om op marktconforme voorwaarden landbouwgrond aan derden in gebruik te geven en zo het pachtrecht te omzeilen. Het feit dat de waarde van verpachte landbouwgrond door de pachtprijsregulering structureel lager werd dan landbouwgrond in volle eigendom, in combinatie met de onbepaalde duur vanwege de indeplaatsstelling, heeft daar zeker aan bijgedragen. &lt;/p&gt;&lt;p&gt;Erfpacht biedt een alternatieve mogelijkheid, zij het dat rekening moet worden gehouden met art. 7:399d BW.[16] Om aan de dwingende voorwaarden van dat wetsartikel te voldoen, vallen alleen erfpachtovereenkomsten voor bepaalde tijd van 26 jaar of langer buiten het bereik van de pachtwetgeving. Dit geldt ook voor erfpachtovereenkomsten voor onbepaalde tijd, nadat een termijn van 25 jaar is verstreken, echter erfpachtovereenkomsten voor onbepaalde tijd komen nauwelijks voor bij agrarische erfpacht en er wordt in dit artikel verder geen aandacht aan besteed.&lt;/p&gt;&lt;p&gt;Overigens heeft erfpacht als alternatief voor pacht nooit een erg grote vlucht genomen.&lt;/p&gt;&lt;h4&gt;1.3. Financieringsinstrument&lt;/h4&gt;&lt;p&gt;Dat geldt wel voor erfpacht als financieringsinstrument. Hier is erfpacht de juridische basis voor de zekerheid in een financieringsconstructie voor landbouwgrond. Sinds de introductie hiervan in 1987 door Fagoed, is er sprake van een gestage opmars. De laatste jaren neemt de populariteit verder toe, nu de financiering van landbouwgrond in eigendom op hypothecaire basis niet meer vanzelfsprekend is.&lt;/p&gt;&lt;p&gt;In feite was de Grondbankregeling uit de jaren ’80 en begin jaren ’90 van de vorige eeuw, zoals hiervoor onder Domeinen behandeld, al een voorloper van de financieringserfpacht. Het doel van de regeling was om in het kader van landinrichtingsprojecten agrariërs een goedkope financieringsvorm aan te bieden voor vergroting van bedrijven en in geval van gesubsidieerde bedrijfsverplaatsing. Daarmee werd de vergroting en/of verplaatsing van een agrarisch bedrijf, die anders financieel niet haalbaar zou zijn, wel mogelijk.&lt;/p&gt;&lt;p&gt;Sinds 1987 zijn er in de markt ook commerciële marktpartijen actief. Als eerste heeft Fagoed[17] financieringserfpacht geïntroduceerd. In de Stichting Fagoed werken institutionele beleggers en landbouworganisaties samen. Zij bieden via het beleggingsfonds Fagoed financieringserfpacht aan. Later volgden andere partijen, zoals de verzekeringsmaatschappij AMEV (thans ASR) en beleggingsmaatschappij Rhoon, Pendrecht en Cortgene.[18]&lt;/p&gt;&lt;h4&gt;1.4. Omvang erfpacht&lt;/h4&gt;&lt;p&gt;In onderstaande tabel is weergegeven wat de oppervlakte landbouwgrond is die in erfpacht is uitgegeven en welk percentage dat van de totale oppervlakte landbouwgrond in Nederland is.[19]&lt;table&gt;&lt;tr&gt;&lt;td&gt;Jaar&lt;/td&gt;&lt;td&gt;Oppervlakte in erfpacht (ha)&lt;/td&gt;&lt;td&gt;Percentage erfpacht van totale oppervlakte (ha)&lt;/td&gt;&lt;/tr&gt;&lt;tr&gt;&lt;td&gt;1983&lt;/td&gt;&lt;td&gt;52.116&lt;/td&gt;&lt;td&gt;2,6%&lt;/td&gt;&lt;/tr&gt;&lt;tr&gt;&lt;td&gt;1985&lt;/td&gt;&lt;td&gt;55.355&lt;/td&gt;&lt;td&gt;2,7%&lt;/td&gt;&lt;/tr&gt;&lt;tr&gt;&lt;td&gt;1987&lt;/td&gt;&lt;td&gt;63.526&lt;/td&gt;&lt;td&gt;3,2%&lt;/td&gt;&lt;/tr&gt;&lt;tr&gt;&lt;td&gt;1990&lt;/td&gt;&lt;td&gt;67.518&lt;/td&gt;&lt;td&gt;3,4%&lt;/td&gt;&lt;/tr&gt;&lt;tr&gt;&lt;td&gt;1993&lt;/td&gt;&lt;td&gt;75.445&lt;/td&gt;&lt;td&gt;3,8%&lt;/td&gt;&lt;/tr&gt;&lt;tr&gt;&lt;td&gt;1995&lt;/td&gt;&lt;td&gt;74.445&lt;/td&gt;&lt;td&gt;3,8%&lt;/td&gt;&lt;/tr&gt;&lt;tr&gt;&lt;td&gt;1997&lt;/td&gt;&lt;td&gt;111.830&lt;/td&gt;&lt;td&gt;5,7%&lt;/td&gt;&lt;/tr&gt;&lt;tr&gt;&lt;td&gt;1998&lt;/td&gt;&lt;td&gt;105.583&lt;/td&gt;&lt;td&gt;5,4%&lt;/td&gt;&lt;/tr&gt;&lt;tr&gt;&lt;td&gt;1999&lt;/td&gt;&lt;td&gt;96.016&lt;/td&gt;&lt;td&gt;4,9%&lt;/td&gt;&lt;/tr&gt;&lt;tr&gt;&lt;td&gt;2003&lt;/td&gt;&lt;td&gt;44.743&lt;/td&gt;&lt;td&gt;2,3%&lt;/td&gt;&lt;/tr&gt;&lt;tr&gt;&lt;td&gt;2005&lt;/td&gt;&lt;td&gt;35.685&lt;/td&gt;&lt;td&gt;1,8%&lt;/td&gt;&lt;/tr&gt;&lt;tr&gt;&lt;td&gt;2006&lt;/td&gt;&lt;td&gt;32.744&lt;/td&gt;&lt;td&gt;1,7%&lt;/td&gt;&lt;/tr&gt;&lt;tr&gt;&lt;td&gt;2007&lt;/td&gt;&lt;td&gt;33.921&lt;/td&gt;&lt;td&gt;1,8%&lt;/td&gt;&lt;/tr&gt;&lt;tr&gt;&lt;td&gt;2008&lt;/td&gt;&lt;td&gt;35.441&lt;/td&gt;&lt;td&gt;1,8%&lt;/td&gt;&lt;/tr&gt;&lt;tr&gt;&lt;td&gt;2009&lt;/td&gt;&lt;td&gt;36.000&lt;/td&gt;&lt;td&gt;1,9%&lt;/td&gt;&lt;/tr&gt;&lt;tr&gt;&lt;td&gt;2010&lt;/td&gt;&lt;td&gt;35.961&lt;/td&gt;&lt;td&gt;1,9%&lt;/td&gt;&lt;/tr&gt;&lt;tr&gt;&lt;td&gt;2011&lt;/td&gt;&lt;td&gt;36.872&lt;/td&gt;&lt;td&gt;2,0%&lt;/td&gt;&lt;/tr&gt;&lt;/table&gt;&lt;/p&gt;&lt;p&gt;Bron: LEI / CBS.&lt;/p&gt;&lt;p&gt;Inmiddels loopt de oppervlakte landbouwgrond in erfpacht weer wat verder op naar bijna 40.000 ha in 2014.[20] De toename van de oppervlakte erfpacht in de jaren tachtig en negentig van de vorige eeuw is grotendeels te verklaren door de uitgifte in erfpacht en de conversie van pacht naar erfpacht van landbouwgrond in de IJsselmeerpolders. De latere afname hangt weer samen met de verkoop van de bloot eigendom daar aan de erfpachters door Domeinen. De lichte stijging vanaf 2006 kan worden verklaard vanuit de toenemende populariteit van de financieringserfpacht. Toch blijft erfpacht ten opzichte van pacht en eigendom met ruim 2% van de oppervlakte landbouwgrond beperkt in omvang.&lt;/p&gt;&lt;p&gt;Van de totale oppervlakte landbouwgrond in erfpacht is circa 60% in handen van de drie grootste erfverpachters: ASR met circa 15.000 ha[21], Fagoed met circa 5.000 ha[22] en het Rijksvastgoedbedrijf met bijna 4.000 ha.[23]&lt;/p&gt;&lt;h3&gt;2. Twee agrarische erfpachtstelsels&lt;/h3&gt;&lt;p&gt;Net zoals er in stedelijke erfpacht wel wordt gesproken over verschillende erfpachtstelsels[24] op basis van de looptijd van het erfpachtrecht, kan er naar mijn idee met betrekking tot agrarische erfpacht onderscheid worden gemaakt in twee erfpachtstelsels: de traditionele beleggingserfpacht en de financieringserfpacht. Anders dan bij de stedelijke erfpachtstelsels – waar de looptijd het belangrijkste onderscheid is - is bij de agrarische erfpachtstelsels de situatie bij einde van het erfpachtrecht het belangrijkste kenmerkende verschil. Dit verschil heeft belangrijke consequenties voor de waardering van de bloot eigendom en het erfpachtrecht, alsmede voor de fiscale behandeling daarvan. &lt;/p&gt;&lt;h4&gt;2.1. Traditionele beleggingserfpacht&lt;/h4&gt;&lt;p&gt;Van traditionele beleggingserfpacht kan worden gesproken wanneer een eigenaar een perceel landbouwgrond in erfpacht uitgeeft aan een agrariër voor bepaalde tijd. Na afloop van de erfpachttermijn beschikt de eigenaar weer over de volle eigendom van de grond en beslist de eigenaar of hij de grond opnieuw in erfpacht uitgeeft tegen alsdan vast te stellen voorwaarden, of dat hij de grond zelf gaat exploiteren, verpachten of verkopen. De waardeontwikkeling gedurende de looptijd van het erfpachtrecht komt ten goede van de eigenaar en de erfpachter heeft geen direct economisch belang bij de waardeontwikkeling van de grond.&lt;/p&gt;&lt;p&gt;Ook wanneer een erfpachter bij aanvang van het erfpachtrecht een bedrag ineens aan de eigenaar heeft betaald, de zogeheten insteek, krijgt de erfpachter daar bij het einde van het erfpachtrecht geen vergoeding voor. Wel is door het betalen van een insteek de canon gedurende de looptijd van het erfpachtrecht lager dan wanneer er geen insteek zou zijn betaald.&lt;/p&gt;&lt;p&gt;De overige erfpachtvoorwaarden kennen binnen dit stelsel een grote diversiteit en zijn mede afhankelijk van de doelstelling die een eigenaar met zijn landbouwgrond heeft. Naast de bij erfpacht algemeen gebruikelijke bepalingen over de rechten van erfpachter en eigenaar, toestemmingsvereisten, opzegging en geschilbeslechting, is het zaak om acht te slaan op de erfpachtvoorwaarden die directe financiële consequenties hebben. Dit zijn de hoogte en herzieningsmogelijkheden van de canon gedurende de looptijd, maar ook de situatie bij het einde van het erfpachtrecht, zoals betalingsrechten[25] en vergoeding voor grondverbetering. Daarnaast kunnen er, vanwege de grote mate van contractsvrijheid van erfpacht, de meest bijzondere erfpachtvoorwaarden opduiken waar rekening mee dient te worden gehouden.&lt;/p&gt;&lt;p&gt;Een speciale categorie is de uitgifte in erfpacht van gronden door natuurbeschermingsorganisaties en recreatieschappen, waar agrarisch beheer van de gronden noodzakelijk is voor het realiseren van natuur-, landschaps- of recreatiedoelstellingen.[26]&lt;/p&gt;&lt;p&gt;Canon&lt;/p&gt;&lt;p&gt;Er zijn veel erfpachtovereenkomsten waarbij de canon als percentage van de grondwaarde wordt vastgesteld. Echter, de grootste erfverpachter in het verleden – Domeinen – hanteerde juist een canon die was gebaseerd op het Pachtnormenbesluit. Vaak is er sprake van periodieke herziening, maar niet altijd (zie hiervoor gemeente Bergeijk). Herziening kan plaats vinden op basis van indexering, maar er zijn zowel overeenkomsten waar dat jaarlijks geschiedt als overeenkomsten met grotere intervallen tot wel zes jaar. Inmiddels is jaarlijkse indexering met het prijsindexcijfer voor gezinsconsumptie gebruikelijk, maar vroeger werd ook geïndexeerd overeenkomstig de stijging van de pachtprijzen. Periodieke herziening door actualisering van grondprijs en canonpercentage komt minder vaak voor, maar is wel mogelijk.&lt;/p&gt;&lt;p&gt;In 2011 is een arbitraal vonnis gewezen tussen ASR als bloot eigenaar en enkele erfpachters over de wijze van canonherziening[27]. In de erfpachtakte was bepaald dat de canon iedere zes jaar kan worden aangepast aan de pachtprijs voor verpachting van los land verminderd met de zakelijke lasten die normaal voor de eigenaar zouden zijn. Arbiters stellen voorop dat de akte objectief dient te worden uitgelegd en dat die formulering op zichzelf de ruimte biedt om de pachtprijs tot de regionorm te verhogen, zoals ASR voorstelde. Echter, Domeinen, van wie de erfpachter de bloot eigendom had gekocht om die op vergelijkbare voorwaarden weer door te verkopen aan ASR, voerde daarin nu een ander beleid. Op grond van de informatieverstrekking bij de aankoop door ASR dat zij het beleid van Domeinen zou volgen, zal ASR zich daaraan moeten conformeren. Ten overvloede merken arbiters nog op dat de gewenste canonherziening mogelijk is wanneer ASR dit tijdig zou aankondigen en eventueel begeleid met een ingroeimodel en des te meer wanneer er sprake zou zijn van nieuwe omstandigheden.[28]&lt;/p&gt;&lt;p&gt;Einde erfpacht&lt;/p&gt;&lt;p&gt;Hoewel het belangrijkste kenmerk van traditionele beleggingserfpacht is dat de eigenaar na afloop van het erfpachtrecht weer vol eigenaar van de grond is, is er toch een aantal zaken om rekening mee te houden. &lt;/p&gt;&lt;p&gt;Allereerst art. 5:99 lid 1 BW, op grond waarvan de voormalige erfpachter na het einde van de erfpacht recht heeft op een vergoeding van nog aanwezige werken en beplantingen, die door hemzelf of een rechtsvoorganger zijn aangebracht of van de eigenaar tegen een vergoeding der waarde zijn overgenomen. Op grond van het tweede lid kan dat worden uitgesloten, hetgeen in veel erfpachtovereenkomsten die betrekking hebben op landbouwgrond ook gebeurt en anders vaak beperkt is tot aangebrachte grondverbeteringen.&lt;/p&gt;&lt;p&gt;Dan speelt er nog de kwestie van de betalingsrechten. Met ingang van 2015 is het systeem van toeslagrechten vervangen door het systeem van betalingsrechten. Naar verwachting zal dit geen verandering brengen in de thans geldende praktijk dat bij het einde van de (erf)pacht de (erf)pachter niet verplicht kan worden de toeslagrechten aan de (erf)verpachter op te leveren of aan hem een vergoeding te betalen.[29] Toch is in veel erfpachtovereenkomst opgenomen dat de voorlopers van de betalingsrechten (zoals toeslagrechten, hectare-premies) met de grond verbonden zijn en daaraan verbonden moeten blijven. Of dat met de verschuiving van productierechten naar betalingsrechten dergelijke erfpachtvoorwaarden nog steeds juridisch handhaafbaar zijn, is, voor zover bekend, nog niet eerder rechterlijk getoetst.&lt;/p&gt;&lt;p&gt; &lt;/p&gt;&lt;p&gt;Voorbeelden&lt;/p&gt;&lt;p&gt;Enkele voorbeelden van uitgifte in erfpacht door overheden, landgoederen, stichtingen, die binnen het stelsel van traditionele beleggingserfpacht kunnen worden gekwalificeerd zijn de volgende:&lt;/p&gt;&lt;ul&gt;&lt;li class="streepjes"&gt;Het Kantoor Kerkelijke Goederen heeft recent twee keer namens een kerkbestuur een inschrijving uitgeschreven voor de uitgifte van percelen landbouwgrond in erfpacht voor 26 jaar tegen een bij aanvang bekende canon, jaarlijks te indexeren met het prijsindexcijfer gezinsconsumptie.[30]&lt;/li&gt;&lt;li class="streepjes"&gt;Grondbankregeling. Weliswaar heeft de erfpachter na afloop van de tijdsduur waarvoor de erfpacht is gevestigd, het recht de landbouwgrond in eigendom te verwerven, maar dit geschiedt tegen de werkelijke waarde als omschreven in de artikelen 40b-40f, van de Onteigeningswet.[31] .&lt;/li&gt;&lt;li class="streepjes"&gt;Loopbaanerfpacht ASR. Aan het eind van de erfpachttermijn beslist ASR of de erfpachter de grond tegen de vrije waarde kan aankopen of dat de erfpachter een nieuw erfpachtcontract onder de dan geldende voorwaarden wordt aangeboden.[32]&lt;/li&gt;&lt;/ul&gt;&lt;p&gt;Weliswaar is er bij deze laatste twee constructies sprake van een kooprecht, maar dit kooprecht is gebaseerd op de volle agrarische waarde. Daarmee heeft de erfpachter gedurende de looptijd geen direct economisch belang bij de waardeontwikkeling gedurende de looptijd van het erfpachtrecht.&lt;/p&gt;&lt;h4&gt;2.2. Financieringserfpacht&lt;/h4&gt;&lt;p&gt;Van financieringserfpacht kan worden gesproken wanneer een agrariër een perceel landbouwgrond wil kopen en voor de financiering gebruikt maakt van een erfpachtconstructie. Hij koopt de grond en verkoopt deze door aan een belegger tegen betaling van een koopprijs die is gebaseerd op een percentage van de agrarische waarde (de hoofdsom), onder gelijktijdige uitgifte in of voorbehoud van erfpacht aan of door de agrariër. In deze erfpachtconstructie kan een agrariër ook grond in eigendom verkopen onder voorbehoud van het erfpachtrecht. Zo kan hij vermogen uit de grond liquide maken, bijvoorbeeld voor andere investeringen in zijn bedrijf.&lt;/p&gt;&lt;p&gt;In de erfpachtvoorwaarden is een kooprecht opgenomen om bij het einde van het erfpachtrecht de grond te kopen tegen een prijs, waarvan de berekeningsmethode reeds in de akte is opgenomen. In sommige erfpachtovereenkomsten is opgenomen dat er ook tussentijds op een aantal vastgestelde tijdstippen kan worden gekocht. De erfpachtvoorwaarden zijn zo ingericht, dat de koopprijs nagenoeg altijd lager is dan de agrarische waarde op het moment van terugkoop of hooguit daaraan gelijk. De erfpachter zal dan ook altijd tot aankoop zal overgaan. &lt;/p&gt;&lt;p&gt;In de praktijk worden er twee methodes gebruikt om de terugkoopsom te bepalen:&lt;/p&gt;&lt;ul&gt;&lt;li class="nummers"&gt;De geïndexeerde hoofdsom. De koopprijs wordt vastgesteld door op het moment van terugkoop de canon, die gedurende de looptijd van het erfpachtrecht jaarlijks is geïndexeerd, te delen door het canonpercentage. Indien de agrarische waarde lager is dan de geïndexeerde hoofdsom, dan wordt de koopprijs vastgesteld op de agrarische waarde met een minimum van de oorspronkelijke hoofdsom.[33] De erfpachter houdt dus een belang bij de waardeontwikkeling van de landbouwgrond, namelijk het verschil tussen de geïndexeerde hoofdsom (= de koopprijs) en de agrarische waarde.&lt;/li&gt;&lt;li class="nummers"&gt;Een percentage van de grondprijs. Afhankelijk van de hoofdsom (60% respectievelijk 70% van de agrarische waarden) en het canonpercentage (respectievelijk 2% of 2,25%), kan de grond bij het einde van de erfpacht worden teruggekocht tegen 90% respectievelijk 85% van de agrarische waarde op dat moment.[34] De erfpachter houdt dus een belang van 10%, respectievelijk 15% bij de waardeontwikkeling van de landbouwgrond. &lt;/li&gt;&lt;/ul&gt;&lt;p&gt;De overige erfpachtvoorwaarden zijn bij financieringserfpacht redelijk uniform en niet erg spannend. &lt;/p&gt;&lt;p&gt;Canon&lt;/p&gt;&lt;p&gt;Ook op het gebied van de canon is financieringserfpacht rechttoe rechtaan. De canon wordt bij aanvang bepaald als een percentage van de hoofdsom, en nadien jaarlijks geïndexeerd. Daarmee is voor de beleggers de canon waardevast. Het canonpercentage is afhankelijk van de actuele rente op de kapitaalmarkt bij aanvang. Vanaf 1987, toen financieringserfpacht is geïntroduceerd, is het canonpercentage bij uitgifte afgenomen van zo’n 6%-7% toen tot 2,0% - 2,5% bij de historisch lage rentestanden nu.&lt;/p&gt;&lt;p&gt;Indexering vindt nagenoeg altijd plaats tegen het prijsindexcijfer voor gezinsconsumptie (hierna: CPI) van het Centraal Bureau voor de Statistiek (hierna: CBS). In de eerste erfpachtcontracten van Fagoed was dat anders: de indexering werd voor de helft bepaald op basis van het CPI en voor de andere helft op de pachtprijsindex van het CBS. De grondslag voor deze index is in 1992, 1995 en 2000 veranderd en vanaf 2004 werd deze uiteindelijk niet langer door het CBS bijgehouden. De indexering moest op een andere grondslag wordt bepaald. In de erfpachtvoorwaarden was een bepaling opgenomen dat daarvoor een index moest worden genomen die voor de oude index in de plaats is gekomen danwel die zoveel mogelijk aansluit bij de oude reeks. Nu er ruimte was voor de uitleg van deze bepaling , speelt het beginsel van redelijkheid en billijkheid van het Burgerlijk Wetboek een belangrijke rol.&lt;/p&gt;&lt;p&gt;Bij de wijziging van de grondslag overwogen arbiters dat moest worden aangesloten bij hetgeen met de indexering werd beoogd, namelijk het volgen van de pachtprijzen en niet alleen die van de gereguleerde pacht. Later was er na afschaffing van de pachtprijsindex geen betrouwbare statistiek van pachtprijzen meer en heeft de eigenaar naar het oordeel van arbiters terecht gekozen om volledig op basis van het CPI te indexeren . Zeker omdat partijen al voor de helft hiervan gebruik maakten en het CPI de gewenste waardevastheid het meest benaderde.&lt;/p&gt;&lt;p&gt;Einde erfpacht&lt;/p&gt;&lt;p&gt;Zoals eerder toegelicht, zal de voormalige erfpachter bij het einde van het erfpachtrecht de grond in beginsel altijd terug kopen. De koopprijs kan door de voormalige erfpachter worden betaald met eigen vermogen of worden gefinancierd met een hypothecaire geldlening, of hij kan opnieuw een financiering via een erfpachtconstructie aangaan.&lt;/p&gt;&lt;p&gt;In geval van een koopprijs die is gebaseerd op de geïndexeerde hoofdsom zijn er drie mogelijkheden:&lt;/p&gt;&lt;ul&gt;&lt;li class="nummers"&gt;De agrarische waarde is hoger dan de geïndexeerde hoofdsom. Dit geldt nu voor veel lopende erfpachtrechten. Statistieken geven aan dat de waardeontwikkeling van landbouwgrond in de laatste 50 jaar harder is gestegen dan de inflatie.[35] Relatief gezien zal het verschil tussen de terugkoopprijs en de agrarische waarde aan het einde van het erfpachtrecht groter zijn dan het verschil tussen de hoofdsom bij aanvang en de agrarische waarde (veelal 30%). De agrarische grondprijs is echter veel beweeglijker dan de inflatie en kent naast waardestijging ook periodes van (scherpe) waardedaling. Er is dus een kans dat het terugkoopmoment in een dal van de agrarische grondprijzen valt. In dat geval zal het voordeel kleiner zijn dan 30% van de agrarische waarde.&lt;/li&gt;&lt;li class="nummers"&gt;Wanneer de agrarische waarde zelfs lager wordt dan de geïndexeerde hoofdsom, is het ‘voordeel’ 0%. Toch heeft een agrariër een belang om de grond te kopen, om zijn bedrijfsomvang in stand te houden. &lt;/li&gt;&lt;li class="nummers"&gt;Theoretisch is er een kans dat de agrarische waarde bij terugkoop lager is dan de hoofdsom (= 70% van de agrarische waarde bij aanvang) en dat de koopprijs dus hoger is dan de agrarische waarde. Op grond van historische waardeontwikkeling is dit alleen het geval geweest bij een scherpe grondprijsdaling direct na de uitgifte in erfpacht. Echter, op die momenten was er geen sprake van een terugkooprecht. Terugkoop is pas aan de orde bij einde erfpacht aan de orde of bij het eerste tussentijdse terugkoopmoment na 12 of 15 jaar.[36]&lt;/li&gt;&lt;/ul&gt;&lt;h3&gt;3. Waardering erfpacht en bloot eigendom.&lt;/h3&gt;&lt;h4&gt;3.1. 	Algemeen&lt;/h4&gt;&lt;p&gt;Bij de taxatie van zakelijke rechten is de inkomensbenadering de toepasselijke taxatie-benadering.[37] Daarbij worden de baten en lasten gedurende de looptijd van het erfpachtrecht contant gemaakt naar heden. Anders dan bij de waardering van landbouwgrond in eigendom, waar de vergelijkingsmethode de meest gehanteerde waarderingsmethode is, is deze niet één op één geschikt voor de waardering van erfpacht. De kans dat de erfpachtvoorwaarden van twee vergelijkbare percelen landbouwgrond dezelfde zijn is niet groot en dat maakt de referenties ongeschikt voor directe vergelijking. Voor zover transacties van andere landbouwgronden die in erfpacht zijn uitgegeven als referentie dienen, zal er altijd een vertaalslag moeten worden gemaakt om deze ‘vergelijkbaar’ te maken. Echter, in de IJsselmeerpolders, waar wel veel erfpacht op vergelijkbare voorwaarden voorkomt, is er voldoende handel in erfpachtrechten. Hier is het wel degelijk mogelijk om op basis van vergelijkingstransactie de waarde van het erfpachtrecht te taxeren.&lt;/p&gt;&lt;p&gt;Waardebepalende elementen&lt;/p&gt;&lt;p&gt;De waarde van het recht van erfpacht en de bloot eigendom zijn sterk afhankelijk van drie elementen: de resterende looptijd van het erfpachtrecht, de hoogte van de canon en de situatie bij het einde van het erfpachtrecht. Deze drie elementen zijn in het vorige hoofdstuk onder de beide erfpachtstelsels al besproken. Het is aan de taxateur om goed kennis te nemen van de inhoud van de erfpachtvoorwaarden, de hoogte van de canon en de wijzigingsmethodiek daarvan om tot een goede waardering van het erfpachtrecht en de bloot eigendom te komen.&lt;/p&gt;&lt;p&gt;Nog even kort samengevat:&lt;/p&gt;&lt;ul&gt;&lt;li class="nummers"&gt;De resterende looptijd van het erfpachtrecht.De gebruikelijke duur is bij landbouwgrond nagenoeg altijd voor bepaalde tijd, maar om de dwingende bepalingen van het pachtrecht te vermijden in de praktijk altijd 26 jaar of langer. De resterende duur hangt uiteraard af van de ingangsdatum en de looptijd.&lt;/li&gt;&lt;li class="nummers"&gt;De hoogte van de canon.          &lt;br/&gt;De canon wordt bepaald als een   percentage van de waarde of een gedeelte van de waarde van de volle eigendom. Bij financieringserfpacht wordt gesproken   van   de   hoofdsom. Het is gebruikelijk dat canonpercentage   en waarde van de grond marktconform worden vastgesteld.&lt;br/&gt;De erfpachter kan een gedeelte van de waarde zelf financieren als insteek en zo de hoogte van de canon beperken.In het verleden is het Pachtprijzenbesluit door Domeinen veel gebruikt als methode om de canon vast te stellen.&lt;/li&gt;&lt;li class="nummers"&gt;De situatie bij het einde van het erfpachtrecht.Hier ligt het belangrijkste onderscheid tussen de traditionele beleggingserfpacht en financieringserfpacht. Bij financieringserfpacht heeft de erfpachter een kooprecht voor een koopprijs op basis van een vooraf vastgestelde methodiek, waarbij de koopprijs lager of gelijk is aan de vrije agrarische waarde. Bij  beleggingserfpacht is er geen sprake van een ‘voordelig’ kooprecht bij het einde van de termijn. In sommige gevallen is in de akte vastgelegd dat de erfpachter een vergoeding ontvangt voor verbeteringen van de grond die de erfpachter heeft gerealiseerd.[38]&lt;/li&gt;&lt;/ul&gt;&lt;p&gt;Depreciatie&lt;/p&gt;&lt;p&gt;Eén belangrijk element dat veel discussie oproept bij erfpacht is de depreciatie. Dit is de beperking die de erfpachtvoorwaarden hebben op het genot van de erfpachtzaak en daarmee op de hoogte van de canon en de waarde van het erfpachtrecht. Anders dan bij bijvoorbeeld stedelijke erfpacht en groene erfpacht voor (recreatie)woningen[39], speelt dit bij agrarische erfpacht in de praktijk geen rol. Hoewel in theorie het genot op de erfpachtzaak altijd in meer of mindere mate wordt beperkt, is het bij agrarische erfpacht niet gebruikelijk dat een afslag voor bezwarende bepalingen wordt gedaan.[40] Blijkbaar worden de beperkingen in de praktijk niet zo gevoeld. Bovendien speelt het bij financieringserfpacht geen rol, omdat er economisch sprake is van de hoofdsom van een geldlening van de eigenaar aan de erfpachter, waarbij de bloot eigendom dient als zekerheid voor de financiering. &lt;/p&gt;&lt;p&gt;Waarde bloot eigendom&lt;/p&gt;&lt;p&gt;De waarde van de bloot eigendom is de contante waarde van de canoninkomsten gedurende de resterende looptijd plus de contante waarde van de grond bij het einde van het erfpachtrecht. &lt;/p&gt;&lt;p&gt;Deze berekening kan worden uitgevoerd met de methode Tolner, waarbij de huidige canon en de huidige grondwaarde worden gebruikt tegen een netto contante waarde factor (NCW-factor) op basis van de rendementseis die is gecorrigeerd voor de toekomstige inflatie.[41] &lt;/p&gt;&lt;p&gt;Tegenwoordig wordt meer gebruik gemaakt van de methode waarbij meer parameters, zoals indexering canon, inflatie en waardeontwikkeling ieder individueel worden bepaald. De canon gedurende de looptijd en de eindwaarde na expiratie worden getaxeerd en contant gemaakt tegen de rendementseis .[42] Omdat met de werkelijke waardes van canon en de eindwaarde wordt gerekend, hoeft de contante waardefactor niet voor inflatie te worden gecorrigeerd.&lt;/p&gt;&lt;p&gt;Waarde erfpachtrecht&lt;/p&gt;&lt;p&gt;De waarde van het erfpachtrecht kan op twee manieren worden bepaald. Veel gebruikt is de methode waarbij de waarde van de bloot eigendom wordt afgetrokken van de vrije waarde van de volle eigendom van de landbouwgrond. Het verschil tussen deze twee is de waarde van het erfpachtrecht. Deze methode gaat uit van de economische wetmatigheid dat wanneer het eigendomsrecht wordt gesplitst in twee beperkte rechten, er geen meerwaarde kan ontstaan. Aangezien hiervoor al is vastgesteld dat er bij agrarische erfpacht nauwelijks een waardedrukkend effect is van de bezwarende bepalingen van erfpacht, gaat deze aanname dus op.&lt;/p&gt;&lt;p&gt;De waarde van het erfpachtrecht kan ook zelfstandig worden bepaald. Deze methode gaat uit van het verschil tussen het economisch nut en de tegenprestatie (=canon)[43]. Dit verschil kan worden gekapitaliseerd voor de resterende looptijd van het erfpachtrecht, vermeerderd met de contante waarde van het economisch voordeel bij einde erfpacht. Het economisch nut kan bijvoorbeeld worden vastgesteld door een marktconforme canon op het moment van waarderen vast te stellen en die te vergelijken met de verschuldigde canon. Deze methode doet veel meer recht aan de zelfstandige positie van het erfpachtrecht en de overwegingen die een erfpachter maakt. &lt;/p&gt;&lt;p&gt;Ook wanneer de waarde van het erfpachtrecht wordt getaxeerd met gebruikmaking van referentietransacties, zal er altijd een correctie moeten plaats vinden voor de resterende looptijd, de hoogte van de canon en de situatie bij einde erfpacht. &lt;/p&gt;&lt;p&gt;Hoe het bovenstaande uitpakt voor beide erfpachtstelsels, wordt hieronder behandeld.&lt;/p&gt;&lt;h4&gt;3.2. Waarderen traditionele beleggingserfpacht&lt;/h4&gt;&lt;p&gt;De waarde van het erfpachtrecht is alleen afhankelijk van een eventueel voordeel van het economisch nut ten opzichte van de te betalen canon gedurende de resterende looptijd. De erfpachter heeft tegen het einde van het erfpachtrecht geen recht op een vergoeding of ander economisch voordeel bij terugkoop. Naarmate het einde van het erfpachtrecht nadert, loopt de waarde van het erfpachtrecht dus terug naar nul. In een periode van stijgende grondprijzen zal het voordeel van een relatief lage canon zich vertalen in een hogere waarde van het erfpachtrecht. Omgekeerd kan in een periode van dalende grondprijzen het tegenovergestelde effect zich voordoen. Bij jaarlijkse indexering van de canon houden het economisch nut en de canon enigszins gelijke tred met elkaar, maar het nut zal veel volatieler zijn, waardoor ook de waarde van het erfpachtrecht gedurende de looptijd kan fluctueren.&lt;/p&gt;&lt;p&gt;Dit was duidelijk te zien bij de waarde van het erfpachtrecht in de IJsselmeerpolders. Het erfpachtrecht was om niet verkregen en de canon was gebaseerd op het Pachtprijzenstelsel. Het economisch nut van de grond lag hoger en dus werden er al snel aanzienlijke prijzen voor het erfpachtrecht betaald. Dit ging zelfs zo ver dat het Ministerie van Financiën van mening was dat de canon en de pachtprijs moesten worden ontkoppeld en dat de canon moest worden gerelateerd aan de prijs van de landbouwgrond.&lt;span class="superscript"&gt; [44]&lt;/span&gt; Dit is echter niet gebeurd, maar het leidde er uiteindelijk toe dat er op een gegeven moment in Zuidelijk Flevoland geen landbouwgrond meer in erfpacht werd uitgegeven.&lt;/p&gt;&lt;p&gt;Wanneer een insteek is betaald, dan is de canon bepaald op basis van een gedeelte van de agrarische waarde. De erfpachter heeft de insteek bij aanvang betaald aan de eigenaar en hij is dat geld dus kwijt.[45] Maar omdat de canon is gebaseerd op een gedeelte van de agrarische waarde en als gevolg daarvan relatief laag, is in dat geval het economisch nut groter dan de tegenprestatie en heeft het erfpachtrecht daarmee een waarde. Als de canon marktconform is vastgesteld over de agrarische waarde minus de insteek, is in theorie direct na aanvang de waarde van het erfpachtrecht gelijk aan de insteek. Tegen het eind van het erfpachtrecht is er geen voordeel meer tussen economisch nut en tegenprestatie en is de waarde van het erfpachtrecht nul. Gedurende de looptijd van het erfpachtrecht is de waarde van het erfpachtrecht zeker geen rechte lijn. De waarde van het erfpachtrecht is immers afhankelijk van de ontwikkeling van het economisch nut ten opzichte van de hoogte van de verschuldigde canon. &lt;/p&gt;&lt;p&gt;Voor het waarderen van de bloot eigendom kan worden uitgegaan van een eindwaarde die gelijk is aan de agrarische waarde. Ofwel de eigenaar beschikt aan het eind weer over de volle eigendom van de grond om deze te kunnen verkopen of zelf te exploiteren. Ofwel de eigenaar zal de grond opnieuw in erfpacht uitgeven tegen marktconforme voorwaarden, waarbij de canon is gebaseerd op de alsdan geldende vrije waarde van de grond. De waardeontwikkeling van de grond tijdens de looptijd van het erfpachtrecht komt aan de eigenaar toe. De ontvangen canon gedurende de looptijd is het directe rendement, de waardeontwikkeling tegen het einde van de erfpachttermijn is het indirecte rendement.&lt;/p&gt;&lt;h4&gt;3.3. Waarderen Financieringserfpacht&lt;/h4&gt;&lt;p&gt;Bij financieringserfpacht wordt de grond tegen (meestal) 70% van de agrarische waarde gekocht door de belegger en zit er bij aanvang eigen vermogen van de erfpachter in de grond, namelijk 30%. Omdat de erfpachter bij het einde van het erfpachtrecht een kooprecht heeft tegen een lagere prijs dan de waarde van de grond, houdt de erfpachter een economisch belang bij de waardeontwikkeling van de grond en kan deze op ieder moment worden getaxeerd. Het verschil tussen de terugkoopsom en de agrarische waarde is in theorie de waarde van het erfpachtrecht. &lt;/p&gt;&lt;p&gt;Bij een terugkoop op basis van de geïndexeerde hoofdsom[46], zal de waarde fluctueren omdat er een verschil zit in de indexering van de canon op basis van de prijsindex en de waardeontwikkeling van landbouwgrond. De prijsindex is op jaarbasis veel stabieler dan de ontwikkeling van de agrarische grondprijzen, die zich over de looptijd van een erfpachtrecht zowel in positieve als in negatieve zin kan bewegen. In alle bekende erfpachtvoorwaarden voor financieringserfpacht is opgenomen dat de terugkoopsom nooit hoger kan zijn dan de agrarische waarde.[47] Op een ongunstig moment in de agrarische grondmarkt (scherpe prijsdaling), waarbij de agrarische waarde lager is dan de geïndexeerde hoofdsom, zal de waarde van het erfpachtrecht dus niet lager worden dan nul. De situatie dat de agrarische waarde bij terugkoop lager is dan de oorspronkelijke hoofdsom bij aanvang[48], heeft zich, voor zover bekend, sinds de introductie van financieringserfpacht niet voorgedaan.&lt;/p&gt;&lt;p&gt;Bij een terugkoopsom op basis van een vast percentage van de agrarische waarde, loopt de waardeontwikkeling als een vast percentage gelijk op met de ontwikkeling van de agrarische grondprijzen. Bij hogere grondprijzen is de waarde van het erfpachtrecht dus evenredig hoger en omgekeerd, lager bij lagere grondprijzen. Het erfpacht heeft dus vanuit economisch perspectief dus altijd een waarde. &lt;/p&gt;&lt;p&gt;Voor de bloot eigenaar is naast de kapitalisatie van de jaarlijks te indexeren canon de contante waarde van de terugkoopsom van belang. Deze laatste is bij een terugkoopsom op basis van de geïndexeerde hoofdsom waardevast, door de relatie met de inflatie. In het meest ongunstige geval is daarmee het indirecte rendement van de bloot eigenaar bij een terugkoop op basis van de geïndexeerde hoofdsom dus nul en heeft hij gedurende de looptijd van het erfpachtrecht een relatief laag direct rendement gerealiseerd. Echter, zolang als Fagoed, het eerste beleggingsfonds dat financieringserfpacht aanbood, actief is, is er altijd een positieve buffer geweest. In 2013 bedroeg deze over de hele portefeuille zelfs 42%, ten opzichte van de 30% die bij aanvang van ieder erfpachtcontract . Op het dieptepunt van de agrarische grondmarkt in het begin van deze eeuw was die buffer altijd nog 21%.[49]&lt;/p&gt;&lt;p&gt;Bij agrarische grondfinanciering is de terugkoopsom gekoppeld aan de prijsontwikkeling van landbouwgrond. Daarmee loopt de eigenaar / belegger dus ook een hoger risico, omdat de agrarische grondmarkt veel volatieler is. Daar staat tegenover dat de eigenaar / belegger het verschil tussen de koopprijs bij aanvang (60% of 70% van de agrarische waarde bij aanvang) en de terugkoopsom (90% of 85% van de agrarische waarde bij terugkoop) incasseert. Ook hier is dus sprake van een aanzienlijke buffer.&lt;/p&gt;&lt;h4&gt;3.4. Praktijk en jurisprudentie&lt;/h4&gt;&lt;p&gt;Er is nauwelijks jurisprudentie waarbij de waardebepaling van landbouwgrond die in erfpacht is uitgegeven centraal staat. Er is één interessante uitspraak, waarbij de deskundigen die door de rechtbank waren aangewezen de waarde hebben bepaald door vergelijkingstransacties te analyseren.[50] Tussen de eigenaar, Fagoed, en de hypotheekhouder van de voormalige erfpachter (daarover onder ‘5’ meer), was een geschil gerezen over de waarde van het erfpachtrecht. Door Fagoed zijn eerder in het geding gebracht de methode Tolner op basis van de huidige waarde en canon en de door Fagoed gehanteerde methode waarbij de bloot eigendom is gewaardeerd op basis van de toekomstige canonstromen en de terugkoopsom (geïndexeerde hoofdsom) bij het einde van het erfpachtrecht. Door de hypotheekhouder werd een taxatie ingebracht waarin geen rekening werd gehouden met de looptijd en inflatie. Deskundigen hebben daarnaast op basis van de vergelijkingsmethode getaxeerd. Zij hebben de koopsommen van andere erfpachtobjecten herberekend naar de hoogte van de canon van het in geding te waarderen erfpachtrecht. Deskundigen benadrukken dat volgens de ethiek van het vak taxeren, de markt eerst bepaalt wat een marktwaarde is en bij onvoldoende vergelijkbare marktgegevens hulp moet worden gezocht in rekenmethodieken. Het Hof maakt de bevindingen van de deskundigen tot de zijne en stelt de marktwaarde van het erfpachtrecht vast zoals door deskundigen getaxeerd op basis van de vergelijkingsmethode.&lt;/p&gt;&lt;p&gt;Verder is een interessante ontwikkeling dat naast het experiment voor uitgifte van landbouwgrond in geliberaliseerde pacht[51], er ook erfpachtgronden op basis van inschrijving worden uitgegeven. Recent is door het Kantoor der Kerkelijke Goederen twee maal een inschrijving georganiseerd voor de uitgifte van bijna 22 ha landbouwgrond in erfpacht.[52] In één geval is voor een looptijd van 26 jaar de canon vastgesteld op €&amp;nbsp;825 per ha per jaar, jaarlijks te indexeren met het prijsindexcijfer voor gezinsconsumptie. De inschrijvingen liepen uiteen van €&amp;nbsp;30.400 tot €&amp;nbsp;333.333. Het inschrijvingsbedrag dat is gegund, kan worden gezien als een insteek zoals bij traditionele beleggingserfpacht wel gebruikelijk is. De tevreden erfpachter rekent in de Boerderij voor dat hij de omgerekend bijna €&amp;nbsp;600,00 per ha per jaar er graag voor over heeft. Hij betaalt naast de jaarlijkse canon, de waterschapslasten en de rente op de betaalde insteek. Het kerkbestuur is verzekerd van een geïndexeerde canon die ruim boven de regionorm ligt, waarschijnlijk rond 2% van de agrarische waarde, en een eenmalig bedrag van ruim € 15.000 per ha. Bovendien is zij na 26 jaar weer vol eigenaar van de grond.&lt;/p&gt;&lt;h3&gt;4. Fiscale aspecten agrarische erfpacht&lt;/h3&gt;&lt;p&gt;Een tweede belangrijk onderscheid tussen beide erfpachtstelsels is de fiscale behandeling. De fiscale behandeling van het erfpachtrecht en de consequenties die dit heeft voor de winstbepaling van een landbouwbedrijf is een wereld op zich Het gaat om de fiscale verwerking van de canon, een eventuele insteek, de fiscale kwalificatie van financieringserfpacht, de landbouwvrijstelling en overdrachtsbelasting. Daarom worden hier alleen de hoofdlijnen behandeld en wordt verder verwezen naar enkele uitgebreide artikelen over de fiscaliteit.[53],[54] &lt;/p&gt;&lt;p&gt;De fiscale behandeling van de jaarlijks betaalde canon is niet zo ingewikkeld. Die is voor de berekening van de fiscale winst van een landbouwonderneming als bedrijfskosten aftrekbaar.&lt;/p&gt;&lt;p&gt;Het grootste belang zit bij de behandeling van het terugkooprecht bij het einde van het erfpachtrecht zoals bij financieringserfpacht. Hier zit een duidelijk verschil tussen de traditionele beleggingserfpacht en de financieringserfpacht.&lt;/p&gt;&lt;h4&gt;4.1. Fiscaliteit traditionele beleggingserfpacht&lt;/h4&gt;&lt;p&gt;De fiscale behandeling van traditionele beleggingserfpacht levert weinig discussie op. Indien door de erfpachter bij het vestigen van het erfpachtrecht een insteek is betaald, kan deze worden afgeschreven over de looptijd van het erfpachtrecht. De jaarlijkse afschrijving kan in mindering worden gebracht bij de berekening van de fiscale winst. Ook wanneer de erfpachter een kooprecht zou hebben bij het einde van de erfpachttermijn, verandert niets aan die situatie. De koop geschiedt immers tegen de waarde in vol eigendom.&lt;/p&gt;&lt;p&gt;Voor de landbouwvrijstelling ligt de zaak iets genuanceerder. Voor zover de erfpachter bij aanvang van het erfpachtrecht de grond tegen marktconforme voorwaarden in erfpacht krijgt, geldt de landbouwvrijstelling. Op 29 maart 2011 heeft het Gerechtshof in Leeuwarden een aantal gelijkluidende uitspraken gedaan over de toepassing van de landbouwvrijstelling van erfpachtrechten die onder de Grondbankregeling in erfpacht zijn uitgegeven.[55] Het Hof overwoog dat aan het erfpachtrecht, dat om niet werd verkregen, bij aanvang niet de waarde nihil kon worden toegekend. Door de gunstige erfpachtvoorwaarden, zoals het canonpercentage van 2,5%, vertegenwoordigde het erfpachtrecht een waarde, die bij verkoop op een later tijdstip werd gerealiseerd. Op dit voordeel is de landbouwvrijstelling niet van toepassing. &lt;/p&gt;&lt;h4&gt;4.2. Fiscaliteit financieringserfpacht&lt;/h4&gt;&lt;p&gt;Met het zogeheten Fagoed-arrest uit 1996 is er duidelijkheid gecreëerd over de fiscale kwalificatie van erfpachtfinanciering als geïndexeerde geldlening en de fiscale verwerking daarvan.[56]&lt;/p&gt;&lt;p&gt;In dat arrest is erfpachtfinanciering gekwalificeerd als een geïndexeerde geldlening. De Raad heeft overwogen &lt;span class="italic"&gt;‘dat het economisch belang bij het land voor een groot deel bij belanghebbenden bleef berusten. Immers, indien er van wordt uitgegaan, ..., dat het terugkooprecht zijn waarde zal behouden, moet worden aangenomen dat het land te gelegenertijd in het vermogen van belanghebbendes onderneming zal terugkeren, tegen betaling van het bedrag dat hij in 1988 heeft ontvangen, nadat daarop de overeengekomen indexering is toegepast. De aldus ontstane situatie komt zozeer overeen met die waarin een geïndexeerde geldlening zou zijn aangegaan, dat belanghebbende niet in strijd zou handelen met goed koopmansgebruik, indien hij bij de berekening van de jaarlijkse winst het land zonder verandering van de boekwaarde in de fiscale balans zou opnemen, het door hem ontvangen bedrag van ƒ281.000, vermeerderd met de te zijnen laste gebrachte kosten ten bedrage van ƒ 9.000, derhalve totaal ƒ&amp;nbsp;290.000 als een geldlening zou aanmerken, en jaarlijks de uit de indexering voorvloeiende wijziging van dit bedrag in aanmerking zou nemen.’&lt;/span&gt;&lt;/p&gt;&lt;p&gt;Dit betekent dat de jaarlijkse indexering van de hoofdsom in mindering kan worden gebracht op het bedrijfsresultaat, tenzij de geïndexeerde hoofdsom hoger wordt dan de agrarische waarde. In dat geval is de terugkoopsom gelijk aan de agrarische waarde en kan de jaarlijkse indexering van de hoofdsom niet worden verrekend. Pas wanneer de agrarische waarde weer hoger is dan de geïndexeerde hoofdsom, kan de jaarlijkse indexering weer in mindering worden gebracht op de winst.&lt;/p&gt;&lt;p&gt;Of dit ook geldt voor de later geïntroduceerde agrarische grondfinanciering is nog niet rechtens getoetst. Er zijn bij agrarische grondfinanciering twee mogelijkheden.[57]&lt;/p&gt;&lt;p&gt;De eerste is de mogelijkheid om af te schrijven over het verschil in het percentage van de agrarische waarde bij aanvang (60% of 70%) en het percentage bij terugkoop (90% of 85%). Dit waardeverschil, dat 30% of 15% van de agrarische waarde bij aanvang bedraagt, kan gedurende de looptijd van het erfpachtrecht worden afgeschreven. Het belang van de erfpachter in de waardeontwikkeling van de landbouwgrond bedraagt 10% of 15% en wordt als restwaarde opgenomen, waarover niet kan worden afgeschreven.&lt;/p&gt;&lt;p&gt;De tweede mogelijkheid is om, net als bij erfpachtfinanciering, de erfpachtconstructie als een geldlening te verwerken. Vanuit de veronderstelling dat de waardestijging leidt tot een hogere terugkoopsom, kan die jaarlijks hogere terugkoopsom als waardeverandering ten laste van het bedrijfsresultaat worden gebracht. Dit zal dus op basis van de agrarische grondprijs moeten worden vastgesteld. Dat is veel lastiger te bepalen dan een objectieve en eenvoudig vast te stellen index als het prijsindexcijfer voor gezinsconsumptie.&lt;/p&gt;&lt;p&gt;Met betrekking tot de toepassing van de landbouwvrijstelling is recent nog bepaald dat deze gewoon van toepassing is bij erfpachtfinanciering.[58] Het Hof overwoog ‘&lt;span class="italic"&gt;Onder deze omstandigheden (mdk: de koopoptie bij einde erfpacht) is naar het oordeel van het Hof de overnameprijs zodanig vastgesteld, dat het te zijner tijd door belanghebbende bij het uitoefenen van haar recht van wederinkoop mogelijk te realiseren voordeel wordt veroorzaakt door een waardeverandering van gronden, dat tot de hoogte van het te realiseren voordeel in haar vermogen tot uiting komt. Belanghebbende heeft – in lijn van het arrest van de Hoge Raad van 4 februari 1970 – in beginsel voor dit deel te zijner tijd recht op toepassing van de landbouwvrijstelling&lt;/span&gt;’. &lt;/p&gt;&lt;p&gt;Het is de vraag of de Belastingdienst zich hier bij neerlegt. Bij de motivatie voor de intrekking van het pro forma ingestelde cassatieberoep[59] stelt de staatssecretaris dat door het Hof wordt ingegaan op de thans (nog) niet aan de orde zijnde situatie van reguliere afwikkeling van een erfpachtfinanciering, en dat deze ten overvloede door het Hof is gegeven. Om die reden bestaat er volgens de staatssecretaris dus geen belang bij het instellen van cassatie tegen dit oordeel. Daarmee blijft het standpunt van de Belastingdienst op dit punt dus nog ongewis. &lt;/p&gt;&lt;p&gt;Overigens ging de zaak voor de erfpachter alsnog onderuit, omdat naar het oordeel van het Hof het een voordeel betrof, dat werd genoten door verkoop van een gedeelte van het erfpachtrecht gedurende de looptijd van het erfpachtrecht. Omdat in de akte was bepaald dat het terugkooprecht slechts bij einde van het erfpachtrecht kon worden gerealiseerd, was de landbouwvrijstelling niet van toepassing op de bij tussentijdse verkoop genoten winst.&lt;/p&gt;&lt;h3&gt;5. Capita selecta jurisprudentie&lt;/h3&gt;&lt;p&gt;In dit hoofdstuk worden kort twee onderwerpen behandeld waar weinig jurisprudentie over is, maar in de praktijk wel regelmatig vragen over zijn: de rol van de hypotheekhouder en de verdeling van de niet agrarische meerwaarde.&lt;/p&gt;&lt;p&gt;Rol van de hypotheekhouder &lt;/p&gt;&lt;p&gt;In de eerder aangehaalde uitspraak over de waardebepaling van het erfpachtrecht door het Gerechtshof Amsterdam, is in een eerder vonnis van de rechtbank een duidelijke uitspraak gedaan over de positie van de hypotheekhouder.[60]&lt;/p&gt;&lt;p&gt;De hypotheekhouder vorderde dat, na het faillissement van de erfpachter, het hypotheekrecht met de opzegging al eerder teniet is gegaan door vermenging. Art. 3:81 BW bepaalt in dat geval dat vermenging niet ten nadele werkt van hen die op het tenietgaande recht (in casu het erfpachtrecht) op hun beurt een beperkt recht hebben (in casu het hypotheekrecht). De rechtbank maakt hiermee korte metten en volgt Fagoed in haar verweer dat het erfpachtrecht door opzegging teniet is gegaan en niet door vermenging. &lt;/p&gt;&lt;p&gt;De hypotheekhouder heeft op grond van art. 3:229 BW van rechtswege een recht van pand op alle vorderingen tot vergoeding die in de plaats treden van het verbonden goed. In dit geval is dat de vergoeding op grond van art. 5:87, lid 2 BW, zijnde de waarde die het erfpachtrecht bij opzegging heeft. &lt;/p&gt;&lt;p&gt;Dit mocht de hypotheekhouder echter niet baten. Het Hof stelde, in navolging van de deskundigen, uiteindelijk de waarde van het erfpachtrecht vast op een bedrag dat lager was dan hetgeen Fagoed nog van de voormalige erfpachter moest ontvangen. De hypotheekhouder heeft derhalve niets te vorderen van Fagoed, de vordering wordt door het Hof afgewezen en uiteindelijk wordt de hypotheekhouder ook nog in de kosten van het geding, waaronder de deskundigenkosten veroordeeld.[61]&lt;/p&gt;&lt;p&gt;Verdeling niet-agrarische meerwaarde&lt;/p&gt;&lt;p&gt;Indien zich gedurende de looptijd van het erfpachtrecht een bestemmingswijziging voordoet en er grond wordt aangekocht door de overheid of door derden, dan zal de kopende partij zowel met de bloot eigenaar als met de erfpachter tot overeenstemming moeten komen. Of de bloot eigenaar en erfpachter moeten eerst gezamenlijk tot overeenstemming komen en dan de volle eigendom leveren. Voor zover de erfpachtvoorwaarden daarin niet voorzien, zullen partijen daarover met elkaar afspraken moeten maken. Art. 5:90, lid 2 BW bepaalt weliswaar dat voordelen van onroerende aard aan de eigenaar toebehoren, maar veelal zal medewerking van de erfpachter nodig zijn. In het minnelijk traject maken partijen dan afspraken met elkaar over de verdeling van de meerwaarde. Voor zover bekend, zijn er twee uitspraken van de Hoge Raad waarin dit onderwerp is behandeld.&lt;/p&gt;&lt;p&gt;In het eerste geval[62] hadden de deskundigen de rechtbank gewezen op de vaste rechtspraak van de rechtbank dat de meerwaarde van de grond tussen de stadsmeier en de bloot-eigenaar wordt verdeeld in de verhouding 2/3 : 1/3. Dit houdt verband met het feit dat de meier zonder toestemming van de bloot-eigenaar niet bevoegd is de bestemming van het land te veranderen, terwijl de bloot-eigenaar voor die toestemming veelal een vergoeding zal willen ontvangen. De erfpachter van een eeuwigdurend erfpachtrecht werd op één lijn gesteld met een beklemde meier. De Hoge Raad vond dat niet voorbij mocht worden gegaan aan het feit dat de beklemde meier in het kader van de Herinrichtingswet Gronings-Drentse Veenkoloniën tot afkoop van het beklemrecht kon overgaan tegen 50 keer de jaarlijkse pacht. De zaak is verwezen naar het Gerechtshof Leeuwarden ter verdere behandeling en beslissing, echter dit heeft, voor zover bekend, niet tot een uitspraak geleid. Waarschijnlijk hebben partijen de zaak alsnog onderling geregeld.&lt;/p&gt;&lt;p&gt;In het tweede geval had de rechtbank aanvankelijk geoordeeld dat onder de omstandigheden van dit geval de redelijkheid en billijkheid meebrengt dat erfpachter en bloot eigenaar ieder de helft van de niet-agrarische meerwaarde ontvangen.[63] Vervolgens stelde de Hoge Raad[64] dat indien een erfpachter in redelijkheid mocht verwachten dat — de ruilverkaveling weggedacht — hij ter zake van de niet-agrarische meerwaarde van de ingebrachte percelen in de toekomst enig bedrag zou ontvangen, brengt een redelijke uitleg van die bepaling mee dat het bedrag dat bij overgang van percelen ter zake van andere dan agrarische waarde moet worden verrekend, bij beiden als verrekenpost in aanmerking wordt genomen en tussen hen wordt verdeeld. &lt;/p&gt;&lt;p&gt;Het Hof oordeelt vervolgens dat, gelet op de omstandigheid dat het erfpachtrecht is gevestigd met het doel de erfpachter toedelingsrechten te verschaffen ter vergroting van zijn huiskavel elders en dat de erfpachter de grond nooit feitelijk heeft gebruikt, de andere dan agrarische waarde van de percelen grond voor het geheel aan de eigenaar toekomt.[65] &lt;/p&gt;&lt;p&gt;De omstandigheden van het geval bepalen dus hoe de niet-agrarische meerwaarde dient te worden verdeeld. Veranderingen van andere dan de agrarische waarde gaan in beginsel alleen de erfverpachter aan. Daarbij moet rekening worden gehouden met de situatie wat de erfpachter in redelijkheid mocht verwachten, bijvoorbeeld uit hoofde van bepalingen in de erfpachtsakte, maar in onderhavige situatie ook naar de feitelijke situatie in het geding, en dat hij zou delen in de niet-agrarische meerwaarde.&lt;/p&gt;&lt;h3&gt;6. Slotbeschouwingen&lt;/h3&gt;&lt;p&gt;Als laatste punt nog de verhouding tussen erfpacht en de ontwikkelingen op het gebied van het pachtrecht. Zoals eerder in het artikel al toegelicht, is de ontwikkeling van erfpacht op landbouwgrond mede ingegeven door de mogelijkheid om buiten de dwingende bepalingen van het pachtrecht te blijven. In 1995 is een liberalisering van de pachtwetgeving ingezet met de introductie van bijzonder kortdurende pachtovereenkomsten, in 2007 gevolgd door geliberaliseerde pachtovereenkomsten. In de praktijk worden nauwelijks nog gronden in reguliere pacht uitgegeven en worden vrijwel alleen nog kortlopende geliberaliseerde pachtcontracten overeengekomen. Deze wijzigingen hebben nauwelijks invloed gehad op de oppervlakte erfpacht in deze periode. Het aandeel erfpacht is relatief stabiel gebleven en de verschuiving van reguliere pacht gaat met name naar eigendom of geliberaliseerde pacht. &lt;/p&gt;&lt;p&gt;De vraag of de huidige pachtvormen een adequaat financieringsinstrument voor de landbouw zijn, was aanleiding voor een grondige evaluatie van de pachtregelgeving in 2013.[66] In dit onderzoek is vastgesteld dat er nog steeds behoefte bestaat aan een instrument als pacht, maar dat de huidige wetgeving ingrijpend moet worden aangepast. In de evaluatie wordt een voorstel gedaan, waarbij onder meer de duur van de pachtovereenkomst wordt beperkt tot 6 jaar voor los land en tot 25 jaar voor hoeves, verlenging van rechtswege waarvan bij overeenkomst kan worden afgeweken, indeplaatsstelling alleen voor hoeves en het afschaffen van de pachtprijsbeheersing. &lt;/p&gt;&lt;p&gt;Daaropvolgend hebben vertegenwoordigers van pachters en verpachters met elkaar een deelakkoord bereikt over de systematiek en de inhoud van het nieuwe recht, maar niet over het overgangsrecht.[67] Ook hier vergaande aanpassingen, een vrije aanvangsprijs van reguliere pacht en de introductie van loopbaanpacht en flexibele pacht.&lt;/p&gt;&lt;p&gt;Onlangs heeft de Staatssecretaris van Economische Zaken de Tweede Kamer geïnformeerd over de uitwerking van het nieuwe pachtrecht[68]. Zij borduurt voort op het Evaluatierapport van Bruil en het Akkoord van Spelderholt en zoekt een oplossing voor de problematiek van het overgangsrecht.&lt;/p&gt;&lt;p&gt;Ook in dit tijdschrift zijn in 2014 de ontwikkelingen kritisch geanalyseerd[69] en inmiddels heeft in maart 2015 een hoorzitting en een eerste behandeling in de Tweede Kamer plaats gevonden. &lt;/p&gt;&lt;p&gt;Wat opvalt is dat alle bijdragen intern op het pachtrecht zijn gericht. Maar hoe groot zijn straks nog de verschillen tussen een erfpachtovereenkomst en de voorgestelde modellen voor het nieuwe pachtrecht? Op een aantal essentiële onderdelen zal het pachtrecht opschuiven richting het erfpachtrecht. Denk daarbij aan het vrijlaten van de aanvangsprijs en de indexering bij reguliere pacht en loopbaanpacht. Bij loopbaanpacht kunnen partijen zelfs overeen komen om de pachtprijs tussentijds te herzien. De duur van loopbaanpacht komt min of meer overeen met de looptijd die thans bij erfpachtrecht gebruikelijk is.&lt;/p&gt;&lt;p&gt;Een dergelijke herziening van het pachtrecht zou er toe kunnen leiden dat agrarische erfpacht overbodig wordt, omdat met pacht op basis van een persoonlijk recht hetzelfde eenvoudig kan worden bereikt. &lt;/p&gt;&lt;p&gt;Ook het omgekeerde is denkbaar, namelijk dat de stap naar agrarische erfpacht sneller gemaakt zal worden, omdat de voordelen van het zakelijk recht van erfpacht (zoals overdracht en financieringsmogelijkheid) een meerwaarde bieden ten opzicht van vergelijkbare pachtrechten.&lt;/p&gt;&lt;p&gt;Veel zal afhangen van de uitwerking van de nieuwe pachtregeling. Zal art. 7:399d vervallen, waarmee nu alle overeenkomsten krachtens zakelijke genotsrechten voor 25 jaar of korter toch onder de pachtwetgeving vallen? Als de prijsvorming rondom pacht wordt losgelaten, kan dan ook bij pacht een insteek worden betaald, zoals nu bij erfpacht gebruikelijk is? En hoe zal het voorkeursrecht van de pachter worden ingericht; net zo flexibel als in de huidige erfpachtpraktijk? &lt;/p&gt;&lt;p&gt;Kortom, nog te veel losse eindjes om daar een afgewogen oordeel over te geven. Naarmate het verschil tussen pacht en erfpacht minder groot wordt, zal er sneller sprake zijn substitutie naar die vorm die het meest aansluit bij de praktijk: een persoonlijk pachtrecht of een zakelijk erfpachtrecht. Veel vragen waarvoor eerst meer duidelijkheid zal moeten komen over het nieuwe pachtstelsel voordat een goede vergelijking met het instrument erfpacht kan worden gemaakt.&lt;/p&gt;</content><legacyfootnotes/><footnotes><footnote>1 Michiel de Koe is directeur / rentmeester Noorderstaete &lt;span class="italic"&gt;Rentmeesters&lt;/span&gt; BV, Assen en buitenpromovendus Rijksuniversiteit Groningen, waar hij promotieonderzoek doet naar de juridische grondslagen voor het waarderen van erfpacht in het landelijk gebied.</footnote><footnote>2 F.J. Vonck, &lt;span class="italic"&gt;De flexibiliteit van het recht van erfpacht&lt;/span&gt;, Groningen, Boom Juridische Uitgevers, 2013.</footnote><footnote>3 G.M.F. Snijders in het preadvies van de Koninklijke Notariële Broederschap, &lt;span class="italic"&gt;Erfpacht&lt;/span&gt;, Lelystad, Koninklijke Vermande, 1995</footnote><footnote>4 Vissering e.a., &lt;span class="italic"&gt;Verslag der commissie inzake het bestudeeren van de uitgifte der Zuiderzeegronden&lt;/span&gt;, Den Haag, Algemeene Landsdrukkerij, 1930.&lt;span class="italic"&gt; &lt;/span&gt;</footnote><footnote>5 Tijdpacht, als voorloper wat later in de Pachtwet werd geregeld.</footnote><footnote>6 H. Pruntel, &lt;span class="italic"&gt;Het bijzonder domeinbeheer in de IJsselmeerpolders en het Lauwerszeegebied&lt;/span&gt;, Lelystad, Stichting Uitgeverij De Twaalfde Provincie, 2001.</footnote><footnote>7 Zie voetnoot 5, bijlage XI.</footnote><footnote>8 Zie voetnoot 5, p. 239 e.v.</footnote><footnote>9 Zie voetnoot 5, bijlage XV.</footnote><footnote>10 G.M.F. Snijders in het preadvies van de Koninklijke Notariële Broederschap, &lt;span class="italic"&gt;Erfpacht&lt;/span&gt;, Lelystad, Koninklijke Vermande, 1995.</footnote><footnote>11 &lt;span class="italic"&gt;Kamerstukken II&lt;/span&gt; 2002/03, 28 600, nr. 26.</footnote><footnote>12 Landbouweconomisch Instituut, &lt;span class="italic"&gt;Herijking beleid agrarische domeingronden 2009&lt;/span&gt;, Den Haag, 2009.</footnote><footnote>13 RVOB, &lt;span class="italic"&gt;jaarverslag 2010&lt;/span&gt;.</footnote><footnote>14 Staatssecretaris van Financiën, RVOB/2010/82 U.</footnote><footnote>15 http://www.lpbergeijk.nl/files/2012%20juli%20Erfpacht%20in%20de%20Pielis.pdf.</footnote><footnote>16 Art. 7:399d, lid 1 BW: De bepalingen betreffende pacht vinden overeenkomstige toepassing op overeenkomsten, waardoor of krachtens welke tegen een vergoeding ineens of in termijnen zakelijke genotsrechten voor 25 jaar of korter, danwel voor onbepaalde tijd op hoeven of los land worden gevestigd. In geval van zakelijke genotsrechten voor onbepaalde tijd blijft de overeenkomstige toepassing van deze wet beperkt tot 25 jaar na de vestiging.</footnote><footnote>17 http://www.fagoed.nl.</footnote><footnote>18 www. &lt;span class="unknown"&gt;http://www.asrvastgoedvermogensbeheer.nl/landelijk/&lt;/span&gt;, &lt;span class="unknown"&gt;http://www.beleggingsmaatschappijrpc.nl/&lt;/span&gt;.</footnote><footnote>19 LEI Wageningen UR, CBS, &lt;span class="italic"&gt;Land- en tuinbouwcijfers 2012&lt;/span&gt;, Den Haag, 2012. Tabel 22-g&lt;span class="italic"&gt;.&lt;/span&gt;</footnote><footnote>20 &lt;span class="italic"&gt;Boerderij&lt;/span&gt;, ‘Erfpacht is weer in trek&lt;span class="italic"&gt;’, &lt;/span&gt;nr. 20 (10 februari 2015)&lt;span class="italic"&gt;.&lt;/span&gt;</footnote><footnote>21 &lt;span class="unknown"&gt;http://www.asrvastgoedvermogensbeheer.nl/landelijk/.&lt;/span&gt;</footnote><footnote>22 Fagoed, &lt;span class="italic"&gt;jaarverslag 2013&lt;/span&gt;.</footnote><footnote>23 RVOB, &lt;span class="italic"&gt;jaarverslag 2010&lt;/span&gt;.</footnote><footnote>24 P. Nelisse, &lt;span class="italic"&gt;Stedelijke erfpacht &lt;/span&gt;(diss. Amsterdam,UvA), Doetinchem, Reed Business, 2008.</footnote><footnote>25 Op 31 december 2014 is het systeem van toeslagrechten vervallen en vervangen door het systeem van betalingsrechten. De betalingsrechten worden toegekend op basis van het aantal subsidiabele hectares landbouwgrond in gebruik bij een landbouwer op 15 mei 2015.</footnote><footnote>26 Bijvoorbeeld: Stichting Agrarische bedrijven Spaarnwoude en het Recreatieschap Spaarnwoude in Noord-Holland, de samenwerking tussen de Beroepsvereniging Natuurboeren en Staatsbosbeheer.</footnote><footnote>27 ‘Herziening erfpacht in discussie’, &lt;span class="italic"&gt;De Landpachter,&lt;/span&gt; nr. 6, juli 2011.</footnote><footnote>28 Arbitraal vonnis, 7 februari 2011 (ongepubliceerd).</footnote><footnote>29 Hof Arnhem 20 juni 2010, &lt;span class="italic"&gt;LJN&lt;/span&gt; BM8465.</footnote><footnote>30 Kantoor der Kerkelijke Goederen, &lt;span class="italic"&gt;Erfpachtvoorwaarden en toelichting, behorende bij de uitgifte in erfpacht van een perceel bouwland bij openbare inschrijving voor 26 jaar in eigendom bij de diaconie van de protestantse gemeente te Winterswijk.&lt;/span&gt;</footnote><footnote>31 Domeinen onroerende zaken, &lt;span class="italic"&gt;Akte houdende algemene voorwaarden voor uitgifte in erfpacht van grondbankgronden 2007&lt;/span&gt;.</footnote><footnote>32 Flyer loopbaanerfpacht, www.asrvastgoedvermogensbeheer.nl/landelijk.</footnote><footnote>33 Bijvoorbeeld: Fagoed, &lt;span class="italic"&gt;Algemene erfpachtbepalingen 	FAGOED&lt;/span&gt;, art. 10.</footnote><footnote>34 Flyer agrarische grondfinanciering, www.asrvastgoedvermogensbeheer.nl/landelijk</footnote><footnote>35 Landbouweconomisch instituut, &lt;span class="italic"&gt;Themabericht LEI - de waarde van grond&lt;/span&gt;. 2013. Gebaseerd op gegevens van LEI, CBS en Kadaster.</footnote><footnote>36 Zoals mogelijk bij Fagoed erfpachtfinanciering.</footnote><footnote>37 P.C. van Arnhem, T.M. Berkhout en G.G.M. ten Have, &lt;span class="italic"&gt;Taxatieleer Vastgoed I,&lt;/span&gt; Groningen/Houten, Noordhoff Uitgevers bv, 2013. Hoofdstuk 12, p. 441 – 476 behandelt de waardering van zakelijke rechten.</footnote><footnote>38 Op basis van art. 5:99 BW.</footnote><footnote>39 Bijvoorbeeld, Staatsbosbeheer hanteert een depreciatiepercentage van de grondwaarde met 25%.</footnote><footnote>40 Uitgebreid hierover: M. de Koe,&lt;span class="italic"&gt; ‘&lt;/span&gt;Erfpacht op juiste waarde getaxeerd’, &lt;span class="italic"&gt;WPNR&lt;/span&gt; 1 juni 2013/6977.</footnote><footnote>41 J. Tolner, &lt;span class="italic"&gt;Waardebepaling bij onteigening in geval van erfpacht&lt;/span&gt;, PBNA, 1988, cursusmap Opleiding Schadevergoeding en Grondverkeer, p. 6.</footnote><footnote>42 De rendementseis is opgebouwd uit de rentevergoeding voor een risicoloze geldlening (bijvoorbeeld 10-jarige staatsobligaties of zero-coupon rentes), verhoogd met een risico-opslag voor marktontwikkelingen, debiteurenrisico en illiquiditeit en een opslag voor administratiekosten. Dit percentage wordt gebruikt in de contante waardeberekening.</footnote><footnote>43 HR 7 april 1993, &lt;span class="italic"&gt;NJ &lt;/span&gt;1994, 47 / &lt;span class="italic"&gt;LJN&lt;/span&gt; AB9753. Onderdeel 2.1 van de conclusie van A-G mr. Moltmaker.</footnote><footnote>44 H. Pruntel, &lt;span class="italic"&gt;Het bijzonder domeinbeheer in de IJsselmeerpolders en het Lauwerszeegebied&lt;/span&gt;, p. 239, Lelystad, Stichting Uitgeverij De Twaalfde Provincie, 2001.</footnote><footnote>45 De erfpachter kan de insteek financieren uit eigen vermogen of een (hypothecaire) geldlening bij de bank.</footnote><footnote>46 Bijvoorbeeld, AV Fagoed 2002. De koopprijs wordt berekend door de canon, welke per jaar verschuldigd zou zijn na de herziening per de datum, waarop de erfpachter gebruik wil maken van zijn aankooprecht, te vermenigvuldigen met het getal dat wordt verkregen door het getal eenhonderd te delen door het canonpercentage.	N.B. De actuele canon is jaarlijks door indexering toegenomen.</footnote><footnote>47 Bijvoorbeeld, AV Fagoed 2002. Indien de berekende koopprijs de waarde overtreft van het registergoed vrij van gebruiksrecht onder enige titel, dan wordt de koopprijs vastgesteld op deze vrije waarde.</footnote><footnote>48 Bijvoorbeeld, AV Fagoed 2002. Zulks met een minimum van een bedrag, gelijk aan het aankoopbedrag, verhoogd met de aankoopkosten voor de eigenaar.</footnote><footnote>49 Fagoed, &lt;span class="italic"&gt;Jaarverslag 2013 en Jaarverslag 2005, &lt;/span&gt;Apeldoorn.</footnote><footnote>50 Hof Amsterdam 24 september 2013, &lt;span class="italic"&gt;LJN&lt;/span&gt; BN0313.</footnote><footnote>51 Rijksvastgoedbedrijf, &lt;span class="italic"&gt;nieuwsbericht ‘Rijk veilt 350 hectare landbouwgrond’,&lt;/span&gt; 11 september 2014, www.rijksvastgoedbedrijf.nl</footnote><footnote>52 &lt;span class="italic"&gt;Boerderij&lt;/span&gt;, ‘Erfpacht is weer in trek. Kerkelijke grond in vizier bij boer&lt;span class="italic"&gt;’,&lt;/span&gt; 100 – no 20, 10 februari 2015.</footnote><footnote>53 A. Verduijn, ‘Herleving discussie over fiscal aspecten erfpachtfinanciering landbouwgrond’, augustus 2011, nummer 8, &lt;span class="italic"&gt;Land- en Tuinbouw Bulletin&lt;/span&gt;.</footnote><footnote>54 A. Verduijn, ‘Erfpachtfinanciering en landbouwvrijstelling’, oktober 2014, Afl. 10, &lt;span class="italic"&gt;Land- en Tuinbouw Bulletin&lt;/span&gt;.</footnote><footnote>55 Hof Leeuwarden, 29 maart 2011, &lt;span class="italic"&gt;LJN&lt;/span&gt; BP9741, &lt;span class="italic"&gt;LJN&lt;/span&gt; BP9744 en &lt;span class="italic"&gt;LJN&lt;/span&gt; BP9447.</footnote><footnote>56 HR, 10 april 1996, nr. 30.637, ECLI:NL:HR:1996:BI5514, &lt;span class="italic"&gt;BNB&lt;/span&gt; 1996/274, &lt;span class="italic"&gt;FED&lt;/span&gt; 1996/436, &lt;span class="italic"&gt;PW&lt;/span&gt; 1996, 20716, &lt;span class="italic"&gt;WFR&lt;/span&gt; 1996/566, &lt;span class="italic"&gt;V-N&lt;/span&gt; 1996/1521, 15.</footnote><footnote>57 E. Marcus, &lt;span class="italic"&gt;Fiscale aspecten van ASR Agrarische Grondfinanciering&lt;/span&gt;, 12 maart 2012.</footnote><footnote>58 Hof Arnhem – Leeuwarden, 20 mei 2014, ECLI:NL:GHARL:2014:4218.</footnote><footnote>59 Staatssecretaris van Financiën, &lt;span class="italic"&gt;Geen cassatie inzake toepassing landbouwvrijstelling tijdens periode van erfpacht,&lt;/span&gt; 13 augustus 2013.</footnote><footnote>60 Rechtbank Amsterdam, 13 januari 2010, ECLI:NL:RBAMS:2010:BN0313.</footnote><footnote>61 Hof Amsterdam 24 september 2013,&lt;span class="italic"&gt; LJN&lt;/span&gt; BN0313.</footnote><footnote>62 HR 20 december 1995, &lt;span class="italic"&gt;LJN&lt;/span&gt; AD2451, &lt;span class="italic"&gt;NJ&lt;/span&gt; 1996, 351.</footnote><footnote>63 Rechtbank Leeuwarden, 5 december 1997, rol.nr. 826/1997.</footnote><footnote>64 HR, 9 december 1998, &lt;span class="italic"&gt;LJN&lt;/span&gt; ZD2962, &lt;span class="italic"&gt;NJ&lt;/span&gt; 2000, 479,&lt;span class="bold"&gt; &lt;/span&gt;met nt. P.C.E. van Wijmen.</footnote><footnote>65 Hof Leeuwarden, 10 november 1999.</footnote><footnote>66 W. Bruil, ‘Evaluatie Pachtregelgeving’, &lt;span class="italic"&gt;Kamerstukken II &lt;/span&gt;2013/14 27924, nr. 59.</footnote><footnote>67 W.L. Valk, &lt;span class="italic"&gt;Hoofdlijnen van voorstel voor vernieuwd pachtrecht&lt;/span&gt;, 4 juli 2014 (akkoord van Spelderholt).</footnote><footnote>68 &lt;span class="italic"&gt;Kamerstuk II&lt;/span&gt; 2014/15 27 924, nr. 61.</footnote><footnote>69 &lt;span class="italic"&gt;Agr.r.&lt;/span&gt; 2014, nr. 7/8. Met bijdragen van G.M.F. Snijders, W.L. Valk, P.S.A. Overwater en J.G. Meijer.</footnote></footnotes><auteurs>ir. M. de Koe MRICS</auteurs><published>2015-06-04 15:28:24</published><modified>2015-06-04 15:28:24</modified><editiondate>2015-06-04</editiondate><htmlpath>https://denhollander.info/artikel/12157</htmlpath></article>
</articles></edition>
<edition><articles><article><jaar>2017</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2017</searchword><id>14159</id><udhid>UDH:TvAR/14159</udhid><titel>Wetgeving, literatuur en rechtspraak</titel><searchwords><searchword>TvAR 3/2017</searchword><searchword>UDH:TvAR/14159</searchword></searchwords><attachments><attachment><name>19061.pdf</name><extention>pdf</extention><url>https://denhollander.info/download/19061/ci</url></attachment></attachments><inleiding/><content>&lt;h2&gt;Algemeen&lt;/h2&gt;&lt;p&gt;De rubriek ‘Wetgeving en literatuur’ is uitgebreid met jurisprudentie.&lt;/p&gt;&lt;h2&gt;Pacht&lt;/h2&gt;&lt;h4&gt;Medepacht&lt;/h4&gt;&lt;p&gt;De pachter vordert dat zijn zoon als medepachter aangemerkt zal worden. De vordering wordt toegewezen op grond van de opleiding en werkervaring van de zoon. Op mondeling verzoek van de zoon wordt hij als partij gevoegd aan de zijde van eiser (Rechtbank Noord-Holland, 11-01-2017, ECLI:NL:RBNHO:2017:64).&lt;/p&gt;&lt;h4&gt;Pacht / geen pacht&lt;/h4&gt;&lt;p&gt;Gebruik van containervelden voor sierteelt geen huurovereenkomst maar pachtovereenkomst pachtkamer bevoegd (art. 1019j Rv).  Wanprestatie; onrechtmatige daad (Rechtbank Zeeland-West –Brabant, 14-09-2016, ECLI:NL:RBZWB:2016:8509).&lt;/p&gt;&lt;h4&gt;Verkoop landgoed BBL&lt;/h4&gt;&lt;p&gt;Privaatrechtelijk optreden door de overheid (openbare verkoop van een landgoed en één geheel), het loyaliteitsbeginsel van art. 4 lid 3 Verdrag betreffende Europese Unie en de algemene beginselen van behoorlijk bestuur. Het beginsel van Unietrouw, schending van een EU-norm, égalité devant les charges publiques, evenredigheidsbeginsel, zorgvuldige belangenafweging, ondernemersrisico’s (Rechtbank Limburg, 08-02-2017, ECLI:NL:RBLIM:2017:956).&lt;/p&gt;&lt;h4&gt;Pacht en koop&lt;/h4&gt;&lt;p&gt;Vraag of een overeenkomst tot verkoop tussen pachter en verpachter tot stand is gekomen, inclusief melkquotum (25% van de waarde). Schending voorkeursrecht (Hof Den Bosch, 07-02-2017, ECLI:NL:GHSHE:2017:420).&lt;/p&gt;&lt;h4&gt;Melioratie&lt;/h4&gt;&lt;p&gt;Pacht. Conventie: behandeling van aanvaarding van het verpachte en door de verpachter bij pachter in rekening gebrachte kosten terecht? Reconventie: vergoeding aangebrachte verbeteringen op grond van ongerechtvaardigde verrijking? Art. 7:350 lid 3 BW (Rechtbank Den Haag, 14-02-2017, ECLI:NL:RBDHA:2017:1366).&lt;/p&gt;&lt;h2&gt;Zakelijke rechten&lt;/h2&gt;&lt;h4&gt;Koop &lt;/h4&gt;&lt;p&gt;Aankoop van percelen landbouwgrond. Zijn verkoper, bemiddelaar en notaris aansprakelijk omdat grond minder waard is dan koper mocht verwachten en kans op waardestijging door bestemmingsplanwijziging zeer gering is? Nee (Rechtbank Noord-Holland, 30-11-2016, ECLI:NL:RBNHO:2016:10650).&lt;/p&gt;&lt;h4&gt;Koop&lt;/h4&gt;&lt;p&gt;Stichting Twickel versus Waterschap Hoogheemraadschap van Rijnland. Geschil over verkoop van gronden. Vorderingen afgewezen (Rechtbank Den Haag 24-02-2017, ECLI:NL:RBDHA:2017:1705).&lt;/p&gt;&lt;h4&gt;Verjaring&lt;/h4&gt;&lt;p&gt;Goederenrecht, verjaring. Eigendomsverkrijging van perceel grond door bezitter te kwader trouw ingevolge verjaring; art. 3:105 lid 1 en 3:314 lid 2 BW. Objectieve maatstaf, kenbaarheid, ondubbelzinnigheid. Kenbaarheid van het bezit indien het perceel moeilijk begaanbaar of moeilijk toegankelijk is. Mogelijkheid dat voormalig eigenaar vordering uit onrechtmatige daad tegen nieuwe eigenaar heeft; schadevergoeding in natura (art. 6:103 BW); eigen schuld (art. 6:101 BW); verjaring van de schadevordering (art. 3:310 lid 1 BW) (HR 24-02-2017, ECLI:NL:HR:2017:309).&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Plattelandswoning&lt;/h4&gt;&lt;p&gt;Bijdrage achtergrondbelasting van eigen bedrijf. Verweerder heeft terecht bij de toetsing van een verantwoord woon- en leefklimaat de heersende achtergrondbelasting betrokken. Ofschoon verweerder beoordelingsvrijheid heeft bij de bepaling van een verantwoord woon- en leefklimaat, reikt deze beoordelingsvrijheid niet zover dat in strijd met de bedoeling van de Wabo hierbij de effecten van de veehouderijen waartoe de woningen van eisers behoorden, kunnen worden betrokken (Rechtbank Oost-Brabant, 24-01-2017, ECLI:NL:RBOBR:2017:313).&lt;/p&gt;&lt;h4&gt;Omgevingsvisie&lt;/h4&gt;&lt;p&gt;Er is een startnota voor het opstellen van een nationale omgevingsvisie. Deze is naar de Tweede Kamer gestuurd (&lt;span class="italic"&gt;Kamerstukken II&lt;/span&gt; 2016/17, 34 682, nr. 1). Ook over de landbouw staat er iets in: &lt;/p&gt;&lt;blockquote&gt;De landbouw wordt door schaalvergroting en intensivering steeds productiever, maar de emissies van ammoniak, fosfaat, nitraat en bestrijdingsmiddelen overschrijden de Europese normen. Daarnaast is de landbouw een belangrijke bron van luchtverontreiniging en broeikasgassen, treden effecten op van veehouderijen op de gezondheid van omwonenden en staan landschappelijke kwaliteiten onder druk. Dit leidt vooral in bepaalde veedichte gebieden tot maatschappelijke weerstand tegen de intensieve veehouderij. Tegelijkertijd wordt de Nederlandse landbouw kwetsbaarder voor droogte, overstromingen, verzilting en de door klimaatverandering groeiende risico’s van ziekten en plagen. Gezien het grote maatschappelijke belang van een duurzame voedselproductie, richt de huidige beleidsambitie zich op robuustheid van het voedselsysteem, ecologische houdbaarheid en volksgezondheid. Voor de fysieke leefomgeving is vooral relevant welke keuzes er door de politiek, maar ook door de consument en het bedrijfsleven, worden gemaakt over de toekomst van de Nederlandse landbouw. Nederland heeft een internationale verantwoordelijkheid om negatieve effecten in andere landen als gevolg van de Nederlandse productie en consumptie te beperken. De voornaamste nationale opgave is het terugdringen van de emissies van de landbouw naar bodem, water en lucht, waaronder de uitstoot van ammoniak, fijnstof, geur, gewasbeschermingsmiddelen en broeikasgassen. Tegelijkertijd biedt de landbouw kansen om maatschappelijke doelen te realiseren, ook in het omgevingsbeleid, zoals aantrekkelijke landschappen, zuivering, opslag van CO2 in bomen en de bodem, levering van grondstoffen voor de bio-economie en de opwekking van hernieuwbare energie. De kunst is uitdagingen en kansen te combineren in economisch rendabele bedrijfsvoeringen. Overheidsbeleid kan hiertoe een sturende en faciliterende rol spelen, zowel op Europees en nationaal niveau als op lagere schaalniveaus. Hierin zijn regionale keuzes te maken. Regio’s kunnen zich specialiseren in korte regionale ketens of productie voor de wereldmarkt. Beide vragen om andere keuzes op het gebied van logistiek, watervoorziening en productieruimte.&lt;/blockquote&gt;&lt;h2&gt;Structuurbeleid&lt;/h2&gt;&lt;h4&gt;Subsidie&lt;/h4&gt;&lt;p&gt;De subsidieregelingen Investeringen in energiebesparing (IRE) en Investeringen in milieuvriendelijke maatregelen (IMM) zijn geëvalueerd. De staatssecretaris stelt met tevredenheid vast dat de subsidieregelingen IRE en IMM hebben geleid tot het stimuleren van investeringen in innovatieve milieuvriendelijkere technieken door landbouwondernemingen, zoals mestbewerkingsinstallaties en energiebesparende maatregelen. Daardoor is milieuwinst geboekt (lager energie- en watergebruik en minder verliezen van nutriënten naar het milieu) en is bijgedragen aan de doelstellingen van het POP2 (verminderen CO&lt;span class="subscript"&gt;2&lt;/span&gt;-uitstoot, meer dan 155 miljoen euro geïnvesteerd en meer dan 1.500 landbouwondernemingen gesubsidieerd). Hij constateert dat een deel van de respondenten zonder subsidieregeling toch geïnvesteerd heeft in het vergroten van de opslagcapaciteit van dierlijke mest en energiebesparende maatregelen. Blijkbaar zijn deze technieken zo rendabel geworden dat ze niet meer specifiek behoeven te worden ondersteund. Ik zal hier bij de volgende openstelling van de subsidieregeling ‘Investeren in energie-efficiëntie en hernieuwbare energie glastuinbouw’ rekening mee houden (&lt;span class="italic"&gt;Kamerstukken II&lt;/span&gt; 2016/17, 28 625, nr. 241).&lt;/p&gt;&lt;h2&gt;Dieren&lt;/h2&gt;&lt;h4&gt;Vleeskuikens&lt;/h4&gt;&lt;p&gt;Te hoge bezetting? In hetgeen appellant heeft aangevoerd over de oppervlakte van zijn stal, ziet het College geen grond voor het oordeel dat verweerder op basis van het toezichtrapport van 30 juli 2015 ten onrechte heeft vastgesteld dat appellant na 1 juli 2014 de maximale bezettingsdichtheid van 42 kg/m² heeft overschreden. Naar het oordeel van het College mocht verweerder bij het nemen van het bestreden besluit in beginsel uitgaan van de eerder geregistreerde oppervlakte van de stal van 1.042 m². Verweerder heeft appellant met de overzichten van 28 januari 2011 en 22 juli 2011 geïnformeerd over de door verweerder in afwijking van zijn eigen opgave geregistreerde oppervlakte van de stal. Niet gebleken is dat appellant hiertegen is opgekomen. Voorts heeft verweerder in het verweerschrift en ter zitting terecht gesteld dat appellant zijn standpunt, dat zijn stal groter is dan verweerder heeft aangenomen, noch in bezwaar noch in beroep met bewijs heeft onderbouwd, bijvoorbeeld door middel van het overleggen van bouwtekeningen. Onder deze omstandigheden heeft verweerder er terecht van afgezien om de stal (opnieuw) op te meten (CBB, 23-01-2017, ECLI:NL:CBB:2017:28).&lt;/p&gt;&lt;h4&gt;Vogelgriep&lt;/h4&gt;&lt;p&gt;De staatssecretaris heeft aan de Tweede Kamer een brief geschreven over het omzeilen van de ophokplicht door Duitsland om vrije uitloopeieren toch als zodanig te kunnen blijven verkopen. De Europese Commissie wil niet voor een oplossing zorgen en de veronderstelde Duitse werkwijze (ophokplicht enkele dagen opheffen en daarna weer instellen) kon niet worden bevestigd. De ophokplicht wordt voorlopig nog niet opgeheven; er zijn nog teveel watervogels positief getest (&lt;span class="italic"&gt;Kamerstukken II&lt;/span&gt; 2016/17, 28 807, nr. 208).&lt;/p&gt;&lt;h4&gt;Slachthuizen&lt;/h4&gt;&lt;p&gt;Ondanks de strengere handhaving en het fors hogere aantal maatregelen van de NVWA laat de naleving van de wet- en regelgeving in de pluimveeslachthuizen nog te wensen over. Er wordt weliswaar minder vaak verontreiniging op geslachte kippen aangetroffen, maar op met name dierenwelzijn en een aantal specifieke onderdelen van het slachtproces is de naleving te laag. De NVWA zal daarom de in 2015 ingezette lijn van strengere handhaving in 2017 voortzetten (&lt;span class="italic"&gt;Kamerstukken II&lt;/span&gt; 2016/17, 26 991, nr. 483).&lt;/p&gt;&lt;h2&gt;Milieurecht&lt;/h2&gt;&lt;h4&gt;Fosfaatrechten&lt;/h4&gt;&lt;p&gt;De Eerste Kamer is volop bezig mat de fosfaatrechten. Er is een verslag van een schriftelijk overleg (&lt;span class="italic"&gt;Kamerstukken II&lt;/span&gt; 2016/17, 34 532, E). In dit verslag staan ook cijfers over weidegang. In 2015 kwam nog 65% van de koeien buiten, in 2010 was dat nog 74%. De brief van de staatssecretaris over het fosfaatreductieplan heeft nummer D. In deze brief worden de drie maatregelen besproken: voerspoor, stoppersregeling en fosfaatreductieregeling. ‘Nederland presenteert een sterk en overtuigend maatregelenpakket met voldoende marge en voldoende draagvlak in de sector om vertrouwen te hebben dat de fosfaatproductie aan het einde van 2017 weer onder het toegestane niveau is gebracht. De opgave waar we nu voor staan is om in gezamenlijkheid de maatregelen uit te voeren’ aldus de brief. Een gelijkluidende brief is ook naar de Tweede Kamer gestuurd (nr. 189).&lt;/p&gt;&lt;h4&gt;Fosfaat&lt;/h4&gt;&lt;p&gt;De Regeling fosfaatreductieplan 2017 is gepubliceerd in &lt;span class="italic"&gt;Stcrt&lt;/span&gt;. 2017, nr. 9915. Het doel van de regeling is om het aantal koeien in Nederland te verminderen, ook op bedrijven die niet stoppen. Daartoe wordt een heffingensysteem in het leven geroepen, maar is er ook subsidie voor bedrijven die bijdragen aan de opzet. De Eerste Kamer heeft een deskundigenbijeenkomst georganiseerd (een verslag daarvan: &lt;span class="italic"&gt;Kamerstukken I&lt;/span&gt; 2016/17, 34295 B).&lt;/p&gt;&lt;h4&gt;Asbest&lt;/h4&gt;&lt;p&gt;Het kabinet streeft ernaar ook de resterende bronnen van asbestvezels aan te pakken. Met de indiening van dit wetsvoorstel beoogt het kabinet de hiervoor benodigde wettelijke grondslag in art. 9.2.2.1 Wet milieubeheer (hierna ook afgekort als: Wm) te verduidelijken. Daartoe wordt art. 9.2.2.1 opnieuw geredigeerd en wordt tevens een nieuw art. 9.2.2.1a Wm ingevoegd. De nieuwe bepaling geeft uitdrukkelijk aan dat het mogelijk is om bij algemene maatregel van bestuur (AMvB) op grond van art. 9.2.2.1 Wm het voorhanden hebben van asbestproducten te verbieden. Dit kan inhouden dat bij AMvB een verplichting kan worden opgelegd die de facto neerkomt op actieve verwijdering van 1) asbest(producten) in toepassingen in bouwwerken of objecten, 2) verontreiniging die een gevolg is van dergelijke toepassingen, of 3) afvalstoffen van asbestproducten die in het milieu zijn terechtgekomen. Daken van cementplaten waarin asbestvezels zijn verwerkt (hierna: asbestdaken) zijn momenteel de belangrijkste bron van asbestvezels, die vrijkomen door voortschrijdende verwering en incidenten. Het kabinet is voornemens op grond van art. 9.2.2.1 Wm een AMvB vast te stellen, die het voorhanden hebben van een asbestdak met ingang van 1 januari 2024 verbiedt. Het ontwerp van dit besluit is op 3 maart 2015 toegezonden aan de Voorzitters van de Tweede Kamer en Eerste Kamer van de Staten-Generaal, zie bijlage bij &lt;span class="italic"&gt;Kamerstukken II&lt;/span&gt; 2011/12, 25 834, nr. 93. Het ontwerpbesluit is tevens voor inspraak voorgepubliceerd in &lt;span class="italic"&gt;Stcrt&lt;/span&gt;. 2015, 6208 (&lt;span class="italic"&gt;Kamerstukken II&lt;/span&gt; 2016/17, 34 675, nr. 2 (wetsvoorstel) en nr. 3 (MvT)).&lt;/p&gt;&lt;h4&gt;Geurhinder&lt;/h4&gt;&lt;p&gt;De rechtbank is van oordeel dat verweerder hierbij de hoge voorgrondbelasting vanwege de naburige veehouderij heeft mogen betrekken en zich op het standpunt heeft kunnen stellen dat bij de woning van eiser geen sprake is van een aanvaardbaar woon- en leefklimaat. Dat eiser daar ter plekke al lang woont zonder klachten, leidt niet tot een ander oordeel. Eisers persoonlijke ervaringen zijn niet relevant, want verweerder zal zonder aanziens des persoons moeten afwegen of een willekeurig persoon daar ter plekke kan wonen (Rechtbank Oost-Brabant, 24-01-2017, ECLI:NL:RBOBR:2017:314).&lt;/p&gt;&lt;h4&gt;Meststoffenwet / grond&lt;/h4&gt;&lt;p&gt;De rechtbank heeft naar het oordeel van het College de bestemming (industrie) terecht als indicatie gezien voor de beantwoording van de vraag of van landbouwgrond in de zin van de Msw sprake is. Voorts heeft de staatssecretaris onweersproken aangevoerd dat op het perceel bij Borgsweer geen beweiding heeft plaatsgevonden, dat het niet is ingezaaid en dat het niet is bemest. Het enkele feit dat appellante op het perceel gras heeft laten maaien en daarvan balen heeft laten maken die op 7 maart in maart 2012 bij appellante zijn afgeleverd, zoals op pagina 5 en 6 van het NVWA rapport van 18 december 2012 staat vermeld, maakt niet dat de grond, niettegenstaande het hiervoor overwogene, als landbouwgrond dient te worden aangemerkt. Overschrijding gebruiksnormen (CBB, 03-02-2017, ECLI:NL:CBB:2017:34. Betrokkene krijgt ook een randvoorwaardenkorting: CBB, 03-02-2017, ECLI:NL:CBB:2017:35).&lt;/p&gt;&lt;p&gt;In de grondgebruiksverklaring is feitelijk niet meer overeengekomen dan dat appellant de percelen mocht opgeven bij de Gecombineerde Opgave. De bepaling dat de grondgebruiker te allen tijde verantwoordelijk is voor de opgegeven percelen is niet gespecificeerd en heeft dan ook geen zelfstandige betekenis. Het College is, beide overeenkomsten in onderling verband en samenhang bezien, van oordeel dat appellant met deze afspraken niet de feitelijke beschikkingsmacht had over de bospercelen (CBB, 16-01-2017, ECLI:NL:CBB:2017:32).&lt;/p&gt;&lt;h4&gt;Loonwerker&lt;/h4&gt;&lt;p&gt;Naar het oordeel van het College kan appellant als functionele dader worden aangemerkt. Daartoe is het volgende redengevend. Van appellant had mogen worden verwacht dat hij, toen hij het bemesten aan het loonbedrijf overliet, precieze, op schrift gestelde afspraken met het loonbedrijf zou hebben gemaakt en op de naleving daarvan toezicht zou houden. In dat verband wijst het College er ook op dat blijkens de vdm’s op het bedrijf van appellant in de periode van februari 2011 tot en met juni 2011 verspreid over twaalf dagen vrachten dierlijke mest zijn aangevoerd. Gelet op de frequentie en de hoeveelheid kan het aanvoeren van de mest appellant niet zijn ontgaan. Hij heeft echter geen actie ondernomen om zich er tussentijds van te vergewissen of nog aan de gebruiksnormen werd voldaan en om zo nodig verdere aanvoer tegen te gaan. Evenmin heeft hij andere maatregelen genomen, zoals het (laten) toezien op het lossen van de mest. Het enkel waarschuwen dat de gebruiksnormen niet mochten worden overschreden is naar het oordeel van het College in dat verband onvoldoende. Beroep op matiging: appellant is zelf geen producent van meststoffen en heeft geen transportkosten uitgespaard; het economische voordeel is daarmee veel lager en van andere aard dan waarvan de wetgever bij de vaststelling van de boetebedragen in art. 57 Msw is uitgegaan. De staatssecretaris heeft de overtreding makkelijk en zonder veel onderzoek kunnen vaststellen, van heimelijke ontduiking van de Msw is dan ook geen sprake, en vast staat vast dat appellant niet eerder is beboet voor het overtreden van de Msw. Boete met 50% verlaagd (CBB, 19-01-2017, ECLI:NL:CBB:2017:33).&lt;/p&gt;&lt;h4&gt;Ammoniak&lt;/h4&gt;&lt;p&gt;De staatssecretaris reageert op het rapport ‘Ammoniak in Nederland’ waar in geconcludeerd wordt dat het ammoniakbeleid wetenschappelijk niet goed is onderbouwd. De staatssecretaris is het daar niet mee eens, met verwijzing naar eerdere internationale reviews. ‘Voor het ammoniakbeleid heeft dit rapport vooralsnog geen consequenties’ (&lt;span class="italic"&gt;Kamerstukken II&lt;/span&gt; 2016/17, 3 3037, nr. 182).&lt;/p&gt;&lt;h4&gt;POR-regeling&lt;/h4&gt;&lt;p&gt;De staatssecretaris ziet nog steeds geen heil in het verlengen van de POR-regeling (op basis waarvan varkens- en pluimveehouderijen een ontheffing kunnen krijgen van de verplichting om dierrechten te hebben) (&lt;span class="italic"&gt;Kamerstukken II&lt;/span&gt; 2016/17, 21 501-﻿32, nr. 971).&lt;/p&gt;&lt;h4&gt;Melkveefosfaatreferentie&lt;/h4&gt;&lt;p&gt;Nu voor appellant in 2013 de lagere fosfaatgebruiksnormen voor grasland en bouwland van 85 kg fosfaat per hectare grasland onderscheidenlijk 55 kg fosfaat per hectare bouwland golden, had verweerder bij de bepaling van de fosfaatruimte in 2013 van die fosfaatnormen moeten uitgaan. Door in het bestreden besluit bij de berekening van de fosfaatruimte 2013 en de MVFR – ten nadele van appellant – uit te gaan van gedifferentieerde fosfaatnormen, heeft verweerder de fosfaatruimte in 2013 van appellant en daarmee ook de MVFR in strijd met art. 21a lid 2 Msw berekend (CBB, 16-02-2017, ECLI:NL:CBB:2017:59).&lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;Op de agenda van de Landbouw- en Visserijraad van maart 2017 staat een gedachtewisseling over de toekomst van het GLB op de agenda. De inzet van Nederland: de komende hervormingsronde moet vooral gebruikt worden om een antwoord te geven op de grote maatschappelijke vraagstukken rond voedsel, klimaat, natuurlijke hulpbronnen en biodiversiteit. Daarbij zijn wij van mening dat marktoriëntatie voorop moet blijven staan. Ook maak we ons sterk voor een geïntegreerd landbouw- en voedselbeleid (&lt;span class="italic"&gt;Kamerstukken II&lt;/span&gt; 2016/17, 21 501-32, nr. 970).&lt;/p&gt;</content><legacyfootnotes/><footnotes><footnote/></footnotes><auteurs/><published>2017-04-11 16:32:11</published><modified>2017-04-12 12:08:36</modified><editiondate>2017-04-11</editiondate><htmlpath>https://denhollander.info/artikel/14159</htmlpath></article>
</articles></edition>
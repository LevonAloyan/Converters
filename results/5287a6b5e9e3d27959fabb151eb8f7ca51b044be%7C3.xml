<edition><articles><article><jaar>1985</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1985</searchword><id>6404</id><udhid>UDH:TvAR/6404</udhid><titel>De Landinrichtingswet, een produkt van overtrokken planning</titel><searchwords><searchword>TvAR 11/1985</searchword><searchword>UDH:TvAR/6404</searchword></searchwords><attachments><attachment><name>1985_nr 11_Artikel_Gonggrijp-van Mourik.pdf</name><extention>pdf</extention><url>https://denhollander.info/download/6186/ci</url></attachment></attachments><inleiding>INLEIDING&#13;
De Landinrichtingswet is op 15 oktober 1985 in werking getreden.1&#13;
Op 22 juni 1984 werd het tweede nader gewijzigd wetsvoorstel van de Landinrichtingswet&#13;
aan de Eerste Kamer aangeboden.13 De Tweede Kamer had op 13 juni&#13;
1984 het wetsvoorstel met algemene stemmen aangenomen, echter met een kritische&#13;
stemverklaring van mevr. De Boois (PvdA), ondersteund door Tommel (D'66): 'Een&#13;
tegenstem sanctioneert echter de huidige werkwijze in de praktijk van de ruilverkaveling&#13;
die zich al ver buiten de ruilverkavelingswet beweegt en dat willen wij ook&#13;
niet. Daarom zal mijn fractie toch voor de wet stemmen, alleen omdat wij vinden&#13;
dat dit wettelijk kader beter is dan het bestaande, maar ook helemaal niets meer dan&#13;
dat!'2&#13;
De Landinrichtingswet beoogt verbetering van de inrichting van het landelijk gebied,&#13;
overeenkomstig de functies van dat gebied, zoals deze in het kader van de&#13;
ruimtelijke ordening zijn aangegeven (art. 4). Daarbij wordt niet alleen maar gedacht&#13;
aan het de land-, tuin- en bosbouw (art. 2 Ruilverkavelingswet 1954) maar ook&#13;
aan natuur- en landschap, openluchtrecreatie, de cultuurhistorie en de infrastructuur&#13;
(art. 5). De Ruilverkavelingswet 1954 komt te vervallen.&#13;
Tijdens de behandeling van het wetsontwerp speelde doorlopend de vraag of al&#13;
deze (en andere) belangen wel evenwichtig zouden worden afgewogen, of de rechtsbescherming&#13;
van hen die andere dan agrarische belangen behartigen, voldoende&#13;
was, en of het ruimtelijk beleid niet op een zijspoor werd gerangeerd.&#13;
Een nadere beschouwing van de Landinrichtingswet lijkt op zijn plaats. Niet alle&#13;
onderdelen van deze 231 artikelen tellende wet zullen daarbij aan de orde komen.&#13;
De nadruk zal liggen op de planvorming, de verhouding tot het ruimtelijk beleid en&#13;
de rechtsbescherming.</inleiding><content>VORMEN VAN LANDINRICHTING&#13;
Gelet op de brede doelstelling van de wet zijn vier vormen van landinrichting geregeld,&#13;
te weten (art. 13); a. herinrichting;&#13;
b. ruilverkaveling;&#13;
c. aanpassingsinrichting;&#13;
d. ruilverkaveling bij overeenkomst.&#13;
Voor herinrichting komen in aanmerking gebieden die ruimtelijk naast een agrarische&#13;
functie ook in belangrijke mate een niet-agrarische functie vervullen. Voor ruilverkaveling&#13;
komen de gebieden in aanmerking die ruimtelijk een overwegend agrarische&#13;
functie vervullen naast andere functies. Het is duidelijk dat tussen deze beide&#13;
vormen een vloeiende scheidslijn loopt.&#13;
Herinrichting en ruilverkaveling zijn de belangrijkste vormen van landinrichting.&#13;
Aanpassingsinrichting volgt de aanleg van een infra-structureel werk; de ruilverkaveling&#13;
bij overeenkomst is een privaatrechtelijke overeenkomst tot kavelruil, waarbij&#13;
geen of geringe aanpassingswerken nodig zijn. Deze vorm van landinrichting wordt&#13;
hier verder buiten beschouwing gelaten.3&#13;
STRUCTUURSCHEMA LANDINRICHTING&#13;
Op centraal niveau worden de hoofdlijnen en beginselen van het landinrichtingsbeleid&#13;
en de ruimtelijke aspecten daarvan vastgelegd in het structuurschema landinrichting.&#13;
4 Dit structuurschema kwam tot stand via de procedure van de planologische&#13;
kernbeslissing.5 De betrokkenheid van de minister van Volkshuisvesting, Ruimtelijke&#13;
Ordening en Milieubeheer (VROM) is in dit stadium gewaarborgd. Het&#13;
structuurschema culmineert in kaart 9, waarop met een aanduiding herinrichting of&#13;
ruilverkaveling de gebieden zijn aangegeven die voor landinrichting in aanmerking&#13;
komen.6&#13;
DE CENTRALE LANDINRICHTINGSCOMMISSIE&#13;
Op centraal niveau functioneert de centrale landinrichtingscommissie (CC), die grote&#13;
invloed heeft op de planvorming in de landinrichting. De commissie bestaat uit ten&#13;
hoogste 20 leden, waarvan ten minste tweevijfde bestaat uit vertegenwoordigers van&#13;
organisaties op het terrein van de land-, tuin- en bosbouw, natuur en landschap en&#13;
openluchtrecreatie. Daarnaast zijn onder meer het Interprovinciaal Overleg, de Vereniging van Nederlandse Gemeenten en de Unie van Waterschappen&#13;
vertegenwoordigd.7&#13;
De CC vervult ook een adviserende rol. Haar invloed blijkt mede uit het&#13;
feit, dat de CC bij de advisering over ruimtelijk relevante maatregelen en&#13;
plannen de plaats inneemt van de Rijks Planologische Commissie.8&#13;
HET VOORBEREIDINGSSCHEMA&#13;
Wil een landinrichtingsproject, inhoudende herinrichting of ruilverkaveling,&#13;
ooit tot uitvoering komen, dan dient het zich eerst een plaats te verwerven&#13;
op het jaarlijks door de minister van Landbouw en Visserij (L&amp;V) vast te&#13;
stellen Voorbereidingsschema Landinrichting (art. 18-26). Dit schema&#13;
bestaat al lang en wordt sinds 1972 gevoegd bij de begroting van het&#13;
ministerie van L&amp;V. Daarmee is parlementaire controle gewaarborgd en kan&#13;
deze volgens de minister in de Landinrichtingswet gemist worden.&#13;
Gewoonterecht vraagt kennelijk niet om codificatie.9 De minister stelt het&#13;
Voorbereidingsschema vast op voordracht van de CC.&#13;
VOORSTEL TOT PLAATSING&#13;
Alleen Provinciale Staten (PS) zijn, elk voor hun provincie, bevoegd&#13;
jaarlijks aan de minister van L&amp;V voorstellen te doen ten behoeve van de&#13;
vaststelling van het Voorbereidingsschema (art. 19). De minister stelt deze in&#13;
handen van de CC. Bij het doen van de voorstellen zijn PS10 verplicht af te&#13;
wegen:&#13;
a. het structuurschema;&#13;
b. de zienswijze van de CC op een verzoek tot landinrichting (waarover&#13;
later);&#13;
c. het provinciaal ruimtelijk beleid, voor zover dit is neergelegd in een&#13;
streekplan&#13;
of besluit van PS, de provinciaal planologische commissie gehoord.11&#13;
In de voorstellen moet tevens worden aangegeven of herinrichting dan wel&#13;
ruilverkaveling wordt voorgesteld alsmede of de normale dan wel de&#13;
vereenvoudigde voorbereidingsprocedure wordt voorbereid (waarover&#13;
later). Bij nota van wijziging werd naar aanleiding van de vele vraagtekens die&#13;
door verschillende fracties waren gezet bij de rechtsbescherming,&#13;
Kroonberoep voor een ieder opengesteld tegen de plaatsing op het&#13;
voorbereidingsschema en de vorm van landinrichting of tegen een afwijking&#13;
van de in een verzoek voorgestelde vorm.12 Tijdens de kamerbehandeling is&#13;
door het aannemen van het amendement-Van Noord deze mogelijkheid&#13;
verdwenen. Volgens de indiener raakt het plaatsen op het&#13;
Voorbereidingsschema als zodanig niet de rechten van de&#13;
belanghebbenden.13 Ter compensatie (?) worden PS verplicht de indieners&#13;
van een verzoek tot landinrichting te horen, indien PS bij hun voorstel&#13;
voornemens zijn af te wijken van de in dat verzoek voorgestelde vorm van&#13;
landinrichting. Inspraak en rechtsbescherming worden hier verward.&#13;
Wijkt daarentegen de minister bij het voorbereidingsschema af van de&#13;
door PS voorgestelde vorm van landinrichting, dan dient hij&#13;
overeenstemming te hebben verkregen met PS.&#13;
VERZOEK TOT PLAATSING&#13;
Hoewel alleen PS voorstellen ten behoeve van het voorbereidingsschema&#13;
kunnen doen, kan een verzoek om landinrichting in voorbereiding te nemen&#13;
worden ingediend bij de minister van L&amp;V door:&#13;
a. een andere betrokken minister;&#13;
b. provincies, gemeenten, waterschappen en lichamen als bedoeld in&#13;
art. 134 GW;&#13;
c. verenigingen met volledige rechtsbevoegdheid en stichtingen, die&#13;
belangen behartigen welke door de landinrichting kunnen worden&#13;
gediend;&#13;
d. natuurlijke personen en rechtspersonen, die gezamenlijk ten minste&#13;
30% van de oppervlakte van het in te richten gebied in eigendom&#13;
dan wel gebruik hebben.14&#13;
De afhandeling van het verzoek vindt plaats door de CC, die binnen twee&#13;
jaar haar zienswijze gemotiveerd (zie art. 26) ter kennis brengt van de&#13;
colleges van GS, de gemeenten, de waterschappen en de indieners van het&#13;
verzoek, waarbij aangegeven wordt of voorbereiding wenselijk is, en zo&#13;
ja, in welke vorm.&#13;
DE LANDINRICHTINGSCOMMISSIE&#13;
Na de plaatsing op het voorbereidingsschema stellen GS, gehoord de CC,&#13;
voor het betrokken gebied een landinrichtingscommissie (LC) in, die de&#13;
landinrichting moet gaan voorbereiden (art. 27). De LC bestaat in principe&#13;
uit 7 leden; in overeenstemming met de CC is uitbreiding mogelijk. Door&#13;
het aannemen van amendement-Waalkens15 kunnen bij AMvB geen nadere&#13;
regels omtrent de samenstelling worden gegeven. De samenstelling zal afhankelijk zijn van aard, omvang en&#13;
ruimtelijke functies van het gebied. Het zitting nemen in een LC is geen&#13;
sinecure. Gemiddeld vergt voorbereiding en uitvoering van een project 25&#13;
jaar. De LC is opvolgster van de door de Centraal Cultuurtechnische&#13;
Commissie ingestelde voorbereidingscommissie en van de plaatselijke&#13;
commissie als bedoeld in art. 51 Ruilverkavelingswet 1954. De LC vervult&#13;
vele taken.16 Zo stelt zijn in geval van herinrichting en ruilverkaveling het&#13;
voorontwerp op van zowel het landinrichtingsprogramma als het landinrichtingsplan&#13;
en verzorgt daarbij de inspraak. Zij waakt ook over het&#13;
landinrichtingsproces; in de periode tussen de terinzagelegging van het&#13;
ontwerp-landinrichtingsplan en de verwezenlijking daarvan is toestemming&#13;
nodig van de LC voor het verrichten van handelingen die de verwezenlijking&#13;
van het plan ernstig belemmeren en voor het verrichten of nalaten van&#13;
handelingen die voor een normale bedrijfsvoering zijn vereist, indien&#13;
daardoor de waarde van de betrokken onroerende goederen zou veranderen.17&#13;
HET LANDINRICHTINGSPROGRAMMA&#13;
Het landinrichtingsprogramma wordt vastgesteld door PS en behelst een&#13;
nadere uitwerking van de reeds in het voorbereidingsschema opgenomen&#13;
voorlopige grenzen van het gebied en de daartoe behorende blokken&#13;
alsmede van de overwegingen en uitgangspunten die tot plaatsing hebben&#13;
geleid. De keuze: herinrichting of ruilverkaveling is reeds bij de plaatsing&#13;
op het voorbereidingsschema bepaald.&#13;
Bovendien geeft het programma een beschrijving van de te verwachten&#13;
gevolgen van bedoelde maatregelen en voorzieningen voor de economische&#13;
toestand met inbegrip van de werkgelegenheid, de leef- en&#13;
werkomstandigheden, de natuur en het landschap en de gesteldheid van&#13;
water, bodem en lucht.&#13;
Een en ander wordt weergegeven op kaarten, waarop in voorkomende&#13;
gevallen eveneens beheersgebieden en reservaatsgebieden worden&#13;
weergegeven.18 Een voorlopige raming van de kosten en de voorgestelde&#13;
verdeling daarvan mag vanzelfsprekend niet ontbreken (art. 35 en 36)&#13;
MILIEU-EFFECTRAPPORTAGE&#13;
De vraag rees of voor de voorbereiding van een landinrichtingsprogramma,&#13;
gelet op deze beschrijving, een milieu-effectrapportage (mer) verplicht zal&#13;
zijn.19 Voor een plicht tot milieu-effectrapportage komen slechts z.g.&#13;
cruciale besluiten in aanmerking, die belangrijke nadelige gevolgen kunnen hebben voor het milieu.20 Naar&#13;
de mening van de minister lag het voor de hand de vaststelling van het landinrichtingsprogramma&#13;
als zodanig op te nemen in de algemene maatregel van bestuur, als&#13;
bedoeld in art. 41/? van wetsontwerp 16 814 (uitbreiding van de Wet algemene bepalingen&#13;
milieuhygiëne). Tijdens de algemene beraadslagingen wordt dit standpunt afgezwakt&#13;
tot de verklaring dat'.. in bepaalde gevallen het besluit tot vaststelling van&#13;
het landinrichtingsprogramma mer-plichtig is'21; later wordt ook het structuurschema&#13;
mer-plichtig geacht.&#13;
PROCEDURE&#13;
PS stellen het landinrichtingsprogramma vast, maar voor het zover is moet er heel&#13;
wat gebeuren (art. 37-45).&#13;
Het voorontwerp wordt door de LC opgesteld na overleg met de betrokken gemeenten&#13;
en waterschappen, waarbij alternatieven kunnen worden gegeven. Op het&#13;
voorontwerp wordt gedurende drie maanden inspraak verleend, waarvan binnen negen&#13;
maanden een verslag wordt gemaakt. De CC kan nadere voorschriften geven&#13;
met betrekking tot de mogelijkheid van inspraak.&#13;
Hierna gaat het - eventueel gewijzigde - voorontwerp, vergezeld van het inspraakverslag&#13;
naar de CC. De CC stelt het programma in ontwerp vast en zendt het&#13;
zonder alternatieven naar GS van de betrokken provincie. De CC kan in het voorontwerp&#13;
wijzigingen aanbrengen, waarvan de LC op de hoogte wordt gesteld.&#13;
GS leggen het ontwerp een maand ter inzage en zorgen voor voldoende bekendmaking.&#13;
Tot 14 dagen na de termijn van terinzagelegging kan een ieder schriftelijk&#13;
bij GS bezwaren indienen. Vervolgens gaan de stukken over naar PS. PS stellen het&#13;
programma vast na toetsing aan de hoofdlijnen van het provinciaal ruimtelijk beleid,&#13;
zoals deze hun grondslag vinden in of redelijkerwijs voortvloeien uit een streekplan&#13;
of een ander besluit van PS, de provinciaal planologische commissie gehoord.&#13;
Daarbij slaan zij acht op de ingediende bezwaren als zij menen te behoren.&#13;
Bij de toetsing speelt dus het ruimtelijk beleid een belangrijke rol, hoewel het&#13;
streekplan 'overruled' kan worden door andere naar alle waarschijnlijkheid meer&#13;
sectoraal bepaalde besluiten. Het vaststellingsbesluit wordt met redenen omkleed en&#13;
bezwaarden worden op de hoogte gebracht van de beslissing op hun bezwaarschrift.&#13;
PS kunnen, wanneer de ingediende bezwaren of het gewenste ruimtelijke beleid&#13;
daartoe aanleiding geven, afwijken van het ontwerp-programma, zoals opgesteld&#13;
door de CC. Afwijken is echter kennelijk onwenselijk gelet op de vereisten daarbij.&#13;
Over het voornemen tot afwijking dient advies ingewonnen te worden bij de CC.&#13;
Wordt het programma vastgesteld in afwijking van dit advies, dan zenden GS het besluit daartoe binnen twee weken aan de minister van L&amp;V. De Kroon kan tot een&#13;
jaar na ontvangst van het besluit overgaan tot vernietiging (met eventuele verlenging&#13;
met zes maanden). De voordracht tot vernietiging wordt door de minister van L&amp;V&#13;
gedaan, gehoord de CC (art. 43). Deze afwijking van art. 169, derde lid Provinciewet&#13;
moet kennelijk de uitgebreide regeling in de Landinrichtingswet rechtvaardigen.&#13;
Overigens was afwijking van het ontwerp-programma in het oorspronkelijke wetsontwerp&#13;
slechts mogelijk onder goedkeuring van de minister van L&amp;V in overeenstemming&#13;
met de minister van Cultuur, Recreatie en Maatschappelijk Werk.22&#13;
Juist met het oog op de afstemming tussen het ruimtelijk beleid en de landinrichting&#13;
is besluitvorming door PS van belang. Niettemin vermeldt art. 45 uitdrukkelijk&#13;
dat PS hun bevoegdheden met betrekking tot de vaststelling van het landinrichtingsprogramma&#13;
kunnen overdragen - met toepassing van art. 88 Provinciewet - aan&#13;
GS. Dit artikel is in de wet gekomen door het aannemen van het amendement-Van&#13;
Noort. Doel van het amendement was de besluitvorming te bespoedigen.23 Een&#13;
overmaat aan regelgeving, nu deze mogelijkheid al op basis van de Provinciewet&#13;
bestond. De uitdrukkelijke vermelding maakt het vermoedelijk noodzakelijk bij ieder&#13;
landinrichtingsproject een nieuw delegatiebesluit te nemen. Ook kan het ertoe&#13;
leiden dat meer dan wenselijk is van deze mogelijkheid gebruik zal worden gemaakt.&#13;
BESLUIT TOT HERINRICHTING&#13;
Gelijktijdig met de vaststelling van het landinrichtingsprogramma nemen PS in&#13;
overeenstemming met de voorbereide vorm van landinrichting het besluit tot herinrichting.&#13;
Slechts als vernietiging mogelijk is op grond van art. 43 moet het besluit&#13;
hieromtrent afgewacht worden. Het besluit tot herinrichting wordt onder vermelding&#13;
van de daaraan verbonden rechtsgevolgen (zie bij landinrichtingscommissie)&#13;
door GS bekend gemaakt op bij de wet bepaalde wijze (art. 47).&#13;
BESLUIT TOT RUILVERKAVELING&#13;
Werd ruilverkaveling als vorm van landinrichting voorbereid, dan besluiten PS -&#13;
onder gelijke restrictie als hierboven - gelijktijdig met de vaststelling van het programma,&#13;
dat een stemming wordt gehouden ter verkrijging van de beslissing of ruilverkaveling&#13;
zal plaatsvinden. Het definitieve besluit wordt genomen door de eigenaren&#13;
en pachters in het betrokken gebied. Er is aansluiting gezocht bij de Ruilverkavelingswet&#13;
1954, art. 34a t/m 46. Nadere regelen betreffende de stemming zijn gegeven&#13;
bij AMvB (Stb. 1985, 525).&#13;
De LC neemt daarbij de rol over, die de Cultuurtechnische Commissie speelde onder&#13;
de Ruilverkavelingswet. Er is één belangrijk verschil. Wordt de ruilverkaveling afgestemd, dan is daarmee onder de Landinrichtingswet landinrichting van de baan.&#13;
Onder de Ruilverkavelingswet bestond op grond van art. 44 de mogelijkheid, dat&#13;
alsdan, mits de toestemming van ten minste drie-vierde van een der voorgeschreven&#13;
meerderheden werd verkregen en het algemeen belang de ruilverkaveling dringend&#13;
vorderde, de minister van L&amp;V, gehoord de Cultuurtechnische Commissie, bepaalde&#13;
dat de ruilverkaveling toch zou worden uitgevoerd. Hiertegen stond voor belanghebbenden&#13;
Kroonberoep open.&#13;
Voor het doorgaan van de ruilverkaveling is nog steeds vereist de instemming van&#13;
hetzij de personele meerderheid van eigenaren en geregistreerde pachters hetzij de&#13;
meerderheid in oppervlakte. Op twee manieren is tijdens de Kamerbehandeling getracht&#13;
hier wijziging in aan te brengen. Het Kamerlid Van Rossum pleitte voor enkel&#13;
de meerderheid in oppervlakte; de Kamerleden De Boois en Tommel opteerden voor&#13;
een dubbele meerderheid. De betrokken amendementen werden verworpen, ook al&#13;
bleek na 1975 bij alle stemmingen de oppervlakte doorslaggevend geweest te zijn.24&#13;
Het besluit tot ruilverkaveling wordt op gelijke wijze als het besluit tot herinrichting&#13;
bekend gemaakt.&#13;
HET LANDINRICHTINGSPLAN&#13;
Is eenmaal het besluit tot herinrichting of ruilverkaveling genomen, dan wordt voor&#13;
het betrokken gebied op basis van het vastgestelde programma een landinrichtingsplan&#13;
vastgesteld door GS. Dit plan kan ook in gedeelten worden voorbereid of&#13;
vastgesteld.&#13;
Het landinrichtingsplan is de concretisering van de te nemen maatregelen en voorzieningen&#13;
en van de grondverwerving. Bij deze maatregelen en voorzieningen wordt&#13;
onder meer gedacht aan wijzigingen in het stelsel van wegen en waterlopen, dijken,&#13;
kaden en bijbehorende kunstwerken; veiligstelling, aanleg en ontwikkeling van natuurgebieden&#13;
en elementen van landschappelijke, cultuurtechnische, recreatieve of&#13;
natuurwetenschappelijke waarden en andere werken van openbaar nut. Ook de raming&#13;
van de kosten en de verdeling daarvan wordt opgenomen (art. 74). Daarbij is&#13;
van belang dat voorzieningen van openbaar nut, waarvan de CC heeft bepaald bij&#13;
het landinrichtingsprogramma dat deze slechts tot stand kunnen worden gebracht&#13;
bij overeenstemming over de geldelijke bijdrage tussen het betrokken openbaar&#13;
lichaam en de LC (art. 35, tweede lid), ook alleen met goedkeuring van de CC in&#13;
het plan kunnen worden opgenomen (art. 74, derde lid).&#13;
Het landinrichtingsplan (art. 75) bevat tevens de voornemens met betrekking tot&#13;
de toewijzing van de eigendom, beheer en onderhoud van openbare wegen, waterlopen,&#13;
dijken en kaden met de bijbehorende kunstwerken. Evenzo de voornemens&#13;
omtrent de toewijzing van eigendom van gebieden van belang uit een oogpunt van&#13;
natuur- en landschapsbehoud; elementen van landschappelijke, recreatieve, cultuurhistorische&#13;
en natuurwetenschappelijke waarden. Bovendien dienen de voornemens te worden vastgelegd met betrekking tot de toewijzing&#13;
van de eigendom van onroerende goederen, waarop andere werken van&#13;
openbaar nut zullen worden uitgevoerd.&#13;
Grondverwerving, voor zover niet door minnelijke aankoop mogelijk, geschiedt&#13;
bij herinrichting en ruilverkaveling op verschillende wijzen. Bij ruilverkaveling is&#13;
korting van max. 5% mogelijk op de in het blok begrepen gronden ten behoeve van&#13;
wegen en waterlopen met samenhangende voorzieningen en voor maatregelen en&#13;
voorzieningen van natuur en landschap en andere doeleinden van openbaar nut&#13;
(art. 142). Bij herinrichting is korting slechts mogelijk tot 3% enkel ten behoeve van&#13;
wegen en waterlopen en daarmee samenhangende voorzieningen (art. 141). Voor het&#13;
overige dient zonodig onteigend te worden. Daartoe is in art. 233 een wijziging van&#13;
titel VII van de Onteigeningswet voorzien.&#13;
In het landinrichtingsplan dienen deze verschillende mogelijkheden op de kaart&#13;
tot uitdrukking te komen (art. 75, derde en vierde lid).&#13;
Bij nota van wijziging is voor rechthebbenden en pachters Kroonberoep opengesteld&#13;
tegen de voornemens tot toewijzing van eigendom te realiseren via de (ruilverkavelings)&#13;
korting in verband met maatregelen en voorzieningen met betrekking&#13;
tot natuur en landschap en andere doeleinden van openbaar nut, mits zij tijdig bezwaren&#13;
hieromtrent tijdens de vaststelling van het landinrichtingsplan bij GS hebben&#13;
ingediend. Dit Kroonberoep staat ook open indien het plan wat dit onderdeel betreft&#13;
gewijzigd is vastgesteld (art. 83, vierde en vijfde lid). Door het aannemen van een&#13;
amendement-Waalkens staat Kroonberoep ook open indien realisering van deze&#13;
voornemens via onteigening is voorgenomen.25&#13;
DE PROCEDURE&#13;
Vaststelling van het landinrichtingsplan vindt op identieke wijze plaats als bij het&#13;
programma. Alleen, het landinrichtingsplan wordt niet door PS, maar door GS&#13;
vastgesteld, en toetsingsgronden ontbreken (art. 81).&#13;
Er zijn twee mogelijkheden tot flexibiliteit aan het plan verbonden. Volgens art.&#13;
85 kan in het landinrichtingsplan worden bepaald dat, indien het belang van de herverkaveling&#13;
zulks vordert, GS bevoegd zijn op voorstel van de LC en met instemming&#13;
van de CC met inachtneming van de in het plan vervatte regelen het plan uit&#13;
te werken en de daarin omschreven maatregelen en voorzieningen uit te breiden. Het&#13;
artikel vermeldt tevens de daarbij te volgen procedure, die onder meer een bezwarenronde&#13;
bij GS inhoudt.&#13;
Ten tweede kan het landinrichtingsplan worden gewijzigd tot het moment dat het&#13;
begrenzingenplan door GS is vastgesteld. GS kunnen, hierop attent gemaakt door&#13;
de CC, aan de LC aanwijzingen geven met betrekking tot een op te stellen wijziging,&#13;
indien zich zodanige omstandigheden voordoen, dat een of meer wezenlijke onderdelen&#13;
van het landinrichtingsplan niet of ontoereikend kunnen worden verwezenlijkt. Is geen begrenzingenplan nodig, dan kan wijziging plaatsvinden tot het moment&#13;
dat het plan van toedeling door de CC wordt goedgekeurd (art. 84). Een dergelijke&#13;
wijziging moet voldoen aan de inhoudelijke vereisten, genoemd in art. 74 en&#13;
75, en volgt de totstandkomingsprocedure, zoals voor het landinrichtingsplan is&#13;
voorgeschreven (art. 76-83). Het is twijfelachtig of op deze wijze - met uitsluiting&#13;
van PS -, nu het gaat om wijzigingen in wezenlijke onderdelen, de toetsing aan het&#13;
ruimtelijk beleid voldoende is gewaarborgd. Het is immers niet ondenkbaar dat de&#13;
wijziging zal leiden tot afwijking van de in het landinrichtingsprogramma neergelegde&#13;
voornemens.&#13;
DE VEREENVOUDIGDE VOORBEREIDING VAN EEN BESLUIT TOT HERINRICHTING OF&#13;
RUILVERKAVELING&#13;
Het is duidelijk dat de voorbereiding van een landinrichtingsproject via een&#13;
programma- en een planfase een langdurige bezigheid is. Niet in alle gevallen zal de&#13;
aard van het gebied nopen tot een dergelijke gefaseerde aanpak. Daarom kende&#13;
reeds het ontwerp van wet in titel 7 de mogelijkheid van gelijktijdige voorbereiding&#13;
van programma en plan op voorstel van de LC en met instemming van de CC. De&#13;
regering had daarbij het oog op projecten van een beperkte omvang en met beperkte&#13;
doelstellingen. Met name werd gedacht aan het gelijktijdig voorbereiden bij ruilverkavelingen.&#13;
Voor de stemming zouden de stemgerechtigden dan op basis van het&#13;
plan reeds over ruime informatie kunnen beschikken.26&#13;
Met name in het Eindverslag bleken een aantal fracties een duidelijke voorkeur&#13;
te hebben voor een vijfde - eenvoudige - vorm van landinrichting, de zgn. administratieve&#13;
ruilverkaveling, zoals voorgesteld door prof. De Haan (CDA en VVD)&#13;
of uitgebreide kavelruil (D'66). De regering reageerde hierop door bij tweede nota&#13;
van wijziging27 de procedure voor vereenvoudigde voorbereiding aan te passen.&#13;
Reeds op het voorbereidingsschema wordt op voorstel van PS aangegeven dat de&#13;
vereenvoudigde procedure zal worden gevolgd. In dat geval wordt geen programma&#13;
meer opgesteld, maar wordt volstaan met een qua inhoud iets verzwaard landinrichtingsplan.&#13;
De totstandkomingsprocedure is gelijk aan de normale procedure voor&#13;
het plan, waarbij nu PS de plaats innemen bij GS. Bij vaststellling van het plan toetsen&#13;
PS aan de hoofdlijnen van het provinciaal ruimtelijk beleid, zoals deze hun&#13;
grondslag vinden in of redelijkerwijs voortvloeien uit het streekplan of een ander&#13;
besluit van PS, gehoord de provinciaal planologische commissie.28 Voor vereenvoudigde&#13;
voorbereiding komen alleen gebieden in aanmerking waarin de inrichtingsproblematiek&#13;
eenduidig is, dan wel de doelstellingen voor de verschillende functies&#13;
duidelijk zijn te onderkennen en onderling niet strijdig zijn. Dit zal eerder zo zijn&#13;
bij ruilverkavelingsprojecten. Bij herinrichting dient het provinciaal ruimtelijk beleid,&#13;
bij voorkeur neergelegd in een streekplan, een adequate en actuele basis te vormen&#13;
voor de te treffen maatregelen en voorzieningen. Tijdens de kamerbehandeling is de procedure door het aannemen van een amendement-&#13;
Van Noord29 nog verder vereenvoudigd en in duur beperkt, doordat de rol&#13;
van PS wordt overgenomen door GS. Tevens werd duidelijk door het aannemen van&#13;
een motie-Van Noord30 dat de meerderheid van de Tweede Kamer van oordeel is&#13;
dat de vereenvoudigde procedure in feite de normale procedure van landinrichting&#13;
zou moeten zijn. De tekst van de motie luidt:&#13;
'overwegende, dat met de vereenvoudigde voorbereidingsprocedure een flexibel&#13;
en slagvaardig landinrichtingsgebied gevoerd kan worden;&#13;
van oordeel, dat voor veel projecten de vereenvoudigde procedure ter voorbereiding&#13;
van landinrichting toereikend is;&#13;
van oordeel, dat het besluit tot uitvoering van een project bij voorkeur niet op&#13;
basis van het landinrichtingsprogramma maar op basis van een landinrichtingsplan&#13;
dient te worden genomen, omdat in dat plan zo concreet mogelijke informatie over&#13;
de te treffen maatregelen en voorzieningen wordt gegeven;&#13;
spreekt als haar mening uit, dat de gescheiden programma- en planprocedure beperkt&#13;
dient te blijven tot die projecten waar sprake is van nauwe verwevenheid van&#13;
belangen van landbouw, natuur, landschap en openluchtrecreatie en waar bovendien&#13;
het provinciale planologische beleid onvoldoende onderbouwd is,&#13;
en gaat over tot de orde van de dag.'&#13;
Het wachten is nog op de verklaring van de betrokken minister hoe hij de uitvoering&#13;
van de motie denkt te rijmen met het zware planningsstelsel van de wet. Mevr.&#13;
De Boois constateerde - naar mijn mening terecht - bij de stemming over het&#13;
wetsvoorstel dat de aangenomen wet strijdig was met deze motie-Van Noord.31&#13;
ADMINISTRATIEVE RUILVERKAVELING&#13;
Door mevr. De Boois werd in stuk nr. 42 een poging ondernomen om ruilverkaveling&#13;
bij overeenkomst te vervangen door administratieve ruilverkaveling. Hiermee&#13;
wordt bedoeld herverkaveling van het gehele gebied uitsluitend gepaard gaande met&#13;
de voorzieningen, welke met het oog op de indeling en aanvaarding van de nieuwe&#13;
kavels ten behoeve van land-, tuin- en bosbouw, de natuur en het landschap noodzakelijk&#13;
zijn. Het uitvoeren van werken van openbaar nut wordt daarbij uitgesloten.&#13;
In grote lijnen volgde dit voorstel de ideeën van prof. De Haan.32&#13;
Door de staatssecretaris werd dit amendement ten sterkste ontraden. In de vierde&#13;
nota van wijziging33 was namelijk al expliciet tot uitdrukking gebracht dat het instrumentarium van de landinrichtingswet ook van toepassing kon zijn op projecten&#13;
waarbij geen werken van openbaar nut werden uitgevoerd, dus op projecten met een&#13;
uitsluitend administratief karakter. Dit neemt niet weg, dat de procedure nu wel&#13;
aanzienlijk ingewikkelder blijft dan in stuk nr. 42 voorgesteld. De staatssecretaris&#13;
zal er wel van uitgegaan zijn dat ook hier de vereenvoudigde procedure de normale&#13;
weg zal worden.&#13;
De Tweede Kamer hechtte veel belang aan deze kleine verkavelingsprojecten. Zij&#13;
aanvaardde met instemming van de staatssecretaris een motie-Waalkens34 die er toe&#13;
strekt dat los van het structuurschema landinrichting projecten met een administratief&#13;
karakter die niet aan de hoofdlijnen van het beleid voldoen, tot een gezamenlijke&#13;
omvang van 5000 ha per jaar voor plaatsing op het voorbereidingsschema in aanmerking&#13;
kunnen komen.35&#13;
AANPASSINGSINRICHTING&#13;
Aanpassingsinrichting vindt plaats in samenhang met het treffen van een op zichzelf&#13;
staande infrastructurele voorziening van nationaal of regionaal belang. Er vindt herverkaveling&#13;
plaats in één blok, waarbij maatregelen en voorzieningen kunnen worden&#13;
getroffen met betrekking tot de infrastructuur, de land-, tuin- en bosbouw, de&#13;
natuur, het landschap en de openluchtrecreatie (art. 16). Aanpassingsinrichting&#13;
staat los van het structuurschema landinrichting en het voorbereidingsschema. Het&#13;
verzoek ertoe wordt gedaan door het tot uitvoering van de voorziening bevoegde gezag&#13;
aan de minister van L&amp;V. Deze speelt het verzoek door naar de CC.&#13;
De CC stelt, zo zij dit wenselijk acht, een voorstel tot aanpassingsinrichting op.&#13;
Vervolgens stellen GS in overeenstemming met de CC en het bevoegd orgaan een&#13;
landinrichtingscommissie in (zie ook art. 99). De LC stelt na overleg met het bevoegde&#13;
orgaan het ontwerp-aanpassingsplan op, dat vervolgens een vergelijkbare procedure&#13;
als het landinrichtingsplan doorloopt tot vaststelling door GS. Vaststelling in&#13;
afwijking van het ontwerp en het door de CC en het bevoegd gezag uitgebrachte advies&#13;
over deze afwijking kan alleen plaatsvinden na goedkeuring door de minister&#13;
van L&amp;V en het bevoegd orgaan gezamenlijk, gehoord de CC. Hier komt de regeling&#13;
terug die in het ontwerp van de wet was opgenomen.&#13;
Opmerkelijk is dat GS bij de vaststelling niet gebonden zijn aan een toetsing aan&#13;
hoofdlijnen van het provinciaal ruimtelijk beleid. Des te merkwaardiger nu PS in&#13;
de hele procedure geen enkele rol spelen en ook de minister van VROM daarin niet&#13;
voorkomt. Het besluit tot aanpassingsinrichting wordt - hoewel het hier herverkaveling&#13;
betreft - genomen door GS.&#13;
De vaststelling van plan en besluit is aan termijnen gebonden. Bij overschrijding&#13;
van deze termijnen is de minister van L&amp;V bevoegd op verzoek van het bevoegd&#13;
orgaan in bij AMvB te bepalen gevallen zelf te besluiten (art. 112). De totstandkoming&#13;
van het betrokken infrastructurele werk lijkt in deze procedure veruit te prevaleren boven de bij de landinrichting betrokken belangen en het ruimtelijk&#13;
beleid.&#13;
DE UITVOERING&#13;
De uitvoering van de landinrichting vindt in principe plaats door de LC (art. 124,&#13;
derde lid). Deze stelt daartoe een begrenzingenplan op. Dit is een administratiefkadastrale&#13;
uitwerking van de voorzieningen in het landinrichtings- (of aanpassings-)&#13;
plan en dient om een scheiding te bewerkstelligen tussen gronden waarvan de eigendom&#13;
via de procedure van het plan van toedeling (herverkaveling) wordt geregeld,&#13;
en de gronden waarvoor de eigendomsovergang plaatsvindt via de procedure van&#13;
een vaststellingsbesluit van GS. Deze gronden betreffen openbare wegen en waterlopen&#13;
en de daarbij behorende kunstwerken, gebieden van belang uit een oogpunt&#13;
van natuur- en landschapsbehoud en elementen van landschappelijke, recreatieve,&#13;
cultuurhistorische of natuurwetenschappelijke waarde. Tegen het besluit waarbij de&#13;
eigendom wordt toegewezen staat Kroonberoep open voor betrokkenen (art. 138).&#13;
Herverkaveling vindt plaats op de voet van hfdst. VII en volgt in grote lijnen de&#13;
huidige ruilverkavelingsprocedure. Ik wil hier volstaan met de opmerking dat ten&#13;
opzichte van de Ruilverkavelingswet 1954 uitbreiding van rechtsbescherming heeft&#13;
plaatsgevonden, doordat nu tegen de lijst der geldelijke regelingen - sluitstuk van&#13;
de procedure - het rechtsmiddel van gewone cassatie openstaat in plaats van uitsluitend&#13;
cassatie in het belang der wet (art. 217).&#13;
DE VERHOUDING TOT DE RUIMTELIJKE ORDENING EN DE RECHTSBESCHERMING&#13;
Landinrichting dient volgens art. 4 plaats te vinden overeenkomstig de functies van&#13;
het gebied, zoals deze in het kader van het ruimtelijk beleid zijn aangegeven. De relatie&#13;
tussen beide bestaat uit een vorm van nevenschikking, ook wel tweesporigheid&#13;
genaamd. Dat betekent dat enerzijds volgens de besluitvormingsprocedures van de&#13;
Wet op de Ruimtelijke Ordening de ruimtelijke claims worden afgewogen en vertaald&#13;
in toelaatbare functies, anderzijds worden volgens de procedures in de Landinrichtingswet&#13;
de daarbij betrokken belangen vertaald in maatregelen en voorzieningen&#13;
die ook ruimtelijke gevolgen hebben. Het principe van de gescheiden besluitvormingskanalen&#13;
noopt tot het leggen van dwarsverbanden ter coördinatie van de&#13;
besluitvorming, maar ook tot een conflictoplossingsmechanisme.36 Bij de Landinrichtingswet&#13;
moet de vraag gesteld worden of de gekozen constructies niet leiden tot&#13;
een prevaleren van de landinrichtingsbelangen boven de uitkomsten van het ruimtelijke&#13;
beleid.&#13;
Naar mijn mening komt het ruimtelijk beleid er bekaaid af en is mede daardoor&#13;
de rechtsbescherming in de Landinrichtingswet onderbelicht. Ik zal ter adstructie de&#13;
procedure globaal doorlopen. Het voorbereidingsschema vindt mede zijn grondslag in het structuurschema. Bij&#13;
de voorbereiding van dit structuurschema is de minister van VROM mede betrokken,&#13;
besturen van gemeenten, waterschappen en provincies worden in het overleg&#13;
betrokken en de burger heeft inspraak (zie art. la GR WO). Helaas heeft de praktijk&#13;
geleerd dat met name de inspraak van de burger onbevredigend verloopt.&#13;
PS doen jaarlijks de voorstellen tot plaatsing op het voorbereidingsschema en betrekken&#13;
daarbij het provinciaal ruimtelijk beleid, zoals neergelegd in een streekplan&#13;
of een ander besluit van PS, de provinciaal planologische commissie gehoord. Het&#13;
streekplan is gelet op de totstandkomingsprocedure de meest zekere bron voor betrokkenen.&#13;
Echter, de ontwikkeling van de laatste tijd is gericht geweest op globale&#13;
streekplannen, die vermoedelijk weinig houvast bieden bij de keuze herinrichting of&#13;
ruilverkaveling en gewone of vereenvoudigde procedure. Het valt daarom ook zeer&#13;
te betreuren dat het Kroonberoep tegen plaatsing op het voorbereidingsschema is&#13;
vervallen. Weliswaar kon daarentegen worden aangevoerd, dat het beroep op een&#13;
vroeg moment in de procedure viel, maar thans is het Kroonberoep geheel uit de&#13;
planvorming verdwenen.&#13;
De planvorming vindt vervolgens met name plaats in de LC en de CC, waarbij&#13;
in beide commissies twijfelachtig is of het ruimtelijk beleid voldoende zal worden&#13;
gerepresenteerd.37&#13;
PS stellen, tenzij delegatie plaatsvindt aan GS, het programma vast en toetsen&#13;
daarbij op voormelde wijze aan de hoofdlijnen van het provinciaal ruimtelijk beleid.&#13;
Mocht deze toetsing leiden tot afwijking van het ontwerp, dan treedt een 'correctieprocedure'&#13;
in werking en dreigt spontane vernietiging. De rechtsbescherming bestaat&#13;
in deze belangrijke fase uit een inspraakronde en overlegronde met de betrokken&#13;
besturen (zo je dit al rechtsbescherming wil noemen) en een bezwarenprocedure bij&#13;
PS. In het advies van de Raad van State38 wordt met nadruk gewezen op het ontbreken&#13;
van Kroonberoep tegen hetzij het programma hetzij het plan. Door de kamerleden&#13;
De Boois en Tommel werd bij stuk nr. 48 (herdruk) een afgewogen stelsel&#13;
van rechtsbescherming en afstemming met het ruimtelijk beleid voorgesteld. In grote&#13;
lijnen kwam dat hier op neer:&#13;
De correctieprocedure wordt geschrapt en voor een ieder wordt Kroonberoep&#13;
opengesteld tegen het landinrichtingsprogramma. De Kroon beslist op voordracht&#13;
van de minister van L&amp;V in overeenstemming met de minister van VROM. Vervolgens&#13;
wordt geregeld dat het besluit tot herinrichting of tot het houden van een stemming&#13;
over de ruilverkaveling pas genomen kan worden na afloop van de beroepstermijn&#13;
of nadat op het beroep is beslist en het landinrichtingsprogramma zonodig&#13;
is gewijzigd. Daarna zijn de gemeenteraden verplicht binnen een jaar nadat PS het&#13;
besluit tot herinrichting of het besluit tot ruilverkaveling hebben gepubliceerd, de&#13;
bestemmingsplannen in overeenstemming te brengen met het landinrichtingsprogramma.&#13;
Bezwaren in het kader van de bestemmingsplanprocedure kunnen geen&#13;
grond vinden in bedenkingen tegen de inhoud van het landinrichtingsprogramma. Voldoen de gemeenteraden niet tijdig aan deze verplichting, dan kunnen via de&#13;
omweg van de uitnodigingsconstructie (waarover later) GS in afwijking van het bestemmingsplan&#13;
de benodigde vergunningen verlenen voor de uitvoering van werken&#13;
of werkzaamheden, welke in het landinrichtingsprogramma zijn voorzien. Dit&#13;
amendement werd echter niet aangenomen. De staatssecretaris was van mening dat&#13;
'de rechtsbescherming die de WRO biedt en de coördinatiemechanismen van de&#13;
Landinrichtingswet die een afstemming tussen ruimtelijke ordening en landinrichting&#13;
mogelijk maken, de rechtsbescherming voor alle betrokkenen voldoende (waarborgen).&#13;
Dientengevolge is een kroonberoep tegen het landinrichtingsprogramma&#13;
dat de burgers niet rechtstreeks in hun belangen raakt, overbodig.'39 Met coördinatiemechanismen&#13;
doelt de staatssecretaris op het bestuurlijk overleg, waardoor naar&#13;
zijn mening landinrichtingsplannen enerzijds en streek- en bestemmingsplannen anderzijds&#13;
met elkaar - automatisch? - zullen sporen. Mocht dat onverhoopt toch&#13;
niet zo zijn, dat grijpt de staatssecretaris terug op de waarborgen van de bestemmingsplanprocedure&#13;
en het Kroonberoep tegen de aanwijzings- en uitnodigingsconstructie.&#13;
Hij besteedt daarbij geen aandacht aan het tijdsaspect; de landinrichting&#13;
heeft op dat moment het uitvoeringsstadium reeds in gedetailleerde vorm bereikt.&#13;
Het zal dan moeilijk zijn 'tegenwerking' vanuit het ruimtelijk beleid hard te&#13;
maken.&#13;
Hoe gaat de procedure nu namelijk verder? GS stellen het gedetailleerde landinrichtingsplan&#13;
vast, waarbij geen toetsingsnormen zijn gegeven. Dit plan kan afwijken&#13;
van het programma.&#13;
Blijkt nu de uitvoering van de landinrichting in strijd te komen met de bepalingen&#13;
van het voor het betrokken gebied vigerende bestemmingsplan, dan treedt het correctiemechanisme&#13;
uit de WRO in werking. Vooralsnog is deze geregeld in art. 130&#13;
van de Landinrichtingswet, maar bij inwerkingtreding van de wijziging van de WRO&#13;
zal dit artikel vervallen en moet de aanwijzings- en uitnodigingsbevoegdheid uit de&#13;
GWRO door GS gehanteerd worden.40&#13;
CORRECTIEMECHANISME&#13;
GS kunnen na overleg met de gemeenteraad, de provinciale planologische commissie&#13;
gehoord, aanwijzingen geven omtrent de inhoud van een bestemmingsplan. Deze&#13;
aanwijzingen moeten gebaseerd zijn op de hoofdlijnen van het provinciaal ruimtelijk&#13;
beleid, zoals hierboven omschreven. De gemeenteraden zijn verplicht hieraan&#13;
gevolg te geven. GS kunnen dan tevens B&amp;W uitnodigen om met voorbijgaan aan&#13;
de wettelijke toetsingsgrond - het bestemmingsplan - bouw- en aanlegvergunningen&#13;
te verlenen. Gebeurt dat niet binnen vier maanden, dan verlenen GS zelf de benodigde&#13;
vergunningen.&#13;
Tegen de aanwijzing kan een ieder Kroonberoep instellen. Het Kroonberoep&#13;
schorst de verplichting aan de uitnodiging gevolg te geven, maar maakt dit niet onmogelijk. Tegen de uitnodiging zelf staat weer voor een ieder Kroonberoep open.&#13;
Daarbij is niet in schorsende werking voorzien.&#13;
Wordt in aansluiting op een onherroepelijke aanwijzing een bestemmingsplan in&#13;
procedure gebracht, dan vervalt de bezwaar- en beroepmogelijkheid op grond van&#13;
de GWRO, voor zover dit bestemmingsplan zijn grondslag vindt in de aanwijzing.&#13;
Materieel lijkt er - afgezien van het tijdstip - niet veel verschil te bestaan tussen de&#13;
in stuk nr. 48 (herdruk) voorgestelde regeling en de regeling uit de Landinrichtingswet.&#13;
Wie dat denkt, vergeet dat de inhoud van het landinrichtingsprogramma&#13;
naast functieaanduidingen nog vele andere zaken kan regelen. Daartegen bestaat&#13;
volstrekt onvoldoende rechtsbescherming. Koppelt men deze overweging aan het&#13;
feitelijke gegeven, dat een bestemmingsplan veelal het onderspit zal delven in een&#13;
conflict met een landinrichtingsproject dat reeds het uitvoeringsstadium genaderd is,&#13;
dan krijgen in dit wetsvoorstel zowel de rechtsbescherming als de gepretendeerde gelijkwaardige&#13;
positie van het ruimtelijk beleid een zware onvoldoende. Wie de versnelde&#13;
procedure erbij betrekt, raakt nog verder van huis.&#13;
CONCLUSIE&#13;
Tijdens de UCV verzuchtte de voorzitter: 'men zou het haast jammer vinden dat de&#13;
commissie-Geelhoed haar licht niet over dit wetsontwerp heeft laten schijnen!'41 Ik&#13;
ben geneigd hem gelijk te geven. De Landinrichtingswet lijkt een produkt van overtrokken&#13;
planningsoptimisme. De tweesporigheid met het ruimtelijk beleid lijkt eerder&#13;
op prioriteit voor de landinrichting uit te draaien. Bovendien ontbreekt de&#13;
rechtsbescherming ten behoeve van andere dan agrarische belangen op belangrijke&#13;
momenten. Mevr. De Boois stelde terecht dat de decentralisatie in de vorm van provinciale&#13;
verantwoordelijkheid slechts mondjesmaat is toebedeeld. 'De CC blijft nog&#13;
als een soort spin in het web zorgen voor de uiterst centralistische toetsing, die de&#13;
minister tenslotte heeft. Het is niet alleen toetsing; via de landinrichtingsdienst is er&#13;
een verdergaande invloed op de inhoud van het voorbereidingsschema, het landinrichtingsprogramma&#13;
en het landinrichtingsplan.'42&#13;
De regering was niet bereid een evaluatieplicht in de wet op te nemen. In het kader&#13;
van het Decentralisatieplan is echter besloten in een tijdsbestek van 5-7 jaar te bezien&#13;
in hoeverre een verdergaande taak - en bevoegdhedenwijziging in de richting van&#13;
de lagere overheden - lees: de provincie - mogelijk is.43 Het lijkt mij hoogst&#13;
noodzakelijk.</content><legacyfootnotes>1. Stb. 1985, 299 en Stb. 1985, 520. Zie Stb. 1985, nrs. 521 t/m 526 voor de uitvoeringsbesluiten,&#13;
la. EK, 1983-1984, 15 907, nr. 211. De lange procedure die aan het wetsontwerp 1972 voorafging, wordt&#13;
buiten beschouwing gelaten. Zie voor een samenvatting TK, 1979-1980, 15 907, nr. 2, blz. 2-12.&#13;
2. Hand. TK, 1983-1984, blz. 5173-5174.&#13;
3. Kavelruil vond op grote schaal plaats in Drenthe. De ministers van L&amp;V heeft in 1972 de Beschikking&#13;
Kavelruil (Stcrt. 137) uitgevaardigt, die onder meer ambtelijke bijstand mogelijk maakt. Zie art. 122&#13;
Landinrichtingswet voor de mogelijkheid onder ministeriële goedkeuring bepalingen uit deze wet van&#13;
toepassing te verklaren.&#13;
4. TK, 1983-1984, 16 600, nrs. 7-8, deel d, regeringsbeslissing. Gelet op datum van aanbieding, 18 sep&#13;
tember 1984, lijkt vergaderjaar 1984-1985 meer op zijn plaats.&#13;
5. Na inwerkingtreding van de wijziging van de Wet op de Ruimtelijke Ordening (GWRO) volgens art.&#13;
2a GWRO.&#13;
6. Bij de vaststelling hiervan speelden ook de structuurschema's Openluchtrecreatie (16 700) en Natuur&#13;
en Landschapsbehoud (16 280) een rol.&#13;
7. De CC bestond reeds onder de Ruilverkavelingswet 1954 onder de naam Centrale Cultuurtechnische&#13;
Commissie. Deze commissie is terug te vinden in de Herinrichtingswet Oost-Groningen en de&#13;
Gronings-Drentse Veenkoloniën (Stb. 1977, 694) en de Reconstructiewet Midden-Delfland (Stb.&#13;
1977, 233). Zie voor taak, werkwijze en samenstelling CC: Stb. 1985, 521 en 524.&#13;
8. Art. 26 Besluit op de Ruimtelijke Ordening; bij wijziging van het BRO zal deze bepaling naar het&#13;
zich laat aanzien worden gehandhaafd.&#13;
9. In de Uitgebreide Commissie Vergadering (UCV) van 19 maart 1984 pleitte mevr. De Boois voor het&#13;
wettelijk vastleggen; UCV 71-9. 10. Bij Nota van Wijziging TK 1981-1982, 15 907, nr. 7 is deze bevoegdheid van GS naar PS overgegaan,&#13;
mede gelet op de relatie met het door PS vast te stellen ruimtelijk beleid. Ook de keuze voor de vorm&#13;
van landinrichting werd om die reden aan PS opgedragen.&#13;
11. Deze formulering correspondeert met de verbrede aanwijzingsgrondslag m.b.t. de inhoud van een&#13;
bestemmingsplan in art. 37, vijfde lid 9 GWRO, EK 1983-1984, 14 889, nr. 210. In het gehele land&#13;
zijn m.u.v. de Flevopolder, Tholen en St. Philipsland streekplannen vastgesteld. Zie Nota n.a.v. het&#13;
EV, TK 1982-1983, 15 907, nr. 11, blz. 8. Over de ouderdom, c.q. bruikbaarheid wordt niet ge&#13;
sproken. Evenzo EK 1984-1985, 15 907, nr. 59a, blz. 8.&#13;
12. Zie hierover MvA, TK 1981-1982, 15 907, nr. 6, blz. 37. In art. 33, derde lid Ruilverkavelingswet&#13;
1954 stond in vergelijkbare situatie Kroonberoep open voor belanghebbenden.&#13;
13. TK 1983-1984, 15 907, nr. 30.&#13;
14. Vergeleken met de Ruilverkavelingswet 1954 vindt een overgang plaats van het eigendoms- naar het&#13;
oppervlaktecriterium. In het ontwerp van wet was de grens verhoogd tot 50%. Bij amendement-Van&#13;
Rossum (TK 1983-1984, 15 907, nr. 99) werd de grens gelegd op 30%.&#13;
15. TK 1983-1984, 15 907, nr. 58. Zie Stb. 1985, 526 voor de wijze van benoeming enz.&#13;
16. Zie voor een opsomming TK 1981-1982, 15 907, nr. 6, blz. 27-28.&#13;
17. Laatstvermelde toestemming is slechts vereist, indien bij het besluit tot herinrichting ook besloten is&#13;
tot herkaveling en bij het besluit tot ruilverkaveling. Zie art. 49 en 71.&#13;
18. Zie voor deze begrippen het Structuurschema Natuur- en Landschapsbehoud, TK 1984-1985, 16 820,&#13;
nrs. 3-4, deel d, regeringsbeslissing.&#13;
19. Zie o.a. TK 1981-1982, 17 905, nr. 6, blz. 61-64, waarin mede aandacht wordt besteed aan de HELPmethode,&#13;
ontwikkeld door de Commissie Herziening Evaluatie Landinrichtingsplannen&#13;
20. Nota houdende het regeringsstandpunt inzake de milieueffect-rapportage, TK 1978-1979, 15 715,&#13;
nrs. 1-2.&#13;
21. In het voorontwerp van de AMvB, als bijlage gevoegd bij de MvA, TK 1983-1984, 16 814, nr. 7 wer&#13;
den genoemd de vaststelling van het structuurschema Landinrichting en de art. 41 en 82a sub c (art.&#13;
42 en 886 Landinrichtingswet), vaststelling Landinrichtingsprogramma of -plan bij vereenvoudigde&#13;
procedure. Echter alleen indien het gebied een grote landschapseenheid of weidevogelgebied bevat,&#13;
zoals bedoeld in het structuurschema Natuur- en Landschapsbehoud. Zie tevens TK 1984-1985,&#13;
16 814 nr. 10, blz. 64-65. De discussie is echter nog niet afgerond.&#13;
22. TK 1979-1980, 15 907, nr. 2, art. 42. Natuurbehoud ressorteerde toendertijd nog onder de minister&#13;
van CRM. Na departementale herindeling werd de wetstekst hierop aangepast.&#13;
23. TK 1983-1984, 15 907, nr. 95.&#13;
24. Resp. TK, 1983-1984, 15 907, nrs. 37 I, II; 51 I, II en 76 I, II. Het overzicht van de gehouden stemmingen&#13;
is te vinden in de bijlage bij de nota n.a.v. het eindverslag TK 1982-1983, 15 907, nr. 11.&#13;
25. TK 1983-1984, 15 907, nr. 60.&#13;
26. TK 1981-1982, 15 907, nr. 6, blz. 58-60.&#13;
27. TK 1982-1983, 15 907, nr. 12.&#13;
28. Zie voor een brede uiteenzetting TK 1982-1983, 15 907, nr. 11 blz. 29-32.&#13;
29. TK 1983-1984, 15 907, nr. 62.&#13;
30. TK 1983-1984, 15 907, nr. 104.&#13;
31. Hand. TK 1983-1984, nr. 5174.&#13;
32. P. de Haan, Administratieve ruilverkaveling als vijfde vorm van landinrichting, Agrarisch Recht&#13;
1983, blz. 97-105.&#13;
P. de Haan, Administratieve ruilverkaveling en de vereenvoudigde procedure voor herinrichting of&#13;
ruilverkaveling, Agrarisch Recht 1983, blz. 373-378.&#13;
Een verdere vereenvoudiging wordt bepleit door Ir. S.J. Bennema, Administratieve ruilverkaveling&#13;
en de macht van de Centrale Landinrichtingscommissie, Agrarisch Recht 1984, blz. 97-104.&#13;
33. TK 1983-1984, 15 907, nr. 93. Zie m.n. art. 74, eerste lid (huidige tekst) onder d 'in voorkomende&#13;
gevallen' en art. 131, zesde lid, waarin de mogelijkheid wordt geschapen het begrenzingenplan achter&#13;
wege te laten, indien in het plan voornemens tot toewijzing van gronden ontbreken.&#13;
34. TK 1983-1984, 15 907, nr. 103.&#13;
35. De staatssecretaris bleek hiertoe bereid; hand. TK 1983-1984, blz. 4218.&#13;
36. Een uiteenzetting over tweesporigheid ondermeer in TK 1981-1982, 15 907, nr. 6, blz. 10-16.&#13;
37. Het basismodel voor de LC bestaat uit 4 leden agrarische sector, 1 lid sector natuur- en milieu, 1 lid&#13;
waterschappen en 1 lid uit de bestuurlijke sfeer, Hand. TK 1983-1984, blz. 3501.&#13;
38. Het advies van de RvS van 5 september 1979, nr. 25 is met machtiging van de H.M. de Koningin&#13;
op 11 juli 1983 op herhaald verzoek van kamerleden gepubliceerd. TK 1982-1983, 15 907, nr. 13.&#13;
39. Hand. TK 1983-1984, blz. 4219.&#13;
40. EK, 1983-1984, 14 889, nr. 210, alsmede TK 1984-1985, 18 794 (Novelle).&#13;
41. UCV 74-7.&#13;
42. Hand. TK 1983-1984, blz. 4206.&#13;
43. Hand. TK 1983-1984, blz. 4223.</legacyfootnotes><footnotes><footnote/></footnotes><auteurs>Mr M. Gonggrijp - van Mourik</auteurs><published>1985-11-01 00:00:00</published><modified>1985-11-01 00:00:00</modified><editiondate>1985-11-01</editiondate><htmlpath>https://denhollander.info/artikel/6404</htmlpath></article>
</articles></edition>
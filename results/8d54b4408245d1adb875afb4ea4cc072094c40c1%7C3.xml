<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1992</searchword><id>6164</id><udhid>UDH:TvAR/6164</udhid><titel>'Nimby'</titel><searchwords><searchword>TvAR 4/1992</searchword><searchword>UDH:TvAR/6164</searchword></searchwords><attachments><attachment><name>1992_nr 4_Artikel_Bemmel.pdf</name><extention>pdf</extention><url>https://denhollander.info/download/5958/ci</url></attachment></attachments><inleiding>Een "slagersmes". Aldus de rake typering, afkomstig van Peter Nijhoff. Zijn stichting, die&#13;
over ons natuur en milieu gaat, is terecht verdrietig over het Nimby-wetje van minister&#13;
Alders. Nimby staat voor: not in my back yard. Dit wetje schuift de procedures van de&#13;
ruimtelijke ordening en daarmee gemeenten en belanghebbenden opzij, terwille van een&#13;
flitsende oprichting van mestfabrieken en ander onvermijdbaar (?) ongerief. Voor de burgemeester&#13;
van Franekeradeel Hartkamp is het slagersmes als metafoor voor Nimby nog&#13;
veel te subtiel. Hij vergelijkt het wetje van Alders met een bijl. Heel treffend zegt zij:&#13;
"Wie kennelijk niet met de floret kan omgaan, moetje vooral geen bijl in handen geven".&#13;
Hiermee is eigenlijk het belangrijkste gezegd wat er over Nimby überhaupt te zeggen is.&#13;
De floret is in deze kernzin het zinnebeeld voor het toch ook al niet zo erg fluwelen&#13;
middel van een (rechtstreekse) aanwijzing aan gemeenten, in combinatie met een "uitnodiging"&#13;
(= bevel) tot afgifte van bouw- en aanlegvergunningen: artikelen 37 en 38 van de&#13;
Wet op de Ruimtelijke Ordening.&#13;
Als U iemand bent die eerder geïmponeerd is door een zeer hoge Haagse ambtenaar dan&#13;
door een Friese plattelandsmagistraat, dan heb ik ook iets voor U: "Om het proces (= besluitvormingsproces&#13;
over grote projecten) te versnellen zult U van mij geen pleidooi horen&#13;
om de besluitvorming geheel bij het Rijk te leggen. In een democratie als de onze hebben&#13;
de gemeenten, provincies en andere belangenbehartigers hun eigen inbreng. Als we daar&#13;
niet naar luisteren, krijgen we achteraf de rekening gepresenteerd en dan zijn we nog verder&#13;
van huis." (Fin. Dagblad, 29-2-92) Aan het woord is de heer Smits, toen nog secretarisgeneraal&#13;
van Verkeer en Waterstaat, nu hoogste baas van de mainport Schiphol. Dus&#13;
iemand die weet waar hij het over heeft.&#13;
Dezer dagen hoorde ik iemand, sprekend in een openbare vergadering, zeggen: Nimby,&#13;
dat kan niet waar zijn, dit kan niet serieus bedoeld zijn. Maar, stel dat het wel zo is! Dus&#13;
toog hij aan het werk en hanteerde daarbij zeer vaardig zijn eigen slagersmes. Het zwaard&#13;
van Damocles mobiliseert tegenkrachten. Ook die van mij. Waarbij mijn inzet is: smeed&#13;
de bijl om tot een puntig floret en doe waar de Raad van Advies voor de Ruimtelijke&#13;
Ordening (RARO) met prof. De Haan voorop al jaren voor te velde trekt: schakel allerlei&#13;
procedures voor de realisering van (grote) projecten parallel (in plaats van de soms&#13;
eindeloos repeterende serieschakeling). Mijn diagnose is: de bestuurlijke problemen zijn&#13;
"hausgemacht". De overheid moet dus vooral zelf orde op zaken stellen, en geen grote&#13;
tijdwinst verwachten van de uitschakeling van gemeenten en (groepen van) belangenbehartigers.&#13;
Met de RARO vind ik het afzien van wettelijke waarborgen voor een verantwoorde&#13;
planologische inpassing van projecten uit vrees voor vertraging een te hoge prijs.&#13;
Bovendien, ik zeg het Smits graag na: "dan zijn we nog verder van huis".</inleiding><content/><legacyfootnotes/><footnotes><footnote/></footnotes><auteurs>Herman van Bemmel</auteurs><published>1992-04-01 00:00:00</published><modified>2017-06-16 16:17:51</modified><editiondate>1992-04-01</editiondate><htmlpath>https://denhollander.info/artikel/6164</htmlpath></article>
</articles></edition>
<edition><articles><article><jaar>2020</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2020</searchword><id>16300</id><udhid>UDH:TvAR/16300</udhid><titel>Wetgeving, literatuur, rechtspraak</titel><searchwords><searchword>TvAR 7/8/2020</searchword><searchword>UDH:TvAR/16300</searchword></searchwords><attachments><attachment><name>21226.pdf</name><extention>pdf</extention><url>https://denhollander.info/download/21226/ci</url></attachment></attachments><inleiding/><content>&lt;h2&gt;Pacht&lt;/h2&gt;&lt;h4&gt;Pachtprijzen&lt;/h4&gt;&lt;p&gt;De nieuwe pachtprijzen staan in &lt;span class="italic"&gt;Stcrt. &lt;/span&gt;2020, nr. 33523. Behalve in de IJsselmeerpolders (+12%) gaan overal de prijzen omlaag (van -1 tot -22%).&lt;/p&gt;&lt;h2&gt;Zakelijke rechten&lt;/h2&gt;&lt;h4&gt;Windmolen&lt;/h4&gt;&lt;p&gt;Verbod op bouw windturbine. Inbreuk op eigendomsrecht als daarbij overdraai wordt veroorzaakt op perceel eiser en geen recht van opstal of erfdienstbaarheden zijn gevestigd en is nagelaten de procedure voor het opleggen van een gedoogplicht te bewandelen. Rechtbank Noord-Holland 08-06-2020, ECLI:NL:RBNHO:2020:4184&lt;/p&gt;&lt;h4&gt;Erfdienstbaarheid&lt;/h4&gt;&lt;p&gt;De uitoefening van de erfdienstbaarheid is onmogelijk geworden door de aanleg van een nevengeul. Vordering tot wijzing van de erfdienstbaarheid ingesteld door het Waterschap en de eigenaar van het dienende erf. Het heersende erf wordt lopende het hoger beroep verkocht. Belang van de voormalig eigenaar van het heersende erf bij reconventionele vorderingen? Instellen reconventionele vorderingen door ex art. 118 Rv opgeroepen derde (nieuwe eigenaar van het heersende erf)? Is het Waterschap op grond van art. 3:305b lid 1 BW bevoegd tot het instellen van vorderingen ex art. 5:78 en 5:79 BW? Door de rechter toe te kennen schadeloosstelling op grond van art. 5:81 BW. De rechter begroot de schade op de wijze die het meest met de aard ervan in overeenstemming is. In dit geval dient aansluiting te worden gezocht bij de systematiek van schadevaststelling in de Onteigeningswet. Benoeming deskundige. Hof Arnhem-Leeuwarden 07-07-2020, ECLI:NL:GHARL:2020:5283&lt;/p&gt;&lt;p&gt;Uitoefening recht van overpad gefrustreerd. Dwangsommen verbeurd. Machtiging verwijderen obstakels met behulp van deurwaarder. Rechtbank Midden-Nederland 17-07-2020, ECLI:NL:RBMNE:2020:2844&lt;/p&gt;&lt;h4&gt;Erfpacht&lt;/h4&gt;&lt;p&gt;Art. 5:99 lid 1 BW is niet van toepassing op erfpachtcontracten die vóór 1 januari 1992, waren gesloten (zie art. 170 Overgangswet NBW). Art. 5:99 BW is niet van toepassing via de band van art. 5:105 BW. Er is sprake vaneen erfpachtafhankelijk opstalrecht, dat niet los van het verleende recht van erfpacht kan worden gezien en ook eindigt als het recht van erfpacht eindigt. Het strookt dan niet met de achterliggende gedachte achter art. 170 Overgangswet NBW om art. 5:99 BW alsnog van toepassing te verklaren op zo’n erfpachtafhankelijk opstalrecht. In oude erfpachtcontracten kon immers geen rekening worden gehouden met de vergoedingsverplichting die de wetgever heeft opgenomen in art. 5:99 BW. Ook indien en voor zover de toets, genoemd in het arrest van de Hoge Raad van 11 oktober 2019, ECLI:NL:HR:2019:1578 (inhoudende dat onderzocht moet worden of in redelijkheid minstens de naar objectieve maatstaven vast te stellen waarde van het erfpachtrecht op het tijdstip van ontruiming van het perceel en de opstallen wordt betaald) ook voor dit, onder het oude Burgerlijk Wetboek tot stand gekomen, erfpachtcontract geldt, komt het hof niet tot een andere waardebepaling dan volgens de regels van het erfpachtcontract is vastgesteld. Hof Arnhem-Leeuwarden 30-06-2020, ECLI:NL:GHARL:2020:4935&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Zorgboerderij&lt;/h4&gt;&lt;p&gt;Het bestemmingsplan voorziet in de omzetting van een woonboerderij aan de Broekseweg 68 te Meerkerk in een woonzorgboerderij met 12 wooneenheden voor maximaal 12 personen. BijBram B.V. wil daar zorg en begeleiding bieden aan volwassenen met psychische of psychosociale problemen. Om dit te kunnen realiseren, is aan het plangebied de bestemming ‘Maatschappelijk’ en de functieaanduiding ‘zorgboerderij’ toegekend. [appellant] en anderen wonen in de omgeving van het plangebied. Zij vrezen met name voor overlast van de voorziene woonzorgboerderij. Zij wijzen hierbij op de negatieve ervaringen die zij hadden met de eerder daar gevestigde zorgboerderij. Beroep ongegrond. ABRvS  17-06-2020, ECLI:NL:RVS:2020:1397&lt;/p&gt;&lt;p&gt;Met het bestemmingsplan wordt een bestaande zorgboerderij op de percelen Oostpolderweg 11 en 13 en op het agrarische perceel als zodanig bestemd. Stichting Zorgboerderij Feniks is de exploitant van de zorgboerderij. Ook maakt het plan het mogelijk dat de recreatiewoning op het perceel Oostpolderweg 13 wordt gebruikt voor verblijf ten behoeve van de zorgboerderij. Daarnaast voorziet het plan in een juridisch planologisch kader voor de permanente bewoning van de recreatiewoning op het perceel Oostpolderweg 11, een paardenbak op het agrarische perceel en een bed &amp;amp; breakfast op het tussengelegen perceel. [appellant] woont op het perceel [locatie]. [appellant] richt zich in beroep tegen de exploitatie van de zorgboerderij op het perceel Oostpolderweg 13 en het agrarische perceel. [appellant] richt zich in beroep tegen de exploitatie van de zorgboerderij. De Afdeling stelt vast dat de bed &amp; breakfast, die niet zal worden gebruikt voor activiteiten ten behoeve van zorg, moet worden aangemerkt als nieuw ruimtebeslag ten behoeve van een ‘niet-agrarisch bedrijf’, in de zin van art. 2.11, aanhef en onder o, van de Omgevingsverordening. Dit leidt tot de conclusie dat de bed &amp; breakfast is aan te merken als een nieuwe stedelijke ontwikkeling zoals bedoeld in art. 2.13.1, van de Omgevingsverordening. De Afdeling stelt vast dat de raad het plan, voor zover het de voorziene bed &amp; breakfast betreft, niet kenbaar heeft getoetst aan hetgeen in titel 2.3 van de Omgevingsverordening is bepaald over zuinig en zorgvuldig ruimtegebruik. Gelet hierop staat niet vast dat het plan in zoverre voldoet aan de Omgevingsverordening. Dit leidt tot de conclusie dat de raad het plan in zoverre in strijd met art. 3:46 van de Awb niet deugdelijk heeft gemotiveerd. ABRvS 08-07-2020, ECLI:NL:RVS:2020:1601&lt;/p&gt;&lt;h4&gt;Zonnepark&lt;/h4&gt;&lt;p&gt;Omgevingsvergunning voor een zonnepark. De rechtbank heeft in de tussenuitspraak geoordeeld dat afdoende is geborgd dat beplanting rondom het zonnepark wordt gerealiseerd. Het college kon echter voor wat betreft de invulling van deze beplanting niet volstaan met een verwijzing naar een later op te stellen beplantings- en groenbeheerplan. Dit had in de vergunning moeten worden geregeld. Het college heeft naar aanleiding van de tussenuitspraak een inrichtings- en natuurbeheersplan ingebracht waarin is aangegeven hoe invulling wordt gegeven aan landschappelijke inpassing en wintergroene beplanting. De rechtbank is van oordeel dat verweerder met deze aanvullende motivering het motiveringsgebrek heeft hersteld. De rechtbank voorziet zelf in de zaak door een nieuw voorschrift met betrekking tot de landschappelijke inpassing aan de omgevingsvergunning te verbinden. Dit betekent dat de omgevingsvergunning, met het gewijzigde voorschrift, in stand blijft. Rechtbank Gelderland 15-06-2020, ECLI:NL:RBGEL:2020:2915&lt;/p&gt;&lt;h4&gt;Bestemmingsplan&lt;/h4&gt;&lt;p&gt;Bij besluit van 4 april 2019 heeft de raad van de gemeente Landerd geweigerd het bestemmingsplan ‘Pastoor van Winkelstraat 59a’ vast te stellen. Het door [appellant] aangevraagde bestemmingsplan voorziet ten behoeve van een uitbreiding van het agrarisch bedrijf op het perceel in het vergroten en veranderen van de vorm van het bouwvlak, de bouw van een vleeskalverenstal en de aanleg en verlenging van verschillende sleufsilo’s. Het ontwerpbestemmingsplan heeft van 5 maart 2018 tot en met 16 april 2018 ter inzage gelegen. In die periode zijn tegen het plan verschillende zienswijzen ingediend. Deze hebben ertoe geleid dat het ontwerpbestemmingsplan enigszins gewijzigd door het college ter vaststelling aan de raad is aangeboden. De raad heeft evenwel besloten om het bestemmingsplan niet vast te stellen. Beroep gegrond. ABRvS 08-07-2020, ECLI:NL:RVS:2020:1591&lt;/p&gt;&lt;p&gt;Bij besluit van 15 mei 2018 heeft de raad van de gemeente Zuidplas het verzoek van [appellante] om het bestemmingsplan ‘[locatie]’ te herzien afgewezen. [appellante] exploiteert een agrarisch bedrijf op het perceel [locatie] te Zevenhuizen. Het bedrijf bestaat uit een varkenshouderij met onder andere een voorziening ter verwerking van rest- en zijstromen uit de levensmiddelenindustrie. [appellante] verwerkt daarbij niet alleen reststromen ten behoeve van brijvoerproductie voor varkensvoer, maar ook zijstromen kaas afkomstig uit de productie van kaas, die zij na verwerking geschikt maakt als product/grondstof voor menselijke consumptie. Volgens [appellante] stelt de raad zich ten onrechte op het standpunt dat deze kaasverwerking in strijd is met het bestemmingsplan. [appellante] heeft de raad om herziening van dat plan verzocht. Zij heeft gevraagd hierin de termen ‘verwerking’ en ‘zij- en reststromen’ te verduidelijken. Volgens ABRvS 08-07-2020, ECLI:NL:RVS:2020:1578 is dat niet nodig: de gewenste activiteiten passen binnen het geldende plan. &lt;/p&gt;&lt;h4&gt;Grondgebonden&lt;/h4&gt;&lt;p&gt;Het college van B&amp;W heeft de aanvraag om een omgevingsvergunning beperkte milieutoets voor een geitenhouderij buiten behandeling gesteld omdat het college van mening is dat daarbij ook een omgevingsvergunning planologisch strijdig gebruik moet worden aangevraagd. De rechtbank concludeert dat deze geitenhouderij niet in strijd is met het bestemmingsplan, omdat het een grondgebonden agrarisch bedrijf is in de zin van het bestemmingsplan. Eiseres zal namelijk over een zodanig oppervlak aan gronden kunnen beschikken dat het gebruik van die gronden (als open grond voor beweiding, bemesting en teelt van ruwvoer) als hoofdbestanddeel van het totale agrarische productieproces van haar geitenhouderij dient te worden aangemerkt. Verweerder moet alsnog op de aanvraag om een omgevingsvergunning beperkte milieutoets beslissen. Rechtbank Noord-Holland 13-07-2020, ECLI:NL:RBNHO:2020:5173&lt;/p&gt;&lt;h4&gt;Zacht fruit&lt;/h4&gt;&lt;p&gt;Appellant heeft het college verzocht om het bestemmingsplan ‘Buitengebied’ uit 1995 ter hoogte van de Broedersweg in Beltrum te wijzigen door op dit perceel een nieuw agrarisch bouwblok te bestemmen waarmee de vestiging van een nieuw grondgebonden niet-veehouderijbedrijf mogelijk wordt gemaakt. Het is de bedoeling dat een neef van [appellant] daar zacht fruit gaat telen. Het college heeft besloten geen medewerking te verlenen aan het vaststellen van het wijzigingsplan, omdat volgens het college niet aan de wijzigingsvoorwaarden uit de planvoorschriften van het bestemmingsplan is voldaan. Bij besluit van 30 juli 2019 heeft het college het door [appellant] tegen dit besluit gemaakte bezwaar ongegrond verklaard en het besluit van 18 januari 2019 in stand gelaten. Beroep ongegrond. ABRvS  22-07-2020, ECLI:NL:RVS:2020:1734&lt;/p&gt;&lt;h4&gt;Omgevingswet&lt;/h4&gt;&lt;p&gt;De stand van zaken over de voortgang van de Omgevingswet is te vinden in &lt;span class="italic"&gt;Kamerstukken II &lt;/span&gt;2019/20, 33118, nr. 148.&lt;/p&gt;&lt;h2&gt;Landinrichting&lt;/h2&gt;&lt;h4&gt;Schadevergoeding&lt;/h4&gt;&lt;p&gt;Het college van gedeputeerde staten van Fryslân heeft een verzoek van [appellant] om vergoeding van schade afgewezen. [appellant] heeft een melkveehouderij te Raerd. De gronden van zijn bedrijf zijn betrokken bij het landinrichtingsproject Baarderadeel. De landinrichtingscommissie heeft de lijst der geldelijke regelingen vastgesteld. [appellant] heeft daartegen bezwaar gemaakt. Bij vonnis van 4 november 2015 heeft de landinrichtingskamer van de rechtbank het bezwaar van [appellant] tegen de vastgestelde verkavelingsklassenindeling gegrond verklaard. De rechtbank heeft daarbij betekenis toegekend aan de negatieve afstandsfactor door grotere rij-afstanden en de verkavelingsklasse ten gunste van [appellant] gewijzigd van 3 naar 1. Daarbij is volgens de rechtbank zodanig rekening gehouden met de afstandsvergroting, dat de vraag of hij daarenboven nog in aanmerking komt voor vergoeding van overige omrijschade, kon worden gepasseerd. ABRvS  22-07-2020, ECLI:NL:RVS:2020:1735&lt;/p&gt;&lt;h4&gt;Landinrichtingsrente&lt;/h4&gt;&lt;p&gt;De lijst geldelijke regelingen (LGR) en de hieruit ingevolge art. 223, tweede lid, LIW voortvloeiende verschuldigdheid) staat voor belanghebbende onherroepelijk vast. Beroep tegen aanslag ongegrond. Hof Amsterdam 12-12-2019, ECLI:NL:GHAMS:2019:4469&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;Stikstof&lt;/h4&gt;&lt;p&gt;De minister van LNV heeft een (summiere) reactie gegeven op het eindrapport van het Adviescollege Stikstofproblematiek over de structurele aanpak voor de stikstofproblematiek ‘Niet alles kan overal’. &lt;span class="italic"&gt;Kamerstukken I &lt;/span&gt;2019/20, 35334, nr. S.&lt;/p&gt;&lt;h4&gt;Bomen&lt;/h4&gt;&lt;p&gt;Het college van burgemeester en wethouders van Leudal heeft geweigerd om aan [appellante] een omgevingsvergunning te verlenen voor het kappen van 33 Amerikaanse eiken op de Hunselerdijk te Kelpen-Oler en 16 zomereiken op de Kuiperweg te Kelpen-Oler. [appellante] teelt frambozen en aardbeien op stellingen. [gemachtigde] heeft namens [appellante] op 31 januari 2017 een aanvraag ingediend voor het kappen van 33 Amerikaanse eiken en 16 zomereiken gelegen langs zijn perceel, en het herplanten van 40 groene beuken. De 33 Amerikaanse eiken staan op eigen grond van [appellante], de 16 zomereiken deels op grond van de gemeente en deels op eigen grond. Uit het advies ‘Kap en herplant bomen [locatie] te Kelpen’ volgt dat [appellante] de eikenbomen wil kappen omdat zij tot opbrengstderving van circa € 6.000,00 per jaar leiden door schaduwwerking op de geteelde gewassen. Beroep ongegrond. ABRvS  17-06-2020, ECLI:NL:RVS:2020:1409&lt;/p&gt;&lt;h4&gt;PAS&lt;/h4&gt;&lt;p&gt;Openbaarmaking locatiegegevens meldingen in het kader van het Programma Aanpak Stikstof (PAS). Betreft voornamelijk meldingen van veehouderijen. Zaak met circa 3.500 derde-belanghebbenden. Op verzoek van de voorzieningenrechter heeft verweerder een apart besluit genomen ten aanzien van de openbaarmaking van 10 meldingen. Locatiegegevens maken deel uit van de emissiegegevens en zijn noodzakelijk om een effectieve publieke controle op die emissies mogelijk te maken. Onvoldoende algemene of specifieke aanwijzingen die de conclusie zouden kunnen rechtvaardigen dat de veiligheid en de dreiging van sabotage aan de openbaarmaking in de weg zouden staan. Opdracht tot openbaarmaking van de locatiegegevens. Rechtbank Noord-Nederland 03-07-2020, ECLI:NL:RBNNE:2020:2388&lt;/p&gt;&lt;h4&gt;Wnb-vergunning&lt;/h4&gt;&lt;p&gt;Verzoek om handhaving ten aanzien van de uitbreiding van een veehouderij nabij het Lauwersmeer, omdat dit project werd uitgevoerd zonder vergunning op grond van de Wet natuurbescherming. Verweerder heeft eerder vergunning verleend voor dit project maar die vergunning is door de bestuursrechter vernietigd (Rechtbank Noord-Nederland 14-02-2020, ECLI:NL:RBNNE:2020:755). Weigering handhaving in verband met voornemen om wederom vergunning te verlenen. Tegen die weigering is door verzoekers een voorlopige voorziening gevraagd. Voordat de voorzieningenrechter uitspraak kon doen heeft verweerder de vergunning op grond van de Wnb voor het project alsnog verleend. Daartegen zijn de verzoekers in beroep gegaan en hebben zij tegelijkertijd een verzoek om voorlopige voorziening gedaan. De voorzieningenrechter heeft ten aanzien van de vergunning geoordeeld dat deze moet worden vernietigd omdat verweerder de emissie (uitstoot) van stikstof door het bedrijf in de referentiesituatie onvoldoende zorgvuldig heeft onderzocht en onvoldoende inzicht heeft in de bedrijfsvoering en de daarbij behorende emissie in de gewenste situatie. In de Wnb staat voorts dat wanneer er vergunning wordt verleend daarvoor een passende beoordeling moet worden gemaakt. Ook omdat er noch voor het project, noch in het verleden voor deze veehouderij een passende beoordeling is gemaakt, is de vergunning vernietigd. Omdat de voorzieningenrechter de vergunning vernietigt en er geen passende beoordeling is, is er op dit moment ook geen zich op legalisatie en had verweerder het verzoek om handhaving niet mogen weigeren. De voorzieningenrechter heeft verweerder daarom opgedragen om binnen twee weken opnieuw op het verzoek om handhaving te beslissen. Rechtbank Noord-Nederland 03-07-2020, ECLI:NL:RBNNE:2020:2391. ﻿&lt;/p&gt;&lt;h2&gt;Structuurbeleid&lt;/h2&gt;&lt;h4&gt;Subsidie&lt;/h4&gt;&lt;p&gt;Met een wijziging van de Regeling nationale EZK- en LNV-subsidies wordt een subsidiemodule Investering in bewezen brongerichte innovaties ingevoerd en opengesteld. Met een eerdere wijzigingsregeling (de invoeringsregeling) is titel 2.2 Brongerichte verduurzaming van stal- en managementmaatregelen (Sbv of titel 2.2) in de Regeling nationale EZK- en LNV-subsidies (NES) ingevoegd. In deze titel dienden uiteindelijk twee subsidiemodules opgenomen te worden ten behoeve van brongerichte verduurzaming van de veehouderijsector, die verder gaat dan de maatregelen die op dit moment beschikbaar zijn. &lt;span class="italic"&gt;Stcrt. &lt;/span&gt;2020, nr. 31403.&lt;/p&gt;&lt;h4&gt;Sanering&lt;/h4&gt;&lt;p&gt;De Subsidieregeling sanering varkenshouderijen strekt er toe de leefbaarheid van gebieden in de buurt van varkenshouderijen te verbeteren door het verstrekken van subsidie voor het onomkeerbaar sluiten van een varkenshouderijlocatie. Hiervoor was een budget uitgetrokken van 180 miljoen euro. De regeling bevat een verdeelmechanisme waarbij voorrang wordt gegeven aan de locatie die de grootste geuroverlast voor omwonenden veroorzaakt. Er zijn veel meer aanvragen gedaan dan met het beschikbare budget kunnen worden toegewezen. Gelet op het belang van verbetering van de leefbaarheid in de buurt van varkenshouderijen en het positieve effect van sluiting van varkenshouderijlocaties voor de problematiek van stikstofemissie is het naar het oordeel van het kabinet wenselijk dat alle aanvragen die aan de vereisten van de regeling voldoen, kunnen worden toegewezen (&lt;span class="italic"&gt;Kamerstukken II&lt;/span&gt; 2019/2020, 35 334, nr. 44). Hiervoor is extra budget uitgetrokken en het subsidieplafond van de subsidieregeling dient navenant te worden verhoogd. Na notificatie van het voornemen tot verhoging van het subsidieplafond heeft de Europese Commissie te kennen gegeven dat hiertegen geen bezwaar is vanuit de optiek van staatssteun (besluit van 20 mei 2020, C(2020) 3308). Met deze regeling wordt het subsidieplafond van de regeling verhoogd naar € 450 mln. (&lt;span class="italic"&gt;Stcrt. &lt;/span&gt;2020, nr. 31509). Ook de prijzen voor varkensrechten zijn vastgesteld (&lt;span class="italic"&gt;Stcrt. &lt;/span&gt;2020, nr. 31510) &lt;/p&gt;&lt;p&gt;Er zijn 502 aanvragen voor een beëindigingssubsidie op grond van de Srv ingediend. Hiervan voldoen er 407 aan de gestelde vereisten. Gelet op het huidige subsidieplafond, zoals bepaald in de Srv (&lt;span class="italic"&gt;Stcrt. &lt;/span&gt;2019, nr. 55830) is er voor de verstrekking van subsidies op grond van de Srv een bedrag van € 180 miljoen beschikbaar. Dit bedrag is onvoldoende om alle aanvragen die voldoen aan de vereisten, te kunnen toewijzen, zo zou slechts toewijzing plaatsvinden voor de gevallen met de grootste geurbelasting voor de omgeving. Het kabinet heeft besloten dat het de voorkeur verdient alle aanvragen die aan de vereisten van de regeling voldoen, te honoreren, zoals aangekondigd in de brief over de structurele aanpak van de stikstofproblematiek op 24 april jl. (Kamerstuk 35 334, nr. 82). Daarom wordt voorzien dat het subsidieplafond met € 275 miljoen wordt verhoogd, zodat € 455 miljoen beschikbaar is. Deze verhoging van het subsidieplafond is relevant vanuit staatssteunoptiek en bijgevolg is hiervoor de goedkeuring van de Europese Commissie noodzakelijk. Op 20 mei jl. heeft de Commissie goedkeuring verleend voor het verhogen van het subsidieplafond. Deze verhoging zal nu worden geëffectueerd met een wijziging van de Srv en publicatie daarvan in de Staatscourant. (&lt;span class="italic"&gt;Kamerstukken II &lt;/span&gt;2019/20, 28973, nr. 238).&lt;/p&gt;&lt;h2&gt;Marktordening&lt;/h2&gt;&lt;h4&gt;Vergroeningsbeleid&lt;/h4&gt;&lt;p&gt;De kamer heeft gevraagd om een reactie op het bericht in de Volkskrant: ‘Vergroeningsbeleid van de Europese Unie is mislukt.’ De minister stelt dat de Europese Rekenkamer (ERK) in december 2017 in zijn rapport ‘Vergroening: een complexere inkomenssteunregeling, die vanuit milieuoogpunt nog niet doeltreffend is’ reeds geconstateerd heeft dat het EU-vergroeningsbeleid van het GLB te kort schiet De ERK kwam tot deze conclusie op basis van het feit dat naar schatting op slechts ongeveer 5% van het EU-bouwland de landbouwpraktijk is veranderd als gevolg van vergroeningsmaatregelen. De vergroeningseisen zijn volgens de ERK in het algemeen te weinig veeleisend en komen grotendeels overeen met de normale landbouwpraktijken. Volgens de ERK ontbreekt het aan specifieke, meetbare streefdoelen met betrekking tot de vergroeningsmaatregelen om vast te kunnen stellen wat deze maatregelen bijdragen aan de bredere EU-doelstellingen voor milieu (o.a. biodiversiteit) en klimaat. De minister wil ook meer ambitie (&lt;span class="italic"&gt;Kamerstukken II &lt;/span&gt;2019/20, 28625, nr. 283)&lt;/p&gt;&lt;h4&gt;Schoolfruit&lt;/h4&gt;&lt;p&gt;De Regeling schoolfruit, -groenten en -melk 2019 is aangepast (&lt;span class="italic"&gt;Stcrt. &lt;/span&gt;2020, nr. 34975).&lt;/p&gt;&lt;h4&gt;Percelen&lt;/h4&gt;&lt;p&gt;Agrarisch Natuur- en Landschapsbeheer, 2% marge juist toegepast door verweerder, verruiging, percelen onder water, sloot, niet-subsidiabele landbouwgrond. CBB 30-06-2020, ECLI:NL:CBB:2020:424. Zie ook: ECLI:NL:CBB:2020:425&lt;/p&gt;&lt;h4&gt;Jonge boeren&lt;/h4&gt;&lt;p&gt;GLB 2015, Awb, nieuw besluit over uitbetaling betalingsrechten naar aanleiding van een herberekening, herhaling van de afwijzing extra betaling jonge landbouwers, afwijzing extra betaling jonge landbouwers geen besluit in de zin van art. 1:3 van de Awb omdat dit deel van het besluit geen nieuwe rechtsgevolgen teweeg brengt. Bezwaar is terecht niet-ontvankelijk verklaard. CBB 30-06-2020, ECLI:NL:CBB:2020:423&lt;/p&gt;&lt;h4&gt;Betalingsrechten&lt;/h4&gt;&lt;p&gt;Intrekking betalingsrechten en herberekening basis- en vergroeningsbetaling; bouwwerkzaamheden; perceel niet gedurende het gehele kalenderjaar in gebruik als landbouwareaal. CBB 07-07-2020, ECLI:NL:CBB:2020:442&lt;/p&gt;&lt;p&gt;Betalingsrechten voor perceel deels ingetrokken; deel van perceel niet gedurende het gehele kalenderjaar aan te merken als subsidiabel landbouwareaal vanwege de aanwezigheid van zonnepanelenveld. CBB 07-07-2020, ECLI:NL:CBB:2020:443&lt;/p&gt;&lt;h4&gt;Randvoorwaardenkorting&lt;/h4&gt;&lt;p&gt;Verzoek om herziening van besluit waarbij een randvoorwaardenkorting van 3% is opgelegd. Vrijspraak politierechter voor dezelfde feiten; uit de aantekening van het mondeling vonnis niet kan worden opgemaakt op grond waarvan de politierechter tot vrijspraak is gekomen. Verweerder mag reeds hierom zijn oorspronkelijke besluit handhaven. CBB 14-07-2020, ECLI:NL:CBB:2020:458. &lt;/p&gt;&lt;h2&gt;Dieren&lt;/h2&gt;&lt;h4&gt;Nertsen&lt;/h4&gt;&lt;p&gt;Een ontwerpbesluit houdende wijziging van het Besluit subsidiëring sloop- en ombouwkosten pelsdierhouderij in verband met het verhogen van het subsidiepercentage voor sloop en enkele andere verbeteringen. Hiernaast heeft de kamer ter informatie een ontwerpregeling tot wijziging van de Regeling subsidiëring sloop- en ombouwkosten pelsdierhouderij, waarin bedragen en nadere regels ten aanzien van de subsidie voor de sloop- en ombouwkosten zijn opgenomen, ontvangen. &lt;span class="italic"&gt;Kamerstukken I &lt;/span&gt;2019/20, 35006, nr. G.&lt;/p&gt;&lt;p&gt;Naar het voorlopig oordeel van de voorzieningenrechter heeft verweerder in redelijkheid kunnen besluiten tot het doden van de nertsen ter bestrijding van de besmettelijke dierziekte SARS-CoV-2 op de betrokken nertsenbedrijven. De motivering van deze keuze laat in enkele opzichten te wensen over, maar daarin ziet de voorzieningenrechter geen aanleiding voor toewijzing van het verzoek om voorlopige voorziening. CBB 05-06-2020, ECLI:NL:CBB:2020:411&lt;/p&gt;&lt;p&gt;In een Kamerbrief wordt nadere informatie gegeven over Corona en nertsenbedrijven. De dertien bedrijven worden geruimd (&lt;span class="italic"&gt;Kamerstukken II &lt;/span&gt;2019/20, 28286, nr. 1103; zie ook nr. 1101). De subsidieregeling voor sloopkosten wordt ook aangepast. Zie &lt;span class="italic"&gt;Kamerstukken II &lt;/span&gt;2019/20, 30826, nr. 55. Zie ook Rechtbank Den Haag 12-06-2020, ECLI:NL:RBDHA:2020:5339: kort geding. Mondelinge uitspraak ex art. 30p Rv. Verbod fotograaf om aanwezig te zijn bij het ruimen van nertsenfokkerijen waar besmetting van nertsen met het Coronavirus is vastgesteld. Voor een stand van zaken brief inzake corona en nertsen zie &lt;span class="italic"&gt;Kamerstukken II &lt;/span&gt;2019/20, 28286, nr. 1116.&lt;/p&gt;&lt;h4&gt;Varkens&lt;/h4&gt;&lt;p&gt;Er is een roadmap Preventie introductie Afrikaanse varkenspest naar de kamer gestuurd (&lt;span class="italic"&gt;Kamerstukken II &lt;/span&gt;2019/20, 29683, nr. 251). De roadmap bevat acties om de kans op een AVP-besmetting bij gehouden varkens en bij wilde zwijnen verder te verkleinen.&lt;/p&gt;&lt;h4&gt;Paard&lt;/h4&gt;&lt;p&gt;Geschil over verkocht paard dat kort na verkoop kreupel bleek. Wie is wederpartij van de koopster? Is de koop een consumentenkoop? Is het paard als sportpaard gekocht? Beantwoordde het paard aan de overeenkomst? Bewijsvermoeden dat dit niet het geval was. Weerlegging van dat vermoeden: tegenbewijs of tegendeelbewijs? Schade. Hof Amsterdam 09-06-2020, ECLI:NL:GHAMS:2020:1508&lt;/p&gt;&lt;h4&gt;Vervoer&lt;/h4&gt;&lt;p&gt;Er is een Beleidsregel van de Minister van Landbouw, Natuur en Voedselkwaliteit van 25 juni 2020 in verband met het vervoer van dieren bij buitentemperaturen van ten minste 35 graden Celsius (Beleidsregel diertransport bij hoge temperaturen). &lt;span class="italic"&gt;Stcrt. &lt;/span&gt;2020, nr. 35159.&lt;/p&gt;&lt;h4&gt;Diervoeders&lt;/h4&gt;&lt;p&gt;De wijziging van de Regeling diervoeders 2012 in verband met stikstof levert ook in de Tweede Kamer discussie op. Zie voor vragen en antwoorden: &lt;span class="italic"&gt;Kamerstukken II &lt;/span&gt;2019/20, 35334, nr. 569. &lt;/p&gt;&lt;h2&gt;Planten&lt;/h2&gt;&lt;h4&gt;Tarieven&lt;/h4&gt;&lt;p&gt;De Regeling tarieven Plantenziektenwet is gewijzigd. Met deze wijziging worden in aanvulling op het bestaande retributiestelsel retributies vastgesteld voor importcontroles op gebruikte land- en bosbouwmachines, fytosanitaire doorvoer en hercontroles. Voor de nieuwe tarieven voor fytosanitaire doorvoer en importcontroles op gebruikte land- en bosbouwmachines is gekozen voor kwartiertarieven omdat daarbij wordt aangesloten bij het gebruikelijke retributiesysteem van de NVWA van start- en kwartiertarieven voor keuringen bij import, export en slachthuizen in het veterinaire domein. Tot slot worden met deze wijzigingen enkele aanpassingen doorgevoerd in de hoogte van de tarieven van de stichting Nederlandse Algemene Keuringsdienst voor zaaizaad en pootgoed van landbouwgewassen (NAK). &lt;span class="italic"&gt;Stcrt. &lt;/span&gt;2020, nr. 35899&lt;/p&gt;&lt;h4&gt;Biociden&lt;/h4&gt;&lt;p&gt;Er zijn twee rapporten vanuit de ‘fact finding’ missies die de Europese Commissie in 2018 heeft uitgevoerd, waaronder ook in Nederland: het recent verschenen overzichtsrapport van de missies in 5 lidstaten en het deelrapport van de missie in Nederland, gepubliceerd in oktober 2018. Met de&lt;/p&gt;&lt;p&gt;resultaten van deze missies beoogt de Commissie inzicht te krijgen in de knelpunten die de lidstaten ervaren bij de implementatie en uitvoering van de Europese Biocidenverordening (Verordening (EU) Nr. 528/2012, BPR2), die sinds september 2013 van kracht is. De inzichten worden gebruikt om tot verbetering van de implementatie en uitvoering te komen. In een kamerbrief wordt ingegaan op de bevindingen uit beide rapporten. Het gaat vooral over handhaving. (&lt;span class="italic"&gt;Kamerstukken II &lt;/span&gt;2019/20, 27858, nr. 510).&lt;/p&gt;&lt;h4&gt;Octrooi&lt;/h4&gt;&lt;p&gt;Op 14 mei jl. heeft de Vergrote Kamer van Beroep van het EOB uitspraak1 gedaan in zaak G3/19 over een octrooi op pepers. In deze zaak werd de vraag voorgelegd of de nieuwe uitvoeringsregel 28(2) bij het Europees Octrooiverdrag rechtsgeldig is. Deze regel werd in 2017 aangepast, zodat er geen octrooien meer kunnen worden verleend op de producten van essentieel biologische processen, oftewel de producten van klassieke plantenveredeling. De Vergrote Kamer van Beroep heeft nu beslist dat deze regel rechtsgeldig is, en dat daarmee definitief vaststaat dat er geen octrooien op klassiek veredelde groenten kunnen worden verleend. Hiermee is de wens van Nederland, waar we ons sinds 2009 eerst nationaal en later op Europees niveau langdurig voor hebben inzet, in vervulling gegaan. Onbelemmerde toegang tot genetische bronnen is voor de plantenveredeling van groot belang om nieuwe rassen te kunnen ontwikkelen met het oog op vermindering van middelengebruik in de landbouw en het oog op een veranderend klimaat. (&lt;span class="italic"&gt;Kamerstukken II &lt;/span&gt;2019/20, 27428, nr. 370).&lt;/p&gt;&lt;h2&gt;Milieurecht&lt;/h2&gt;&lt;h4&gt;Wet ammoniak en veehouderij&lt;/h4&gt;&lt;p&gt;Bij besluit hebben Provinciale Staten de kaart Wet ammoniak en veehouderij van Drenthe gewijzigd. Op de kaart Wav worden voor verzuring gevoelige gebieden die liggen in de Ecologische Hoofdstructuur als zeer kwetsbaar aangewezen. Daarnaast wordt een zogenoemde bufferzone van 250 m rondom de kwetsbare gebieden gehanteerd. Gelet op art. 4 van de Wet ammoniak en veehouderij mag er geen omgevingsvergunning voor het oprichten van een veehouderij worden verleend, als die veehouderij ligt binnen de als zeer kwetsbaar aangewezen gebieden en/of de bufferzone. Provinciale Staten hebben de kaart Wav zo gewijzigd, dat het perceel tussen de woonwijk Bargeres in Emmen en het Noordbargerbos niet langer in de bufferzone ligt. Deze wijziging leidt ertoe dat de kaart Wav geen belemmering meer vormt voor het oprichten van een veehouderij op dat perceel. Beroep niet ontvankelijk. ABRvS  17-06-2020, ECLI:NL:RVS:2020:1424&lt;/p&gt;&lt;h4&gt;Fosfaatreductieplan&lt;/h4&gt;&lt;p&gt;Overschrijding redelijke termijn; matiging. CBB 16-06-2020, ECLI:NL:CBB:2020:402&lt;/p&gt;&lt;p&gt;De besluitvorming van verweerder is niet in strijd met art. 1 van het Eerste Protocol bij het Verdrag tot bescherming van de rechten van de mens en de fundamentele vrijheden, er zijn geen dwangsommen verbeurd en appellante heeft geen aanspraak op schadevergoeding. CBB 16-06-2020, ECLI:NL:CBB:2020:409&lt;/p&gt;&lt;p&gt;Individuele buitensporige last, wettelijke grondslag, verrekening. Beroep niet gegrond. CBB 16-06-2020, ECLI:NL:CBB:2020:408&lt;/p&gt;&lt;p&gt;Te late indiening bezwaar, geen verschoonbare termijnoverschrijding. CBB 16-06-2020, ECLI:NL:CBB:2020:406&lt;/p&gt;&lt;p&gt;Dat uit art. 19l van de Natuurbeschermingswet 1998 volgt dat een ieder voldoende zorg in acht moet nemen voor de instandhouding van een op grond van die wet aangewezen gebied of een Natura 2000-gebied en een ieder verplicht is om handelingen achterwege te laten waarvan hij weet of redelijkerwijs kan vermoeden dat daardoor nadelige gevolgen kunnen worden veroorzaakt, maakt niet dat de Regeling in strijd is met deze bepaling en dat de Regeling buiten toepassing moet worden gelaten. Voor zover appellante betoogt dat art. 19l van de Natuurbeschermingswet 1998 onvoldoende is gehandhaafd, staat dat er niet aan in de weg dat verweerder, gelet op de problemen waarvoor hij zich gesteld heeft gezien, ervoor mocht kiezen een stelsel vorm te geven als vervat in de Regeling. Dat mogelijk een andere keuze denkbaar zou zijn, brengt niet mee dat de door de regelgever gemaakte keuze wegens strijd met hoger recht niet aanvaardbaar zou zijn. CBB 16-06-2020, ECLI:NL:CBB:2020:410&lt;/p&gt;&lt;p&gt;Appellante betoogt ten slotte dat de verrekening met de melkgelden onrechtmatig is, nu het niet mogelijk is om een boete van overheidswege voortvloeiende uit een ministeriële regeling te verrekenen met een contractuele verplichting. Immers de zuivelverwerker is op grond van de melkleveringsovereenkomst verplicht af te nemen en daarvoor te betalen en appellante is op grond van de overeenkomst verplicht melk te leveren. Dit staat los van 'van overheidswege' opgelegd boetes, aldus appellante. Naar het oordeel van het College heeft de verrekening van de heffingen met het melkgeld een privaatrechtelijk karakter. Daarmee valt deze handeling buiten de bevoegdheid van de bestuursrechter en appellante zal daarop betrekking hebbende klachten aan de burgerlijke rechter voor moeten leggen. CBB 23-06-2020, ECLI:NL:CBB:2020:414&lt;/p&gt;&lt;p&gt;De beantwoording van de vraag of het behouden van de derogatie zinvol en nuttig is gaat het karakter van deze procedure te buiten. Het is niet aan het College om de innerlijke waarde of billijkheid van de Regeling te beoordelen (art. 11 van de Wet algemene bepalingen). De Regeling heeft een wettelijke grondslag in art. 13 van de Landbouwwet. De Regeling als zodanig is niet in strijd is met art. 1 van het EP. Appellante heeft verder niet aannemelijk gemaakt dat zij als gevolg van de tenuitvoerlegging van de Regeling een individuele en buitensporige last te dragen heeft, zodat sprake is van strijdigheid met art. 1 van het EP. CBB 30-06-2020, ECLI:NL:CBB:2020:426&lt;/p&gt;&lt;p&gt;De Regeling heeft een wettelijke grondslag in art. 13 van de Landbouwwet. Bezwaren over verrekening van de heffingen op basis van de Regeling met het melkgeld moeten aan de burgerlijke rechter worden voorgelegd. De inningstermijn van art. 8, eerste lid, van de Regeling is niet dwingend, maar regelend van aard. Het College ziet in hetgeen appellant heeft aangevoerd geen grond voor het oordeel dat de tenuitvoerlegging van de Regeling strijdigheid met art. 1 van het Eerste Protocol bij het Verdrag tot bescherming van de rechten van de mens en de fundamentele vrijheden oplevert. CBB 30-06-2020, ECLI:NL:CBB:2020:427&lt;/p&gt;&lt;p&gt;Het bedrijf van appellante wordt gevormd door zowel de melkvee- als de vleesveetak en beide bedrijfstakken vallen daarmee onder de reikwijdte van de Regeling. Er bestaat geen grond voor het oordeel dat verweerder bij het bepalen van de grondgebondenheid de vleeskalveren diende uit te zonderen. CBB 30-06-2020, ECLI:NL:CBB:2020:429&lt;/p&gt;&lt;p&gt;Knelgevallenregeling publieke infrastructuur van art. 72a van het Uitvoeringsbesluit Meststoffenwet via art. 13, derde lid, van de Landbouwwet van overeenkomstige toepassing op de vraag of zich een knelgeval voordoet. Bij toepassing van de knelgevallenregeling wordt teruggekeken naar het verleden en hoeft geen rekening te worden gehouden met nog niet gerealiseerde uitbreidingen. CBB 30-06-2020, ECLI:NL:CBB:2020:430&lt;/p&gt;&lt;p&gt;Grondslag Regeling, Regeling van toepassing op biologische melkveehouderijen en op dubbeldoelkoeien, overschrijding redelijke termijn. Beroep ongegrond. CBB 07-07-2020, ECLI:NL:CBB:2020:435. Zie ook ECLI:NL:CBB:2020:434; ECLI:NL:CBB:2020:438&lt;/p&gt;&lt;p&gt;Appellante had dus een zekere mate van voorzichtigheid moeten betrachten en zich moeten realiseren dat de uitbreiding door de bouw van de stal en de aankoop van extra gronden met de daarmee gemoeide investeringen voor haar meer dan de gebruikelijke ondernemersrisico’s met zich zou brengen. Daar komt bij dat appellante niet heeft onderbouwd dat de uitbreiding noodzakelijk was. Het behoud van de derogatiebeschikking in het belang van de gehele melkveesector weegt in dit geval zwaarder dan de belangen van appellante. Het bestreden besluit is niet in strijd met art. 1 van het EP en er is geen aanleiding de Regeling in het geval van appellante buiten toepassing te laten. Voor het verhogen van het referentieaantal van appellante, waar zij om heeft verzocht, bestaat reeds daarom geen aanleiding. Het betoog faalt ook in zoverre. CBB 07-07-2020, ECLI:NL:CBB:2020:436; zie ook ECLI:NL:CBB:2020:444&lt;/p&gt;&lt;p&gt;De Regeling heeft een wettelijke grondslag in art. 13 van de Landbouwwet. Voor zover appellant niet op de hoogte was van de relevante regelgeving lag het op zijn weg zich hierover te laten informeren. Verweerder heeft terecht het jongveegetal toegepast bij de berekening van de hoogte van de heffingen. Het College is niet gebleken dat het opleggen van de heffingen in het geval van appellant onevenredig is. Appellant heeft de bedrijfsoverdracht te laat gemeld. Deze termijnoverschrijding is niet verschoonbaar. CBB 07-07-2020, ECLI:NL:CBB:2020:441&lt;/p&gt;&lt;p&gt;De Regeling heeft een wettelijke grondslag in art. 13 van de Landbouwwet. De besluitvorming van verweerder is niet in strijd met art. 1 van het Eerste Protocol bij het Verdrag tot bescherming van de rechten van de mens en de fundamentele vrijheden. CBB 07-07-2020, ECLI:NL:CBB:2020:440&lt;/p&gt;&lt;p&gt;Verweerder heeft terecht de na 1 april 2017 op het bedrijf van appellante aangevoerde vrouwelijke vleeskalveren bij het berekenen van de heffing betrokken. CBB 14-07-2020, ECLI:NL:CBB:2020:449&lt;/p&gt;&lt;p&gt;Dat appellante een hoge geldsom krijgt opgelegd, terwijl het daadwerkelijke aantal GVE op haar lager was dan het referentieaantal, is het gevolg van een meer dan evenredige reductie van jongvee. Door toepassing van het jongveegetal wordt het teveel afgevoerde jongvee alsnog meegeteld op het bedrijf van appellante. Dit is naar het oordeel van het College, gelet op het doel daarvan, niet onevenredig. Het gevolg daarvan kan inderdaad zijn dat hetzelfde rund bij meerdere bedrijven wordt betrokken in de berekening van te betalen of uit te keren geldsommen. Verweerder heeft zich terecht op het standpunt gesteld dat van een dubbele heffing geen sprake is, omdat ieder bedrijf uitsluitend de heffing verschuldigd is die volgt uit zijn eigen bedrijfsgegevens. CBB 14-07-2020, ECLI:NL:CBB:2020:450&lt;/p&gt;&lt;p&gt;Onjuiste vaststelling referentieaantal, activering jongveegetal, hardheidsclausule ten onrechte niet toegepast. Beroep gegrond. CBB 14-07-2020, ECLI:NL:CBB:2020:452. Zie ook ECLI:NL:CBB:2020:453&lt;/p&gt;&lt;p&gt;Het College wil, op basis van onder meer het door appellante overgelegde rapport van [naam 3] , aannemen dat appellante financieel wordt geraakt door de tenuitvoerlegging van de Regeling, maar verweerder stelt zich terecht op het standpunt dat dit onvoldoende is om een buitensporige last aan te nemen. Hiertoe heeft verweerder onder meer terecht van belang geacht dat uit de overgelegde stukken niet zonder meer en zonder nadere onderbouwing blijkt dat de continuïteit van haar bedrijf in gevaar komt. Verweerder heeft verder terecht van belang geacht dat uit deze stukken evenmin blijkt dat er een noodzaak bestond voor de keuzes die appellante heeft gemaakt. Appellante heeft dan ook niet aannemelijk gemaakt dat in haar geval sprake is van een individuele en buitensporige last. CBB 14-07-2020, ECLI:NL:CBB:2020:454&lt;/p&gt;&lt;p&gt;De inningstermijn in art. 8, eerste lid, van de Regeling is niet dwingend, maar regelend van aard. Aan de voorwaarde van art. 4:86, tweede lid, aanhef en onder b, van de Awb is voldaan. De verrekening van de heffingen met het melkgeld heeft een privaatrechtelijk karakter, zodat deze handeling buiten de bevoegdheid van de bestuursrechter valt. CBB 14-07-2020, ECLI:NL:CBB:2020:464&lt;/p&gt;&lt;p&gt;Appellante heeft geen stukken overgelegd waaruit blijkt dat haar dieren zijn overleden, ziek zijn geworden of ziekteverschijnselen hebben kregen als gevolg van een inenting die in 1998 heeft plaatsgevonden. Verweerder heeft dan ook geen aanleiding hoeven zien de peildatum met toepassing van art. 12, tweede lid, van de Regeling te verleggen naar 1998. CBB 14-07-2020, ECLI:NL:CBB:2020:465&lt;/p&gt;&lt;p&gt;De beantwoording van de vraag of het behouden van de derogatie zinvol en nuttig is gaat het karakter van deze procedure te buiten. Het is niet aan het College om de innerlijke waarde of billijkheid van de Regeling te beoordelen (art. 11 van de Wet algemene bepalingen). De Regeling heeft een wettelijke grondslag in art. 13 van de Landbouwwet. De Regeling als zodanig is niet in strijd is met art. 1 van het EP. Appellante heeft verder niet aannemelijk gemaakt dat zij als gevolg van de tenuitvoerlegging van de Regeling een individuele en buitensporige last te dragen heeft, zodat sprake is van strijdigheid met art. 1 van het EP. Anders dan appellante meent, missen de haar opgelegde heffingen een bestraffend karakter en kwalificeren de heffingen niet als een boete. CBB 14-07-2020, ECLI:NL:CBB:2020:463; zie ook: ECLI:NL:CBB:2020:462&lt;/p&gt;&lt;p&gt;Geen vrijstelling toepassing regeling; overschrijding redelijke termijn. CBB 14-07-2020, ECLI:NL:CBB:2020:459. Zie ook: ECLI:NL:CBB:2020:460; ECLI:NL:CBB:2020:461&lt;/p&gt;&lt;p&gt;Dat uit art. 19l van de Natuurbeschermingswet 1998 volgt dat een ieder voldoende zorg in acht moet nemen voor de instandhouding van een op grond van die wet aangewezen gebied of een Natura 2000-gebied en een ieder verplicht is om handelingen achterwege te laten waarvan hij weet of redelijkerwijs kan vermoeden dat daardoor nadelige gevolgen kunnen worden veroorzaakt, maakt niet dat de Regeling in strijd is met deze bepaling en dat de Regeling buiten toepassing moet worden gelaten. Voor zover appellante betoogt dat art. 19l van de Natuurbeschermingswet 1998 onvoldoende is gehandhaafd, staat dat er niet aan in de weg dat verweerder, gelet op de problemen waarvoor hij zich gesteld heeft gezien, ervoor mocht kiezen een stelsel vorm te geven als vervat in de Regeling. Dat mogelijk een andere keuze denkbaar zou zijn, brengt niet mee dat de door de regelgever gemaakte keuze wegens strijd met hoger recht niet aanvaardbaar zou zijn. CBB 21-07-2020, ECLI:NL:CBB:2020:469&lt;/p&gt;&lt;p&gt;Gelet hierop had appellant dus bij aanvang van periode 1 kunnen weten op welke categorieën runderen de Regeling van toepassing is, hoeveel GVE hij in die periode mocht houden, hoe de geldsom wordt berekend en in welk geval hij geen geldsom is verschuldigd. Voorts is in de toelichting bij de Regeling (Stct. 2017, 9915) toegelicht hoe moet worden gereduceerd. Dat appellant runderen heeft afgevoerd die ingevolge de Regeling niet worden meegeteld voor de reductie, dient dan ook voor zijn rekening te blijven. Het college ziet in hetgeen appellant heeft aangevoerd geen aanleiding voor het oordeel dat verweerder hem ten onrechte een hoge geldsom voor periode 1 heeft opgelegd. CBB 21-07-2020, ECLI:NL:CBB:2020:468&lt;/p&gt;&lt;p&gt;Individuele en buitensporige last niet aannemelijk gemaakt. Pas recent voor de peildatum begonnen met uitbreiding bedrijf. Geen noodzaak om bedrijf uit te breiden, investeringsbeslissingen niet navolgbaar. CBB 21-07-2020, ECLI:NL:CBB:2020:466&lt;/p&gt;&lt;p&gt;In het geval van appellante brengt het strikt volgen van de Regeling echter onevenredige gevolgen met zich, omdat appellante met heffingen wordt geconfronteerd, terwijl uit de berekeningen van verweerder kan worden afgeleid dat het maandgemiddelde van appellant in alle periodes van de Regeling ook zonder die afvoer onder het referentieaantal lag. Zij heeft met de afvoer van dit kalf weliswaar haar veestapel gereduceerd, maar die afvoer was niet noodzakelijk om onder het referentieaantal uit te komen of te blijven. Naar het oordeel van het College had verweerder in dit bijzondere geval aanleiding moeten zien om de in art. 13, derde lid, van de Landbouwwet neergelegde hardheidsclausule toe te passen voor zover als gevolg van de activering van het jongveegetal aan appellante heffingen zijn opgelegd. Afvoer van jongvee in een situatie zoals die van appellante behoort niet tot een heffing te leiden. Beroep gegrond. CBB 21-07-2020, ECLI:NL:CBB:2020:470&lt;/p&gt;&lt;p&gt;Het College ziet in hetgeen appellante heeft aangevoerd geen grond voor het oordeel dat de tenuitvoerlegging van de Regeling strijdigheid met art. 1 van het Eerste Protocol bij het Verdrag tot bescherming van de rechten van de mens en fundamentele vrijheden oplevert. In de voorliggende procedure heeft verweerder geen onrechtmatig besluit genomen en het College ziet in deze procedure dan ook geen grond voor het toewijzen van het verzoek om schadevergoeding. CBB 21-07-2020, ECLI:NL:CBB:2020:467&lt;/p&gt;&lt;p&gt;De beslissing om de Regeling fosfaatreductieplan 2017 voor appellante niet buiten werking te laten is geen besluit in de zin van art. 1:3 van de Awb. Dat alleen bonusgeldsommen zijn toegekend, maakt op zichzelf niet dat er geen sprake kan zijn van een individuele buitensporige last. In dit geval zijn er evenwel geen bijzondere omstandigheden gebleken, zodat de bestreden besluiten niet in strijd met art. 1 van het EP zijn vastgesteld. CBB 21-07-2020, ECLI:NL:CBB:2020:471&lt;/p&gt;&lt;p&gt;Geen sprake van een knelgeval. Niet aannemelijk gemaakt dat sprake is van een individuele en buitensporige last. CBB 21-07-2020, ECLI:NL:CBB:2020:472&lt;/p&gt;&lt;p&gt;Bezwaar te laat, terecht geen rekening gehouden met uitgeschaarde runderen in 2017, niet aannemelijk gemaakt dat sprake is van individuele buitensporige last. CBB 21-07-2020, ECLI:NL:CBB:2020:473&lt;/p&gt;&lt;p&gt;Verweerder mag ook bij de oplegging van heffingen op grond van de Regeling het I&amp;R-systeem als uitgangspunt nemen voor de vaststelling van het op het bedrijf aanwezige aantal runderen. Wel bestaat hierbij de mogelijkheid om tegenbewijs te leveren. Appellant bestrijdt op zichzelf niet de juistheid van het in het I&amp;R-systeem voor zijn bedrijf geregistreerde aantal GVE, maar stelt dat hij uit had mogen gaan van het aantal GVE zoals dat uit het door hem gebruikte managementprogramma volgt. Het gebruik van dit managementprogramma voor het berekenen van het aantal op het bedrijf aanwezige runderen is evenwel voor eigen rekening en risico van appellant en maakt niet dat verweerder van een ander aantal GVE had moeten uitgaan. Zoals verweerder ter zitting heeft toegelicht had appellant de mogelijkheid om in het I&amp;R-systeem na te gaan of hij het maandgemiddelde juist had berekend. Appellant had voorts uit de nota van toelichting bij de Regeling (&lt;span class="italic"&gt;Stcrt&lt;/span&gt;. 2017, nr. 9915, p. 8) kunnen afleiden dat bij de berekening van het maandgemiddelde moet worden afgerond tot twee decimalen achter de komma. Verweerder heeft in de minimale overschrijding van het doelstellingsaantal dan ook geen aanleiding hoeven zien tot toepassing van de in art. 13, derde lid, van de Landbouwwet neergelegde hardheidsclausule. Deze beroepsgrond slaagt niet. CBB 28-07-2020, ECLI:NL:CBB:2020:485&lt;/p&gt;&lt;p&gt;Jongveegetal terecht toegepast. Geen sprake van een individuele buitensporige last. Toekenning immateriële schadevergoeding wegens overschrijding van de redelijke termijn als bedoeld in art. 6 van het EVRM. CBB 28-07-2020, ECLI:NL:CBB:2020:490&lt;/p&gt;&lt;p&gt;Inwinning; verrekening; jongveegetal; geen individuele en buitensporige last; overschrijding redelijke termijn. CBB 28-07-2020, ECLI:NL:CBB:2020:502&lt;/p&gt;&lt;p&gt;Verweerder heeft in het verweerschrift ambtshalve geconstateerd dat hij twee melkkoeien die op 2 juli 2015 door appellante waren afgevoerd en een kalf dat op die datum een natuurlijke dood is gestorven ten onrechte buiten beschouwing heeft gelaten bij de vaststelling van het referentieaantal. Uit de uitspraak van het College van 13 november 2018 (ECLI:NL:CBB:2018:596) volgt dat ook runderen die op de peildatum zijn afgevoerd meegenomen dienen te worden bij de vaststelling van het referentieaantal. Verweerder heeft het referentieaantal daarom ambtshalve gewijzigd vastgesteld op 295,11 GVE. Dit resulteert in verschuldigde hoge geldsommen van € 3.374,40 voor periode 1, € 2.462,40,- voor periode 2, € 4.939,20 voor periode 3, € 8.961,60 voor periode 4 en € 499,20 voor periode 5. Verweerder heeft het College verzocht zelf in de zaak te voorzien en deze hoge geldsommen in de plaats te stellen van de hoge geldsommen in het bestreden besluit. Verweerder heeft zich verder op het standpunt gesteld dat het bedrijf van appellante terecht als niet-grondgebonden is aangemerkt. CBB 28-07-2020, ECLI:NL:CBB:2020:500&lt;/p&gt;&lt;p&gt;Verweerder heeft de door appellante na 1 april 2017 aangevoerde vrouwelijke vleeskalveren terecht betrokken bij het bepalen van het maandgemiddelde. Onbekendheid met de regeling is geen bijzondere omstandigheden die maakt dat verweerder gebruik had moeten maken van de hardheidsclausule. CBB 28-07-2020, ECLI:NL:CBB:2020:488&lt;/p&gt;&lt;p&gt;Art. 12, tweede lid, van de Regeling. Verweerder heeft bij de toepassing van de knelgevallenregeling niet de mogelijkheid om rekening te houden met beoogde, maar niet gerealiseerde groei van de veestapel. Geen sprake van strijd met art. 1 van het Eerste Protocol bij het Verdrag tot bescherming van de rechten van de mens en de fundamentele vrijheden. CBB 28-07-2020, ECLI:NL:CBB:2020:501&lt;/p&gt;&lt;p&gt;Appellante heeft niet aannemelijk gemaakt dat er een oorzakelijk verband bestaat tussen de gezondheidsklachten van een van haar twee maten en het te hoge aantal grootvee-eenheden in periode 4. Verweerder heeft dan ook terecht geen aanleiding gezien de voor periode 4 opgelegde heffing te matigen. CBB 28-07-2020, ECLI:NL:CBB:2020:491&lt;/p&gt;&lt;p&gt;Omdat verweerder appellante volledig tegemoet is gekomen heeft appellante geen belang meer bij een beoordeling van het door haar ingestelde beroep. Verweerder wordt veroordeeld in de door appellante gemaakte proceskosten. CBB 28-07-2020, ECLI:NL:CBB:2020:492&lt;/p&gt;&lt;p&gt;Het College wil, daargelaten dat bij het bepalen of sprake is van een individuele disproportionele last ontoereikend is dat het investeringsbedrag 15% van het balanstotaal overstijgt (zie de uitspraak van 7 januari 2020, ECLI:NL:CBB:2020:13), op basis van het door appellant overgelegde financiële rapport wel aannemen dat hij financieel stevig wordt geraakt door de tenuitvoerlegging van de Regeling. Uit hetgeen hiervoor is overwogen vloeit evenwel voort dat appellant zelf de risico’s die zijn verbonden aan zijn investeringsbeslissingen dient te dragen en dat hij nadelige gevolgen van een door hem genomen beslissing om uit te breiden niet kan afwentelen. CBB 28-07-2020, ECLI:NL:CBB:2020:503&lt;/p&gt;&lt;h4&gt;Fosfaatrechten&lt;/h4&gt;&lt;p&gt;Art. 23, zesde lid, Meststoffenwet en 72a, eerste lid, van het Uitvoeringsbesluit Meststoffenwet (aanleg infrastructuur). In verband met de realisatie van de Centrale As (N356), heeft appellante delen van haar (deels gepachte) grond moeten afstaan aan de provincie Friesland. De Centrale As loopt nu over voormalig land van appellante en doorkruist op vier verschillende locaties haar bedrijf waardoor dit versnipperd is geraakt. Het beroep op art. 72a, eerste lid, Uitvoeringsbesluit slaagt niet. Gebleken is dat er op 2 juli 2015 weliswaar minder dieren aanwezig waren dan in 2013 (op de alternatieve peildatum), maar dat de dieraantallen in de periode 2013-2015 fluctueren en dat er in januari en april 2015 zelfs meer dieren op het bedrijf waren dan in 2013, terwijl de infrastructurele werken in april 2015 zijn begonnen. Hetgeen appellante in dit verband heeft aangevoerd acht het College onvoldoende om aan te nemen dat er op 2 juli 2015 sprake was van een tijdelijke daling in de veebezetting ten gevolge van de infrastructurele werkzaamheden. Het beroep op de knelgevallenregeling van art. 23, zesde lid slaagt evenmin. Niet geproduceerde melk (oftewel, productiedaling als gevolg van dierziekte) kan niet worden betrokken in de vaststelling van de omvang van de melkproductie 2013. Er dient een vergelijking tussen de bedrijfssituatie op het moment van het intreden van de buitengewone omstandigheid en de bedrijfssituatie op de peildatum plaats te vinden. Voor het betrekken van niet gerealiseerde melkproductie (ten gevolge van ziekte), is, evenals voor het betrekken van niet gerealiseerde uitbreiding, geen plaats. CBB 16-06-2020, ECLI:NL:CBB:2020:407&lt;/p&gt;&lt;p&gt;Tussen partijen staat ter discussie of appellante voldoet aan de 5%-drempel teneinde een geslaagd beroep te kunnen doen op de knelgevallenregeling. Door de inzet van een, na later bleek, onvruchtbare dekstier, zijn 51 pinken niet bevrucht op het beoogde moment. Daardoor is de omvang van de veestapel op de peildatum niet representatief. Het College is met verweerder van oordeel dat appellante geen succesvol beroep kan doen op de knelgevallenregeling. Hoewel sprake was van een diergezondheidsprobleem op het bedrijf van appellante, voldoet zij niet aan de voorwaarde dat op 2 juli 2015 het reguliere fosfaatrecht minimaal 5% lager was als gevolg van deze buitengewone omstandigheid. CBB 16-06-2020, ECLI:NL:CBB:2020:405&lt;/p&gt;&lt;p&gt;De 5%-drempel is niet behaald. Bij de berekening van de 5%-drempel wordt geen rekening gehouden met nog niet gerealiseerde groei. In beginsel wordt representatief geacht de melkproductie gedurende een jaar voorafgaand aan het jaar van het intreden van de buitengewone omstandigheid. De wet verzet zich er niet tegen dat wordt gerekend met de gemiddelde melkproductie van een jaar volgend op het jaar van de buitengewone omstandigheid, mits het om een voor het bedrijf representatieve periode gaat en aansluit bij de gestelde buitengewone omstandigheden. In een dergelijk geval moet de bewijskracht van het door appellant aangebrachte bewijs relatief sterk zijn (uitspraak van 25 juni 2019 (ECLI:NL:CBB:2019:247, onder 4). In dit geval schiet het door appellant aangebrachte bewijs tekort. Fosfaatrechtenvaststelling niet in strijd met art. 1 van het EP. Geen individuele en buitensporige last. Dat appellant bij de bedrijfsverplaatsing ervoor heeft gekozen om, met oog op een rendabele exploitatie op de nieuwe locatie, uit te breiden is begrijpelijk maar niet navolgbaar. Gezien het moment in de tijd en de aangekondigde maatregelen, had appellant zich moeten realiseren dat een verplaatsing voor hem meer dan de gebruikelijke financiële risico’s met zich zou brengen voor zover die verplaatsing uit het oogpunt van rendabele exploitatie van het bedrijf, samen moest gaan met de uitbreiding van zijn veestapel. Door voor verplaatsing en uitbreiding te kiezen op dat moment en op de wijze zoals appellant heeft gedaan, heeft hij het risico genomen dat productiviteitsmaatregelen zijn beoogde bedrijfsvoering (deels) zouden belemmeren. CBB 23-06-2020, ECLI:NL:CBB:2020:415&lt;/p&gt;&lt;p&gt;Geen individuele en buitensporige last. Niet is komen vast te staan dat sprake was van een legale uitbreiding nu niet is aangetoond dat appellante op de peildatum beschikte over een vergunning op grond van de Natuurbeschermingswet 1998. Appellante stelt op een relatief vroeg moment in tijd (eind 2012) de beslissing te hebben genomen om uit te breiden. De stukken ter onderbouwing daarvan geven beperkt inzicht in hetgeen appellante in het kader van de beoogde uitbreiding heeft ondernomen, met name is onduidelijk gebleven wanneer de verbouwing van de stal is afgerond en in hoeverre de bovengenoemde investeringen aan de uitbreiding gerelateerd waren. In ieder geval kunnen de stukken niet afdoen aan het oordeel van het College dat die beslissingen, mede bezien in het licht van de afschaffing van het melkquotum en de maatregelen die in verband met die afschaffing te verwachten waren waarover het College in de uitspraak van 23 juli 2019 (onder 6.7.5.4) heeft geoordeeld, niet navolgbaar zijn, vanwege het moment in tijd waarop de tot uitbreiding is besloten en het ontbreken van een bedrijfseconomische noodzaak of andere dwingende redenen voor de uitbreiding. Voor de verzochte schadevergoeding ontbreekt een grondslag. Het verzoek van appellante om schadevergoeding wegens overschrijding van de redelijke termijn wordt gehonoreerd. CBB 23-06-2020, ECLI:NL:CBB:2020:412&lt;/p&gt;&lt;p&gt;Bedrijfsoverdracht. Verweerder heeft het fosfaatrecht van appellante bepaald door het haar toekomende fosfaatrecht vast te stellen op basis van de referentiegegevens van haar bedrijf op de peildatum 2 juli 2015 en daarbij op te tellen het fosfaatrecht van het in 2017 overgenomen bedrijf op basis van de referentiegegevens van dat bedrijf op de peildatum. Verweerder heeft een juiste toepassing gegeven aan art. 23, vierde lid, van de Msw door het fosfaatrecht van de later samengevoegde bedrijven voor ieder bedrijf afzonderlijk te bepalen op grond van de situatie op 2 juli 2015 (zie ook uitspraak van het College van 30 juli 2019, ECLI:NL:CBB:2019:319). Dat verweerder een brief heeft gestuurd met informatie over de uitgangspunten voor de vaststelling van het fosfaatrecht waarin de gronden van beide bedrijven in strijd met art. 23, vierde lid, van de Msw, waren opgeteld, maakt niet dat de vaststelling van het fosfaatrecht van appellante in strijd met het vertrouwensbeginsel is. Feitelijke beschikkingsmacht op de peildatum over de gronden van het later overgenomen bedrijf ten dele aangetoond. Geen geslaagd beroep op art. 1EP. CBB 23—06-2020, ECLI:NL:CBB:2020:413&lt;/p&gt;&lt;p&gt;in beginsel geldt de registratie van het dier op de peildatum als uitgangspunt, tenzij verweerder voldoende aannemelijk maakt dat de dieren niet onder de betreffende diercategorie vallen. Het College is van oordeel dat verweerder daarin is geslaagd. De dieren op de vier locaties met verschillende UBN-nummers worden immers, zoals verweerder samenvattend stelt, op de bedrijven aangevoerd met een gemiddelde leeftijd van drie weken en rond de leeftijd van zeven maanden geslacht. Van de 2015 vrouwelijke dieren die in 2015 op één van deze locaties hebben gestaan, hebben er slechts drie afgekalfd. Gelet hierop, alsmede op het gegeven dat op de andere twee locaties van appellante sprake was van een afkalfpercentage van 96% en 89% heeft verweerder voldoende aannemelijk gemaakt dat het jongvee tot 1 jaar op 2 juli 2015 op de vier genoemde locaties niet werd gehouden als melkvee, maar voor de vleesproductie. CBB 23-06-2020, ECLI:NL:CBB:2020:418&lt;/p&gt;&lt;p&gt;Fosfaatrechten worden toegekend aan bedrijven voor melkvee dat op 2 juli 2015 op het bedrijf wordt gehouden en staat geregistreerd. Het College is van oordeel dat appellant er in is geslaagd aan te tonen dat de I&amp;R registratie in casu niet de werkelijke situatie ten tijde van de peildatum weergeeft. Daarbij is in aanmerking genomen hetgeen appellant heeft aangevoerd omtrent het streven om met [naam 2] tot één bedrijf in de vorm van een commanditaire vennootschap te komen en wat met het oog daarop reeds was gerealiseerd, zoals het aangaan van een veterinaire eenheid, alsmede de inhoud van de - mede ter onderbouwing van dit alles - overgelegde vaststellingovereenkomst van februari 2016. CBB 30-06-2020, ECLI:NL:CBB:2020:421&lt;/p&gt;&lt;p&gt;Het bewijs dat appellant heeft geleverd, toont aan dat zijn bedrijf in 2015 kampte met een uitbraak van BVD. Van BVD is bekend dat het een negatieve invloed kan hebben op de melkproductie. De in 2015 opgetreden besmetting betekent dat de representativiteit van de melkproductie over 2015 niet langer als vanzelfsprekend kan worden aangenomen. Dat vormt hier aanleiding om voor de melkproductie uit te wijken naar een jaar waarvan de representativiteit niet (aantoonbaar) is aangetast. In dit geval is 2014, anders dan appellant betoogt, daarvoor het meest in aanmerking komende jaar. De melkproductie van 2014 is ontoereikend om de 5%-drempel te slechten. Dit is met een andere alternatieve peildatum in de periode vanaf de geboorte van de BVD-drager tot de peildatum niet anders. CBB 30-06-2020, ECLI:NL:CBB:2020:431&lt;/p&gt;&lt;p&gt;Startersregeling. Aan appellant is voor 2 juli 2015 geen omgevingsvergunning verleend voor het oprichten van een inrichting en door hem is evenmin een daartoe strekkende melding op grond van het Activiteitenbesluit gedaan. Daarmee voert appellant geen nieuw gestart bedrijf in de zin van art. 72 van het Uitvoeringsbesluit. CBB 30-06-2020, ECLI:NL:CBB:2020:433&lt;/p&gt;&lt;p&gt;In beroep heeft verweerder op grond van de knelgevallenregeling het fosfaatrecht van appellante verhoogd. Appellante vraagt een alternatieve peildatum in 1998 te hanteren. Weliswaar is vast komen te staan dat de veestapel van appellante in dat jaar is gevaccineerd met een vervuild vaccin, maar daarmee staat nog niet vast dat de vaccinatie heeft geleid tot het verlies van (bijna) de gehele veestapel. Daarvoor heeft appellante onvoldoende bewijs overgelegd. CBB 07-07-2020, ECLI:NL:CBB:2020:437&lt;/p&gt;&lt;p&gt;Biologische melkveehouders vallen onder het fosfaatrechtenstelsel. Appellante heeft niet geconcretiseerd op welke wijze het fosfaatrechtenstelsel in strijd komt met enige bepaling van de Verordeningen 834/2007 of 889/2008. Ook gelden geen hoge eisen voor de motivering van een beroepschrift, het moet wel een concrete beroepsgrond te bevatten. Algemeenheden als ‘‘het besluit is in strijd met één of meer algemene beginselen van behoorlijk bestuur’’ (CRvB 2 juli 2009 ECLI:NL:CRVB:2009:BJ2385) of ‘de beslissing komt in strijd met de algemene beginselen van behoorlijk bestuur en dan met name het zorgvuldigheidsbeginsel en het vertrouwensbeginsel’ (CRvB 27 december 2001, ECLI:NL:CRVB:2001:AN6967, AB 2002, 229) voldoen niet, omdat zij in wezen (nu een concrete feitelijke onderbouwing ontbreekt) in varianten betogen ‘‘dat het recht is geschonden’’. Op zich is het juist dat het fosfaatrechtenstelsel geldt voor melkveehouders die in Nederland boeren. Art. 107, eerste lid, van het Verdrag betreffende de werking van de Europese Unie (VWEU) verbiedt, kort gezegd, staatssteun, tenzij de verdragen dat wel toestaan. Art. 107, derde lid, sub c, van het VWEU staat onder voorwaarde staatssteun toe om de ontwikkeling van bepaalde vormen van economische bedrijvigheid of van bepaalde regionale economieën te vergemakkelijken. De Europese Commissie heeft met het Nederlandse fosfaatrechtenstelsel in haar staatssteunbeschikking van 19 december 2017 - C (2017) 8483 - ingestemd. Appellante heeft nagelaten om uit te leggen op welke manier de door het waterschap van 1 juli 2015 tot 1 oktober 2015 op haar percelen verrichte werkzaamheden voor de hoogte van haar fosfaatrecht van betekenis is. Appellante beschikt al vanaf 2009 over een stalcapaciteit voor 67 melkkoeien. Zij heeft zelf gesteld dat zij in het verleden die capaciteit niet ten volle kon benutten doordat zij onvoldoende landbouwgrond wist te verwerven. Appellante heeft geen bewijs bijgebracht dat zij in 2015 een pachtovereenkomst had voor 3,7 ha (extra) landbouwgrond. Met die 3,7 ha had appellante overigens, gelet op de verhouding tussen het aantal melkkoeien en de oppervlakte van haar landbouwgrond, tot niet meer dan 55 of 56 melkkoeien (en dus bij lange na niet de 67 die haar voor ogen staat) kunnen uitbreiden. CBB 14-07-2020, ECLI:NL:CBB:2020:446&lt;/p&gt;&lt;p&gt;Het College is met verweerder van oordeel dat appellante geen succesvol beroep kan doen op de knelgevallenregeling. Hoewel de bedrijfsvoering is geraakt voor de ziekte van [naam 2] , voldoet appellant niet aan de voorwaarde dat op 2 juli 2015 het reguliere fosfaatrecht minimaal 5% lager was als gevolg van deze bijzondere omstandigheid. Verweerder heeft in het vervangingsbesluit de gegevens op de peildatum van 2 juli 2015 vergeleken met de gegevens op de door appellante voorgestelde alternatieve peildatum van 30 januari 2012. Op basis van deze gegevens komt het fosfaatrecht op de alternatieve peildatum lager uit dan het berekende fosfaatrecht op 2 juli 2015. CBB 14-07-2020, ECLI:NL:CBB:2020:447&lt;/p&gt;&lt;p&gt;Aannemelijk is dat appellant op de peildatum de feitelijk houder was van de 75 in geschil zijnde dieren. Daarmee is appellant er in is geslaagd aan te tonen dat de I&amp;R registratie in dit geval niet de werkelijke situatie ten tijde van de peildatum weergeeft. Verweerder zal het referentieaantal van appellant opnieuw moeten vaststellen, met inachtneming met de 75 stuks jongvee. CBB 14-07-2020, ECLI:NL:CBB:2020:448&lt;/p&gt;&lt;p&gt;Voor het vaststellen van de fosfaatruimte is bepalend de oppervlakte landbouwgrond die op 15 mei 2015 tot het bedrijf behoort. Voor het toepassen van een andere peildatum dan 15 mei 2015 laat het Uitvoeringbesluit Meststoffenwet geen ruimte. Vaststaat dat appellante 15 mei 2015 nog niet over de hier van belang zijnde percelen grond beschikte. Appellante voldoet, zoals zij ook erkent, niet aan de voorwaarde van art. 72a van het Uitvoeringsbesluit. Appellante kan daarom aan deze bepaling geen rechten ontlenen. Anders dan appellante wenst, biedt de Msw geen mogelijkheid om bij het toekennen van fosfaatrechten uit te gaan van een door de melkveehouder zelf gekozen referentiedatum. De generieke korting wordt gedragen door iedere andere (niet-grondgebonden) melkveehouder. In zoverre is de last voor appellante niet individueel en bestaat – ongeacht de bedrijfseconomische gevolgen – in beginsel geen grond om een individuele en buitensporige last aan te nemen. Appellante heeft, al lag dat op haar weg, verder niet inzichtelijk gemaakt welke concrete last zij (anderszins) ondervindt en evenmin de gevolgen voor haar bedrijf geconcretiseerd. CBB 14-07-2020, ECLI:NL:CBB:2020:451&lt;/p&gt;&lt;p&gt;Op grond van art. 1, eerste lid, aanhef en onderdeel ll., onder 1, van de Msw wordt alleen de bij het bedrijf behorende landbouwgrond bij de vaststelling van de fosfaatruimte in aanmerking genomen. Nu de grond van het akkerbouwbedrijf ten tijde hier in geding niet tot het bedrijf van appellante behoorde, kan deze grond niet bij de vaststelling van de fosfaatruimte van appellante worden betrokken. Dat appellante voor het afzetten van de mest geen externe hulp hoefde in te schakelen omdat zij haar mest volledig kon afzetten op de grond van het akkerbouwbedrijf van de eenmanszaak doet daaraan niet af (vergelijk de uitspraak van het College van 8 oktober 2019, ECLI:NL:CBB:2019:472). De bepalingen van de Msw en de Uitvoeringsregeling bieden geen ruimte om bij de vaststelling van de fosfaatruimte en het fosfaatrecht aan te sluiten bij de, invoelbare, beleving van [naam 1] dat de twee bedrijven alleen op papier van elk elkaar gescheiden zijn, maar dat het in de dagelijkse praktijk om één groot bedrijf gaat. Aan de keuze van [naam 1] om twee gescheiden bedrijven te voeren kunnen gunstige en ongunstige rechtsgevolgen zijn verbonden. Zoals tijdens de zitting is toegelicht, heeft [naam 1] bij de overname van het akkerbedrijf gebruik gemaakt van de fiscale voordelen van de bedrijfsovernameregeling. Daarnaast heeft appellante in 2015 gebruik kunnen maken van de derogatie als bedoeld in art. 25c van de Uitvoeringsregeling Meststoffenwet. Dat deze keuze in het kader van het fosfaatrechtenstelsel voor appellante minder voordelig uitpakt, moet voor haar eigen rekening blijven. CBB 1407-2020, ECLI:NL:CBB:2020:455&lt;/p&gt;&lt;p&gt;Het College wil wel aannemen dat het fosfaatrechtenstelsel appellante financieel stevig raakt, maar dat is onvoldoende om aan te nemen dat sprake is van een individuele en buitensporige last. Zoals hiervoor is overwogen, draagt appellante zelf de risico’s die zijn verbonden aan haar investeringsbeslissingen en kan zij de nadelige gevolgen van een door haar genomen beslissing om uit te breiden in beginsel niet afwentelen. In wat appellante heeft aangevoerd, ziet het College geen aanleiding om hier van dat uitgangspunt af te wijken. Appellante heeft in de periode van 2013/2014 besloten tot uitbreiding en is in 2014 en 2015 flinke financiële verplichtingen aangegaan. Het late moment en het ontbreken van een dwingend motief, maken die investeringen, mede bezien in het licht van de afschaffing van het melkquotum en de maatregelen die in verband met die afschaffing te verwachten waren, naar het oordeel van het College niet navolgbaar. Het had voor appellante redelijkerwijs duidelijk moeten zijn dat een ongeremde groei van de melkveehouderij niet mogelijk was en dat in verband met die afschaffing maatregelen te verwachten waren. Reeds in 2013 is gewaarschuwd dat (dreigende) overschrijding van het fosfaatproductieplafond kon leiden tot productiebeperkende maatregelen, waaronder dierrechten. Ook daarna zijn nog verschillende soortgelijke waarschuwingen vanuit de markt en de overheid gevolgd. Appellante had daarom ten tijde van haar uitbreidingsplannen een zekere mate van voorzichtigheid kunnen en moeten betrachten en zich moeten realiseren dat de uitbreiding voor haar meer dan de gebruikelijke ondernemersrisico’s met zich zou brengen. CBB 14-07-2020, ECLI:NL:CBB:2020:456&lt;/p&gt;&lt;p&gt;De Msw laat niet de ruimte om de fosfaatproductie aan de hand van BEX te bepalen. De wetgever de BEX-methode uitdrukkelijk afgewezen (&lt;span class="italic"&gt;Kamerstukken II &lt;/span&gt;2015/16, 34 532, nr. 3, blz. 17). Het College verwijst in dit verband naar zijn uitspraken van 27 augustus 2019 (ECLI:NL:CBB:2019:371) en 26 november 2019 (ECLI:NL:CBB:2019:622). Appellante beschikte op 15 mei 2015 niet over de door haar verhuurde percelen 3 en 8 en deze grond blijft zodoende bij het vaststellen van de fosfaatruimte buiten beschouwing. Appellante beroept zich op de schending van de vertrouwelijkheid van de gegevens van een derde. De norm waarop appellante zich in dit verband beroept, strekt kennelijk niet tot de bescherming van haar belangen. Op grond van art. 8:69a van de Algemene wet bestuursrecht kan deze beroepsgrond niet leiden tot de vernietiging van het bestreden besluit. Het beroep van appellante op de uitspraken van 13 augustus 2019 (ECLI:NL:CBB:2019:341) en 3 september 2019 (ECLI:NL:CBB:2019:389) gaat niet op. Het ging in die zaken namelijk om incidentele verpachting, terwijl appellante samenwerkte met in het kader van de kringloopbouw en daarbij structureel grond verhuurde dan wel verruilde. De vergelijking gaat alleen al daarom niet op. Ook het niet meetellen van de in 2016 gekochte landbouwgrond, vormt geen (onaanvaardbare) inbreuk op het eigendomsrecht, reeds, omdat op het moment van de koop, maart 2016, het fosfaatrechtenstelsel niet alleen voorzienbaar was maar ook kenbaar. CBB 14-07-2020, ECLI:NL:CBB:2020:457&lt;/p&gt;&lt;p&gt;De beslissing om het melkveebedrijf te verplaatsen en daartoe de boerderij aan de [adres 2] te kopen en het melkveebedrijf daar uit te breiden tot een volwaardig melkveebedrijf, zijn ondernemersbeslissingen waaraan risico’s inherent zijn en waarvan appellante zelf de nadelige gevolgen draagt. Appellante had op het moment van de aankoop van de boerderij aan de [adres 2] op 28 augustus 2013 een zekere mate van voorzichtigheid moeten betrachten. Dat vanaf 2010 gericht onderzoek is gedaan naar verplaatsing, doet er niet aan af dat de beslissing wordt afgemeten naar de omstandigheden op 28 augustus 2013. Het College wil wel aannemen dat de bedrijfscontinuïteit van het melkveebedrijf op de locatie [adres 1] vanwege de geringe omvang ervan, de oude stal en de arbeidsintensieve manier van melken in het veld niet kon worden gewaarborgd en dat het melkveebedrijf onvoldoende perspectief bood voor toekomstige bedrijfsopvolging. Dat maakt de beslissing om te verplaatsen, gelet op het moment waarop die beslissing is genomen, de mate van uitbreiding met de daarmee gemoeide investeringen, niet navolgbaar. Appellante had zich moeten realiseren dat de beoogde verplaatsing en uitbreiding van 35 naar ten minste 65 melkkoeien en de daarmee gemoeide investeringen voor haar meer dan de gebruikelijke ondernemersrisico’s met zich zou brengen. CBB 21-07-2020, ECLI:NL:CBB:2020:474&lt;/p&gt;&lt;p&gt;Partijen zijn het er over eens dat de in 2015 opgetreden dierziekte alleen invloed had op de melkproductie van 2015 (en niet op de dieraantallen). Verweerder is terecht uitgegaan van de melkproductie in 2015. Knelgevallenregeling niet van toepassing op een op 2 juli 2015 niet gerealiseerde bedrijfsuitbreiding. Het bestreden besluit is ook niet in strijd met art. 1 EP. CBB 21-07-2020, ECLI:NL:CBB:2020:475&lt;/p&gt;&lt;p&gt;De knelgevallenregeling is juist toegepast door uit te gaan van het aantal in het I&amp;R- systeem geregistreerde dieren op de alternatieve peildatum van 1 mei 2015. Uit vaste jurisprudentie van het College volgt dat geen plaats is voor het betrekken van de op of na de peildatum nog niet gerealiseerde uitbreidingen. Verweerder heeft de fosfaatruimte juist vastgesteld en is terecht tot de conclusie gekomen dat het bedrijf van appellant niet grondgebonden is. Verweerder mag voor de bepaling van de tot het bedrijf behorende oppervlakte landbouwgrond in 2015 uitgaan van de Gecombineerde Opgave 2015. Appellant heeft geen bewijs geleverd dat zij, in weerwil van zijn andersluidende aangifte in de Gecombineerde Opgave 2015, op 15 mei 2015 de feitelijke beschikkingsmacht had over meer grond. Verweerder heeft eveneens terecht de forfaitaire excretienorm toegepast bij de vaststelling van de fosfaatruimte. Van strijd met het beginsel van reformatio in peius is geen sprake is, reeds nu het uiteindelijke (bij vervangingsbesluit II) vastgestelde aantal fosfaatrechten hoger is dan het aantal bij het primaire besluit, en bij het bestreden besluit gehandhaafde, vastgestelde aantal fosfaatrechten. Dat verweerder aanvankelijk, beslissend op het bezwaar van appellant bij vervangingsbesluit I, tot een voor appellant nog gunstiger aantal fosfaatrecht kwam, kan daar niet aan af doen nu vervangingsbesluit I innerlijk inconsistent was in de vaststelling van het aantal fosfaatrechten en verschillende rekenfouten bevatte, zodat het voor appellant kenbaar had moeten zijn dat het hier om een kennelijke verschrijving ging. Evenmin strijd met het vertrouwensbeginsel. Het bestreden besluit is niet in strijd met art. 1 van het EP. Nog daargelaten dat niet is vast komen te staan dat appellant de zorgstal daadwerkelijk heeft laten bouwen, dateert de verplichting tot investering die appellant stelt daarvoor te zijn aangegaan, van 3 december 2018. Op dat moment in de tijd was het fosfaatrechtenstelsel al van kracht. Dat appellant zich daarbij baseerde op de juistheid van vervangingsbesluit I kan daar, gezien het bovenstaande, niet aan afdoen. CBB 21-07-2020, ECLI:NL:CBB:2020:482&lt;/p&gt;&lt;p&gt;Appellante doet een beroep op de knelgevallenregeling gelet op het feit dat haar aannemer failliet is gegaan alvorens de bouw van de ligboxenstal gereed was, waardoor de uitbreiding tot stilstand is gekomen, in combinatie met het feit dat haar bedrijfshoofd arbeidsongeschikt is verklaard. Het College is met verweerder van oordeel dat appellante geen succesvol beroep kan doen op de knelgevallenregeling. Stagnatie in de groei ten gevolge van buitengewone omstandigheden, kan niet worden gecompenseerd. Voor het naast de arbeidsongeschiktheid tevens meenemen van de omstandigheid van een faillissement van de aannemer laat de knelgevallenregeling geen ruimte. Appellante heeft niet aannemelijk gemaakt dat het fosfaatrechtenstelsel een individuele en buitensporige last op haar legt. Gezien het moment in tijd waarop appellante de investeringen zijn gedaan, acht het College die beslissingen, mede bezien in het licht van de afschaffing van het melkquotum en de maatregelen die in verband met die afschaffing te verwachten waren niet navolgbaar. CBB 21-07-2020, ECLI:NL:CBB:2020:479&lt;/p&gt;&lt;p&gt;Nieuw gestart bedrijf. Verweerder heeft terecht geoordeeld dat appellante niet kan worden aangemerkt als nieuw gestart bedrijf in de zin van art. 72 van het Uitvoeringsbesluit, omdat zij niet voldoet aan de in het tweede lid, onder a, gestelde voorwaarde. Niet appellante, maar een rechtsvoorganger van appellante heeft de melding als bedoeld in art. 1.10 van het Activiteitenbesluit milieubeheer voor het houden van melkvee gedaan. In 2018 heeft appellante een melding Activiteitenbesluit milieubeheer gedaan in verband met de verandering van het bedrijf in 2012. Dat bevestigt dat geen sprake was van een nieuw gestart bedrijf. Dat appellante een lege locatie heeft overgenomen, doet daaraan niet af. Geen strijd met art. 1 van het EP. Geen individuele en buitensporige last. Onduidelijk of dieren legaal werden gehouden vanuit oogpunt van stikstofdepositie (enkel AERIUS-berekening overgelegd). Beslissing tot opbouw van het melkveebedrijf, gezien het moment in tijd (2012-2015), niet navolgbaar. CBB 21-07-2020, ECLI:NL:CBB:2020:484&lt;/p&gt;&lt;p&gt;Appellante draagt zelf de risico’s die zijn verbonden aan haar investeringsbeslissingen. De stelling dat het niet rendabel zou zijn de stal te vervangen zonder daarbij ook uit te breiden, heeft appellante niet onderbouwd. Dat niet gebleken is dat verweerder bij het in december 2014 verlenen van voormelde ‘Garantstelling Landbouw’ de (gevolgen) van de (na afschaffing van het melkquotum) te verwachten productiebeperkende maatregelen heeft meegewogen, leidt niet tot een ander oordeel. CBB 21-07-2020, ECLI:NL:CBB:2020:483&lt;/p&gt;&lt;p&gt;Het College wil best aannemen dat de stal uit 1974, zoals appellant ter zitting heeft toegelicht, moest worden vervangen en dat in zoverre sprake was van een bedrijfseconomische noodzaak tot een uitbreiding. Dat appellant echter in 2011 een sterk verouderde (volledig afgeschreven) stal heeft aangekocht is een ondernemersrisico dat hij heeft aanvaard. Door het ontbreken van (voldoende) reservering voor de vervanging van de stal, moest de nieuwe stal volledig gefinancierd worden met geleend geld (vergelijk de uitspraak van 10 december 2019, ECLI:NL:CBB:2019:264). Ook is relevant dat appellant relatief laat (in 2014) de uitbreiding van de stal in gang heeft gezet. Eind 2014 heeft hij een banklening voor het bekostigen van de bouw van de nieuwe stal gekregen. Voor die bouw verkreeg hij in april 2015 een omgevingsvergunning en de bouw is in op 1 juli 2015 afgerond. Dat appellant al eerder de benodigde vergunning had aangevraagd, maar deze door bezwaren van omwonenden pas laat is verleend, komt, zoals het College al eerder heeft overwogen, voor zijn rekening en risico (ECLI:NL:CBB:2019:355). Dat appellant zijn uitbreidingsplannen, mede bezien in het licht van de afschaffing van het melkquotum en de maatregelen die in dit verband te verwachten waren (zie de uitspraak van 23 juli 2019, onder 6.7.5.4) heeft doorgezet, is niet navolgbaar. CBB 21-07-2020, ECLI:NL:CBB:2020:478&lt;/p&gt;&lt;p&gt;Veehandelaar levert zowel aan bedrijven in Nederland als voor de export. In Nederland levert appellante niet aan melkveehouderijen. Een dier blijft ten minste 21 dagen op het bedrijf voordat het wordt doorverkocht. Daardoor fluctueert het aantal op het bedrijf aanwezige dieren. De ‘aard van het bedrijf’ valt niet onder de in de knelgevallenregeling genoemde oorzaken van een lager uitvallend fosfaatrecht. Appellante heeft niet aannemelijk gemaakt dat zij een individuele en buitensporige last draagt. Verweerder heeft uitdrukkelijk en bij herhaling aangegeven dat appellante alleen verantwoordelijkheid draagt voor de categorie-indeling van haar vee op basis van de geschiedenis en het doel waarvoor appellante de koe verkoopt. Als daarna het doel wijzigt, heeft dat dus geen invloed op de door appellante gehanteerde categorie-indeling. Dat maakt het voor appellante mogelijk om haar vee in de juiste categorie in te delen. CBB 21-07-2020, ECLI:NL:CBB:2020:480&lt;/p&gt;&lt;p&gt;Kostenveroordeling na gegrondverklaring bezwaar. CBB 28-07-2020, ECLI:NL:CBB:2020:499&lt;/p&gt;&lt;p&gt;Beroep op de knelgevallenregeling slaagt niet. Er is in dit geval geen sprake is van een nieuw gestart bedrijf. Op de locatie was namelijk eerder een melkveehouderij gevestigd en appellante heeft voor de exploitatie van haar bedrijf gebruik gemaakt van de voor die locatie bestaande vergunning. Die vergunning stond niet op haar naam. Dat de vergunning, zoals appellante heeft aangevoerd, zakelijke werking heeft, maakt dat niet anders. Zij heeft de vergunning niet zelf aangevraagd. CBB 30-06-2020, ECLI:NL:CBB:2020:432&lt;/p&gt;&lt;h4&gt;Gezondheid&lt;/h4&gt;&lt;p&gt;OBM voor geitenhouderij geweigerd, omdat er vanwege gezondheidsrisico een milieueffectrapport moest worden gemaakt. Weliswaar verbetert op een aantal punten de milieusituatie, maar dat op het gebied van de volksgezondheid sprake is van een verslechtering is niet bestreden. Betoog dat aanvraag ex tunc moet worden beoordeeld, naar het moment dat er nog geen geitenmoratorium bestond, is niet onderbouwd en miskent dat de vergunning niet vanwege strijd met Verordening ruimte is geweigerd. Voor honorering beroep op het vertrouwensbeginsel is geen plaats, omdat niet aannemelijk is gemaakt dat door bij de besluitvorming betrokken functionarissen uitlatingen zijn gedaan die redelijkerwijs de indruk hebben gewekt dat de omgevingsvergunning zou worden verleend. Rechtbank Oost-Brabant 11-05-2020, ECLI:NL:RBOBR:2020:2576&lt;/p&gt;&lt;h4&gt;Percelen&lt;/h4&gt;&lt;p&gt;er beoordeling ligt voor of de door appellant gebruikte bemonsteringsmethode eraan in de weg staat om 2,77 ha grasland (percelen 18 en 19) aan te merken als fosfaatarm/-fixerend. Het College is van oordeel dat deze vraag bevestigend moet worden beantwoord. Vast is komen te staan dat appellant de betreffende percelen niet volgens de in voormelde bijlage C voorgeschreven gestratificeerde aselecte steekproefmethode heeft bemonsterd. Aan de voorwaarden uit art. 33 van de Uitvoeringsregeling wordt dus niet voldaan. Dit betekent dat nu appellant een andere dan de in bijlage C voorgeschreven bemonsteringsmethode heeft gebruikt, onvoldoende is komen vast te staan dat de werkelijke fosfaattoestand van de bodem van de percelen 18 en 19 fosfaatarm/-fixerend was. Verweerder heeft de percelen terecht ingedeeld in de categorie laag en de fosfaatruimte in 2015 juist vastgesteld. CBB 23-06-2020, ECLI:NL:CBB:2020:416&lt;/p&gt;&lt;h4&gt;RAV&lt;/h4&gt;&lt;p&gt;Bijlage 1 bij de Regeling ammoniak en veehouderij (Rav) is aangepast: nieuwe stalsystemen en nieuwe emissiefactoren. &lt;span class="italic"&gt;Stcrt. &lt;/span&gt;2020, nr. 33503.&lt;/p&gt;&lt;h4&gt;Mestbeleid&lt;/h4&gt;&lt;p&gt;Aan de Eerste Kamer zijn twee jaarlijkse rapportages over het mestbeleid, mede in relatie tot de derogatie. Het gaat om: Het rapport ‘Landbouwpraktijk en waterkwaliteit op landbouwbedrijven aangemeld voor derogatie 2018’, door het Rijksinstituut voor Volksgezondheid en Milieu (RIVM) en Wageningen Economic Research en de «Rapportage Nederlands Mestbeleid 2019», door de Rijksdienst voor Ondernemend Nederland (RVO.nl) en de Nederlandse Voedsel- en Warenautoriteit (NVWA). Met deze stukken wordt invulling gegeven aan de rapportageverplichtingen uit de derogatiebeschikking voor het jaar 2019 (nr. 2018-820 EU) en de staatssteunbeschikking van het fosfaatrechtenstelsel (SA.46349 (2017/N)). &lt;span class="italic"&gt;Kamerstukken I &lt;/span&gt;2019/20, 33037, nr. S.&lt;/p&gt;&lt;h4&gt;Vergunning&lt;/h4&gt;&lt;p&gt;Omgevingsvergunning verleend voor het veranderen van de inrichting in Halle door onder meer het realiseren van een rolgaasdeur in de zuidgevel van de stal. [appellante sub 2] exploiteert op het perceel een pluimveehouderij. Hij heeft een aanvraag gedaan om een omgevingsvergunning in verband met afwijkingen van de vergunning voor zijn inrichting. [partij] woont aan de [locatie 2] in Halle. Tegenover zijn perceel is de inrichting van [appellante sub 2] gelegen. [partij] ervaart overlast van de inrichting van [appellante sub 2] in de vorm van stof- en geuremissie. [partij] vreest dat via de rolgaasdeur overlast ontstaat door het afdraaien van de mestband. Beroep ongegrond. ABRvS 01-07-2020, ECLI:NL:RVS:2020:1526&lt;/p&gt;&lt;p&gt;Deze zaak gaat over een handhavingsbesluit tegen een veehouderij. De veehouderij heeft het bedrijf niet in werking conform de verleende vergunning uit 2014 en probeert een nieuwe vergunning te krijgen. Omwonenden hebben verzocht om handhaving. Met de omgevingsvergunning van 2014 heeft verzoekster niet een recht op het veroorzaken van een bepaalde geurbelasting gekregen, maar het recht om het bedrijf in werking te hebben conform de vergunning, met de daarin genoemde dieraantallen, stallen en stalsystemen. In de omgevingsvergunning van 2014 zijn de milieugevolgen van die werking onderzocht. Het valt op voorhand niet uit te sluiten dat bij een andere indeling of gebruik van de stallen de geurbelasting weliswaar hetzelfde blijft, maar andere milieugevolgen (zoals geluid, ammoniak of endotoxinenuitstoot) of natuurgevolgen (stikstofdepositie) veranderen. Daarom is de voorzieningenrechter van oordeel dat het niet onevenredig is om nu een last onder dwangsom op te leggen voor de eerste overtreding. De voorzieningenrechter neemt hierbij in aanmerking dat de stallen 3 en 4 al in 2014 hadden moeten zijn aangesloten op de luchtwasser. Kennelijk is er ook een luchtwasser gekocht en niet valt in te zien waarom die niet kan worden aangesloten als verzoekster in beide stallen dieren wil houden. Het is nu nog niet te voorspellen hoe lang de vergunning trajecten voor de omgevingsvergunning milieu en de vergunning op basis van art. 2.7 van de Wet natuurbescherming gaan duren. Mede gelet op de forse geurbelasting die de inrichting veroorzaakt, ziet de voorzieningenrechter geen aanleiding voor een ordemaatregel. Rechtbank Oost-Brabant 06-07-2020, ECLI:NL:RBOBR:2020:3376&lt;/p&gt;&lt;h4&gt;Brabant&lt;/h4&gt;&lt;p&gt;In geschil tussen ZLTO en de provincie Noord-Brabant gaat de Rechtbank Den Haag in een uitvoerige uitspraak in op de rechtmatigheid van de versnelde invoering van aangescherpte emissie-eisen voor veehouderijen in Brabant. Deze zaak is gevoegd met die van de Producentenorganisatie Varkenshouderij (POV). Ten opzichte van de Verordening Stikstof en Natura 2000 Noord-Brabant 2013 respectievelijk de op 1 januari 2017 in werking getreden Verordening natuurbescherming leidden de vaststelling van de Tweede en Derde Wijzigingsverordening Verordening natuurbescherming Noord-Brabant tot de volgende wijzigingen: I. ‘Intern salderen’ binnen een bedrijf is niet langer toegestaan. Dit betekent dat op dierplaatsniveau moet worden voldaan aan de emissiereducerende eisen opgenomen in bijlage 2 bij de Verordening natuurbescherming in plaats van op bedrijfsniveau; II. Uiterlijk op 1 januari 2020 of onder voorwaarden uiterlijk op 1 januari 2022 moeten verouderde stallen (huisvestingssystemen van 15 jaar of ouder; bij rundvee huisvestingssystemen van 20 jaar of ouder) voldoen aan de emissiereducerende eisen opgenomen in bijlage 2 bij de Verordening natuurbescherming; III. De emissiereducerende eisen zelf (opgenomen in bijlage 2 bij de Verordening natuurbescherming) zijn gewijzigd door vaststelling van de Derde Wijzigingsverordening Verordening natuurbescherming Noord-Brabant. De tussenuitspraak luidt – kort samengevat: De aangescherpte emissie eisen in de artikelen 2.66 en 2.67 IOV zijn noodzakelijke maatregelen in de zin van art 2.4 lid 3 Wnb, zodat de kritiek over het ontbreken van een wettelijke basis niet opgaat. Deze maatregelen kunnen op regelniveau de art 1 EP toets doorstaan. De keuze van de Provincie voor een generieke aanpak kan echter veehouders die een zeer hoge investering moeten doen, die geen of een beperkte milieuwinst oplevert voor een Natura 2000-gebied, onevenredig zwaar treffen. Voor zover deze specifieke veehouders geen beroep kunnen doen op de provinciale of landelijke compensatieregelingen en ook niet op de hardheidsclausule, kan op individueel niveau sprake zijn van een buitensporige last. Dat moet in de zaken van de individuele veehouders nog worden beoordeeld. De rechtbank wenst echter eerst van partijen te vernemen of en zo ja hoe zij verder wensen te procederen nu in het Coalitieakkoord is aangekondigd dat de nu door de rechtbank getoetste maatregelen zullen worden gewijzigd. Partijen moeten daarbij aanduiden welk belang zij hebben bij de verdere beoordeling. Rechtbank Den Haag 15-07-2020, ECLI:NL:RBDHA:2020:6375&lt;/p&gt;&lt;h4&gt;Derogatie&lt;/h4&gt;&lt;p&gt;In een brief heeft de minister van LNV de Tweede Kamer geïnformeerd over de nieuwe derogatie Nitraatrichtlijn. De verlengingsbeschikking komt in grote lijnen overeen met de derogatiebeschikking die gold tot en met 31 december 2019. De gebruiksnorm voor boeren die gebruikmaken van derogatie blijft ongewijzigd: bedrijven met minimaal 80% grasland mogen tot 230 kilogram stikstof uit dierlijke mest per hectare per jaar gebruiken in het centrale en zuidelijke zandgebied en in het lössgebied en tot 250 kilogram in andere delen van Nederland. Ook blijft gelden dat derogatiebedrijven alleen graasdiermest mogen gebruiken en geen fosfaatkunstmest. Uiteraard moeten derogatiebedrijven zich onverkort houden aan de gebruiksnormen voor fosfaat en totaalstikstof zoals deze zijn vastgelegd in de Meststoffenwet. De vergunningplicht zoals deze is in ingevoerd met de derogatie voor 2018 en 2019 blijft bestaan. De kosten voor deelname aan derogatie en voor monitoring blijven in 2020 en 2021 ongewijzigd ten opzichte van 2019. Ingeval van een vastgestelde overtreding van derogatievoorschriften en intrekking van de vergunning, blijft gelden dat boeren in het volgende kalenderjaar worden uitgesloten van derogatie. Ook de voorwaarde voor het aanleveren van een mineralenadministratie voor 31 maart blijft bestaan, zodat kan worden nagegaan of aan alle voorschriften is voldaan. Via de geautomatiseerde systemen die boeren gebruiken wordt hieraan reeds invulling gegeven. Daarnaast blijft de korting op de stikstofgebruiksnorm van 50 kg per hectare gelden in geval van graslandvernieuwing en dit geldt ook voor de korting op de stikstofgebruiksnorm van 65 kg per hectare als gras gescheurd wordt voor maïs op zand en lössgronden. Er zijn wel enkele aanvullende voorwaarden: o.a. verbetering van de naleving van de mestregelgeving, de sleepvoetbemester op klei- en veengronden alleen gebruiken wanneer de buitentemperatuur 20 °C of lager is. (&lt;span class="italic"&gt;Kamerstukken II &lt;/span&gt;2019/20, 33037, nr. 369). Zie Uitvoeringsbesluit (EU) 2020/1073 van de Commissie van 17 juli 2020 tot verlening van een door Nederland gevraagde derogatie op grond van Richtlijn 91/676/EEG van de Raad inzake de bescherming van water tegen verontreiniging door nitraten uit agrarische bronnen.&lt;/p&gt;&lt;h4&gt;Geurhinder&lt;/h4&gt;&lt;p&gt;Onrechtmatige geurhinder. Het hof oordeelt dat de varkenshouder onrechtmatig handelt als de geurbelasting op adressen van de omwonenden hoger is dan volgens de verleende vergunningen is toegestaan. Dat is in het verleden een paar keer zo geweest. Dat betekent dat de varkenshouder jegens bewoners van drie adressen schadeplichtig is. Hof Arnhem-Leeuwarden 21-07-2020, ECLI:NL:GHARL:2020:5772&lt;/p&gt;&lt;p&gt;Tussenuitspraak. Extra geurhinder mestverwerker in overbelaste situatie. Het bestreden besluit laat een mestverwerkingsinstallatie toe bij een varkenshouderij bij de dorpskern van Asten. Door de varkenshouderij is al sprake van een overbelaste situatie. De mestverwerkingsinstallatie voegt hier extra geurhinder aan toe. Mag dat? De rechtbank heeft de Stichting advisering bestuursrechtspraak de kwestie met spoed laten onderzoeken. De StAB heeft aangegeven dat wordt voldaan aan de richt- en grenswaarden in art. 13, vierde lid van de provinciale beleidsregel voor geurhinder. Verweerder moet echter nog motiveren of er in dit geval reden is om af te wijken van deze beleidsregel. Daarom doet de rechtbank een tussenuitspraak. Daarom wordt ook de omgevingsvergunning geschorst. De StAB heeft uitgerekend dat de geurhinder van de mestverwerkingsinstallatie gelijk staat aan het houden van 30 zeugen en 101 gespeende biggen. Vergunninghouder houdt al 100 zeugen minder met het oog op een mogelijke sanering. Daarom bepaalt de rechtbank dat de schorsing vervalt als vergunninghouder tot de einduitspraak 100 zeugen minder houdt. Rechtbank Oost-Brabant 13-07-2020, ECLI:NL:RBOBR:2020:3501&lt;/p&gt;&lt;h2&gt;Fiscaal recht&lt;/h2&gt;&lt;h4&gt;Overdrachtsbelasting&lt;/h4&gt;&lt;p&gt;De omliggende agrarische gronden zijn geen aanhorigheden die tot de woning behoren. Uitgaande van de verkeersopvattingen is het perceel met de woning niet te beschouwen als één geheel. Het tarief van 2% aan overdrachtsbelasting is daarop niet van toepassing. Rechtbank Noord-Nederland 20-1-2016, ECLI:NL:RBNNE:2016:5853&lt;/p&gt;&lt;h4&gt;Energie-investeringsaftrek&lt;/h4&gt;&lt;p&gt;Aanschaf van een klimaatcomputer voor aardbeienteelt onder glas. Naar het oordeel van het College heeft verweerder op goede gronden geweigerd om de door appellante gevraagde EIA-verklaring af te geven. Verweerder gaat terecht uit van uitbreiding van een bestaand proces, waarbij het uitbreidingsgedeelte op grond van art. 2, vierde lid, van de Bijlage als een nieuw proces wordt aangemerkt. Bij de dan geldende referentie is geen sprake van de vereiste energiebesparing. CBB 30-06-2020, ECLI:NL:CBB:2020:422&lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;Zie voor de agenda van de videoconferentie voor landbouw- en visserijministers van de EU van 29 juni te Brussel &lt;span class="italic"&gt;Kamerstukken II &lt;/span&gt;2019/20, 21501-32, nr. 1236. O.a. voortgangsrapportage van de GLB-onderhandelingen, de Van-boer-tot-bordstrategie. Verder wordt meegedeeld dat met de provincies en waterschappen overeenstemming is bereikt over de hoofdlijnen voor de Nederlandse invulling van het plattelandsontwikkelingsprogramma (POP) tijdens de transitieperiode van het GLB. Daarbij is de inzet om het huidige POP grotendeels ongewijzigd voort te zetten, maar daarin wel te focussen en te intensiveren op de actuele uitdagingen klimaat, kringlooplandbouw, biodiversiteit, bodem en stikstof. Een verslag van de Landbouwraad van 8 juni vindt men in nr. 1235.&lt;/p&gt;&lt;p&gt;Een verslag van de video-Landbouwraad van mei 2020 is te vinden in &lt;span class="italic"&gt;Kamerstukken II &lt;/span&gt;2019/20, 21501-32, nr. 1234. Over de besluitvorming nieuw GLB valt het volgende te melden. Bij de presentatie van de voorstellen voor het nieuwe GLB (2021–2027) in juni 2018 werd als tijdpad voorzien dat het nieuwe GLB van kracht zou worden per 1 januari 2021. De COVID-19-crisis vertraagt de GLB-besluitvorming in zowel de Raad als het Europees Parlement. De vergaderingen die doorgang vinden staan grotendeels in het teken van COVID-19. Op dit moment, onderhandelen beide instituties nog over hun standpunt in eerste lezing. De verwachting is dat het vaststellen door de Raad van de algemene oriëntaties over de drie GLB-verordeningen niet eerder zal plaatsvinden dan nadat de Europese Raad een besluit over het Meerjarig Financieel Kader heeft genomen. Inmiddels heeft de Europese Commissie vanwege COVID-19 op 27 mei een aangepast MFK-voorstel gepubliceerd. Vanaf het moment dat een besluit over het MFK valt, zijn de landbouwministers in de positie de algemene oriëntaties van de drie GLB-verordeningen vast te stellen. Ingeval ook het Europees Parlement haar eerste lezing zal hebben vastgesteld, kunnen de politieke trilogen starten. Signalen uit het Europees Parlement zijn dat een EP-besluit over haar standpunt niet eerder dan oktober dit jaar zal plaatsvinden. De politieke trilogen kunnen in dit scenario niet eerder dan eind 2020 starten en zullen tot in 2021 doorlopen. Vanwege COVID-19 blijft het maken van inschattingen over de verschillende besluitvormingsprocessen echter onzeker. Na het bereiken van een politiek akkoord in de triloog in de loop van 2021, presenteert de Europese Commissie voorstellen voor gedelegeerde en uitvoeringshandelingen, de zogenaamde secundaire wetgeving. Over de uitvoeringshandelingen besluit de Raad, over de gedelegeerde handelingen besluiten de Raad en het Europees Parlement gezamenlijk. Naar verwachting zullen besluiten over de secundaire wetgeving niet eerder dan in het najaar van 2021 kunnen worden genomen. De drie GLB-verordeningen en het pakket secundaire wetgeving zijn vervolgens de basis voor de lidstaten om hun Nationale Strategische Plannen op te stellen en deze, in dit scenario eind 2021–begin 2022 in te dienen bij de Europese Commissie. Voor de goedkeuring is een termijn van 8 maanden voorzien, wat idealiter betekent dat de plannen in de loop van 2022 worden goedgekeurd. Zodra die goedkeuring door de Europese Commissie een feit is, zijn alle in het besluitvormingsproces noodzakelijke stappen gezet om het nieuwe GLB vanaf 1 januari 2023 van kracht te laten worden.&lt;/p&gt;&lt;h2&gt;Diversen&lt;/h2&gt;&lt;h4&gt;Koop&lt;/h4&gt;&lt;p&gt;Koop agrarische percelen. Maatstaf voor beoordeling van de vraag of koopovereenkomst tot stand gekomen. Na toetsing wordt geconcludeerd dat geen koopovereenkomst tot stand is gekomen. Ook geen schadeplichtigheid op grond van afgebroken onderhandelingen. Afwijzing grieven en bekrachtiging bestreden vonnis. Hof Arnhem-Leeuwarden 23-06-2020, ECLI:NL:GHARL:2020:4797&lt;/p&gt;&lt;h4&gt;Verzekering&lt;/h4&gt;&lt;p&gt;Milieuschade- en bedrijfsaansprakelijkheidsverzekering. Asbest. Agrarisch bedrijf. Verontreiniging bodem door loslaten asbestdeeltjes van dakplaten op stallen. Onzeker voorval. Verontreiniging door emissie. Uitleg polisvoorwaarden. Geen eigen gebrek door fout in materiaalkeuze. Van buiten komend onheil. Verwijderen en vervangen dakplaten geen bereddingskosten. Hof Den Bosch 14-07-2020, ECLI:NL:GHSHE:2020:2175&lt;/p&gt;&lt;p&gt;Een gedeelte van een varkensstal stort in tijdens een noodweer. Is de schade veroorzaakt door de storm of door de gebrekkige staat van de constructie van de stal? Toepassing van de leer van de dominant cause. De verzekering (NN) hoeft niet te betalen. Rechtbank Den Haag, 15-07-2020, ECLI:NL:RBDHA:2020:6439&lt;/p&gt;</content><legacyfootnotes/><footnotes><footnote/></footnotes><auteurs/><published>2020-08-25 09:47:09</published><modified>2020-08-26 09:57:08</modified><editiondate>2020-08-25</editiondate><htmlpath>https://denhollander.info/artikel/16300</htmlpath></article>
</articles></edition>
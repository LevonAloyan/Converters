<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1991</searchword><id>6816</id><udhid>UDH:TvAR/6816</udhid><titel>'J. Langes te Ter Apel / Burgemeester en Wethouders van Vlagtwedde' (TvAR 1991/4460)</titel><searchwords><searchword>TvAR 3/1991</searchword><searchword>TvAR 1991/4460</searchword><searchword>UDH:TvAR/6816</searchword></searchwords><attachments><attachment><name>1991_nr 3_Rechtspraak_4460.pdf</name><extention>pdf</extention><url>https://denhollander.info/download/6535/ci</url></attachment></attachments><inleiding>Hinderwet, art. 2, Wet op de&#13;
Raad van State, art. 107&#13;
Toepasselijke categorie II van de brochure&#13;
Veehouderij en Hinderwet wordt met 20%&#13;
overschreden; schorsing beschikking vergunningverlening. </inleiding><content>Afd. geschillen van bestuur, 6 april 1990&#13;
(dr. G.H. Veringa)&#13;
Beschikking van de Voorzitter van de Afdeling&#13;
voor de geschillen van bestuur van de&#13;
Raad van State op het verzoek om toepassing van artikel 107 van de Wet op de Raad van&#13;
State in het geschil tussen:&#13;
J. Langes te Ter Apel (verzoeker)&#13;
en&#13;
Burgemeester en Wethouders van Vlagtwedde&#13;
(verweerders).&#13;
Verweerders hebben bij beschikking van&#13;
3 oktober 1989, no. 16, aan T. van der&#13;
Woude te Twijzel een vergunning onder&#13;
voorschriften ingevolge de Hinderwet&#13;
verleend ten behoeve van het uitbreiden&#13;
van een mestkuikenbedrijf met een zesde&#13;
schuur voor circa 30.000 mestkuikens op&#13;
het perceel, kadastraal bekend gemeente&#13;
Vlagt-wedde, sectie I, nos. 263.0 en 2631,&#13;
plaatselijk aangeduid Kloosterveenweg 169&#13;
te Ter Apel. De beschikking van verweerders&#13;
is aan deze uitspraak gehecht.&#13;
Tegen deze beschikking heeft verzoeker&#13;
bij schrijven van 8 november 1989 beroep&#13;
ingesteld.&#13;
Daarnaast heeft hij bij schrijven van dezelfde&#13;
datum verzocht de beschikking van&#13;
verweerders van 3 oktober 1989 te schorsen.&#13;
Het verzoekschrift is aan deze uitspraak gehecht.&#13;
Bij het verhoor, bedoeld in art. 108 van de&#13;
Wet op de Raad van State, op 25 januari 1990&#13;
hebben verzoeker, in persoon en vertegenwoordigd&#13;
door mr. A.J.J. Belt, en verweerders,&#13;
vertegenwoordigd door W.H. Spithorst&#13;
en K. Jansen, hun standpunten nader toegelicht.&#13;
Voorts is T. van der Woude verschenen.&#13;
In rechte:&#13;
Ingevolge art. 107, eerste lid, van de Wet op&#13;
de Raad van State dient te worden nagegaan&#13;
of de uitvoering van het besluit van verweerders&#13;
voor verzoeker een onevenredig&#13;
nadeel met zich zou brengen in verhouding&#13;
tot het dooreen onmiddellijke uitvoering van&#13;
bedoeld besluit te dienen belang. Voor zover&#13;
deze toetsing meebrengt dat het geschil in de&#13;
bodemprocedure wordt beoordeeld, heeft&#13;
het oordeel van de Voorzitter daaromtrent&#13;
een voorlopig karakter en is dat niet bindend&#13;
in die procedure.&#13;
Verweerders hebben bij de bestreden beschikking&#13;
aan T. van der Woude een vergunning&#13;
ingevolge de Hinderwet verleend ten&#13;
behoeve van het uitbreiden van zijn mestkuikenbedrijf,&#13;
bestaande uit vijf schuren en&#13;
in totaal 150 000 mestkuikens, met een zesde&#13;
schuur voor circa 30 000 mestkuikens.&#13;
Ten aanzien van de ontvankelijkheid van&#13;
verzoeker overweegt de Voorzitter als volgt.&#13;
Ingevolge art. 44, tweede lid, aanhef en onder&#13;
c, van de Wet algemene bepalingen milieuhygiëne&#13;
kan tegen een beschikking als hier in&#13;
geding beroep worden ingesteld door degenen&#13;
die overeenkomstig de art. 20, 21, 22,&#13;
tweede lid, of artikel 28, eerste lid, onder c,&#13;
bezwaren hebben ingebracht.&#13;
Uit de stukken blijkt, dat verzoeker bij&#13;
schrijven van 26 juli 1989 op grond van&#13;
art. 20 van de Wet algemene bepalingen milieuhygiëne&#13;
bezwaren heeft ingebracht tegen&#13;
het geven van de aangevraagde beschikking.&#13;
Verzoeker heeft echter geen gebruik gemaakt&#13;
van de mogelijkheid om op grond van&#13;
art. 28, eerste lid, onder b, van de Wet algemene&#13;
bepalingen milieuhygiëne bezwaren in&#13;
te dienen tegen het ontwerp van de beschikking.&#13;
Gezien de tekst van art. 44 van de Wet&#13;
algemene bepalingen milieuhygiëne impliceert&#13;
zulks, anders dan verweerders en T. van&#13;
derWoude hebben gesteld, niet dat verzoeker&#13;
door de Afdeling niet in zijn beroep zal kunnen&#13;
worden ontvangen.&#13;
Verzoeker, die vreest voor een toename&#13;
van de overlast van de inrichting, heeft onder&#13;
verwijzing naar de afstandsnormen van de&#13;
brochure Veehouderij en Hinderwet betoogd,&#13;
dat de gevraagde vergunning ten onrechte&#13;
is verleend.&#13;
Verweerders hebben zich blijkens de bestreden&#13;
beschikking op het standpunt gesteld,&#13;
dat de omgeving van de inrichting dient&#13;
te worden gerangschikt onder categorie III&#13;
van de brochure Veehouderij en Hinderwet.&#13;
Voorts zijn zij ervan uitgegaan, dat de afstand&#13;
van de onderwerpelij ke inrichting tot de&#13;
dichtstbijzijnde woningen van derden, de&#13;
lintbebouwing langs de Kloosterveenweg te&#13;
Ter Apel, circa 230 meter bedraagt.&#13;
Vooropgesteld moet worden, dat het aanvaardbaar&#13;
is, dat verweerders bij de beoordeling&#13;
van de gevraagde vergunning de brochure&#13;
Veehouderij en Hinderwet hebben&#13;
betrokken. Naar het oordeel van de Voorzitter,&#13;
dat mede is gebaseerd op het ter zake&#13;
ingewonnen ambstbericht van de Adviseur&#13;
Beroepen Milieubeheer, dient de omgeving&#13;
van de inrichting, gezien de aard van de&#13;
bebouwing, te worden gerangschikt onder categorie II van de brochure Veehouderij en&#13;
Hinderwet.&#13;
Ingevolge de bij de brochure Veehouderij&#13;
en Hinderwet behorende afstandsgrafiek&#13;
voor nieuwe vestigingen of uitbreidingen&#13;
van inrichtingen dient bij een aantal van 1800&#13;
mestvarkenseenheden, waarmede het aantal&#13;
van 180 000 mestkuikens volgens de brochure&#13;
wordt gelijkgesteld, een afstand van&#13;
circa 275 meter tot de dichtstbijzijnde woningen&#13;
van derden in acht te worden genomen.&#13;
Gezien het vorenstaande is de Voorzitter&#13;
van oordeel, dat toepassing van de&#13;
brochure Veehouderij en Hinderwet zich verzet&#13;
tegen het verlenen van de gevraagde&#13;
vergunning.&#13;
Er dient dan ook terdege rekening mee te&#13;
worden gehouden dat de Afdeling te zijner&#13;
tijd de bestreden beschikking in beroep zal&#13;
vernietigen.&#13;
Hetgeen van de zijde van verweerders en&#13;
T. van der Woude is aangevoerd vermag&#13;
hieraan niet af te doen.&#13;
Gelet op het vorenoverwogene moet bij&#13;
afweging van de betrokken belangen worden&#13;
geoordeeld, dat ten aanzien van verzoeker&#13;
sprake is van onevenredig nadeel als bedoeld&#13;
in art. 107 van de Wet op de Raad van State.&#13;
Het verzoek om toepassing van dit wetsartikel&#13;
komt dan ook voor inwilliging in aanmerking.</content><legacyfootnotes/><footnotes><footnote/></footnotes><auteurs>dr. G.H. Veringa</auteurs><published>1991-03-01 00:00:00</published><modified>1991-03-01 00:00:00</modified><editiondate>1991-03-01</editiondate><htmlpath>https://denhollander.info/artikel/6816</htmlpath></article>
</articles></edition>
<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2008</searchword><id>6765</id><udhid>UDH:TvAR/6765</udhid><titel>'Stott / Staat' (TvAR 2008/5433)</titel><searchwords><searchword>TvAR 5/2008</searchword><searchword>TvAR 2008/5433</searchword><searchword>UDH:TvAR/6765</searchword></searchwords><attachments><attachment><name>TAR 2008_5 Rechtspraak1.pdf</name><extention>pdf</extention><url>https://denhollander.info/download/6491/ci</url></attachment></attachments><inleiding>Pacht&#13;
5433&#13;
Pachtkamer Hof Arnhem, 25 maart 2008, rolnummer&#13;
2007/660 P&#13;
Stott / Staat)&#13;
mrs. Valk, Van Dijk en Van Daalen en de raden baron Van&#13;
Verschuer en ir. Roelofsen)&#13;
Schadevergoeding. Persoonlijk gebruik.&#13;
BW, art. 7:347, 7:355, 7:363, 7:419]&#13;
Pachtster vordert schadevergoeding wegens toestand gepachte.&#13;
Grond is in gebruik van vennootschap waarvan&#13;
pachtster weliswaar alle aandelen houdt, en waarvan de&#13;
echtgenoot bestuurder is. Geen vereenzelviging tussen&#13;
pachtster en vennootschap. Afwijzing schadevergoeding.&#13;
Arrest in de zaak van:&#13;
Beryl Elisabeth Stott,&#13;
wonende te Aalsmeer,&#13;
appellante,&#13;
procureur: mr. J.H. van Vliet,&#13;
tegen:&#13;
de Staat der Nederlanden (Ministerie van Financiën),&#13;
gevestigd te Den Haag,&#13;
geïntimeerde,&#13;
procureur: mr. J.M. Bosnak.</inleiding><content>1. Het geding in eerste aanleg&#13;
Voor de procedure in eerste aanleg wordt verwezen naar de&#13;
inhoud van het vonnis van 14 februari 2007, dat de pachtkamer&#13;
van de Rechtbank ’s-Gravenhage, sector kanton, locatie&#13;
’s-Gravenhage, tussen appellante (hierna te noemen:&#13;
Stott) als gedaagde en geïntimeerde (hierna te noemen: de&#13;
Staat) als eiser heeft gewezen. Van genoemd vonnis is een&#13;
fotokopie aan dit arrest gehecht.&#13;
2. Het geding in hoger beroep&#13;
2.1. Stott heeft bij exploot van 13 maart 2007 aan de&#13;
Staat aangezegd van genoemd vonnis in hoger beroep&#13;
te komen, met dagvaarding van de Staat voor dit hof.&#13;
2.2. Bij memorie van grieven heeft Stott vier grieven tegen&#13;
het bestreden vonnis aangevoerd en toegelicht, heeft&#13;
zij bewijs aangeboden en een aantal producties in het&#13;
geding gebracht, en heeft zij geconcludeerd dat het&#13;
hof het bestreden vonnis zal vernietigen voor wat betreft&#13;
de vordering in reconventie, en opnieuw recht&#13;
doende bij arrest, voor zoveel mogelijk uitvoerbaar bij&#13;
voorraad, de vordering van Stott alsnog toe zal wijzen,&#13;
met veroordeling van de Staat in de kosten van de&#13;
procedure in beide instanties.&#13;
2.3. Bij memorie van antwoord heeft de Staat de grieven&#13;
bestreden en verweer gevoerd, heeft hij bewijs aangeboden,&#13;
en heeft hij geconcludeerd dat het hof de vorderingen&#13;
van Stott zal afwijzen, door haar niet-ontvankelijk&#13;
te verklaren, dan wel haar de vorderingen te&#13;
ontzegen, althans het vonnis waarvan beroep zal bekrachtigen,&#13;
al dan niet onder aanvulling van rechtsgronden,&#13;
met veroordeling van Stott in de kosten van&#13;
beide instanties.&#13;
2.4. Ter zitting van 18 februari 2008 hebben partijen de&#13;
zaak doen bepleiten, Stott door mr. J.M.M. Kroon,&#13;
advocaat te Wageningen, en de Staat door mr. F. Sepmeijer,&#13;
advocaat te Den Haag; beiden hebben daarbij&#13;
pleitnotities in het geding gebracht. Bij dezelfde gelegenheid&#13;
is aan Stott akte verleend van het overleggen&#13;
van een nieuwe productie.&#13;
2.5. Vervolgens hebben partijen de stukken voor het wijzen&#13;
van arrest aan het hof overgelegd.&#13;
3. De vaststaande feiten&#13;
Op grond van hetgeen enerzijds is gesteld en anderzijds niet&#13;
of onvoldoende is weersproken dan wel blijkt uit de onbetwiste&#13;
inhoud van de overgelegde bescheiden, staan in&#13;
hoger beroep de feiten vast die de pachtkamer in eerste aanleg&#13;
in het bestreden vonnis onder 2 heeft opgesomd.&#13;
4. Beoordeling van het geschil in hoger beroep&#13;
4.1. Het gaat in deze zaak, voor zover in dit hoger beroep&#13;
van belang, om het volgende. Stott pacht een perceel&#13;
van de Staat bestemd voor bomenteelt. De Staat heeft&#13;
de rechten van Stott als pachter een tijd lang niet erkend&#13;
en heeft vanaf 1 januari 1983 tot en met 31 december&#13;
1992 bedoeld perceel verhuurd aan derden.&#13;
Nadat het gepachte per 1 januari 1993 weer aan Stott&#13;
in gebruik was gegeven, is tussen partijen een geschil&#13;
ontstaan over de toestand waarin het gepachte door&#13;
de Staat aan Stott ter beschikking was gesteld. Bij in&#13;
kracht van gewijsde gegaan vonnis van 25 juni 2002&#13;
heeft de pachtkamer in eerste aanleg de Staat veroordeeld&#13;
tot het verwijderen van in de grond van het gepachte&#13;
aanwezig puin. De Staat heeft herroeping van&#13;
dit vonnis gevorderd, maar bij vonnis van de pachtkamer&#13;
in eerste aanleg van 26 mei 2004 is die vordering&#13;
afgewezen.&#13;
4.2. In dit geding heeft de Staat in eerste aanleg in conventie&#13;
andermaal de herroeping van het vonnis van&#13;
25 juni 2002 gevorderd. Die vordering is door de&#13;
pachtkamer in eerste aanleg afgewezen en is in dit&#13;
hoger beroep niet aan de orde. Het hoger beroep van&#13;
Stott betreft de vordering in reconventie. In reconventie&#13;
heeft Stott schadevergoeding gevorderd. Die vor-&#13;
dering heeft betrekking op diverse posten, waaronder&#13;
schade aan bomen en struiken en inkomensschade.&#13;
De pachtkamer in eerste aanleg heeft de vordering&#13;
van Stott afgewezen, wat betreft de meeste schadeposten&#13;
op grond van verjaring.&#13;
4.3. Per 1 september 2007 is met de art. 7:311 e.v. Burgerlijk&#13;
Wetboek een nieuwe wettelijke regeling van de&#13;
pacht in werking getreden en is de Pachtwet vervallen.&#13;
Omdat tussen oud en nieuw recht geen voor de&#13;
onderhavige zaak relevant verschil bestaat, behoeft de&#13;
vraag welk recht volgens het overgangsrecht van toepassing&#13;
is, geen bespreking.&#13;
4.4. De Staat heeft tegen de vordering van Stott diverse&#13;
verweren gevoerd, aan de behandeling waarvan de&#13;
pachtkamer in eerste aanleg niet is toegekomen. Het&#13;
hof ziet aanleiding om één van die verweren als eerste&#13;
te bespreken.&#13;
4.5. De Staat heeft betwist dat Stott schade heeft geleden&#13;
op de grond dat Stott het gepachte zelf niet (meer)&#13;
zou exploiteren, maar in haar plaats de besloten vennootschap&#13;
met beperkte aansprakelijkheid Haaglanden&#13;
Groenvoorzieningen B.V. De Staat heeft in dit&#13;
verband gewezen op de tekst van een bij de ingang&#13;
van het gepachte aanwezig bordje, de aanwezigheid&#13;
van vrachtauto’s van bedoelde vennootschap op het&#13;
gepachte en de omstandigheid dat dezelfde vennootschap&#13;
opdracht heeft gegeven tot een bodemonderzoek&#13;
van het gepachte.&#13;
4.6. Volgens Stott is zij houder van alle aandelen van&#13;
Haaglanden Groenvoorzieningen B.V. en is haar echtgenoot&#13;
Voorhoeve bestuurder.&#13;
4.7. Ter gelegenheid van de pleitzitting in hoger beroep&#13;
heeft Stott zich door Voorhoeve laten vertegenwoordigen.&#13;
Voorhoeve heeft bij die gelegenheid onder&#13;
meer verklaard:&#13;
a. dat Stott niet voor eigen rekening een boomkwekerij&#13;
exploiteert, maar wel plannen heeft om dit&#13;
voor eigen rekening te gaan doen;&#13;
b. dat de bomen en struiken ter zake waarvan Stott&#13;
schadevergoeding vordert, eigendom van Haaglanden&#13;
Groenvoorzieningen B.V. waren en dat&#13;
het verlies van die bomen en struiken in de jaarstukken&#13;
van die vennootschap is verwerkt;&#13;
c. dat op het gepachte onlangs alle bomen zijn verwijderd&#13;
omdat Stott het er niet op wil laten aankomen&#13;
dat haar het verwijt wordt gemaakt dat zij&#13;
het perceel heeft onderverpacht;&#13;
d. dat de verwijderde bomen, die in potten op het&#13;
gepachte stonden, toebehoren aan Haaglanden&#13;
Groenvoorzieningen B.V.&#13;
4.8. Aldus volgt uit de eigen stellingen van Stott dat zij&#13;
zelf geen schade heeft geleden, omdat zij het gepachte&#13;
– in ieder geval tot voor kort en dus voor de gehele&#13;
voor de door Stott ingestelde vordering relevante periode&#13;
– niet voor eigen rekening heeft geëxploiteerd.&#13;
4.9. In het standpunt van Stott ligt besloten dat zij meent&#13;
de door Haaglanden Groenvoorzieningen B.V. geleden&#13;
schade te kunnen vorderen, als betrof het door&#13;
haarzelf geleden schade, omdat zij enig aandeelhouder&#13;
van die vennootschap is.&#13;
4.10. In dit verband moet voorop worden gesteld dat de regeling&#13;
van de pachtovereenkomst uitgaat van persoonlijk&#13;
gebruik door de pachter van het gepachte.&#13;
Tot onderverpachting was volgens art. 32 Pachtwet en&#13;
is volgens art. 7:355 Burgerlijk Wetboek de pachter&#13;
niet bevoegd, behoudens toestemming door de verpachter&#13;
en tenzij partijen anders zijn overeengekomen.&#13;
Overgang van de positie van de pachter op een&#13;
derde kon en kan de pachter uitsluitend afdwingen&#13;
door indeplaatsstelling te vorderen, welke vordering&#13;
alleen mogelijk was en is indien de derde behoort tot&#13;
de in art. 49 Pachtwet respectievelijk art. 7:363 Burgerlijk&#13;
Wetboek omschreven kring van personen, terwijl&#13;
bovendien de pachtrechter in zo’n geval beoordeelt&#13;
of de voorgestelde pachter voldoende waarborgen&#13;
biedt voor een behoorlijke bedrijfsvoering.&#13;
4.11. Dit hof heeft in zijn arrest van 17 juni 2003, Agr.r.&#13;
2005, 5254, inzake Massange de Collombs/Nelen&#13;
c.s., in een geval waarin de pachter 90% van de aandelen&#13;
van de vennootschap hield, terwijl de overige&#13;
10% werden gehouden door zijn echtgenote, terwijl&#13;
hij bovendien (enig) bestuurder van de vennootschap&#13;
was, het uitgangspunt dat de pachter het gepachte&#13;
persoonlijk dient te gebruiken in zoverre genuanceerd,&#13;
dat het hof heeft aangenomen dat voor zover&#13;
de inbreng van het gepachte in een besloten vennootschap&#13;
– welke inbreng een fiscale achtergrond had –&#13;
al als een tekortkoming zou moeten worden beschouwd,&#13;
die tekortkoming in ieder geval de ontbinding&#13;
van de pachtovereenkomst niet rechtvaardigde.&#13;
4.12. Het hof acht het niet op voorhand ondenkbaar dat&#13;
onder omstandigheden een vennootschap met de&#13;
pachter kan worden vereenzelvigd, in die zin dat de&#13;
inbreng van het gepachte in die vennootschap ook&#13;
zonder toestemming van de verpachter aan de pachter&#13;
vrij staat en bovendien dat de pachter – tegen de achtergrond&#13;
van het beginsel zoals dat ten grondslag ligt&#13;
aan art. 7:419 Burgerlijk Wetboek – vergoeding van&#13;
door de vennootschap geleden schade kan vorderen,&#13;
als betrof het zijn eigen schade. Indien van het bestaan&#13;
van de mogelijkheid van een zodanige vereenzelviging&#13;
inderdaad mag worden uitgegaan, zal echter&#13;
in ieder geval de eis moeten worden gesteld dat de&#13;
pachter (behalve enig aandeelhouder, althans grootaandeelhouder)&#13;
bestuurder van de bedoelde vennootschap&#13;
is, omdat anders door de pachter de zeggenschap&#13;
over het gepachte wordt prijsgegeven, hetgeen&#13;
onverenigbaar zou zijn met de gehoudenheid van de&#13;
pachter om het gepachte persoonlijk te gebruiken.&#13;
4.13. Uit het voorgaande volgt dat Stott in ieder geval&#13;
daarom geen vergoeding van door Haaglanden&#13;
Groenvoorzieningen B.V. geleden schade kan vorderen,&#13;
omdat niet zij maar Voorhoeve van die vennootschap&#13;
bestuurder is. Voor vereenzelviging van Voorhoeve&#13;
met Stott is geen plaats. Een dergelijke vereenzelviging&#13;
zou in strijd zijn met de strekking van de regeling&#13;
van indeplaatsstelling. Ook voor de echtgenoot&#13;
van een pachter geldt immers dat, behoudens het&#13;
geval van overeenstemming met de verpachter, de&#13;
pachter alleen door middel van een vordering tot in-&#13;
deplaatsstelling kan bewerkstelligen dat zijn positie op&#13;
een derde overgaat.&#13;
4.14. De slotsom is dat de vordering van Stott hoe dan ook&#13;
moet worden afgewezen. Gelet daarop heeft Stott bij&#13;
een bespreking van de grieven geen belang meer. Het&#13;
hof passeert het door Stott gedane bewijsaanbod,&#13;
omdat het – zoals volgt uit hetgeen is overwogen –&#13;
geen betrekking heeft op feiten of omstandigheden&#13;
die tot een andere beslissing zouden kunnen leiden.&#13;
Het bestreden vonnis, voor zover in dit hoger beroep&#13;
betrokken, dus wat betreft de vordering in reconventie,&#13;
dient te worden bekrachtigd, zij het ook dat de afwijzing&#13;
van de vordering van Stott op andere gronden&#13;
berust dan die door de pachtkamer in eerste aanleg&#13;
daarvoor zijn gebezigd. Het hof zal Stott veroordelen&#13;
in de kosten van het hoger beroep.&#13;
5. Beslissing&#13;
Het hof, recht doende in hoger beroep:&#13;
bekrachtigt het vonnis van de pachtkamer van de rechtbank&#13;
’s-Gravenhage, sector kanton, locatie ’s-Gravenhage, van&#13;
14 februari 2007, voor zover in dit hoger beroep betrokken;&#13;
veroordeelt Stott in de kosten van het hoger beroep, tot aan&#13;
deze uitspraak aan de zijde van de Staat begroot op&#13;
€ 11.685,- voor salaris procureur en op € 251,- voor&#13;
griffierecht.</content><legacyfootnotes/><footnotes><footnote/></footnotes><auteurs/><published>2008-05-01 00:00:00</published><modified>2017-06-16 16:17:51</modified><editiondate>2008-05-01</editiondate><htmlpath>https://denhollander.info/artikel/6765</htmlpath></article>
</articles></edition>
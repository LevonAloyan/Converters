<edition><articles><article><jaar>1998</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1998</searchword><id>4843</id><udhid>UDH:TvAR/4843</udhid><titel>Vereijken / LNV (TvAR 1998/4910)</titel><searchwords><searchword>TvAR 3/1998</searchword><searchword>TvAR 1998/4910</searchword><searchword>UDH:TvAR/4843</searchword></searchwords><attachments><attachment><name>1998_nr 3_Rechtspraak_4910.pdf</name><extention>pdf</extention><url>https://denhollander.info/download/4785/ci</url></attachment></attachments><inleiding>Uitvoeringsregeling EEG-premie schapevleesproducenten 1993, art. 14; Verordening (EEG) nr. 3013/ 89, art. 5 ter&#13;
&#13;
Het geschil spitst zich toe op de vraag of de motieven die verweerder heeft aangevoerd voor de in art. 14 van de Regeling vervatte beperking dat toekenning van specifieke premierechten in geval van uitbreiding van het schapenbestand uitsluitend mogelijk is bij aankoop van ooien en niet bij eigen aanfok, in het licht van het hieromtrent bepaalde in de Ver-ordening (EEG) nr. 3013/89 van de Raad, toereikend zijn om met verwijzing naar die beperking verzoeker specifieke premierechten - als gevraagd - te weigeren. Het College beantwoordt die vraag ontkennend. Het College is door de toelichting van verweerder niet overtuigd. Met name voor het betoog van verweerder dat grond bestaat om te dezer zake een principieel onderscheid tussen aankoop en eigen aanfok te maken is onvoldoende steun aangedragen, noch te vinden in het communautaire recht ter zake. Volgt vernietiging en bepaling dat verweerder opnieuw op het bezwaar beslist.</inleiding><content>Uitspraak in de zaak van: J.M.B. V, wonend te G., verzoeker,&#13;
tegen&#13;
de Minister van Landbouw, Natuurbeheer en Visserij (enz.).&#13;
(...)&#13;
Het bestreden besluit&#13;
Bij het bestreden besluit is onder meer als volgt overwogen:&#13;
"Artikel 14 van de regeling stelt dat produ-centen in aanmerking kunnen komen voor toekenning van een specifiek recht op basis van het aantal aangekochte ooien. Daarvoor moeten zij in de periode na de aanhoudperio-de van het verkoopseizoen 1991 doch voor 30 juni 1992 ten behoeve van de uitbreiding van het ooienbestand op hun bedrijf ooien hebben aangekocht, waardoor het ooienbestand ten opzichte van het in het verkoopseizoen 1991&#13;
bestaande bestand met tenminste 50 ooien is uitgebreid. Tevens moeten zij zowel voor het verkoopseizoen 1991 als voor het verkoop-seizoen 1992 een aanvraag hebben ingediend die door de Directeur LNO geheel of gedeel-telijk is goedgekeurd (lid 1, sub a) en ten genoegen van de Directeur LNO de aankoop van de ooien alsmede het tijdstip van aankoop aan de hand van de schriftelijke bewijzen kunnen aantonen (lid 1, sub b). U hebt voor 191 en 1992 een aanvraag voor premie ingediend die door de Directeur geheel of gedeeltelijk is goedgekeurd. U hebt echter niet in de periode van 23 juni 1991 tot 30 juni 1992 ooien aangekocht waardoor uw ooienbestand met tenminste 50 ooien is uitge-breid.&#13;
Uw stelling dat U op basis van aanfok een uit-breiding met 50 ooien hebt gerealiseerd en dat U daarvoor wel degelijk financiële verplich-tingen hebt aangegaan, kan U gelet op het gestelde in de regeling niet baten. Gelet hierop komt u niet in aanmerking voor de toekenning van een specifiek premierecht ingevolge artikel 14. De regeling biedt geen mogelijkheid tot afwijking. Ik verklaar Uw bezwaarschrift dan ook ongegrond en ik wijs Uw daarmee samenhangend verzoek af."&#13;
De grief van verzoeker&#13;
Verzoeker heeft - samengevat - de volgende grief naar voren gebracht. Noodgedwongen heeft bezoeker het ooienbestand op zijn bedrijf moeten uitbreiden door eigen aanfok in plaats van door aankoop. Ook de uitbreiding van het ooienbestand door eigen aanfok brengt investeringen met zich. De ratio van artikel 14 van de Premieregeling is dat zij die in de uitbreiding van hun ooienbestand hebben geïnvesteerd, voor specifieke premierechten in aanmerking komen. Het is in strijd met de rechtsgelijkheid indien uitsluitend zij die door middel van aankoop van ooien hun ooienbestand hebben uitgebreid, voor specifieke premierechten in aanmerking komen en niet zij die, zoals verzoeker, op andere wijze in de uitbreiding van het ooien-bestand hebben geïnvesteerd.&#13;
Het nadere standpunt van verweerder&#13;
Desgevraagd heeft verweerder bij schrijven van 19 juli 1995 zijn standpunt over de reik-wijdte en de betekenis van artikel 14 van de Premieregeling 1993 als volgt nader toegelicht:&#13;
"De woorden 'met name' in artikel 5ter, twee-de lid, van Vo. 3013/89 geven aan dat de daar-onder opgesomde lijst van categorieën niet limitatief van aard is. Het staat de Lid-Staten dus vrij om naast de in de Verordening aange-geven categorieën nog andere categorieën spe-cifieke rechten toe te kennen. Het moge voorts duidelijk zijn dat een producent die na afloop van de aanhoudperiode van verkoopseizoen 1991 tenminste 50 ooien aankoopt waardoor hij zijn schapenbestand structureel uitbreidt met tenminste 50 ooien, over een referentiebeslag beschikt dat niet overeenstemt met de voor hem normale ontwikkeling van het schapenbestand."&#13;
en&#13;
"Niet alleen vergt het aanfokken van ooien ter uitbreiding van het schapenbestand minder financiële middelen van de producent dan het aankopen van ooien, maar ook en vooral is er gelet op het doel van de premieregeling een belangrijk principieel onderscheid tussen pro-ducenten die ooien hebben aangefokt en pro-ducenten die ooien hebben aangekocht. De EEG-premieregeling is bedoeld voor hen die schapevlees produceren. In wezen is de premie alleen bedoeld voor producenten die uit ooien lammeren opfokken voor de slacht. Ik illustreer het onderscheid tussen beide typen van producenten aan de hand van twee voorbeelden.&#13;
Redelijkerwijs kan ervan uit worden gegaan dat één ooi per jaar één lam werpt dat de slachtrijpe leeftijd haalt. Een producent die in het referentiejaar voor 80 ooien premie ont-vangt en vervolgens 50 van de 80 lammeren opfokt tot ooien, zou dus naar de geest van de regeling slechts voor 30 ooien premie mogen krijgen.&#13;
Zijn referentiebeslag, c.q. premierecht is ech-ter gebaseerd op het aantal van 80 ooien. In wezen is daardoor het aantal opgefokte ooien 'verrekend' met het aantal ooien dat eigenlijk&#13;
niet voor de premie in aanmerking behoorde te komen.&#13;
Doordat in dit geval een referentiebeslag van 80 ooien geldt (30 ooien voor vleesproduktie en 50 ooien voor het genereren van fokooien) kan men redelijkerwijs niet stellen dat in dit geval het referentiebeslag niet overeenkomt met de normale ontwikkeling van het scha-penbestand, te weten een uitbreiding van het aantal voor de schapevleesproduktie gehou-den ooien. Dat waren in dit voorbeeld immers slechts 30 ooien.&#13;
Van een producent die in het referentiejaar voor 30 ooien premie ontving en vervolgens 50 ooien heeft bijgekocht waardoor hij zijn schapenbestand structureel heeft uitgebreid, is het daarentegen aannemelijk dat hij die 30 ooien inderdaad voor het in de premieregeling bedoelde oogmerk heeft gehouden, nl. lam-meren opfokken voor de slacht. In dergelijke situaties is het referentiebeslag duidelijk niet in overeenstemming met de normale ontwik-keling van het schapenbestand. Gelet hierop kon en mocht de Minister slechts voor het aankopen van ooien een voorziening treffen.&#13;
Zoals overigens al ter zitting is aangevoerd, heeft het Landbouwschap expliciet en uitslui-tend gevraagd om een voorziening voor aan-gekochte ooien. Daarin kon de Minister zich goed vinden gelet op de hierboven weergege-ven overwegingen."&#13;
De beoordeling van het geschil&#13;
Op 1 januari 1994 zijn in werking getreden de Algemene wet bestuursrecht (hierna: Awb) en de Wet voltooiing eerste fase herziening rech-terlijke organisatie. Met ingang van datzelfde tijdstip is de Wet administratieve rechtspraak bedrijfsorganisatie (hierna: Wet arbo) gewij-zigd. In deel 6 van de Wet voltooiing is het overgangsrecht neergelegd. Ten aanzien van het onderhavige beroep brengt dit mee dat, behoudens de proceskostenregeling van arti-kel 8:75 van de Awb, het recht zoals het gold vóór genoemd tijdstip van toepassing blijft. Het geschil spitst zich toe op de vraag of de motieven die verweerder heeft aangevoerd voor de in artikel 14 van de Premieregeling 1993 vervatte beperking, dat toekenning van specifieke premierechten in geval van uitbrei-&#13;
ding van het schapenbestand uitsluitend mogelijk is bij aankoop van ooien en niet bij eigen aanfok, in het licht van het hieromtrent bepaalde in Verordening (EEG) nr. 3013/89 van de Raad, houdende een gemeenschappelij-ke ordening der markten in de sector schape -en geitevlees (Pb EG nr. L 289/1), zoals gewij-zigd bij Verordening (EEG) nr. 2069/92 (Pb EG nr. L215/59), toereikend zijn om met ver-wijzing naar die beperking verzoeker specifie-ke premierechten, als gevraagd, te weigeren. Het College beantwoordt deze vraag ontken-nend en overweegt daartoe als volgt. Blijkens de considerans bij laatstgenoemde Verordening, is - ter voorkoming van uitslui-ting van het recht op premie - een voorzie-ning getroffen voor producenten, wier refe-rentiebeslag niet overeenstemt met de normale ontwikkeling van het schapenbestand. Bij voormelde Verordening is daartoe artikel 5ter toegevoegd aan Verordening (EEG) nr. 3013/ 89. Een bepaling, als vervat in artikel 14 van de Premieregeling 1993 is met tekst, doel en strekking van bedoeld artikel 5ter naar het oordeel van het College op zichzelf niet onverenigbaar. Hierdoor worden immers pro-ducenten, die in de periode gelegen tussen het referentiejaar en het tijdstip van de bekend-making van de produktiebeperkende maatre-gelen het schapenbestand op hun bedrijf door middel van aankoop in aanmerkelijke mate hebben uitgebreid, als gevolg waarvan de levensvatbaarheid van hun bedrijf in gevaar zou kunnen komen indien het aantal premie-rechten zou worden gerelateerd aan het refe-rentiebeslag, van toekenning van premierech-ten verzekerd.&#13;
Het College is door de toelichting van ver-weerder evenwel niet overtuigd dat zodanig gevaar zich niet evenzeer voordoet voor pro-ducenten, die in genoemde periode door mid-del van eigen aanfok het schapenbestand op hun bedrijf in aanmerkelijke mate hebben uit-gebreid. Met name voor het betoog van ver-weerder dat grond bestaat om te dezer zake een principieel onderscheid tussen aankoop en eigen aanfok te maken is in het licht van het vorenstaande onvoldoende steun aange-dragen, noch ook te vinden in het communau-taire recht ter zake. In dit verband verdient het de aandacht dat niet is gekozen voor een&#13;
slachtpremie, maar voor een aanhoudpremie. Gelet op het vorenstaande staat het ontbreken van een voorziening in artikel 14 ter zake van de uitbreiding van het schapenbestand door eigen aanfok naar het oordeel van het College minst genomen op gespannen voet met het verbod van willekeur. Het feit dat het Land-bouwschap uitsluitend heeft gevraagd om een aankoopvoorziening maakt dit niet anders. Bij deze stand van zaken moet de conclusie zijn dat het bestreden besluit, waarin de afwij-zing van de aanvraag uitsluitend is gegrond op het ontbreken van een aanfokvoorziening in voormeld artikel 14, onvoldoende draag-krachtig is gemotiveerd. Het bestreden besluit moet derhalve worden vernietigd op de grond vervat in artikel 5, onder d, van de Wet arbo, met bepaling dat verweerder op het door ver-zoeker ingediende bezwaarschrift opnieuw beslist met inachtneming van het bij deze uit-spraak overwogene.&#13;
Verweerder dient aan verzoeker het door hem gestorte griffierecht te vergoeden. Voorts acht het College termen aanwezig verweerder met toepassing van het hieromtrent in het Besluit proceskosten bestuursrecht bepaalde, te veroordelen in de kosten, die ver-zoeker in verband met deze procedure heeft moeten maken. Dienovereenkomstig wordt beslist.&#13;
De beslissing&#13;
Het College:&#13;
-vernietigt het besluit van verweerder van 15&#13;
oktober 1993, met kenmerk J. 9315578 II;&#13;
- bepaalt dat verweerder met inachtneming&#13;
van deze uitspraak opnieuw beslist op het&#13;
door verzoeker ingediende bezwaarschrift;</content><legacyfootnotes/><footnotes><footnote/></footnotes><auteurs/><published>1998-03-01 00:00:00</published><modified>1996-10-22 00:00:00</modified><editiondate>1998-03-01</editiondate><htmlpath>https://denhollander.info/artikel/4843</htmlpath></article>
</articles></edition>
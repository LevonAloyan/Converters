<edition><articles><article><jaar>2003</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2003</searchword><id>4450</id><udhid>UDH:TvAR/4450</udhid><titel>Bomers / Peters (TvAR 2003/5157)</titel><searchwords><searchword>TvAR 3/2003</searchword><searchword>TvAR 2003/5157</searchword><searchword>UDH:TvAR/4450</searchword></searchwords><attachments><attachment><name>2003_nr 3_Rechtspraak_5157.pdf</name><extention>pdf</extention><url>https://denhollander.info/download/4395/ci</url></attachment></attachments><inleiding>[Pachtwet art. 41]&#13;
&#13;
Persoonlijk gebruik aannemelijk. Betekenis&#13;
van gesteld voorgenomen gebruik voor&#13;
verpachter kan niet worden vastgesteld,&#13;
gelet op de wijze waarop in diens jaarstukken&#13;
de bedrijfsuitkomsten zijn verantwoord&#13;
(door vermogensvergelijking, zonder&#13;
differentiatie naar de drie onderdelen van&#13;
het bedrijf) en het feit dat ook de verpachter&#13;
zelf heeft verklaard niet te kunnen aangeven&#13;
welke de betekenis van de akkerbouw voor&#13;
diens totale bedrijfsvoering is. Daarom&#13;
geen overwegende betekenis aangenomen.&#13;
Bovendien geen duidelijk aanknopingspunt&#13;
voor de veronderstelling dat de bedrijfssituatie&#13;
van de verpachter instabiel zou zijn.&#13;
Verlies van gepachte zou grondslag van&#13;
maatschappelijk bestaan van pachter&#13;
ernstig aantasten ondanks bereidheid van&#13;
verpachter om het melkquotum om niet bij&#13;
hem te laten, aangezien vóór het verstrijken&#13;
van de pachttermijn een éénmalige pachtovereenkomst&#13;
ter zake van bijna 30% van&#13;
pachters bedrijfsareaal eindigt zonder dat is&#13;
gebleken van een vooruitzicht op voortgezet&#13;
gebruik. Met verlies van die grond dient dus&#13;
ernstig rekening te worden gehouden.&#13;
Beslissing naar billijkheid valt uit in voordeel&#13;
van pachter. Volgt verlenging met de&#13;
wettelijke termijn.</inleiding><content>BESCHIKKING IN DE ZAAK VAN:&#13;
Theodorus Gerardus Maria Bomers, wonende&#13;
te Duiven,&#13;
appellant,&#13;
procureur: mr. E.H.M. Harbers,&#13;
tegen&#13;
Antonius Gerardus Aloysius Peters, wonende&#13;
te Groessen,&#13;
geïntimeerde,&#13;
procureur: mr. P.C. Plochg.&#13;
1 De procedure in eerste aanleg&#13;
De pachtkamer van het kantongerecht te Arnhem&#13;
heeft op 14 februari 2001 een beschikking&#13;
gegeven, waarbij de tussen Bomers als&#13;
verpachter en Peters als pachter bestaande&#13;
pachtovereenkomst met betrekking tot het&#13;
perceel grasland, kadastraal bekend gemeente&#13;
Groessen en Loo, sectie G nummer 411 gedeeltelijk,&#13;
met een oppervlakte van 4.06.00 ha,&#13;
is verlengd met de duur van zes jaren, te rekenen&#13;
vanaf 1 januari 2003. De beschikking in&#13;
eerste aanleg is aan deze beschikking gehecht.&#13;
2 De procedure in hoger beroep&#13;
2.1 Bij op 13 maart 2001 ter griffie van het hof&#13;
ingekomen beroepschrift is Bomers onder&#13;
aanvoering van twee grieven in hoger beroep&#13;
gekomen van de genoemde beschikking met&#13;
verzoek die beschikking te vernietigen, en,&#13;
opnieuw beschikkende, het door Peters ingediende&#13;
verzoek tot verlenging van de onder 1&#13;
bedoelde pachtovereenkomst af te wijzen met&#13;
veroordeling van Peters in de kosten van de&#13;
procedure in eerste aanleg alsmede in appèl.&#13;
2.2 Bij op 1 mei 2001 ter griffie van het hof&#13;
ingekomen verweerschrift heeft Peters verweer&#13;
gevoerd met verzoek dat het hof de&#13;
beschikking voor zoveel nodig met verbetering&#13;
van gronden zal bekrachtigen, zulks met&#13;
veroordeling van Bomers in de proceskosten&#13;
van beide instanties.&#13;
2.3 Op 28 mei 2001 heeft de mondelinge&#13;
behandeling plaatsgevonden. Verschenen zijn&#13;
beide partijen in persoon, vergezeld door hun&#13;
procureurs. Partijen hebben aan het hof&#13;
inlichtingen verstrekt, waarna de procureurs&#13;
de wederzijdse standpunten nader hebben&#13;
toegelicht.&#13;
3 De vaststaande feiten&#13;
3.1 Tussen partijen staat – voor zover hier van&#13;
belang – op grond van hetgeen enerzijds is&#13;
gesteld en anderzijds niet (voldoende) is&#13;
betwist alsmede op grond van de niet betwiste&#13;
inhoud van de overgelegde stukken het navolgende&#13;
vast.&#13;
3.2 Tussen Bomers als verpachter en Peters als&#13;
pachter is bij akte van 9 april 1996 een pachtovereenkomst&#13;
op schrift gesteld met betrekking&#13;
tot het perceel grasland, kadastraal&#13;
bekend gemeente Groessen en Loo, sectie G&#13;
nummer 411 (gedeeltelijk) met een oppervlakte&#13;
van 4.06.00 ha. De op schrift gestelde overeenkomst&#13;
is op 17 april 1996 bij de grondkamer&#13;
voor Gelderland binnengekomen en op&#13;
19 december 1996 door die grondkamer goedgekeurd.&#13;
3.3 Bij vonnis van de pachtkamer van het kantongerecht&#13;
te Arnhem van 14 oktober 1998 is&#13;
voor recht verklaard dat de pachtovereenkomst&#13;
feitelijk loopt van 1 januari 1997 tot&#13;
1 januari 2003.&#13;
3.4 Bij aangetekende brief van 4 augustus 2000&#13;
heeft Bomers aan Peters te kennen gegeven&#13;
geen verlenging van de pachtovereenkomst te&#13;
wensen. Peters heeft tijdig verlenging verzocht.&#13;
4 De grieven&#13;
De grieven luiden:&#13;
I Ten onrechte heeft de pachtkamer van het&#13;
kantongerecht overwogen dat zich geen verplichte&#13;
afwijzingsgronden voordoen.&#13;
II Ten onrechte heeft de pachtkamer van het&#13;
kantongerecht bij de beslissing naar billijkheid&#13;
het belang van Peters het zwaarst laten&#13;
wegen.&#13;
5 De mondelinge behandeling&#13;
Ter zitting is door partijen het navolgende&#13;
verklaard:&#13;
Door Bomers:&#13;
Ik ben 62 jaren oud, ben gehuwd en heb drie&#13;
kinderen. Mijn zoon van 28 jaar is bedrijfsadviseur&#13;
automatische melksystemen en mijn zoon&#13;
van 24 jaar is manager bij een bloemenhandel.&#13;
Zij wonen beiden thuis, helpen in het bedrijf&#13;
mee en hebben belangstelling om mij op te volgen.&#13;
Mijn gemengde bedrijf (akkerbouw, veehouderij&#13;
en veehandel) omvat 32.90 ha eigendomsgrond,&#13;
2.65 ha vaste pacht en 10 ha losse&#13;
pacht (die ik reeds 10 à 15 jaren in gebruik&#13;
heb). Verder benut ik – ook sedert 10 à 15&#13;
jaren – nog circa 16 ha grond in de uiterwaarden&#13;
op inschaarbasis, gedeeltelijk met grondgebruikersverklaring.&#13;
Een gedeelte hiervan&#13;
raak ik mogelijk kwijt in verband met dijkwerkzaamheden,&#13;
maar ik kan daarover nog&#13;
niets met zekerheid zeggen. Op het bouwland&#13;
heb ik vorig jaar geteeld: suikerbieten (3 ha),&#13;
maïs (20 ha) en tarwe (6 ha). Ik doe de grondbewerking&#13;
zelf. Ik ploeg niet. Het jongvee,&#13;
slachtvee en weidevee staat op de uiterwaarden.&#13;
De bedrijfsresultaten waren in 1998 goed,&#13;
maar in 1999 met circa ƒ 60.000,– wat minder;&#13;
ik schat 2000 op nog minder omdat de veehandel&#13;
achteruit loopt. Ik kan niet zeggen&#13;
welk gedeelte van mijn bedrijfswinst van de&#13;
veehandel afkomstig is. Ik wil het accent van&#13;
de bedrijfsvoering wat verleggen van de veehandel&#13;
naar het agrarische gedeelte. Ik wil de&#13;
grond in geschil, die op een afstand van circa&#13;
5 km van mijn bedrijfsgebouwen ligt, opnemen&#13;
in mijn bouwplan. Ik heb geen eigen&#13;
grond in de directe nabijheid liggen, maar kan&#13;
wellicht te zijner tijd in een ruilverkaveling&#13;
meer grond in die buurt krijgen. Ik ben niet&#13;
van plan deze grond te verkopen aan Goris.&#13;
Met Goris heb ik geen maatschap, hij is&#13;
gewoon een goede vriend. Op een vraag antwoord&#13;
ik dat ik vorig jaar inderdaad 1.11.95 ha&#13;
grond met melkquotum bij Westervoort heb&#13;
verkocht. Ik deed dat om de belastingen te&#13;
kunnen betalen. Inmiddels heb ik 3 ha grond&#13;
teruggekocht.&#13;
Door Peters:&#13;
Ik ben 39 jaar oud en net gehuwd. Ik exploiteer&#13;
mijn bedrijf met mijn echtgenote in maatschapsverband.&#13;
Zij heeft thans eigen inkomsten&#13;
van ongeveer ƒ 12.000,– per jaar uit melkmonsteren&#13;
voor Delta, maar het aantal melkmonsteraars&#13;
zal in de nabije toekomst met een&#13;
derde worden verminderd. Waarschijnlijk zal&#13;
mijn echtgenote worden ontslagen en ik denk&#13;
dat zij dan volledig op het bedrijf komt. Wij&#13;
exploiteren een melkveehouderij/kalvermesterij&#13;
op ongeveer 41 ha grond, waarvan 17.54 ha&#13;
eigendom is, 9.87 ha regulier wordt gepacht&#13;
(waaronder de onderhavige grond en een perceel&#13;
van 1.80 ha van Goris, dat ik per 1 januari&#13;
2003 zal kwijtraken na een door mij verloren&#13;
verlengingsprocedure), 1.85 ha die van het&#13;
BBL wordt gepacht en 11.58 ha die ik tot&#13;
31 maart 2002 middels een éénmalig contract&#13;
in pacht heb. Of die laatste pacht een vervolg&#13;
zal kunnen krijgen is nog niet bekend. De&#13;
onderhavige grond ligt op een afstand van&#13;
circa 3,5 km van mijn bedrijf en is voor de&#13;
MINAS belangrijk, omdat we net tegen de&#13;
norm aan zitten. Komen wij daar overheen,&#13;
dan moeten wij mest afvoeren. Bijkopen of -&#13;
pachten in de regio is erg moeilijk. Wij houden&#13;
thans 64 melkkoeien met bijbehorend&#13;
jongvee en 75 mestkalveren op contract.&#13;
6 Beoordeling van het geschil in&#13;
hoger beroep&#13;
6.1 Het hof acht voldoende aannemelijk dat&#13;
Bomers het voornemen heeft om de onderhavige&#13;
grond persoonlijk voor een landbouwkundig&#13;
doel in gebruik te nemen. Bomers&#13;
exploiteert immers een landbouwbedrijf en de&#13;
onderhavige grond kan ten behoeve van dat&#13;
bedrijf worden benut. Peters heeft weliswaar&#13;
gesteld dat Bomers de grond aan Goris in&#13;
gebruik wil geven, maar hij heeft die stelling&#13;
niet onderbouwd en het hof ziet geen aanwijzing&#13;
voor de juistheid daarvan.&#13;
6.2 Bomers voert aan dat het eigen gebruik&#13;
van de 4.06 ha voor hem van overwegende&#13;
betekenis is. Het hof oordeelt daarover als&#13;
volgt. Bomers heeft bij de mondelinge behandeling&#13;
voor het hof verklaard – overigens in&#13;
afwijking van hetgeen hij in zijn brief van&#13;
8 november 2000 (blz. 2, derde en vierde alinea)&#13;
aan de pachtkamer van het kantongerecht&#13;
had doen schrijven – dat hij de grond wenst te&#13;
gaan gebruiken voor de akkerbouw. Voor enig&#13;
inzicht in de economische betekenis van dat&#13;
gebruik voor zijn bedrijf heeft hij echter geen&#13;
bruikbare gegevens verschaft. Uit zijn jaarstukken&#13;
blijkt, dat de winst van zijn bedrijf&#13;
ongedifferentieerd is berekend middels een&#13;
vermogensvergelijking zonder dat daaruit ook&#13;
maar iets kan worden afgeleid omtrent de&#13;
winsten of verliezen die met de verschillende&#13;
onderdelen van het bedrijf (veehandel, akkerbouw&#13;
en veehouderij) zijn behaald. Bovendien&#13;
heeft Bomers zelf verklaard dat hij niet in&#13;
staat is om enige uitsplitsing van de winst over&#13;
de verschillende onderdelen van zijn bedrijf te&#13;
geven. Aldus kan niet worden nagegaan welke&#13;
de betekenis van de akkerbouw voor zijn&#13;
totale bedrijfsvoering is. Dat de onderhavige&#13;
grond (die niet aansluit bij andere bij Bomers&#13;
in gebruik zijnde grond) voor Bomers (ook)&#13;
anderszins van belang is – bijvoorbeeld voor&#13;
mestafzet – is niet gesteld. Hoewel op zichzelf&#13;
wel aannemelijk is dat de grond voor Bomers&#13;
van enig nut zal kunnen zijn, is er om deze&#13;
reden geen plaats voor het oordeel dat het&#13;
persoonlijk gebruik van deze 4 ha grond voor&#13;
Bomers van overwegende betekenis is.&#13;
6.3 Wat betreft hetgeen in het beroepschrift&#13;
onder 11 en 12 wordt gesteld omtrent de bij&#13;
Bomers in gebruik zijnde grond wordt aan het&#13;
bovenstaande nog het volgende toegevoegd.&#13;
Uit Bomers’ verklaring ter mondelinge&#13;
behandeling volgt, dat zijn akkerbouwareaal&#13;
bestaat uit grond die stabiel te zijner beschikking&#13;
staat (eigen grond, mogelijk aangevuld&#13;
met enige regulier gepachte grond). Uit de&#13;
overgelegde overzichten van het Bureau Heffingen&#13;
blijkt bovendien, dat Bomers’ mestproductierechten&#13;
deels niet-gebonden zijn en,&#13;
voor zover zij grondgebonden zijn, geheel&#13;
met eigen grond samenhangen, zodat een&#13;
mogelijk toekomstig verlies van losse pachtgrond&#13;
voor Bomers’ mestquotum geen gevolgen&#13;
lijkt te hebben. Uit zijn verklaring volgt&#13;
verder, dat zowel de 10 ha grond waarover hij&#13;
op jaarbasis beschikt als de 16 ha grond in de&#13;
uiterwaarden reeds geruime tijd bij hem in&#13;
gebruik zijn. Afgezien van een mogelijk verlies&#13;
van een gedeelte van die laatste grond in&#13;
verband met dijkwerkzaamheden is niets&#13;
gesteld waaruit zou kunnen blijken dat op&#13;
afzienbare termijn het einde van het gebruik&#13;
van de “los” gepachte grond te verwachten is.&#13;
Wat betreft de dijkwerkzaamheden is bovendien&#13;
niet duidelijk of, en zo ja wanneer, verlies&#13;
van grond in verband hiermee zal plaatsvinden&#13;
en hoeveel grond er dan verloren zal&#13;
gaan. Er is kortom geen duidelijk aanknopingspunt&#13;
voor de veronderstelling dat de&#13;
bedrijfssituatie van Bomers instabiel zou zijn&#13;
in een mate die wijziging zou kunnen brengen&#13;
in hetgeen eerder ten aanzien van de betekenis&#13;
van de grond voor zijn bedrijf is overwogen.&#13;
6.4 Nu is geoordeeld dat het eigen gebruik&#13;
van de grond voor Bomers niet van overwegende&#13;
betekenis is, dient te worden onder-&#13;
zocht of het verlies van de grond voor Peters&#13;
zou leiden tot een ernstige aantasting van de&#13;
grondslag van diens maatschappelijk bestaan.&#13;
Aangezien Bomers zich – alleen in verband&#13;
met deze procedure – bereid heeft verklaard&#13;
het met het verpachte samenhangende melkquotum&#13;
om niet aan Peters te laten, zou het&#13;
verlies van de grond voor Peters in dit opzicht&#13;
geen consequenties hebben. Peters heeft echter&#13;
tevens gewezen op de gevolgen van verlies&#13;
van de onderhavige grond, die circa 10% van&#13;
zijn huidige bedrijfsareaal van ruim 40 ha uitmaakt,&#13;
voor zijn mestafzetmogelijkheden.&#13;
Bomers heeft als zodanig niet betwist dat verlies&#13;
van het gepachte dergelijke gevolgen voor&#13;
Peters zal hebben. Bij de vraag naar de betekenis&#13;
van het verlies van de onderhavige grond&#13;
voor Peters is bovendien van belang welke&#13;
omvang zijn bedrijf zal hebben op het&#13;
moment waarop de huidige pachttermijn&#13;
afloopt. In dat verband is van belang, dat een&#13;
éénmalige pachtovereenkomst ten aanzien van&#13;
11.58 ha grond – bijna 30% van het areaal van&#13;
Peters – in 2002 afloopt zonder dat is gebleken&#13;
van een vooruitzicht op voortgezet&#13;
gebruik. Voor verder gebruik – en voor de&#13;
duur van eventueel verder gebruik – is Peters&#13;
geheel afhankelijk van de bereidwilligheid van&#13;
de verpachter tot het sluiten van een nieuwe&#13;
pachtovereenkomst. Met verlies van die grond&#13;
dient dus ernstig rekening gehouden te worden.&#13;
Niet is gebleken van bijzondere omstandigheden&#13;
– zoals een bestendige relatie tussen&#13;
de partijen bij die overeenkomst – welke kunnen&#13;
wijzen op bereidheid bij de verpachter tot&#13;
het sluiten van zo’n nieuwe overeenkomst.&#13;
Dat verlies van de 11.58 ha ernstige gevolgen&#13;
voor de mestafzetmogelijkheden van Peters&#13;
zou hebben is evident. Tegen de achtergrond&#13;
van de onzekerheid omtrent (de duur van)&#13;
voortgezet gebruik van de éénmalig gepachte&#13;
grond en de daaruit voortvloeiende instabiele&#13;
omvang van het bedrijf van Peters is het hof&#13;
van oordeel, dat verlies van het onderhavige&#13;
pachtobject dient te worden beschouwd als&#13;
een ernstige aantasting van de grondslag van&#13;
zijn maatschappelijk bestaan.&#13;
6.5 Hetgeen tot nu toe is overwogen brengt&#13;
mee, dat naar billijkheid moet worden beslist.&#13;
Uit het eerder overwogene vloeit tevens voort,&#13;
dat het ervoor moet worden gehouden dat het&#13;
belang van Peters bij behoud van de grond groter&#13;
is dan het belang van Bomers bij verkrijging&#13;
daarvan. Daaraan doet niet af hetgeen in het&#13;
beroepschrift onder 14 en 15 wordt gesteld. De&#13;
(overigens geringe en voor de toekomst onzekere)&#13;
inkomsten van de echtgenote van Peters&#13;
doen niet af aan de gevolgen die het verlies van&#13;
deze grond in de onder 6.3 genoemde omstandigheden&#13;
voor Peters’ agrarisch bedrijf zal&#13;
(kunnen) hebben. In dit verband is evenmin&#13;
van betekenis het mogelijke feit dat Bomers&#13;
twee potentiële bedrijfsopvolgers heeft; uit&#13;
Bomers’ verklaring bij de mondelinge behandeling&#13;
volgt dat zij beiden een werkkring buiten&#13;
het bedrijf hebben, terwijl niet is gebleken&#13;
van omstandigheden in verband met hun&#13;
mogelijke bedrijfsopvolging die thans toevoeging&#13;
van de onderhavige grond aan het bedrijf&#13;
van belang doen zijn. Alle omstandigheden&#13;
tegen elkaar afwegend is het hof van oordeel&#13;
dat de billijkheid meebrengt dat de pachtovereenkomst&#13;
dient te worden verlengd. Het hof&#13;
ziet daarbij geen redenen om met een andere&#13;
dan de wettelijke termijn te verlengen.&#13;
6.6 Het bovenstaande betekent dat de grieven&#13;
falen, dat beschikking waarvan beroep zal&#13;
worden bevestigd en dat Bomers zal worden&#13;
veroordeeld in de kosten van het hoger beroep.&#13;
7 De beslissing&#13;
Het hof, beschikkende in hoger beroep,&#13;
bevestigt de beschikking van de pachtkamer&#13;
van het kantongerecht te Arnhem van&#13;
14 februari 2001, waarvan beroep;&#13;
veroordeelt Bomers in de kosten van het&#13;
hoger beroep, aan de zijde van Peters tot op&#13;
heden begroot op ƒ 475,– wegens verschotten&#13;
en op ƒ 3.400,– wegens salaris.</content><legacyfootnotes/><footnotes><footnote/></footnotes><auteurs/><published>2003-03-01 00:00:00</published><modified>2003-03-01 00:00:00</modified><editiondate>2003-03-01</editiondate><htmlpath>https://denhollander.info/artikel/4450</htmlpath></article>
</articles></edition>
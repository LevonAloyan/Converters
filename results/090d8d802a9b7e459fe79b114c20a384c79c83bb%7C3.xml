<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1989</searchword><id>7838</id><udhid>UDH:TvAR/7838</udhid><titel>'P.J.H.H. R en A.M. K. / ruilverkaveling 'Oude Graaf'' (TvAR 1989/4254)</titel><searchwords><searchword>TvAR 6/1989</searchword><searchword>TvAR 1989/4254</searchword><searchword>UDH:TvAR/7838</searchword></searchwords><attachments><attachment><name>1989_nr 6_Rechtspraak_4254.doc</name><extention>doc</extention><url>https://denhollander.info/download/16398/ci</url></attachment></attachments><inleiding>4254 Landinrichtingswet, art. 80 e.v., 131, 202 jo 185 en 195 e.v.&#13;
Reclamant R. is niet verschenen, zodat het aanvankelijk gezamenlijk gestelde bezwaar nog slechts wordt gedragen door alleen re­clamant K. en voor wat betreft reclamant R. is vervallen.&#13;
Bij de bezichtiging ter plaatse is de recht­bank gebleken dat de door reclamant voor­gestelde oplossing niet reëel is. De bereik­baarheid van de beerputten wordt er niet door vergroot of vergemakkelijkt.&#13;
Reeds daarom dient het bezwaar te wor­den afgewezen.&#13;
Het niet aangesloten zijn van de woning op de riolering is een bij de koop van de woning inbegrepen en voor rekening en ri­sico van reclamant komende omstandig­heid. Hetzelfde geldt voor het vastgesteld zijn van het plan van wegen en waterlopen.&#13;
Voor bezwaren tegen wijzigingen in we­gen en waterlopen bestaan daartoe geëigen­de procedures als voorzien in thans art. 80 e.v. Lw.&#13;
Bezwaar afgewezen.&#13;
Rechtbank Roermond, 7 juli 1988&#13;
P.J.H.H. R. en A.M. K., reclamanten te­gen het plan van toedeling in de ruilverka­veling 'Oude Graaf'; </inleiding><content>Op 10 juni 1988 heeft de rechtbank de situatie ter plaatse bezichtigd. Van deze bezich­tiging is een proces-verbaal opgemaakt, dat zich bij de stukken bevindt.&#13;
Het bezwaar van reclamant A.M. Kuyer: Dit kan als volgt worden samengevat:&#13;
Het doel van de ruilverkaveling is om ontsluitingspatronen aan te passen aan de eisen van de huidige tijd en wegen en water­lopen zodanig te ordenen, dat er een verbe­tering van de infrastructuur ontstaat.&#13;
Volgens reclamant wordt dat doel bij handhaving van het plan van toedeling niet bereikt.&#13;
Voorheen kon de loonwerker die de beerputten kwam legen achterom via de thans opgeheven landweg zijn perceel be­reiken.&#13;
Naar zijn mening voldoet de Klompen-steeg niet aan de eisen.&#13;
Hij heeft geen riolering aan huis en de loonwerker weigert in de huidige situatie de twee op zijn perceel gelegen putten te ko­men legen. Door de ruilverkaveling vervalt het achterste deel van de Klompensteeg. Daardoor gaat hij erop achteruit; de ach­terkant van zijn woning is niet meer bereik­baar. De beerputten liggen direkt achter zijn huis.&#13;
Het standpunt van de bij het bezwaar be­trokken belanghebbende J.F. Coolen. Dit kan als volgt worden samengevat:&#13;
Hij is niet bereid kavel 08104 af te staan. Hij gebruikt deze kavel om er hoogdrachti-ge koeien op te laten lopen. Het perceel kan vanwege zijn ligging tegenover zijn woning als huisperceel worden aangemerkt.&#13;
Hij voelt niets voor een recht van over­pad.&#13;
Het standpunt van de Centrale Landinrich­tingscommissie en de Landinrichtingscom­missie&#13;
De  Landinrichtingscommissie  heeft  zich aangesloten bij het standpunt van de Cen­trale Landinrichtingscommissie. Dit kan als volgt worden samengevat: Ten aanzien van de wegen in een ruilver-kavelingsblok is van belang het plan van wegen en waterlopen. De insteek weg waar­tegen reclamanten bezwaar hebben is onge­wijzigd opgenomen in het definitieve plan van wegen en waterlopen en in eigendom,&#13;
beheer en onderhoud toegewezen aan de gemeente Nederweert.&#13;
De ruilverkaveling heeft met betrekking tot de ontsluiting niets veranderd en in elk geval de zaak niet verslechterd.&#13;
Met hun bezwaar beogen reclamanten verbetering van hun ontsluitingssituatie, maar belanghebbende Coolen wil daaraan niet meewerken. De toedeling van recla­manten is gelet op hun inbreng te verdedi­gen en de ontsluiting is in het kader van de ruilverkaveling niet verslechterd.&#13;
De gebruiksbreedte van de Klompen-steeg is zo'n 5Vi meter. Op het punt waar de Klompensteeg op zal houden (ter hoogte van de woning van reclamant) is de ge­bruiksbreedte bijna 4 meter. Voor een voertuig dat beerputten komt legen is het niet mogelijk daar te keren, maar als dit voertuig achteruit insteekt, zijn de beerput­ten zeer wel bereikbaar.&#13;
De commissie verzoekt de rechtbank het bezwaar van reclamanten af te wijzen.&#13;
Het oordeel van de rechtbank &#13;
Reclamant Raemaekers is niet verschenen, zodat het aanvankelijk gezamenlijk gestel­de bezwaar nog slechts wordt gedragen door alleen reclamant Kuyer en voor wat betreft reclamant Raemaekers is vervallen. Ter zitting is vastgesteld dat het bezwaar van reclamant Kuyer erop neerkomt dat&#13;
-	in de nieuwe situatie - giertonnen niet&#13;
meer achterom op zijn erf kunnen komen&#13;
om de daar liggende beerputten leeg te zui­-&#13;
gen; het probleem schuilt volgens recla­-&#13;
mant Kuyer in het niet kunnen keren van&#13;
trekker en gierton.&#13;
Om deze moeilijkheid op te lossen claimt reclamant Kuyer toedeling van kavel 8104; ter zitting heeft reclamant Kuyer deze claim beperkt tot een strook aan de noordzijde van kavel 8104; eventueel in de vorm van een erfdienstbaarheid (recht van overpad). Bij de bezichtiging van de situatie ter plaat­se is de rechtbank gebleken, dat voormelde oplossing van reclamant Kuyer niet reëel is: toedeling van een strook c.q. erfdienst­baarheid als gewenst vergroot of verge­makkelijkt de bereikbaarheid - achterom&#13;
—	van de beerputten niet ten opzichte van&#13;
de bestaande toegang via de Klompensteeg.&#13;
Reeds daarom dient het bezwaar te wor­den afgewezen.&#13;
Ten overvloede merkt de rechtbank op er niet van te zijn overtuigd dat, in het geval van handhaving van het plan van toede­ling, het leegzuigen van de beerputten on­mogelijk wordt. Onvoldoende is - tegen­over de desbetreffende stellingen van be­langhebbende Coolen en de heer Hermans van de Landinrichtingsdienst - aange­toond dat geen loonwerker met een ge­schikte gierton ter plaatse kan of wil ma­noeuvreren.&#13;
Ten slotte dient te worden bedacht dat reclamant Kuyer zijn woning heeft betrok­ken, nadat, ongeveer 3 jaar geleden, zijn rechtsvoorganger en de eigenaren van de belendende percelen hadden afgezien van aansluiting op het riool.&#13;
Dit is een bij de koop van de woning in­begrepen en thans derhalve voor rekening en risico van reclamant Kuyer komende omstandigheid waarin - op kosten van de gezamenlijke rechthebbenden - geen wij­ziging kan worden gebracht.&#13;
Voor zover bezwaren/klachten van re­clamant Kuyer zijn te herleiden tot grieven tegen de wijziging ter plaatse van wegen en waterlopen casu quo het onttrekken aan het openbaar verkeer van een gedeelte van de Klompensteeg dient reclamant Kuyer te worden gewezen op het bestaan van daar­toe geëigende procedures als voorzien in thans artikel 80 e.v. Landinrichtingswet. Ook het vastgesteld zijn van het plan van wegen en waterlopen is een in de koop van de woning begrepen en daarom voor reke­ning en risico van reclamant Kuyer komen­de omstandigheid.&#13;
</content><legacyfootnotes/><footnotes><footnote/></footnotes><auteurs/><published>1989-06-01 00:00:00</published><modified>1989-06-01 00:00:00</modified><editiondate>1989-06-01</editiondate><htmlpath>https://denhollander.info/artikel/7838</htmlpath></article>
</articles></edition>
<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2007</searchword><id>3926</id><udhid>UDH:TvAR/3926</udhid><titel>Het wetsvoorstel Waterwet</titel><searchwords><searchword>TvAR 6/2007</searchword><searchword>UDH:TvAR/3926</searchword></searchwords><attachments><attachment><name>TvAR_2007_6-2.pdf</name><extention>pdf</extention><url>https://denhollander.info/download/233/ci</url></attachment></attachments><inleiding>1. Inleiding&#13;
In dit tijdschrift mag een bijdrage over de in voorbereiding&#13;
zijnde Waterwet niet ontbreken. Waterbeheer en landbouw&#13;
zijn immers nauw met elkaar verbonden. In het landelijk&#13;
gebied speelt waterbeheer een belangrijke rol en de belangen&#13;
van de landbouw worden van oudsher door de waterschappen&#13;
behartigd. Betrof dit vroeger met name de zorg&#13;
voor de veiligheid en het peilbeheer, tegenwoordig is de milieucomponent&#13;
van het waterbeheer net zo belangrijk. Bij&#13;
de belangen die de waterbeheerder in deze tijd dient te behartigen&#13;
zijn die van de landbouw dan ook niet meer zo exclusief&#13;
dan voorheen. Een belangrijke reden hiervoor is de&#13;
introductie van het integrale waterbeheer sinds 1985, waarbij&#13;
niet langer alleen werd gekeken naar bepaalde onderdelen&#13;
van het waterbeheer, maar waarbij is gekozen voor een&#13;
integraal beheer van watersystemen. Milieu en ecologie krijgen&#13;
steeds meer aandacht in het waterbeheer. Deze verandering&#13;
in het beleid betekende dat kwaliteit en kwantiteit van&#13;
oppervlaktewater en grondwater in hun onderlinge samenhang&#13;
werden bezien. Van het integrale waterbeheer maakt&#13;
op dit moment ook de zorg voor de veiligheid en het voorkomen&#13;
van wateroverlast (waterkering, meer ruimte voor&#13;
water, de inrichting van bergingsgebieden) deel uit, evenals&#13;
natuurlijk de zorg voor de behartiging van de belangen voor&#13;
de aan het watersysteem toegekende functies, zoals bijvoorbeeld&#13;
vaarwegen, winning van drinkwater, zwemwater en&#13;
natuurlijk de functie ten behoeve van de landbouw (drenkwater,&#13;
beregening gewassen etc.).&#13;
Deze belangrijke verandering in het beleid heeft aanvankelijk&#13;
echter niet geleid tot een integratie van de waterwetgeving.&#13;
Het is nog steeds een grote hoeveelheid ‘waterwetten’&#13;
waarmee het integrale waterbeheer vorm gegeven&#13;
moet worden. Deze wetten kennen elk hun eigen bevoegd&#13;
gezag, een eigen toetsingskader, eigen instrumenten en&#13;
soms zelfs een verschillend systeem van rechtsbescherming.1&#13;
De belangrijkste wettelijke verandering na de introductie&#13;
van het concept integraal waterbeheer betrof de integrale&#13;
waterhuishoudingsplannen, zoals die zijn opgenomen in de&#13;
Wet op de waterhuishouding. De Wet op de waterhuishouding&#13;
is echter nooit uitgegroeid tot een integrale Waterwet.&#13;
De behoefte aan een adequaat, modern en ‘robuust’ instrumentarium&#13;
om het integrale watersysteembeheer ook juridisch&#13;
vorm te geven is een van de belangrijkste redenen&#13;
waarom in de afgelopen jaren is gewerkt aan de voorbereiding&#13;
van de Waterwet, waarvan nu een wetsvoorstel bij de&#13;
Tweede Kamer ligt.2 De Waterwet biedt een versterking van&#13;
het instrumentarium vanwege een betere innerlijke consistentie&#13;
van de waterwetgeving en omdat er een eenduidig&#13;
(en ruim) belangenkader wordt geboden. De geboden instrumenten&#13;
kunnen worden ingezet in het belang van een&#13;
duurzaam en integraal watersysteembeheer. Naast de behoefte&#13;
aan een geschikt instrumentarium om het integrale&#13;
waterbeheer vorm te kunnen geven zijn er nog twee redenen&#13;
om tot integratie van de waterwetgeving over te gaan.&#13;
Dit betreft het streven naar deregulering en stroomlijning&#13;
van regelgeving zoals dat door de kabinetten Balkenende&#13;
wordt beoogd. De Waterwet komt in plaats van 8 bestaande&#13;
wetten op het terrein van het waterbeheer én de bepalingen&#13;
inzake de sanering van waterbodems worden van de Wet&#13;
bodembescherming overgeheveld naar de Waterwet. De te&#13;
integreren wetten betreffen het ‘natte’ deel van de Wet beheer&#13;
rijkswaterstaatswerken (het ‘droge’ deel gaat bijvoorbeeld&#13;
over wegen), de Wet droogmakerijen en indijkingen,&#13;
de Waterstaatswet 1900, de Wet op de waterhuishouding,&#13;
de Grondwaterwet, de Wet verontreiniging oppervlaktewateren,&#13;
de Wet verontreiniging zeewater en de Wet op de&#13;
waterkering.&#13;
Voorts is ook de Europese Kaderrichtlijn water een belangrijke&#13;
impuls geweest voor het tot stand brengen van integrale&#13;
waterwetgeving, niet alleen in Nederland maar ook&#13;
in andere lidstaten.3 Ook het Hof van Justitie van de EG&#13;
acht integrale waterwetgeving zeer geschikt om de Kaderrichtlijn&#13;
water om te zetten in het nationale recht van de&#13;
lidstaten, alhoewel dit natuurlijk niet verplicht is.4 In de nabije&#13;
toekomst zullen ook andere Europese richtlijnen op het&#13;
terrein van het waterbeheer in de nieuwe Waterwet kunnen&#13;
worden geïmplementeerd.5&#13;
Nadat door meer en meer partijen werd ingezien dat&#13;
verdere integratie van de waterwetgeving wenselijk was6, is&#13;
door de staatssecretaris in 2004 een Hoofdlijnennotitie integratie&#13;
waterwetgeving aan de Tweede Kamer aange -&#13;
boden.7 Vervolgens is een voorontwerp publiek gemaakt,&#13;
waarna op 28 september 2006 het wetsvoorstel aan de&#13;
Tweede Kamer is aangeboden.8</inleiding><content>2. Opzet en inhoud van de Waterwet&#13;
De considerans van de Waterwet stelt dat de overheid zich&#13;
met betrekking tot het waterbeheer voor grote opgaven gesteld&#13;
ziet en dat het met het oog op een doeltreffende en&#13;
doelmatige aanpak van het waterbeheer wenselijk is om het&#13;
wettelijk instrumentarium te stroomlijnen en te moderniseren.&#13;
Daarbij staat het integraal beheer van watersystemen&#13;
centraal. De regulering in de Waterwet vloeit voort uit de in&#13;
artikel 21 van de Grondwet opgenomen verplichting van de&#13;
overheid zorg te dragen voor de bewoonbaarheid van het&#13;
land en de verbetering van het leefmilieu.&#13;
De Waterwet kent een logische en duidelijke opbouw, verdeeld&#13;
over 9 hoofdstukken:&#13;
Hoofdstuk 1: Algemene bepalingen&#13;
Hoofdstuk 2: Doelstellingen en normen&#13;
Hoofdstuk 3: Organisatie van het waterbeheer&#13;
Hoofdstuk 4: Plannen&#13;
Hoofdstuk 5: Aanleg en beheer van waterstaatswerken&#13;
Hoofdstuk 6: Handelingen in het watersysteem&#13;
Hoofdstuk 7: Financiële bepalingen&#13;
Hoofdstuk 8: Handhaving&#13;
Hoofdstuk 9: Slotbepalingen.&#13;
In deze hoofdstukken worden de belangrijkste bepalingen&#13;
inzake het waterbeheer behandeld. Naast regulering in de&#13;
wet zelf, biedt de Waterwet vele mogelijkheden om in&#13;
AMvB’s, ministeriële regelingen, provinciale verordeningen&#13;
en waterschapskeuren waterzaken nader te regelen.&#13;
3. Algemene bepalingen&#13;
Om de Waterwet goed te kunnen doorgronden – doel is het&#13;
beheer van watersystemen – is begrip van een aantal belangrijke&#13;
begrippen noodzakelijk.&#13;
Zo verstaat de Waterwet onder ‘Waterbeheer’: de overheidszorg&#13;
gericht op:&#13;
– het voorkomen en beperken van overstromingen, wateroverlast&#13;
en waterschaarste, in samenhang met&#13;
– bescherming en verbetering van chemische en ecologische&#13;
waterkwaliteit alsmede&#13;
– vervulling van maatschappelijke functies door watersystemen.&#13;
Een ‘Watersysteem’is een samenhangend geheel van&#13;
een of meer oppervlaktewaterlichamen en grondwaterlichamen,&#13;
met bijbehorende bergingsgebieden, waterkeringen en&#13;
ondersteunende kunstwerken. ‘Waterstaatswerken’ is een&#13;
deelverzameling van watersystemen, waarbij grondwater&#13;
wordt uitgezonderd. Het gaat in het bijzonder om een oppervlaktewaterlichaam,&#13;
een bergingsgebied, een waterkering&#13;
of een ondersteunend kunstwerk. Van belang is hierbij dat&#13;
met oppervlaktewaterlichaam geduid wordt op het water én&#13;
de ‘bak’ waarin het zich bevindt, alsmede de biologische&#13;
componenten.&#13;
Een belangrijke nieuw wettelijk ‘waterstaatswerk’ is het&#13;
bergingsgebied: dit is een krachtens de Wet ruimtelijke ordening&#13;
voor tijdelijke berging van water bestemd gebied,&#13;
dat niet behoort tot een oppervlaktewaterlichaam (maar wel&#13;
behoort tot het watersysteem). Nederland wordt ingedeeld&#13;
in vier stroomgebieden, te weten die van de Eems, de Maas,&#13;
de Rijn en de Schelde (art. 1.2), waarmee wordt voldaan&#13;
aan een van de verplichtingen uit de Kaderrichtlijn water.&#13;
De grenzen van deze gebieden worden vastgelegd in een&#13;
AMvB, waarbij ook het grondwater aan de stroomgebieden&#13;
wordt toegewezen. Dat is nodig omdat de Kaderrichtlijn&#13;
water uitgaat van een beheer op stroomgebiedniveau. Waterbeheer&#13;
op grond van de Kaderrichtlijn water is eveneens&#13;
integraal en dat betekent dat ook het grondwater aan een&#13;
stroomgebied moet worden toegewezen. Ook de zee valt&#13;
onder de reikwijdte van de Waterwet (art. 1.2 lid 1 en&#13;
art. 1.4).&#13;
Evenals onder de Wet op de waterkering gaat gebaseerd&#13;
op stroomgebieden de zorg voor de primaire waterkering&#13;
naast het integrale waterbeheer ook nog steeds uit van de&#13;
dijkringbenadering (art. 1.3).&#13;
4. Doelstellingen en normen&#13;
4.1. Doelstellingen&#13;
Naast de algemene doelstelling in de considerans kent de&#13;
Waterwet een apart hoofdstuk met doelstellingen en normen.&#13;
Dit is een cruciaal hoofdstuk in de wet, omdat hierin&#13;
de reikwijdte van de wet nader uiteen wordt gezet. De reikwijdte&#13;
van de bevoegdheden van de Waterwet worden immers&#13;
bepaald door de belangen die de wet beoogd te beschermen.&#13;
In het kader van het specialiteitsbeginsel zijn de&#13;
in de wet zo expliciet opgenomen doelstellingen dan ook als&#13;
positief te waarderen, al zijn de doelstellingen wel erg ruim&#13;
geformuleerd.9 Artikel 2.1 lid 1 bepaalt dat de doelstellingen&#13;
van de wet zijn gericht op:&#13;
a. voorkoming en waar nodig beperking van overstromingen,&#13;
wateroverlast en waterschaarste, in samenhang met&#13;
b. bescherming en verbetering van de chemische en ecologische&#13;
kwaliteit van watersystemen en&#13;
c. vervulling van maatschappelijke functies door watersystemen.&#13;
Lid 2 maakt het mogelijk ook nog andere doelstellingen te&#13;
behartigen, mits de wet dat expliciet bepaalt.&#13;
Wanneer men deze doelstellingen bekijkt, dan ziet men&#13;
zowel de doelstellingen uit de ‘oude’ waterwetgeving terug,&#13;
maar kan ook zonder meer worden geconstateerd dat de&#13;
doelstellingen uit het Nationaal Bestuursakkoord water en&#13;
de Kaderrichtlijn water hierbinnen passen.&#13;
4.2. Normen&#13;
De doelstellingen worden nader uitgewerkt in normen.&#13;
Normen worden vastgesteld ten behoeve van de beveiliging&#13;
tegen overstromingen en wateroverlast, ten behoeve van de&#13;
waterkwantiteit, ten behoeve van de waterkwaliteit en ten&#13;
behoeve van de functievervulling. Bij de wettelijke normen&#13;
horen ook meet- en beoordelingsverplichtingen (art. 2.14-&#13;
2.16). Dat de normen voor het waterbeheer bij of krachtens&#13;
wet worden vastgesteld kan als een belangrijke verbetering&#13;
worden gezien. Vanzelfsprekend zijn de meeste normen als&#13;
inspanningsverplichtingen voor de waterbeheerders te beschouwen,&#13;
maar wettelijke normen geven de burger duidelijkheid&#13;
over wat van de overheid verwacht kan worden.&#13;
De normen voor de waterkering zijn deels opgenomen in&#13;
de wet zelf, zoals voor de dijkringen in het kader van de beveiliging&#13;
tegen overstromingen door middel van de primaire&#13;
waterkeringen (art. 2.2). Voor de overige waterkeringen gebeurt&#13;
de vaststelling van de veiligheidsnormen bij AMvB&#13;
voorzover de waterkeringen in beheer zijn bij het Rijk en bij&#13;
provinciale verordening voor zover de waterkeringen in beheer&#13;
zijn bij een andere beheerder (art. 2.4). Tevens wordt&#13;
bij ministeriële regeling of bij of krachtens provinciale verordening&#13;
voor de waterkeringen vastgesteld welke relatie&#13;
tussen hoogwaterstanden en overschrijdingskansen daarvan&#13;
uitgangspunt is bij het waterkerend vermogen daarvan (art.&#13;
2.3 en 2.5).&#13;
De normen voor de waterkwantiteit zijn in de landbouw&#13;
een bekend fenomeen. Deze normen worden immers neergelegd&#13;
in peilbesluiten, waarin de waterstanden (of een&#13;
bandbreedte voor waterstanden) zijn opgenomen die gedurende&#13;
bepaalde periodes zoveel mogelijk zullen moeten worden&#13;
gehandhaafd. Voor bepaalde, aan te wijzen watersystemen&#13;
dient de beheerder peilbesluiten vast te stellen. De&#13;
vaststelling van peilbesluiten vindt plaats bij of krachtens&#13;
AMvB (rijkswateren) of bij of krachtens provinciale verordening&#13;
(regionale wateren).&#13;
Bijzonder in het kader van de normen voor kwantiteitsbeheer&#13;
is de in artikel 2.9 opgenomen mogelijkheid om een&#13;
rangorde op te stellen van maatschappelijke en ecologische&#13;
behoeften bij watertekorten. Deze rangorde kan zowel voor&#13;
rijkswateren als voor regionale wateren worden vastgesteld&#13;
en kan per watersysteem verschillen. De rangorde wordt&#13;
vastgesteld bij AMvB of provinciale verordening. Gezien de&#13;
gevolgen van de verwachte klimaatverandering is dit een belangrijke&#13;
bepaling. We zullen immers steeds vaker te maken&#13;
krijgen met perioden van droogte (naast perioden met hevige&#13;
regenval). In die situatie is het wenselijk dat burgers en&#13;
bedrijven weten waar ze aan toe zijn. Sta je laag in deze&#13;
rangorde dan kan het nuttig zijn zelf investeringen te doen&#13;
om de schadelijke gevolgen van droogte op te vangen. Wanneer&#13;
men kijkt naar de rangorde zoals die wordt gehanteerd&#13;
bij de vergunningverlening op basis van de huidige Grondwaterwet&#13;
en zoals die is neergelegd in provinciale waterhuishoudingsplannen,&#13;
dan wordt duidelijk dat bijvoorbeeld&#13;
drinkwaterwinning aangemerkt wordt als hoogwaardig gebruik&#13;
met een belangrijke maatschappelijke functie en de&#13;
beregening van graslanden als laagwaardig gebruik. De&#13;
rechter acht deze beleidsmatige keuze een voldoende motivering&#13;
voor het intrekken, wijzigen of niet verlenen van vergunningen.&#13;
10 Gezien de sterkere nadruk die de Waterwet&#13;
(in navolging van de Kaderrichtlijn water) legt op ecologische&#13;
belangen, dan moet worden aangenomen dat ook de&#13;
natuur niet onder aan de rangorde zal worden geplaatst. De&#13;
plaats van de landbouw in deze rangorde zal kunnen verschillen&#13;
per gebied (watersysteem) en vermoedelijk ook per&#13;
landbouwactiviteit. Bij de voorgestelde rangorde bij watertekorten&#13;
kunnen kanttekeningen worden gemaakt. In de&#13;
praktijk wordt deze rangorde al gebruikt. Het is nog niet&#13;
duidelijk wat de juridische consequenties zijn van het wettelijk&#13;
vastleggen van een rangorde. Bij een teveel aan water&#13;
wordt reeds een bepaalde rangorde gehanteerd. Zo worden&#13;
bepaalde polders dan niet langer bemalen of wordt besloten&#13;
een bepaalde polder onder water te laten lopen om andere&#13;
gebieden te beschermen bijvoorbeeld omdat er meer mensen&#13;
wonen. In deze gevallen is schadevergoeding gebruikelijk.&#13;
Een belangrijke vraag is voorts of er na het vast stellen&#13;
van de AMvB’s of de provinciale verordeningen waarin&#13;
rangordes zijn opgenomen ook nog een besluit volgt en&#13;
welke rechtsbescherming tegen zo’n besluit open staat. Of&#13;
een wettelijke regeling voor een verdringingsreeks bij watertekort&#13;
nu echt nodig is, vragen wij ons af. Er bestaan meer&#13;
‘rangordes’ in het waterrecht die in beleidsdocumenten zijn&#13;
neergelegd zoals de trits: ‘vasthouden – bergen – afvoeren’&#13;
uit WB 21 en het NBW. Beleidsmatige rangordes kunnen&#13;
zowel in buitenwettelijke beleidsdocumenten – maar beter&#13;
nog – in de wettelijk verplichte waterplannen worden neergelegd.&#13;
Dat ligt naar onze mening voor de rangorde bij watertekorten&#13;
eveneens meer voor de hand dan een wettelijke&#13;
regeling.&#13;
Ook de wettelijke normen die moeten worden vastgesteld&#13;
met het oog op de bergings- en afvoercapaciteit van regionale&#13;
wateren zijn nieuw (art. 2.10). Hiervoor worden bij&#13;
provinciale verordening regels gesteld die zien op de gemiddelde&#13;
overstromingskans per jaar van bepaalde aangewezen&#13;
gebieden. Deze normen zullen van belang zijn bij de afstemming&#13;
tussen water en ruimtelijke ordening. Meer&#13;
ruimte voor water creëren zal ontegenzeggelijk zijn invloed&#13;
hebben op de bebouwingsmogelijkheden in een gebied als&#13;
ook op de vastgestelde bestemmingen. De normen zullen&#13;
anderzijds ook strenger zijn afhankelijk van het gebruik van&#13;
bepaalde gronden. Een woonwijk zal minder vaak mogen&#13;
overstromen dan een weiland.&#13;
De normen voor de waterkwaliteit werden voorheen veelal&#13;
opgenomen als MTR-waarden in beleidsdocumenten. Naar&#13;
aanleiding van Europese regelgeving (richtlijn 76/464/EG,&#13;
zwemwaterrichtlijn, drinkwaterrichtlijn et cetera) zijn veel&#13;
normen al opgenomen in een AMvB of een ministeriele regeling.&#13;
11 De Waterwet verwijst voor de normen voor de waterkwaliteit&#13;
naar de Kaderrichtlijn water en bepaalt dat deze&#13;
worden vastgesteld als milieukwaliteitseisen op grond van&#13;
de Wet milieubeheer (art. 2.11).&#13;
Ten slotte wordt ten aanzien van de normen voor de functievervulling&#13;
door wateren in artikel 2.12 bepaalt dat de waterbeheerder&#13;
de nodige maatregelen neemt voor het veilig&#13;
en doelmatig gebruik van waterstaatswerken overeenkomstig&#13;
de in de waterplannen toegekende functies. Artikel&#13;
2.13 is een belangrijke bepaling die vereist dat de beheerder&#13;
de nodige maatregelen neemt opdat een waterstaatswerk&#13;
niet alleen aan de functies voldoet, maar ook aan de normen&#13;
voldoet die bij een bepaalde functie horen.&#13;
5. Organisatie van het waterbeheer&#13;
5.1. Beheer en zorgplichten&#13;
Hoofdstuk 3 van de Waterwet regelt belangrijke zaken als&#13;
de toedeling van beheer en zorgplichten, de regeling van het&#13;
waterakkoord en het toezicht door hoger gezag.&#13;
De toedeling van het beheer en de zorgplichten is een&#13;
lastig punt in de Waterwet. De Waterwet onderscheidt beheer&#13;
en zorgplichten, waarbij niet erg duidelijk is wat het juridische&#13;
verschil tussen beiden is. In eerste instantie lijkt duidelijk&#13;
dat er twee waterbeheerders zijn: het rijk voor de rijkswateren&#13;
(art. 3.1) en de waterschappen voor de regionale&#13;
wateren (aangewezen bij provinciale verordening, art. 3.2).&#13;
Provincie en gemeente zijn géén waterbeheerder in de&#13;
zin van de Waterwet. Hun inbreng in het waterbeheer kan&#13;
plaatsvinden door middel van de inzet van eigen instrumenten&#13;
op grond van andere beleidsterreinen en bestuurlijk&#13;
overleg. Dit moet voor de provincie worden uitgebreid met&#13;
hun bevoegdheden regionale waterplannen vast te stellen,&#13;
algemene regels te maken en toezicht te houden op de waterschappen&#13;
(en het Rijk voor zover projectplannen worden&#13;
opgesteld) alsmede met hun rol bij vast te stellen waterakkoorden&#13;
en de uitzondering die de Waterwet maakt voor&#13;
het verlenen van de ‘grotere’ grondwateronttrekkingen.&#13;
Naast het beheer worden ook zorgplichten opgelegd. Nu&#13;
reeds in de Waterwet voor de waterschappen ten aanzien&#13;
van de zuivering (art. 3.4). Wanneer dat voor de zuivering&#13;
doelmatiger is, kunnen een waterschap en een gemeente&#13;
ook besluiten dat de zuivering plaats vindt in een inrichting&#13;
onder de zorg van de gemeente. Te zijner tijd komt daar de&#13;
zorgplicht voor gemeenten voor het stedelijk water bij. Op&#13;
dit moment is deze zorgplicht opgenomen in het wetsvoorstel&#13;
gemeentelijke watertaken.12 De gemeentelijke zorgplicht&#13;
ziet op de zorg voor afvalwater (op basis van de Wm),&#13;
de zorg voor afvloeiend hemelwater en de zorg voor het stedelijk&#13;
grondwater. Het grondwater maakt eveneens deel uit&#13;
van het watersysteem. Dat schept onduidelijkheid, nu het&#13;
rijk en de waterschappen beheerder zijn van watersystemen&#13;
met alle verantwoordelijkheden en bevoegdheden van dien,&#13;
terwijl de gemeente een zorgplicht heeft ten aanzien van het&#13;
stedelijk grondwater zonder dat zij daarvoor specifieke bevoegdheden&#13;
op grond van de Waterwet heeft gekregen. Wie&#13;
moet de burger eigenlijk aanspreken als hij schade lijdt door&#13;
grondwaterproblemen? En weten de verschillende overheden&#13;
wel wat van hen wordt verwacht? Het verdient dringend&#13;
aanbeveling om het wetsvoorstel en de Memorie van&#13;
Toelichting op dit punt aan te passen, zodat duidelijkheid&#13;
komt over de begrippen beheer, waterstaatkundige taak en&#13;
zorgplicht.&#13;
5.2.Waterakkoord&#13;
Artikel 3.5 van de Waterwet handelt over het waterakkoord.&#13;
De waterbeheerders kunnen bij een waterakkoord ook andere&#13;
openbare gezagen uitnodigen aan het waterakkoord&#13;
deel te nemen, mits deze andere openbare gezagen ook een&#13;
waterstaatkundige taak vervullen. Een waterakkoord kan&#13;
dus met al diegenen die zorg dragen voor een bepaalde waterstaatkundige&#13;
taak gesloten worden en ziet op afspraken&#13;
over de aan- en afvoer van water dan wel andere aspecten&#13;
van het beheer.&#13;
Het komt er op neer dat alle overheden, alles onder toeziend&#13;
én sturend oog van het rijk en de provincie, samen&#13;
moeten werken om de doelstellingen van de Waterwet te&#13;
verwezenlijken. Zij hebben in ieder geval allemaal een bepaalde&#13;
zorgplicht met betrekking tot het waterbeheer. In dit&#13;
kader vindt ook bestuurlijk overleg plaats in het kader van&#13;
het LBOW.13 De provincie moet daarbij in onze ogen een&#13;
bepalende rol gaan spelen, waarbij pro-actief en daadkrachtige&#13;
sturing een vereiste zijn.14&#13;
5.3. Sturing door hogere overheden&#13;
Toezicht is van oudsher een wezenlijk onderdeel van het&#13;
waterstaatsrecht, vanwege de noodzakelijke inbedding van&#13;
de functionele democratie (waterschappen) in de algemene&#13;
democratie (rijk en provincie). De provincie wordt wel de&#13;
moeder van de waterschappen genoemd, omdat de provincie&#13;
beslist over oprichting en regulering van de waterschappen.&#13;
De toezichthoudende rol van de provincie hoort daarbij.&#13;
Dat neemt niet weg dat in beginsel de waterschappen&#13;
regelen wat op decentraal niveau geregeld kan worden, zoals&#13;
ook is neergelegd in artikel 1 van de Waterschapswet. In de&#13;
Waterwet wordt het bestaande systeem gehandhaafd; als er&#13;
sprake is van toezicht dan wordt gekozen voor getrapt toezicht.&#13;
Gedeputeerde staten hebben het toezicht op alle primaire&#13;
waterkeringen (art. 3.6). Het provinciale toezicht&#13;
wordt begrensd door de passage met het ‘oog op een samenhangend&#13;
en doeltreffend waterbeheer’ voor zover het gaat&#13;
om algemene instructies of aanwijzingen in concrete gevallen.&#13;
Bij provinciale verordening kunnen ‘met het oog op&#13;
een samenhangend en doeltreffend waterbeheer’ regels worden&#13;
gesteld over de informatie die de waterschappen moeten&#13;
verschaffen (art. 3.7 lid 1) en kunnen regels worden gesteld&#13;
met betrekking tot de plannen en besluiten van de waterschappen.&#13;
Die regels kunnen betrekking hebben op de&#13;
voorbereiding, de vaststelling, de wijziging én de inhoud&#13;
van deze plannen en besluiten (art. 3.8 lid 1). De regels&#13;
omtrent de goedkeuring van de beheerplannen van de waterschappen&#13;
is geregeld in hoofdstuk 4 en de goedkeuring&#13;
van de projectplannen tot aanleg van waterstaatswerken in&#13;
hoofdstuk 5 van de Waterwet. Ten slotte kunnen de provincies&#13;
de waterschappen aanwijzingen geven omtrent de uitoefening&#13;
van hun taak of de bevoegdheden van de Waterwet&#13;
(art. 3.9).&#13;
Het Rijk heeft eveneens toezichtbevoegdheden, bijvoorbeeld&#13;
over het verstrekken van informatie, wanneer internationale&#13;
verplichtingen (bijvoorbeeld ter uitvoering van de&#13;
informatie die het rijk op grond van Europese richtlijnen&#13;
aan de Europese Commissie moet geven) of wanneer bovenregionale&#13;
belangen dat vorderen (art. 3.7 lid 2). Ten&#13;
aanzien van door de provincie of waterschap vast te stellen&#13;
plannen en besluiten kan het rijk eveneens regels stellen bij&#13;
AMvB (art. 3.8 lid 2). Ten slotte heeft ook de Minister (van&#13;
V&amp;W) een aanwijzingsbevoegdheid jegens de provincie en&#13;
de waterschappen omtrent de uitoefening van taken of de&#13;
bevoegdheden van de Waterwet. Deze aanwijzingsbevoegdheid&#13;
kan alleen worden gebruikt als internationale verplichtingen&#13;
of bovenregionale belangen dat vorderen.&#13;
6. Plannen&#13;
6.1. Rijksplan, regionale plannen en beheerplannen&#13;
Het hoofdstuk plannen kent drie planvormen: het nationale&#13;
waterplan, het regionale waterplan en het beheerplan&#13;
(van Rijk en waterschap). Het projectplan is geregeld in het&#13;
hoofdstuk ‘aanleg en beheer van waterstaatswerken’. De gemeentelijke&#13;
zorgplicht voor water wordt niet in een plan op&#13;
basis van de Waterwet uitgewerkt, maar komt in het ‘verbrede’&#13;
rioleringsplan op grond van de Wet milieubeheer. Er&#13;
komen niet minder plannen dan onder de Wet op de waterhuishouding&#13;
en ook de goedkeuring van de waterbeheerplannen&#13;
door de provincie blijft bestaan (art. 4.8 lid 1&#13;
onder c), overigens op uitdrukkelijk verzoek van de waterschappen.&#13;
Daar is ook een goede reden voor nu het de provincie&#13;
is die de verschillen plannen (en dus het beleid) op&#13;
het terrein van het omgevingsrecht moet afstemmen en&#13;
coördineren. De plannen dienen mede ter implementatie&#13;
van de verplichtingen uit de Kaderrichtlijn water en zijn&#13;
wat dat betreft niet anders geworden na de Implementatiewet&#13;
Kaderrichtlijn water. In de plannen wordt tevens het&#13;
beleid zoals dat is overeengekomen in het Nationale Bestuursakkoord&#13;
water neergelegd. Op andere punten, waaronder&#13;
het verdwijnen van de onwerkbare ‘haasje-over-constructie’&#13;
en de afstemming met de ruimtelijke ordening&#13;
(waarover hieronder meer) zijn er zeker belangrijke veranderingen.&#13;
In het nationale waterplan (art. 4.1) staan de hoofdlijnen&#13;
van het nationale waterbeleid. Dit plan omvat in ieder geval&#13;
een aanduiding – in het licht van de wettelijke doelstellingen&#13;
en normen – van de gewenste ontwikkeling, werking en&#13;
bescherming van de watersystemen en de bijbehorende termijnen.&#13;
Verder bevat het plan de maatregelen en voorzieningen&#13;
die nodig zijn om voor de Nederlandse stroomgebieddistricten&#13;
aan de doelstellingen te voldoen, waarbij expliciet&#13;
wordt verwezen naar het maatregelenprogramma van&#13;
de Kaderrichtlijn water. Vanzelfsprekend moet ook een&#13;
beeld worden gegeven van de kosten die dit alles met zich&#13;
meebrengt. Belangrijk is ook dat het nationale plan de Nederlandse&#13;
delen van de internationale stroomgebiedbeheersplannen&#13;
omvat, alsmede de (nationale) functies die aan&#13;
rijkswateren worden toegekend. Voor de milieudoelstellingen&#13;
uit de Kaderrichtlijn water is belangrijk te weten welke&#13;
wateren als kunstmatig of sterk veranderd zijn aangewezen,&#13;
omdat daar minder strenge eisen voor gelden. Ook deze&#13;
worden – wat betreft de rijkswateren – in het nationale waterplan&#13;
opgenomen. Het plan wordt een keer in de zes jaar&#13;
herzien. De opgenomen maatregelen moeten uiterlijk 3 jaar&#13;
na een herziening operationeel zijn. In een AMvB komen&#13;
regels over de voorbereiding (inclusief overleg en inspraak),&#13;
de vormgeving en de inrichting van het nationale waterplan.&#13;
De regionale waterplannen worden vastgesteld door de provincie&#13;
(art. 4.4). Zij heten en zijn regionale waterplannen&#13;
(en geen Provinciale waterplannen) omdat ze aan moeten&#13;
sluiten bij de stroomgebieddistricten uit de Kaderrichtlijn&#13;
water en provinciegrenzen volgen nu eenmaal niet de grenzen&#13;
van een stroomgebied. De inhoud van het provinciale&#13;
plan is wat betreft de onderwerpen vrijwel gelijk aan het nationale&#13;
waterplan, met dien verstande dat de maatregelen&#13;
per stroomgebieddistrict moeten worden uitgewerkt. Alle&#13;
regionale waterplannen tezamen moeten het grondgebied&#13;
van alle provincies dekken. Bij de totstandkoming van de&#13;
regionale waterplannen moet worden overlegd met andere&#13;
betrokken provincies, gemeenten, en waterschappen. De inspraak&#13;
volgt, net als bij het nationale plan, de Europese verplichtingen&#13;
uit de Kaderrichtlijn water en de Richtlijn inspraak&#13;
milieuaangelegenheden.&#13;
De beheerplannen van rijk en waterschap worden geregeld&#13;
in artikel 4.7. De plannen van de waterschappen houden&#13;
rekening met de regionale plannen en moeten worden afgestemd&#13;
met de plannen van de andere beheerders. Ook in&#13;
beheerplannen kunnen functies worden toegekend en belangrijk&#13;
is dat in de beheerplannen het programma van&#13;
maatregelen zoals dat verplicht is op grond van de Kaderrichtlijn&#13;
water wordt opgenomen. Het plan geeft ook aan&#13;
hoe het beheer wordt uitgevoerd zowel onder normale omstandigheden&#13;
als bij calamiteiten. Ook in het beheerplan&#13;
hoort een overzicht van de verwachte kosten.&#13;
6.2. De relatie waterplannen en ruimtelijke plannen&#13;
De afstemming tussen het nationale waterplan en de provinciale&#13;
waterplannen en de ruimtelijke ordening is in de&#13;
Waterwet geregeld door de ruimtelijke aspecten van deze&#13;
plannen van rechtswege aan te merken als structuurvisies in&#13;
de zin van de Wro. Structuurvisies vervangen de planvormen&#13;
planologische kernbeslissing, streekplan en structuurplan&#13;
uit de vigerende WRO. Belangrijk verschil met de huidige&#13;
planvormen, het structuurplan uitgezonderd, is dat&#13;
structuurvisies uitsluitend een indicatief karakter hebben en&#13;
geen juridisch bindende elementen kunnen bevatten.15&#13;
Bij de uitoefening van bevoegdheden op grond van de Wro&#13;
zal het bestuursorgaan dat de structuurvisie heeft vastgesteld,&#13;
gelet op het zorgvuldigheidsbeginsel en motiveringsbeginsel,&#13;
daaraan enigszins gebonden zijn. Zij zullen niet&#13;
zonder deugdelijke motivering van een structuurvisie kunnen&#13;
afwijken, zo onderkent ook de memorie van toelichting.&#13;
16 Afhankelijk van de formulering van beleidsuitspraken&#13;
in een structuurvisie zouden deze zelfs kunnen worden&#13;
aangemerkt als beleidsregels in de zin van artikel 1:3 lid 4&#13;
Awb, aldus de memorie van toelichting. In dat geval kan ingevolge&#13;
artikel 4:84 Awb uitsluitend van de beleidsuitspraak&#13;
in de structuurvisie worden afgeweken wanneer het hanteren&#13;
van de beleidsregel voor een of meer belanghebbende&#13;
gevolgen zou hebben die wegens bijzondere omstandigheden&#13;
onevenredig zijn in verhouding tot de met de beleidsregel&#13;
te dienen doelen. Daardoor zou toch een vorm juridische&#13;
binding ontstaan tussen structuurvisie en de uitoefening&#13;
van bevoegdheden op grond van de Wro. Daarbij&#13;
moet in aanmerking worden genomen dat bestuursorganen&#13;
alleen beleidsregels kunnen vaststellen ten aanzien van de&#13;
uitoefening van eigen, gedelegeerde of onder zijn verantwoordelijkheid&#13;
uitgeoefende bevoegdheden (art. 4:81 lid&#13;
1), tenzij bij wettelijk voorschrift anders is bepaald (art.&#13;
4:81 lid 2 Awb).&#13;
Ofschoon waterplannen/structuurvisies geen beleidsregels&#13;
kunnen inhouden voor de uitoefening van bevoegdheden&#13;
waarover het vaststellende orgaan niet beschikt, kan er&#13;
wel een politiek-bestuurlijke binding uitgaan van een waterplan/&#13;
structuurvisie voor het uitvoerende bestuursorgaan van&#13;
dezelfde rechtspersoon. Het uitvoerende orgaan is immers&#13;
politieke verantwoording schuldig aan het vertegenwoordigende&#13;
orgaan. Zo zal gedeputeerde staten niet zonder meer&#13;
een waterplan, dat is vastgesteld door provinciale staten,&#13;
naast zich neer kunnen leggen. Op nationaal niveau ligt dit&#13;
anders, aangezien de minister van VROM het nationale waterplan&#13;
mede ondertekent. Door de medeondertekening&#13;
kan het nationale waterplan, afhankelijk van de formulering,&#13;
beleidsregels bevatten voor de minister van VROM bij&#13;
de uitoefening van bevoegdheden op grond van de Wro.&#13;
Deze ‘waterstructuurvisies’ kunnen worden aangemerkt&#13;
als specifieke structuurvisies die afzonderlijk van de algemene&#13;
en andere sectorale structuurvisie(s) die op grond van&#13;
de Wro kunnen worden vastgesteld. Wanneer niet wordt&#13;
overgegaan tot het integreren van al deze afzonderlijke&#13;
structuurvisies tot één integrale structuurvisie, zal het ruimtelijke&#13;
relevante beleid, evenals het geval is onder de huidige&#13;
WRO, uit verschillende beleidsdocumenten moeten worden&#13;
afgeleid. De Wro dwingt niet tot een integrale benadering,&#13;
zodat niet is uit te sluiten dat de ‘waterstructuurvisie’&#13;
in strijd met andere structuurvisies op hetzelfde bestuursniveau&#13;
wordt vastgesteld. De wet geeft geen uitsluitsel over de&#13;
vraag hoe de verschillende structuurvisies die op hetzelfde&#13;
bestuursniveau zijn vastgesteld zich tot elkaar verhouden.&#13;
Evenmin bevatten de Wro en de Waterwet een verplichting&#13;
om tegenstrijdige structuurvisies met elkaar in overeenstemming&#13;
te brengen.&#13;
Ook onder de Wro zal het overigens mogelijk – maar&#13;
niet verplicht – zijn om zogenaamde omgevingsplannen op&#13;
te stellen, waarin de plannen op het gebied van milieu, natuur,&#13;
water en ruimtelijke ordening in één plan integraal&#13;
kunnen worden vastgesteld.17 Omdat de eisen aan de totstandkomingsprocedure&#13;
zijn komen te vervallen en er geen&#13;
juridisch bindende elementen in structuurvisies kunnen&#13;
worden opgenomen, maakt dat het vaststellen van een integraal&#13;
omgevingsplan zelfs eenvoudiger dan onder de WRO.&#13;
De vraag is echter of de door de regering verwachte impuls&#13;
tot een meer integrale benadering van leefomgeving door&#13;
middel van structuurvisies daadwerkelijk zal optreden. Een&#13;
wettelijk verplichting om het ruimtelijke relevante beleid op&#13;
elkaar af te stemmen, die in de WRO en de Wet op de waterhuishouding&#13;
nog wel bestond in de vorm van de haasjeover-&#13;
constructie, is in de Wro immers geheel verdwenen.&#13;
Daarnaast heeft de flexibele totstandkomingsprocedure tot&#13;
gevolg dat het beleid ter zake van de ruimtelijke wateropgave&#13;
dat van rechtswege wordt aangemerkt als een structuurvisie&#13;
relatief eenvoudig kan worden gewijzigd wanneer aan ander&#13;
ruimtelijk relevant beleid voorrang wordt gegeven.&#13;
7. Aanleg en beheer van waterstaatswerken&#13;
7.1. Waterbergingsgebieden&#13;
In het wetsvoorstel is een specifieke regeling voor bergingsgebieden&#13;
opgenomen, die in de huidige wetgeving geheel&#13;
ontbreekt. Een bergingsgebied is gedefinieerd als: ‘krachtens&#13;
de Wet ruimtelijke ordening voor tijdelijke berging van&#13;
water bestemd gebied, niet behorend tot een oppervlaktewaterlichaam’.&#13;
Daarnaast merkt de Waterwet een bergingsgebied&#13;
aan als een waterstaatswerk, zodat deze gebieden ook&#13;
op de legger zullen moeten worden aangewezen. Het bergingsgebied&#13;
maakt integraal deel uit van het ‘watersysteem’:&#13;
dat wil zeggen van een ‘samenhangend geheel van een of&#13;
meer oppervlaktewaterlichamen en grondwaterlichamen,&#13;
met bijbehorende bergingsgebieden, waterkeringen en ondersteunende&#13;
kunstwerken’.&#13;
Voor de bergingsgebieden geldt ingevolge artikel 5.19&#13;
Waterwet voor rechthebbenden ten aanzien van onroerende&#13;
zaken die in een bergingsgebied zijn gelegen van rechtswege&#13;
de plicht om in dat gebied de tijdelijke berging van water te&#13;
gedogen. De planologische bestemming als waterbergingsgebied&#13;
is dus een noodzakelijke voorwaarde voor het&#13;
bestaan van deze gedoogplicht.&#13;
Van belang is om bergingsgebieden van oppervlaktewaterlichamen&#13;
te onderscheiden. De gronden die behoren tot&#13;
de oppervlaktewaterlichaam, zoals oevers en uiterwaarden,&#13;
zijn doelbewust uitgesloten van het begrip ‘bergingsgebied’,&#13;
omdat deze gronden vanwege hun ligging een natuurlijke&#13;
bergingsfunctie vervullen. Ondanks het feit dat gronden die&#13;
tot een oppervlaktewaterlichaam moeten worden gerekend&#13;
in planologische zin als bergingsgebied zijn bestemd, geldt&#13;
daarvoor dus niet de gedoogplicht ex artikel 5.19 Waterwet.&#13;
De precieze afbakening van oppervlaktewaterlichamen&#13;
is doorslaggevend voor de vraag of gronden die in planologische&#13;
zin voor de tijdelijke berging van water zijn bestemd&#13;
ook daadwerkelijk bergingsgebieden in de zin van de Waterwet&#13;
zijn. Problematisch bij de feitelijke afbakening van&#13;
oppervlaktewaterlichamen is dat die afbakening steeds per&#13;
geval zal moeten worden beoordeeld en ook in de loop van&#13;
de tijd aan verandering onderhevig kan zijn. Weliswaar kan&#13;
de legger een indicatie geven van de begrenzing van een oppervlaktewaterlichaam,&#13;
maar deze is niet doorslaggevend.&#13;
De wetgever sluit bij de uitleg van het begrip oppervlaktewaterlichaam&#13;
aan bij het begrip oppervlaktewater uit de&#13;
WVO, dat in die wet zelf niet nader omschreven is.18 Blijkens&#13;
de grote hoeveelheid jurisprudentie over de uitleg van&#13;
het begrip oppervlaktewater, blinkt dit begrip niet uit in&#13;
duidelijkheid, zodat over de reikwijdte van dit begrip ook&#13;
in de toekomst de nodige jurisprudentie kan worden verwacht.&#13;
Wanneer een bestemmingsplan19, waarin bepaalde&#13;
gronden zijn bestemd voor de tijdelijke berging van water,&#13;
rechtskracht verkrijgt, ontstaat op dat moment op grond&#13;
van artikel 5.19 Waterwet de verplichting voor de&#13;
rechthebbende ten aanzien van die gronden de plicht tot&#13;
het gedogen van tijdelijke waterberging. Omdat de aanwij -&#13;
zing van een bergingsgebied een kwestie is van ruimtelijke&#13;
ordening zal de schade die een grondgebruiker dienten -&#13;
gevolge lijdt niet op grond van artikel 7.11 Waterwet voor&#13;
vergoeding in aanmerking komen, maar op grond van artikel&#13;
49 Wro (art. 6.1 WRO). De kosten zullen op grond&#13;
van artikel 6.8 en 6.9 Wro (thans art. 31a WRO) worden&#13;
doorberekend aan de waterschappen. Wanneer ten behoeve&#13;
van het bergingsgebied inrichtingsmaatregelen nodig zijn&#13;
kunnen waterbeheerders een zakelijk recht vestigen, een&#13;
gedoogplicht als bedoeld in artikel 5.17 Waterwet opleggen&#13;
of overgaan tot onteigening.&#13;
De schade die een grondgebruiker lijdt ten gevolge het&#13;
daadwerkelijk onder water zetten van zijn gronden komt in&#13;
beginsel wel op grond van artikel 7.11 Waterwet voor vergoeding&#13;
in aanmerking. Daarbij is van belang dat slechts&#13;
wordt voorzien in de vergoeding van schade die redelijkerwijze&#13;
niet of niet geheel ten laste van de benadeelde behoort&#13;
te blijven. Daarmee lijkt te worden voorzien in een tegemoetkoming&#13;
in de schade, terwijl het gebruikelijk is (res -&#13;
pectievelijk was) dat bij het opleggen van gedoogplichten&#13;
op grond van bijvoorbeeld de Belemmeringenwet Privaat -&#13;
recht, artikel 12 Waterstaatswet 1900 en Wet militaire inundatiën&#13;
in een volledige schadeloosstelling wordt voorzien .&#13;
Wanneer de wetgever tot uitdrukking zou brengen dat&#13;
de rechthebbende recht heeft op een volledige schadeloosstelling&#13;
voor schade die hij lijdt ten gevolge van de tijdelijke&#13;
berging van water in een bergingsgebied, is het de&#13;
vraag in hoeverre dat invloed heeft op de uit te keren plan-&#13;
schade. Een gestelde waardevermindering die het gevolg&#13;
zou zijn van het feit dat een redelijk handelende koper minder&#13;
zou willen betalen voor de gronden louter en alleen&#13;
omdat de gronden voor tijdelijke waterberging kunnen&#13;
worden ingezet, zal bij een planschadeverzoek naar onze&#13;
mening buiten beschouwing moeten blijven. Een redelijk&#13;
handelende koper zal immers geen extra financieel risico lijden&#13;
door binnen bergingsgebieden gelegen gronden aan te&#13;
kopen, omdat van tevoren vaststaat dat hij alle schade die&#13;
hij zou lijden ten gevolge van het effectueren van de&#13;
gedoogplicht vergoed zou krijgen. De schade die ontstaat&#13;
door het opnemen van gebruiksbeperkende bestemmingsplanvoorschriften&#13;
in verband met de aanwijzing van een&#13;
bergingsgebied, zoals het wegbestemmen van bebouwingsmogelijkheden,&#13;
blijft in beginsel wel voor planschadevergoeding&#13;
in aanmerking komen.20&#13;
7.2. Aanleg van waterstaatswerken geschiedt bij&#13;
projectplan&#13;
De beheerder die een waterstaatwerk wil aanleggen of wijzigen&#13;
dient op grond van artikel 5.2 een projectplan vast te&#13;
stellen.21 Het projectplan dient ten minste een beschrijving&#13;
te bevatten van het werk en de wijze van uitvoering van het&#13;
project. De beschrijving van de wijze van uitvoering van het&#13;
project ziet blijkens de memorie van toelichting niet alleen&#13;
op de technische uitvoering, maar ook op de inpassing van&#13;
het project in de omgeving. Daarbij zal in ieder geval moeten&#13;
worden beschreven hoe het project zich verhoudt tot&#13;
het vigerende planologische regime en of dat regime wijziging&#13;
behoeft. Ook dient het projectplan een beschrijving te&#13;
geven van de voorzieningen, die zullen worden getroffen&#13;
om de nadelige gevolgen van de uitvoering van het voorgenomen&#13;
project ongedaan te maken of te beperken.&#13;
Op het projectplan is de uniforme openbare voorbereidingsprocedure&#13;
van afdeling 3.4 Awb van toepassing, zodat&#13;
allereerst een ontwerp-projectplan ter inzage moet worden&#13;
gelegd en van die terinzagelegging openbaar kennis moet&#13;
zijn gegeven. In afwijking van de Awb kan een iedermondeling&#13;
of schriftelijk zienswijzen indienen tegen het projectplan.&#13;
Het projectplan is een ambtshalve te nemen besluit,&#13;
zodat daarvoor in beginsel geen beslistermijn geldt.22 Wanneer&#13;
het projectplan is vastgesteld, dient het plan alvorens&#13;
het in werking treedt te worden goedgekeurd door gedeputeerde&#13;
staten.&#13;
Voor de uitvoering van projectplannen zijn veelal meerdere&#13;
uitvoeringbesluiten nodig. Daarbij kan worden gedacht aan&#13;
vergunningen op grond van de Flora- en faunawet, Natuurbeschermingswet&#13;
1998, Ontgrondingenwet, Waterwet etc.23&#13;
De beheerder zal de voor de uitvoering van het projectplan&#13;
benodigde uitvoeringsbesluiten bij de beslissingsbevoegde&#13;
bestuursorganen aan moeten vragen.24 Omdat al deze uitvoeringsbesluiten&#13;
hun eigen besluitvormings- en rechtsbeschermingsprocedures&#13;
kennen, is het besluitvormingproces&#13;
ten aanzien van de aanleg of wijziging van een waterstaatswerk&#13;
zeer complex en omvangrijk te noemen. Teneinde het&#13;
besluitvormingsproces ten aanzien van de aanleg en versterking&#13;
van primaire waterkeringen te bespoedigen en te vereenvoudigen,&#13;
is in de Waterwet voorzien in een regeling&#13;
voor gecoördineerde besluitvorming.&#13;
De in de Waterwet opgenomen coördinatieregeling (hoofdstuk&#13;
5, paragraaf 2) is in grote lijnen vergelijkbaar met de&#13;
regeling die thans in de Wet op de waterkering is opgenomen&#13;
voor de aanleg, verlegging of versterking van primaire&#13;
waterkeringen.25 De coördinatieregeling kan bij of krachtens&#13;
provinciale verordening26 echter ook van toepassing&#13;
worden verklaard op projectplannen tot de aanleg of wijziging&#13;
van andere waterstaatswerken door de waterschappen.&#13;
27&#13;
De voorbereiding van de uitvoeringsbesluiten kent een&#13;
eigen coördinatieregeling die los staat van de voorbereiding&#13;
van het projectplan. De voorbereidingsprocedures van het&#13;
projectplan en de uitvoeringsbesluiten kunnen niet worden&#13;
gecoördineerd, maar wel parallel aan elkaar worden doorlopen.&#13;
De gecoördineerde voorbereiding van het projectplan&#13;
en de voor de uitvoering daarvan benodigde uitvoeringsbesluiten&#13;
zijn daarmee van elkaar losgekoppeld. Omdat de&#13;
vaststelling (en goedkeuring) van een projectplan en uitvoeringsbesluiten&#13;
een samenhangend geheel vormen, dienen&#13;
beide type besluiten in procedurele zin zoveel mogelijk te&#13;
worden gekoppeld. Naar ons oordeel is dit ook mogelijk,&#13;
omdat zowel op de voorbereiding van het projectplan als de&#13;
benodigde uitvoeringsbesluiten de uniforme openbare voor-&#13;
bereidingsprocedure van afdeling 3.4 Awb van toepassing&#13;
is.28&#13;
Gedeputeerde staten zijn verantwoordelijk voor de gecoördineerde&#13;
voorbereiding van de uitvoeringsbesluiten en&#13;
kunnen daartoe de medewerking van de betrokken bestuursorganen&#13;
vorderen die voor het welslagen van de coördinatie&#13;
nodig is.29 De bestuursorganen zijn verplicht de gevorderde&#13;
medewerking te verlenen.30 Indien de bestuursorganen,&#13;
die in eerste aanleg bevoegd zijn tot het nemen van&#13;
uitvoeringsbesluiten31, de ontwerpbesluiten niet binnen de&#13;
door gedeputeerde staten gestelde termijn aan hen toezenden&#13;
dan wel niet, niet tijdig of niet overeenkomstig het projectplan&#13;
beslissen, kunnen gedeputeerde staten ingevolge artikel&#13;
5.9 Waterwet in de plaats van en ten laste van het aanvankelijk&#13;
bevoegde bestuursorgaan het (ontwerp)besluit&#13;
nemen. Plaatsvervangende besluitvorming is tevens mogelijk,&#13;
indien een uitvoeringsbesluit naar het oordeel van gedeputeerde&#13;
staten wijziging behoeft.&#13;
Voor zover tegen een uitvoeringsbesluit op grond van&#13;
de normaliter daarop van toepassing zijnde wettelijke voorschriften&#13;
beroep in twee instanties mogelijk is, staat ingevolge&#13;
artikel 5.11 lid 1 Waterwet in eerste en enige aanleg&#13;
beroep op de Afdeling. De wetgever heeft met betrekking&#13;
tot de besluiten die nodig zijn voor de uitvoering van het&#13;
projectplan willen voorzien in één rechtelijke instantie.32&#13;
Voor zover de uitvoeringsbesluiten gecoördineerd zijn&#13;
voorbereid, dienen deze gelijktijdig bekend te worden gemaakt,&#13;
zodat de aanvang van de beroepstermijnen van de&#13;
uitvoeringsbesluiten gelijk wordt geschakeld. Teneinde de&#13;
rechter in staat te stellen de beroepen tegen het projectplan,&#13;
het goedkeuringsbesluit en de uitvoeringsbesluiten integraal&#13;
te beoordelen, is in artikel 5.11 lid 2 Waterwet opgenomen&#13;
dat tegen het vaststellings- en/of goedkeuringsbesluit van&#13;
het projectplan pas beroep mogelijk is als de gecoördineerde&#13;
uitvoeringsbesluiten bekend zijn gemaakt.33&#13;
Ingevolge artikel 5.9 lid 2 Waterwet kunnen gedeputeerde&#13;
staten ook ten aanzien van ‘ andere besluiten dan die ter uitvoering&#13;
van het projectplan, welke gericht zijn op de realisering&#13;
van de in het projectplan opgenomen voorzieningen’&#13;
plaatsvervangend beslissen wanneer het in eerste aanleg bevoegde&#13;
bestuursorgaan niet (tijdig) of onvoldoende meewerkt.&#13;
Het betreft hier niet de voorzieningen als bedoeld in&#13;
artikel 5.2 lid 2 Waterwet, omdat deze voorzieningen onderdeel&#13;
uitmaken van het projectplan zelf en de besluiten&#13;
die nodig zijn om die voorzieningen te treffen besluiten zijn&#13;
ter uitvoering van het projectplan. Als voorbeelden worden&#13;
genoemd een bouwvergunning voor een bouwkeet, het&#13;
plaatsten van een hijskraan en het nemen van verkeersbesluiten.&#13;
Hoewel de ‘facilitaire’ besluiten als bedoeld in artikel&#13;
5.9 lid 2 Waterwet geen onderdeel kunnen uitmaken van de&#13;
gecoördineerde voorbereiding van uitvoeringsbesluiten,&#13;
kunnen gedeputeerde staten deze besluiten ingevolge artikel&#13;
5.9 lid 1 Waterwet wel in de plaats van het oorspronkelijk&#13;
bevoegde bestuursorgaan nemen als dat orgaan medewerking&#13;
weigert, tenzij een bestuursorgaan van het Rijk het in&#13;
eerste aanleg bevoegde orgaan is. Op deze wijze wordt voorkomen,&#13;
dat vergunningen die nodig zijn in het kader van&#13;
de uitvoering van de feitelijke werkzaamheden, niet of niet&#13;
tijdig worden verleend, waardoor de uitvoering van het projectplan&#13;
zou worden vertraagd of belemmerd.34&#13;
7.3. Projectplannen tot de aanleg, verlegging of versterking&#13;
van primaire waterkeringen&#13;
Voor de aanleg, verlegging of versterking van waterkeringen&#13;
kent de Waterwet wel een aantal specifieke bepalingen. Zo&#13;
kan het projectplan tot verlegging van een primaire waterkering&#13;
ingevolge artikel 5.2 lid 3 Waterwet voorzieningen&#13;
bevatten met betrekking tot de inpassing in de omgeving&#13;
van het gebied tussen de plaats waar de oorspronkelijke primaire&#13;
waterkering is gelegen en de plaats waar de nieuwe&#13;
primaire waterkering komt te liggen.&#13;
Teneinde de uitvoering van projectplannen tot de aanleg,&#13;
verlegging of versterking van een primaire waterkering&#13;
(verder) te bespoedigen, is ten aanzien van de totstandkoming&#13;
van deze categorie projectplannen een aantal specifieke&#13;
bepalingen opgenomen.35&#13;
7.4. Planologische toestemming voor de uitvoering voor&#13;
projectplan&#13;
De memorie van toelichting gaat ons inziens ten onrechte&#13;
uit van het bestemmingsplan als exclusieve planologische&#13;
titel voor de uitvoering van het projectplan.36 De planologische&#13;
titel kan immers tevens worden verschaft door het&#13;
nemen van een projectbesluit als bedoeld in artikel 1.1 lid 1&#13;
sub f Wro. Een projectbesluit leent zich zelfs bij uitstek voor&#13;
uitvoering van een projectplan tot de aanleg of wijziging&#13;
van een waterstaatswerk. De wetgever heeft de mogelijkheid&#13;
van het projectbesluit juist geïntroduceerd ten behoeve van&#13;
een relatief snelle projectgerichte realisatie van (grotere investerings)&#13;
projecten. Het is derhalve voor de hand liggend&#13;
dat de uitvoering van projectplannen ten behoeve waarvan&#13;
een versnelde en gecoördineerde procedure in het leven is&#13;
geroepen geschiedt bij projectbesluit ex artikel 1.1 lid 1 sub&#13;
f Wro.&#13;
Het projectbesluit heeft tot gevolg dat de geldende bestemmingsplanvoorschriften&#13;
die aan de uitvoering van een&#13;
project in de weg staan, voor dat project buiten toepassing&#13;
blijven.37 Binnen een jaar na het onherroepelijk worden van&#13;
het projectbesluit dient ingevolge artikel 3.13 Wro een bestemmingsplan&#13;
ter inzage te worden gelegd, waarin het project&#13;
planologisch wordt ingepast.38 Bij niet tijdige inpassing&#13;
wordt de betaling van leges die betrekking hebben op het&#13;
projectbesluit in eerste instantie opgeschort. Wordt het bestemmingsplan&#13;
niet binnen zes maanden na het verstrijken&#13;
van de inpassingstermijn vastgesteld, dan vervalt de bevoegdheid&#13;
tot het invorderen van leges.&#13;
8. Handelingen in het watersysteem:&#13;
de watervergunning&#13;
Een belangrijke vernieuwing van het waterstaatsrechtelijke&#13;
instrumentarium is de watervergunning: één vergunning&#13;
voor alle handelingen in het watersysteem (verbod behoudens&#13;
vergunning, art. 6.2 en 6.3). Deze watervergunning&#13;
vervangt zes oude vergunningen en kan tevens worden vervangen&#13;
door, dan wel aangevuld met algemene regels (art.&#13;
6.4). Voor veel activiteiten is tevens een vrijstelling van de&#13;
vergunningplicht mogelijk (art. 6.5). Na inwerking van de&#13;
Waterwet ziet de watervergunning daarmee op lozingen van&#13;
verontreinigende stoffen, het onttrekken of lozen van&#13;
‘schoon’ water, de grondwateronttrekkingen, de infiltraties&#13;
in grondwater, activiteiten die op dit moment onder de&#13;
keur van de waterschappen vallen (waarbij de algemene regels&#13;
op de Waterschapswet blijven berusten), activiteiten in&#13;
rijkswateren, warmte- en koudeopslag, afvalstort in zee, en&#13;
het maken van waterstaatswerken of deze te gebruiken, dan&#13;
wel er werkzaamheden te verrichten. Al deze handelingen&#13;
worden integraal beoordeeld en dienen te passen binnen het&#13;
toetsingskader van de Waterwet, zoals dat is uitgewerkt in&#13;
de doelstellingen en de normen. Als een vergunning niet&#13;
verenigbaar is met de doelstellingen uit artikel 2.1 of met&#13;
belangen als de bescherming van de doelmatige werking&#13;
van het zuiveringstechnische werk, dan moet deze worden&#13;
geweigerd (art. 6.14). Aan een vergunning kunnen voorschriften&#13;
of beperkingen worden gesteld en gedragingen in&#13;
strijd met de vergunning zijn verboden (art. 6.13). Wanneer&#13;
er meer dan een bevoegd gezag is (bijvoorbeeld de Minister&#13;
van V&amp;W en een waterschap), dan wordt de vergunning&#13;
verleend door het hoogste bevoegde gezag (art. 6.12).&#13;
Voor onder meer de grote grondwateronttrekkingen blijven&#13;
gedeputeerde staten bevoegd gezag (art. 6.2 lid 3). De wet&#13;
regelt tevens de afstemming met (onder meer) de Wet gewasbeschermingsmiddelen&#13;
en biociden: deze afstemming&#13;
verandert niet ten opzichte van de huidige afstemming tussen&#13;
de Wvo en de Bestrijdingsmiddelenwet (art. 6.8 onder&#13;
e). Voorts worden – net als onder bijvoorbeeld de huidige&#13;
Wvo) een aantal bepalingen uit de Wet milieubeheer van&#13;
overeenkomstige toepassing verklaard (art. 6.11 en 6.18) en&#13;
geldt er een coördinatieregeling met de vergunning op&#13;
grond van de Wet milieubeheer of de Kernenergiewet voor&#13;
Gpbv-installaties (art. 6.19).&#13;
Nieuw aan het hoofdstuk vergunningen is de integratie&#13;
van vergunningstelsels, de ruime mogelijkheden tot vrijstellingen&#13;
en het stellen van algemene regels (slechts voor zover&#13;
dit op grond van Europeesrechtelijke verplichtingen mogelijk&#13;
is) en ten slotte het gegeven dat er geen watervergunning&#13;
meer nodig is voor lozingen op de riolering. De lozingen&#13;
op de riolering gaan volledig onder de Wm vallen. De&#13;
waterbeheerder krijgt een adviesrecht ten aanzien van lozingen&#13;
op de riolering. Dit is verklaarbaar omdat de Waterwet&#13;
ziet op het beheer en de bescherming van watersystemen en&#13;
daarmee geldt de vergunningplicht voor lozingen op oppervlaktewateren&#13;
en voor lozingen op de rioolwaterzuiveringsinstallatie&#13;
(waar de waterbeheerder bevoegd gezag is). Opmerkelijk&#13;
is dat de lozingen vanuit de riolering op de zuiveringsinstallatie&#13;
zijn uitgezonderd van de vergunningplicht&#13;
op grond van de Waterwet.39 Te zijner tijd zal de Watervergunning&#13;
worden afgestemd met de vergunning op grond&#13;
van de Wet algemene bepalingen omgevingsrecht. Overigens&#13;
moet men zich realiseren dat de rol van vergunningen&#13;
in het omgevingsrecht – en dus ook in het waterrecht –&#13;
steeds kleiner wordt nu meer en meer vergunningen worden&#13;
vervangen door algemene regels.&#13;
9. Financiële bepalingen&#13;
Het hoofdstuk financiële bepalingen ziet op de verontreinigingsheffing&#13;
voor lozingen die kan worden geheven door&#13;
het waterschap (art. 7.2, 7.3) of het rijk (7.7-7.10) en een&#13;
grondwaterheffing die wordt geheven door provinciale staten.&#13;
Ten aanzien van de heffingen is er niet veel nieuws&#13;
onder de zon, alhoewel het bijzonder is dat de provincie&#13;
geen (grondwater)beheerder is – dat is immers het waterschap&#13;
– en desondanks bevoegd is ten aanzien van de&#13;
grondwaterheffing.&#13;
De Minister kan subsidies verstrekken voor activiteiten&#13;
die worden uitgevoerd in het kader van het waterbeheer&#13;
(art. 7.16).&#13;
De algemene regeling voor nadeelcompensatie die is opgenomen&#13;
in artikel 7.11 is gemodelleerd naar de Regeling nadeelcompensatie&#13;
Verkeer en Waterstaat.40 De schadevergoedingsbepalingen&#13;
die thans in de verschillende waterwetten te&#13;
vinden zijn, gaan evenals de Regeling zelf op in de regeling&#13;
van artikel 7.11.41 Evenals in de Regeling, is de nadeelcompensatieregeling&#13;
van de Waterwet beperkt tot schade ten gevolge&#13;
van rechtmatige uitoefening van een taak of bevoegdheid&#13;
in het kader van het waterbeheer. Het gaat daarbij niet&#13;
alleen om de uitoefening van taken en bevoegdheden op&#13;
grond van de Waterwet, maar ook om taak- en bevoegdheidsuitoefening&#13;
door de waterschappen in het kader van de&#13;
autonome bevoegdheid tot regeling en bestuur (art. 56 lid 1&#13;
Waterschapswet). De nadeelcompensatieregeling is niet alleen&#13;
van toepassing op besluiten van de beheerder, maar tevens&#13;
op feitelijke handelingen die hij in het kader van het&#13;
waterbeheer verricht, zoals het doorsteken van een dijk of&#13;
het stopzetten van de bemaling. Schadevergoeding wordt&#13;
uitsluitend toegekend voor zover een daartoe strekkend verzoek&#13;
bij het betrokken bestuursorgaan wordt ingediend.&#13;
Omdat niet altijd een handeling van de beheerder&#13;
nodig is voor het onder water lopen van een bergingsgebied,&#13;
brengt artikel 7.11 ook de schade die wordt geleden&#13;
ten gevolge van de tijdelijke berging van water in een bergingsgebied&#13;
onder de reikwijdte van de nadeelcompensatieregeling.&#13;
42 Het verzoek moet worden ingediend bij de beheerder&#13;
van het watersysteem waartoe het bergingsgebied&#13;
behoort.&#13;
De toekenning van schadevergoeding wordt aanzienlijk&#13;
beperkt omdat schade alleen voor vergoeding in aanmerking&#13;
komt voor zover de schade niet of niet geheel ten laste van&#13;
de verzoeker behoort te blijven. Daarmee wordt tot uitdrukking&#13;
gebracht dat schade die behoort tot het normaal maatschappelijk&#13;
risico niet voor vergoeding in aanmerking komt&#13;
(egalité-beginsel). Alleen onevenredige schade die buiten het&#13;
maatschappelijk risico valt en op een beperkte groep belanghebbenden&#13;
drukt, komt voor vergoeding in aanmerking.43&#13;
Ook de voorzienbaarheid van de schade, bekend en berucht&#13;
uit het planschadevergoedingsrecht, speelt een rol bij&#13;
de vraag of de schade voor rekening van de verzoeker dient&#13;
te blijven. In navolging van de Regeling nadeelcompensatie&#13;
Verkeer en Waterstaat en de planschadejurisprudentie kan&#13;
in dat verband van actieve en passieve risicoaanvaarding&#13;
worden gesproken.44 Of van risicoaanvaarding sprake is,&#13;
dient te worden beoordeeld aan de hand van het antwoord&#13;
op de vraag of bezien vanuit de positie van een redelijk denkende&#13;
en handelende eigenaar aanleiding bestond om rekening&#13;
te houden met de kans dat de situatie voor hem in ongunstige&#13;
zin zou veranderen. De risico’s waarmee hij rekening&#13;
kon houden bij zijn handelen of nalaten wordt hij geacht&#13;
te hebben aanvaard, zodat de daaruit voortvloeiende&#13;
schade voor eigen rekening blijft.&#13;
Schade waarvan de vergoeding anderszins is verzekerd,&#13;
door bijvoorbeeld aankoop of onteigening, komt logischerwijs&#13;
niet voor vergoeding in aanmerking.&#13;
Tot slot wordt de toekenning van schadevergoeding op&#13;
grond van artikel 7.11 nog beperkt door de verjaringstermijn&#13;
die in het derde lid is opgenomen. Het verzoek kan&#13;
worden afgewezen, indien vijf jaren zijn verstreken nadat de&#13;
schade zich heeft geopenbaard of vijf jaren nadat de verzoeker&#13;
redelijkerwijs op de hoogte had kunnen zijn van de schadeveroorzakende&#13;
gebeurtenis. Een verzoek kan in ieder geval&#13;
worden afgewezen indien twintig jaren zijn verstreken nadat&#13;
de schadeveroorzakende gebeurtenis heeft plaatsgevonden.&#13;
Artikel 7.12 voorziet in de mogelijkheid om schade, die&#13;
op grond van artikel 7.11 moet worden vergoed, te verhalen&#13;
op degene die om het schadeveroorzakende besluit heeft&#13;
verzocht. De verhaalsmogelijkheid bestaat ook wanneer het&#13;
schadeveroorzakende besluit is genomen ter behartiging van&#13;
een openbaar belang waarvan behartiging niet of niet geheel&#13;
tot de taak behoort van het bestuursorgaan dat het besluit&#13;
heeft genomen. Voor zover het schadeveroorzakende besluit&#13;
leidt tot een vergoeding uit hoofde van artikel 7.11 kan de&#13;
minister van V&amp;W deze schade op verzoek van het schadeplichtige&#13;
bestuursorgaan geheel of gedeeltelijk doorberekenen&#13;
aan het openbare lichaam wiens belangen door het desbetreffende&#13;
besluit geheel of gedeeltelijk worden behartigd.&#13;
Omdat de in artikel 35 en 36 Grondwaterwet opgenomen&#13;
schaderegeling in verband met grondwateronttrekking naar&#13;
tevredenheid werkt en deze regeling een wezenlijk ander karakter&#13;
heeft dan artikel 7.11, is er voor gekozen om de bestaande&#13;
schaderegeling voor grondwateronttrekking in het&#13;
wetsvoorstel te handhaven (art. 7.13 en 7.14).&#13;
10. Handhaving en slotbepalingen&#13;
De handhavingstaak van de beheerder ziet op het zorgdragen&#13;
voor de bestuurlijke handhaving, het verzamelen en registreren&#13;
van gegevens die voor het goed uitvoeren van de&#13;
waterbeheertaak noodzakelijk zijn en het behandelen van&#13;
klachten (art. 8.1). Artikel 8.3 bepaalt dat de watervergunning&#13;
ook bij wijze van sanctie kan worden ingetrokken. De&#13;
Minister krijgt in de Waterwet de bevoegdheid tot het toepassen&#13;
van bestuursdwang.&#13;
11. Concluderende opmerkingen&#13;
Met het wetsvoorstel Waterwet wordt een jarenlange discussie&#13;
over integratie van de verbrokkelde waterwetgeving afgesloten.&#13;
De wet kan worden gezien als een grote vereenvoudiging&#13;
van het instrumentarium voor het watersysteembeheer,&#13;
alhoewel er zich zoals bij elke grote wetswijziging nog&#13;
vele vragen zullen voordoen. Zoals het zich nu laat aanzien&#13;
zal met de Waterwet goed voldaan kunnen worden aan huidige&#13;
én toekomstige Europese verplichtingen. De afstemming&#13;
met de ruimtelijke ordening is verbeterd, waarbij&#13;
moet worden opgemerkt dat deze afstemming met name op&#13;
(niet juridisch bindend) planniveau plaatsvindt. Gezien de&#13;
wateropgaven waar Nederland onder meer vanwege de klimaatverandering&#13;
voor staat, kan de regeling voor bergingsgebieden&#13;
als een groot voordeel worden gezien, alhoewel&#13;
ook hier nog wat ‘finetuning’ kan plaatsvinden, onder meer&#13;
wat betreft de schadevergoeding. Het is nu nog wachten op&#13;
de lagere regelgeving die bij de Waterwet hoort (zoals bijvoorbeeld&#13;
het in voorbereiding zijnde Waterbesluit) evenals&#13;
op de invoeringswetgeving, maar onze eerste conclusie luidt&#13;
dat de Waterwet gezien kan worden als een geslaagd integratieproject&#13;
dat een verbetering van het juridisch instrumentarium&#13;
voor het watersysteembeheer brengt.&#13;
</content><legacyfootnotes>* Marleen van Rijswick is universitair hoofddocent omgevingsrecht.&#13;
Frank Groothuijse is promovendus en bereidt een proefschrift voor&#13;
over de juridische aspecten van de verwezenlijking van de ruimtelijke&#13;
wateropgaven, daartoe in staat gesteld door Waterschap Rivierenland.&#13;
Beiden zijn verbonden aan het Centrum voor Omgevingsrecht en –&#13;
Beleid/NILOS van de Universiteit Utrecht.&#13;
1. Zie voor een overzicht D.W. Bruil, W. Brussaard en P. de Haan (red.)&#13;
Inleiding agrarisch recht, Koninklijke Vermande en Instituut voor&#13;
Agrarisch recht, 2004, p. 215- 256.&#13;
2. Kamerstukken II, 2006/07, 30 818, nrs. 1-4, Regels met betrekking&#13;
tot het beheer en gebruik van watersystemen (Waterwet). Tezamen&#13;
met het wetsvoorstel Wet modernisering waterschapsbestel ( Kamerstukken&#13;
II, 2005/06, 30 601, nrs. 1-4), het wetsvoorstel Verankering&#13;
en bekostiging van gemeentelijke watertaken ( Kamerstukken II,&#13;
2005/06, 30 578, nrs. 1-4) en het wetsvoorstel dat ziet op de modernisering&#13;
van het regime voor algemene milieuregels voor inrichtingen&#13;
( Kamerstukken II, 2005/06, 30 483, nrs. 1 e.v) kan zonder meer&#13;
worden gesteld dat de ‘waterwetgeving’ grondig wordt herzien. De&#13;
nieuwe Wro ( Stb.2006, nr. 566) en de Wet algemene bepalingen&#13;
omgevingsrecht (dat bij het schrijven nog niet bij de Tweede Kamer is&#13;
ingediend, zie wel de brief van de Minister van VROM van 23 september&#13;
2004, Kamerstukken II, 2004/05, 29 383, nr. 18) zullen van&#13;
belang zijn voor het waterbeheer. Zie over het voorontwerp Waterwet&#13;
het advies van de Commissie van Advies inzake de waterstaatswetgeving,&#13;
Voorontwerp Waterwet: voldoende waarborgen voor een duurzaam&#13;
en samenhangend watersysteembeheer?,Den Haag, november&#13;
2005, J.M. Verschuuren, ‘Naar integratie van waterwetgeving: het&#13;
voorontwerp Waterwet’, TvO, december 2005, nr. 4, p. 124-132;&#13;
H.J.M. Havekes, ‘Het voorontwerp Waterwet’, M en R, 2005, nr. 10,&#13;
p. 628-632; H. van Rijswick, ‘Klimaatverandering en water, Biedt het&#13;
voorontwerp Waterwet voldoende instrumenten voor een adaptief&#13;
waterbeheer?’, in: Klimaatverandering en rechtsontwikkeling anno&#13;
2005,Vereniging voor Milieurecht 2006-4, Boom Juridische uitgevers,&#13;
Den Haag 2006, p. 267-282 en (binnenkort te verschijnen) ‘De&#13;
Waterwet in relatie tot andere delen van het omgevingsrecht’, in&#13;
VMR, De Waterwet, Boom Juridische uitgevers, Den Haag, 2007.&#13;
3. Richtlijn nr. 2000/60/EG van het Europees Parlement en de Raad&#13;
van de Europese Unie van 23 oktober 2000 tot vaststelling van een&#13;
kader voor communautaire maatregelen betreffende het waterbeleid,&#13;
PbEGL 327 en Zie: De Heer, J., Nijwening, S., De Vuyst, S., Smit,&#13;
T., Groenendijk, J. and Rijswick, H.F.M.W. van, Towards Integrated&#13;
Water Legislation in the Netherlands, Lessons from other countries,&#13;
Ministerie van Verkeer en Waterstaat/RIZA, The Hague 2004 en De&#13;
Heer, J., Nijwening, S., De Vuyst, S., Smit, T., Groenendijk, J. and&#13;
Rijswick, H.F.M.W. van, Towards Integrated Water Legislation, Lessons&#13;
from other countries, Case study reports, Ministerie van Verkeer&#13;
en Waterstaat/RIZA, The Hague 2004.&#13;
4. Zie HvJ, 30 november 2006, zaak C-32/05, Commissie vs Luxemburg.&#13;
5. Hoogwaterrichtlijn, Voorstel voor een Richtlijn van het Europees Parlement&#13;
en de Raad over overstromingsbeoordeling en –beheer,&#13;
18.01.2006, 2006/0005 (COD), SEC (2006)06 en de Kaderrichtlijn&#13;
Mariene Strategie, zie hierover Mededeling van de Commissie aan de&#13;
Raad en het Europees Parlement Thematische strategie inzake de bescherming&#13;
en het behoud van het mariene milieu, 26 oktober 2006,&#13;
nr. document Raad 13700/05 COM (2005) 504 en Voorstel voor een&#13;
Richtlijn van het Europees Parlement en de Raad tot vaststelling van&#13;
een kader voor communautaire maatregelen betreffende het beleid&#13;
ten aanzien van het mariene milieu, nr. document Raad 13759/05,&#13;
COM (2005) 505 def.&#13;
6. Waaronder de Commissie van Advies inzake de waterstaatswetgeving,&#13;
Die op water is, moet varen, Den Haag 2002.&#13;
7. Kamerstukken II2004/05, 29 694, nr. 1.&#13;
8. Kamerstukken II2006/07, 30 818, nrs. 1-3.&#13;
9. Zie Th. G. Drupsteen, ‘Een brede kijk, het specialiteitsbeginsel en de&#13;
Waterwet’, in: Drupsteen, Havekes en Van Rijswick (red.), Weids&#13;
Water, Opstellen over waterrecht, Den Haag: Sdu 2006, p. 287-290.&#13;
10. Van den Berg, Van Hall en Van Rijswick, Waterstaats- en waterschapsrecht,&#13;
Kluwer, derde druk, 2003, p. 225 voor voorbeelden uit&#13;
de jurisprudentie.&#13;
11. Besluit kwaliteitsdoelstellingen en metingen oppervlaktewateren en&#13;
de Regeling milieukwaliteitseisen gevaarlijke stoffen oppervlaktewateren.&#13;
12. Wijziging van de Gemeentewet, de Wet op de waterhuishouding en&#13;
de Wet milieubeheer in verband met de introductie van zorgplichten&#13;
van gemeenten voor het afvloeiend hemelwater en het grondwater,&#13;
alsmede verduidelijking van de zorgplicht voor het stedelijk afvalwater,&#13;
en aanpassing van het bijbehorende bekostigingsinstru ment (verankering&#13;
en bekostiging van gemeentelijke watertaken) ( Kamerstukken&#13;
II, 2005/06, 30 578, nrs. 1-4).&#13;
13. Landelijk bestuurlijk overleg water.&#13;
14. Zie onder meer H.F.M.W. van Rijswick, P.P.J. Driessen (red.), Juridisch-&#13;
bestuurlijke capaciteit in het waterbeleid, enkele toekomstschetsen&#13;
voor de externe integratie van water en ruimtelijke ordening,&#13;
Centrum voor Omgevingsrecht en -beleid/NILOS, Utrecht, 2006 en&#13;
F. Groothuijse en H. van Rijswick, ‘Water en ruimtelijke ordening:&#13;
méér dan de watertoets! (I)’, BR2005, p. 193-210.&#13;
15. De concrete beleidsbeslissingen, die in planologische kernbeslissingen&#13;
en streekplannen konden worden opgenomen en door de andere&#13;
planwetgevers in acht moesten worden genomen, kunnen in structuurvisies&#13;
niet meer worden opgenomen.&#13;
16. Kamerstukken II, 2002/03, 28 916, nr. 3 p.14.&#13;
17. Vele colleges van provinciale staten zijn overgegaan tot het vaststellen&#13;
van provinciale omgevingsplannen, omdat de haasje-over-constructie&#13;
die in de WRO en een aantal sectorale wetten was opgenomen niet&#13;
naar behoren werkte. Ook het Rijk is met de vaststelling van de Nota&#13;
Ruimte overgegaan tot een meer integraal plan, waarin een aantal&#13;
ruimtelijke aspecten van sectoraal beleid zijn geïntegreerd.&#13;
18. Kamerstukken II, 2006/07, 30 818, nr. 3, p. 88. Blijkens de memorie&#13;
van toelichting bij de Waterwet wordt aangesloten bij de jurisprudentie&#13;
van de Hoge Raad inzake het begrip oppervlaktewater uit de&#13;
WVO, dat in wet zelf niet is gedefinieerd. De Afdeling heeft zich in&#13;
haar uitspraak van 20 november 2002, zaaknr. 200105188/1 bij de&#13;
omschrijving van de Hoge Raad aangesloten.&#13;
19. Of inpassingsplan, wanneer op provinciaal of rijksniveau een bestemmingsplan&#13;
wordt vastgesteld (art. 3.26 respectievelijk art. 3.28 Wro).&#13;
20. Geen recht op planschadevergoeding bestaat, wanneer de planologische&#13;
wijziging op het moment verkrijging de van gronden onder bijzondere&#13;
titel voorzienbaar was of wanneer een rechthebbende niet&#13;
binnen een bepaalde termijn nadat hij met de plannen voor de wijziging&#13;
van de bestemming bekend raakte, van zijn gebruiksmogelijkheden&#13;
gebruik heeft gemaakt. De rechthebbende die om planschade&#13;
verzoekt zal in deze gevallen passieve risicoaanvaarding worden tegengeworpen.&#13;
Zie bijvoorbeeld ABRvS 6 oktober 2005, BR2005/237,&#13;
m.nt. J.W. van Zundert en G.M. van den Broek, Planschadevergoeding,&#13;
Het recht op planschadevergoeding bij wijziging van het planologische&#13;
regime(diss. Utrecht), Utrecht 2001, p. 196-204.&#13;
21. Indien het een waterstaatswerk betreft waarop de Tracéwet van toepassing&#13;
is of het Rijk besluit om het waterstaatswerk aan te leggen of&#13;
te wijzigen door middel van toepassing van de opvolger van de rijksprojectenprocedure&#13;
(art. 39a t/m 39q WRO), die is geregeld in paragraaf&#13;
3.5.2 Wro, is hoeft geen projectplan in de zin van de Waterwet&#13;
te worden vastgesteld en is de coördinatieregeling daarop niet van toepassing.&#13;
22. Zie art. 5.4 Waterwet.&#13;
23. Een aardig beeld van de verschillende soorten besluiten die nodig zijn&#13;
voor de uitvoering van een projectplan tot het wijzigen van een waterkering&#13;
kan worden aangetroffen in r.o. 1 van de uitspraak ABRvS 11&#13;
januari 2006, AB2006/99, m.nt. A. van Hall.&#13;
24. Art. 5.2 Waterwet.&#13;
25. De coördinatieregeling in de Wwk is grondig herzien door het de Wet&#13;
van 28 april 2005, Stb.2005, nr. 275. De wijziging van de Wwk is&#13;
inwerking getreden op 28 september 2005 ( Stb.2005, nr. 461).&#13;
26. De bevoegdheid om te bepalen dat op de aanleg of wijziging van waterstaatswerken&#13;
door waterschappen de projectenprocedure van toepassing&#13;
is kan door provinciale staten worden gedelegeerd aan gedeputeerde&#13;
staten.&#13;
27. Zie art. 5.3 Waterwet.&#13;
28. Omdat de uniforme openbare voorbereidingsprocedure van afdeling&#13;
3.4 Awb van toepassing is verklaard, hoeft alvorens bij de Afdeling&#13;
beroep in te stellen geen bezwaarschrift te worden ingediend (art. 7:1&#13;
lid 1 sub d Awb).&#13;
29. Art. 5.6 lid 1 en 2 Waterwet.&#13;
30. Zo kunnen gedeputeerde staten de termijn bepalen waarbinnen de&#13;
ontwerp-uitvoeringsbesluiten aan hen moeten worden toegezonden.&#13;
Tevens kunnen zij in afwijking van art. 3:18 Awb de termijn bepalen&#13;
waarbinnen de uitvoeringsbesluiten door de bevoegde bestuursorganen&#13;
te worden genomen.&#13;
31. Het gaat zowel om besluiten op aanvraag als ambtshalve te nemen besluiten.&#13;
32. Kamerstukken II, 2006/07, 30 818, nr. 3, p. 107.&#13;
33. Kamerstukken II, 2006/07, 30 818, nr. 3, p. 107. Ten onrechte&#13;
wordt in art. 5.11 lid 2 Waterwet gesproken van besluiten als bedoeld&#13;
in art. 5.6 lid 1 Waterwet. Bedoeld zal zijn de besluiten als bedoeld in&#13;
art. 5.5 lid Waterwet (het vaststellings- en goedkeuringsbesluit met&#13;
betrekking tot het projectplan).&#13;
34. Kamerstukken II, 2002/03, 30 818, nr. 3, p. 106-107.&#13;
35. Zie art. 5.4 lid 3 en art. 5.5 lid 3 Waterwet.&#13;
36. In de memorie van toelichting is de tweede nota van wijziging Wro&#13;
niet meegenomen. De Raad van State heeft in haar advies daarover&#13;
ook een opmerking gemaakt. Kamerstukken II, 2006/07, 30 818, nr.&#13;
4, p. 10-11.&#13;
37. Zie art. 1.1 lid 1 sub f Wro.&#13;
38. Ingevolge art. 3.13 lid 2 Wro kan deze termijn in bepaalde gevallen&#13;
worden verlengd.&#13;
39. Zie hierover ook het advies van de Commissie van Advies inzake de&#13;
waterstaatswetgeving, Voorontwerp Waterwet: voldoende waarborgen&#13;
voor een duurzaam en samenhangend watersysteembeheer?,Den&#13;
Haag, november 2005; Vereniging voor Milieurecht, De nieuwe&#13;
Waterwet, Boom, 2007.&#13;
40. Stcrt.1999, nr. 172, p. 8.&#13;
41. Het gaat op de schadevergoedingsbepalingen van art. 40 Wwh, art. 9&#13;
WVO, art. 78 lid 1 Waterstaatswet 1900, art. 41 Grondwaterwet en&#13;
de bepalingen opgenomen in de verschillende keuren.&#13;
42. Zie daarover uitvoerig: B. van Ravels, ‘Bergingsgebieden, schadevergoeding&#13;
en de Waterwet’, in: Th.G. Drupsteen, H.J.M. Havekes en&#13;
H.F.M.W. van Rijswick, (red.), Weids Water, Opstellen over waterrecht,&#13;
Den Haag: Sdu 2006, p. 207-253.&#13;
43. Zie onder meer HR 30 maart 2001, JB2001, 107 (Staat/Lavrijsen).&#13;
B.P.M. van Ravels, ‘De reikwijdte van het beginsel van de gelijkheid&#13;
voor de openbare lasten: een grensverkenning’, in: P.F.A. Bierbooms&#13;
e.a., Aspecten van aansprakelijkheid, Den Haag 2005, p. 73-96 en&#13;
B.J., Schueler, Goede besluiten met slechte gevolgen. De verplichting&#13;
tot nadeelcompensatie in het bestuursrecht, VAR-reeks 128, Den&#13;
Haag 2002.&#13;
44. Zie art. 5 en 7 Regeling nadeelcompensatie V&amp;W.&#13;
</legacyfootnotes><footnotes><footnote/></footnotes><auteurs>mr. dr. H.F.M.W. van Rijswick en mr. F.A.G. Groothuijse</auteurs><published>2007-06-01 00:00:00</published><modified>2017-06-08 16:49:39</modified><editiondate>2007-06-01</editiondate><htmlpath>https://denhollander.info/artikel/3926</htmlpath></article>
</articles></edition>
<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2008</searchword><id>6770</id><udhid>UDH:TvAR/6770</udhid><titel>'Middelburg / Van Schaik' (TvAR 2008/5438)</titel><searchwords><searchword>TvAR 5/2008</searchword><searchword>TvAR 2008/5438</searchword><searchword>UDH:TvAR/6770</searchword></searchwords><attachments><attachment><name>TAR 2008_5 Rechtspraak6.pdf</name><extention>pdf</extention><url>https://denhollander.info/download/6495/ci</url></attachment></attachments><inleiding>5438&#13;
Pachtkamer Hof Arnhem, 8 januari 2008, rekestnummer:&#13;
P 2007/0906&#13;
(Middelburg / Van Schaik)&#13;
(mrs. Valk, Van der Beek en Veling en de raden mr. ing. Jansens&#13;
van Gellicum en ir. Duenk)&#13;
Betaling pachtprijs. Opschorting. Wanprestatie.&#13;
[Overgangswet Nieuw BW, art. 74; Pachtwet, art. 36, 38]&#13;
Pachter schort betaling pachtprijs op wegens slechte brug&#13;
naar het land. Het hof constateert geen ernstige gebreken&#13;
aan de brug. Pachter heeft schromelijk overdreven. Beslissing&#13;
naar billijkheid. Als de pachter alsnog betaalt kan de&#13;
overeenkomst worden verlengd. Bij achterwege blijven van&#13;
betaling valt de afweging in het voordeel van de verpachter&#13;
uit.&#13;
Beschikking in de zaak van:&#13;
Geertruida Middelburg-Heitlager,&#13;
wonende te Zuidoostbeemster,&#13;
appellante,&#13;
procureur: mr. P.M. Wilmink,&#13;
tegen:&#13;
Willem van Schaik,&#13;
wonende te Landsmeer,&#13;
geïntimeerde,&#13;
procureur: mr. B. Nijman.</inleiding><content>1. Het geding in eerste aanleg&#13;
Voor de procedure in eerste aanleg wordt verwezen naar de&#13;
inhoud van de beschikking van 18 juni 2007, die de pachtkamer&#13;
van de rechtbank Haarlem, sector kanton, locatie&#13;
Zaandam, tussen appellante (verder te noemen: Middelburg)&#13;
als verzoekster en geïntimeerde (verder te noemen:&#13;
Van Schaik) als verweerder heeft gegeven. Van die beschikking&#13;
is een fotokopie aan deze beschikking gehecht.&#13;
2. Het geding in hoger beroep&#13;
2.1. Middelburg is bij op 16 juli 2007 ter griffie van het&#13;
hof ingekomen beroepschrift in hoger beroep gekomen&#13;
gekomen&#13;
van voornoemde beschikking. Zij heeft daarbij&#13;
zes grieven tegen die beschikking aangevoerd, producties&#13;
overgelegd en het hof verzocht de bestreden beschikking&#13;
te vernietigen, en opnieuw recht doende&#13;
het verlengingsverzoek van Middelburg alsnog toe te&#13;
wijzen, met veroordeling van Van Schaik in de kosten&#13;
van deze procedure.&#13;
2.2. Bij op 27 augustus 2007 ter griffie van het hof ingekomen&#13;
verweerschrift heeft Van Schaik verweer gevoerd&#13;
tegen het door Middelburg in het beroepschrift&#13;
aangevoerde, producties overgelegd en heeft hij zijnerzijds&#13;
in voorwaardelijk incidenteel appel drie grieven&#13;
tegen de bestreden beschikking opgeworpen, en heeft&#13;
hij het hof verzocht:&#13;
in het principaal appel:&#13;
Middelburg in haar beroep niet-ontvankelijk te verklaren,&#13;
dan wel haar hoger beroep ongegrond te verklaren,&#13;
met bevestiging van de bestreden beschikking,&#13;
zo nodig met verbetering van de gronden waarop deze&#13;
beschikking berust, met veroordeling van Middelburg&#13;
in de proceskosten in beide instanties;&#13;
in het voorwaardelijk incidenteel appel:&#13;
het hoger beroep van Van Schaik gegrond te verklaren&#13;
en, na vernietiging van de bestreden beschikking, zelf&#13;
recht doende het pachtverlengingsverzoek van Middelburg&#13;
af te wijzen, met veroordeling van Middelburg in&#13;
de kosten van de procedure in beide instanties.&#13;
2.3. Bij verweerschrift in het incidenteel appel, op 25 september&#13;
2007 ter griffie van het hof binnengekomen,&#13;
heeft Middelburg de grieven in het voorwaardelijk incidenteel&#13;
appel bestreden en heeft zij het hof verzocht&#13;
Van Schaik in dat appel niet-ontvankelijk te verklaren&#13;
dan wel dat hoger beroep ongegrond te verklaren, met&#13;
veroordeling van Van Schaik in de kosten van het incidenteel&#13;
appel.&#13;
2.4. De mondelinge behandeling heeft plaatsgevonden op&#13;
10 december 2007. Middelburg is tezamen met haar&#13;
echtgenoot in persoon verschenen, bijgestaan door&#13;
mr. O.C. Struif, advocaat te Drachten. Van Schaik is&#13;
tezamen met zijn echtgenote eveneens in persoon verschenen,&#13;
bijgestaan door zijn procureur. Bij die gelegenheid&#13;
hebben partijen aan het hof inlichtingen verstrekt&#13;
en hebben beide advocaten de wederzijdse&#13;
standpunten toegelicht.&#13;
2.5. Volgens een met partijen ter gelegenheid van de mondelinge&#13;
behandeling gemaakte afspraak heeft de voorzitter,&#13;
mr. Valk, in het gezelschap van de raad mr. ing.&#13;
Jansens van Gellicum en van de griffier, in de namiddag&#13;
van 10 december 2007 de situatie ter plaatse in&#13;
ogenschouw genomen. Op de vraag van de voorzitter&#13;
aan de advocaten van partijen of zij zich naar aanleiding&#13;
van hetgeen bij die gelegenheid zichtbaar was&#13;
per brief wilden uitlaten, hebben beide advocaten&#13;
ontkennend geantwoord.&#13;
2.6. Vervolgens heeft het hof de beschikking bepaald op&#13;
heden.&#13;
3. De vaststaande feiten&#13;
3.1. Tussen partijen staat op grond van hegeen enerzijds is&#13;
gesteld en anderzijds niet is betwist, alsmede op grond&#13;
van de niet betwiste inhoud van de overgelegde stukken,&#13;
het navolgende vast.&#13;
3.2. Middelburg pacht van Van Schaik een perceel grasland&#13;
ter grootte van 8.13.30 ha, thans kadastraal bekend&#13;
gemeente Landsmeer, sectie O nummers 287 en&#13;
288. De pachtverhouding is in het kader van de landinrichting&#13;
‘Waterland’ nieuw gevestigd. Conform de&#13;
beschikking grondkamer Noordwest van 11 februari&#13;
2004 eindigt de pachtovereenkomst op 3 oktober&#13;
2008.&#13;
3.3. Het gepachte wordt ontsloten via een draaibrug over&#13;
de Nieuwe Gouw die door Van Schaik wordt onderhouden.&#13;
De oorspronkelijke pachtovereenkomst&#13;
houdt in dat in verband met bedoelde brug het door&#13;
Middelburg gebruikte materiaal niet zwaarder mag&#13;
zijn dan 3000 kg per voertuig.&#13;
3.4. Tussen partijen zijn in de periode 1998-2005 diverse&#13;
procedures gevoerd met betrekking tot de vraag of bedoelde&#13;
brug voldoende draagvermogen heeft. In die&#13;
procedures is Middelburg steeds geheel of grotendeels&#13;
in het gelijk gesteld.&#13;
3.5. Van Schaik heeft bij aangetekende brief van 17 maart&#13;
2006 aan Middelburg kennis gegeven geen verlenging&#13;
van de pachtovereenkomst te wensen.&#13;
3.6. Naar aanleiding van bedoelde kennisgeving heeft&#13;
Middelburg verlenging van de pachtovereenkomst&#13;
verzocht. Bij de bestreden beschikking is dat verzoek&#13;
afgewezen.&#13;
4. De motivering van de beslissing in hoger beroep&#13;
4.1. De grieven in het principaal appel en die in het voorwaardelijk&#13;
incidenteel appel leggen tezamen het geschil&#13;
in volle omvang aan het hof voor. Het hof zal&#13;
die grieven dan ook gezamenlijk behandelen.&#13;
4.2. Per 1 september 2007 is met de art. 7:311 e.v. Burgerlijk&#13;
Wetboek een nieuwe wettelijke regeling van de&#13;
pacht in werking getreden en is de Pachtwet vervallen.&#13;
Aan de orde is de vraag of het geschil tussen partijen&#13;
naar oud dan wel naar nieuw recht dient te worden&#13;
beslist.&#13;
4.3. Kenmerkend voor het onderhavige geval is dat voorafgaand&#13;
aan de inwerkingtreding van het nieuwe recht&#13;
door de verpachter een kennisgeving van niet-verlenging&#13;
als bedoeld in het tweede lid van art. 36 Pachtwet&#13;
is uitgebracht en dat eveneens daaraan voorafgaand&#13;
door de pachter tijdig om verlenging is verzocht&#13;
als bedoeld in het derde lid van dat artikel.&#13;
4.4. Het nieuwe recht met betrekking tot de verlenging&#13;
van een pachtovereenkomst verschilt wezenlijk van&#13;
het oude, niet alleen wat betreft de toepasselijke regels&#13;
van procesrechtelijke aard, maar ook wat betreft de&#13;
materiële regels aan de hand waarvan het geschil dient&#13;
te worden beslist. Art. 7:367 Burgerlijk Wetboek&#13;
voorziet in opzegging door de verpachter, welke opzegging&#13;
volgens art. 7:368 Burgerlijk Wetboek – anders&#13;
dan de kennisgeving van niet-verlenging van art.&#13;
36 Pachtwet – op straffe van nietigheid gronden dient&#13;
te vermelden. Art. 7:369 Burgerlijk Wetboek houdt&#13;
in dat, indien de pachter zich binnen zes weken met&#13;
opgave van redenen tegen de opzegging verzet, het&#13;
aan de verpachter is om – op de gronden vermeld in&#13;
de opzegging – te vorderen (het gaat hier dus om een&#13;
dagvaardingsprocedure) dat de rechter het tijdstip zal&#13;
vaststellen waarop de overeenkomst zal eindigen. De&#13;
art. 7:370 e.v. Burgerlijk Wetboek voorzien vervolgens&#13;
in een beoordeling van deze vordering op basis&#13;
van regels die niet alleen wat betreft hun systematiek&#13;
maar deels ook inhoudelijk belangrijk verschillen van&#13;
de regeling van de art. 38 e.v. Pachtwet.&#13;
4.5. Volgens het eerste lid van art. 74 Overgangswet&#13;
Nieuw BW heeft de inwerkingtreding van het nieuwe&#13;
recht geen gevolgen voor de aard van een lopende&#13;
procedure, zodat in zoverre oud recht van toepassing&#13;
blijft. De verzoekschriftprocedure van art. 36 e.v.&#13;
Pachtwet is een bijzondere procedure, gericht op de&#13;
beoordeling van de vraag of – niettegenstaande de&#13;
kennisgeving van niet-verlenging van de verpachter –&#13;
verlenging van de pachtovereenkomst dient plaats te&#13;
vinden, en die procedure kan naar zijn aard niet op&#13;
iets anders worden gericht. In verband met het hiervoor&#13;
bedoelde wezenlijke verschil tussen oud en&#13;
nieuw recht ook wat betreft de materiële regels aan de&#13;
hand waarvan het geschil dient te worden beslist en&#13;
tegen de achtergrond van het beginsel van rechtszekerheid,&#13;
dat het overgangsrecht mede beheerst, moet&#13;
worden aangenomen dat die materiële regels de aard&#13;
van de procedure mede bepalen en dat gelet daarop&#13;
ook wat betreft die materiële regels in beginsel het&#13;
oude recht van toepassing blijft. Een en ander stemt&#13;
overeen met de uitleg die door de Minister van Justitie,&#13;
alsmede door de regeringscommissaris Nieuw&#13;
Burgerlijk Wetboek, tijdens de behandeling van het&#13;
wetsvoorstel dat heeft geleid tot de art. 7:311 e.v.&#13;
Burgerlijk Wetboek in de Eerste Kamer der Staten-&#13;
Generaal is gegeven.&#13;
4.6. Gelet op hetgeen hiervoor is overwogen, zal het hof&#13;
oud recht toepassen.&#13;
4.7. In de onderhavige procedure speelt het geschil tussen&#13;
partijen omtrent de draaibrug een belangrijke rol. Dat&#13;
geschil is zodanig geëscaleerd dat tussen partijen diverse&#13;
procedures zijn gevoerd, dat (naar het hof begrijpt)&#13;
ook dwangsommen zijn geëxecuteerd en dat&#13;
Middelburg vanaf 2002 de volledige pachtprijs heeft&#13;
ingehouden. Voor deze inhouding beroept Middelburg&#13;
zich op haar opschortingsrecht.&#13;
4.8. Van Schaik stelt zich op het standpunt dat de brug inmiddels&#13;
voldoet aan de eisen die daaraan gesteld kunnen&#13;
worden, welke eisen volgens beide partijen inhouden&#13;
dat van de brug gebruik moet kunnen worden&#13;
gemaakt door een trekker van circa 3.000 kg en&#13;
een aanhanger van eveneens 3.000 kg.&#13;
4.9. Middelburg bestrijdt dat de brug inmiddels aan deze&#13;
eisen zou voldoen. Ter gelegenheid van de mondelinge&#13;
behandeling heeft zij onder meer gezegd dat de&#13;
situatie met betrekking tot de brug ‘slechter is dan&#13;
ooit’, dat de brug niet meer goed open en dicht kan&#13;
worden gedraaid en dat je alleen ‘met doodsverachting’&#13;
met een trekker over de brug kunt rijden, omdat&#13;
de brug bij het passeren gaat overhellen.&#13;
4.10. Ter gelegenheid van de onder 2.5 bedoelde bezichtiging&#13;
heeft het hof geconstateerd dat de brug door één&#13;
man is dichtgedraaid en dat vervolgens twee trekkers&#13;
op de brug zijn gezet en na enige tijd weer van de&#13;
brug af zijn gereden, zonder dat dit tot problemen&#13;
aanleiding heeft gegeven. Van enig overhellen van de&#13;
brug heeft het hof niets kunnen waarnemen.&#13;
4.11. Gelet op het voorgaande is het standpunt van Middelburg&#13;
omtrent de huidige toestand van de brug onvoldoende&#13;
gemotiveerd. Weliswaar is ter gelegenheid&#13;
van de bezichtiging van de zijde van Middelburg de&#13;
opmerking gemaakt dat het draagvermogen van de&#13;
brug zich niet op het oog laat beoordelen, maar daarmee&#13;
ziet Middelburg eraan voorbij dat het op haar&#13;
weg ligt om de feiten en omstandigheden aannemelijk&#13;
te maken die opschorting van de pachtprijs kunnen&#13;
rechtvaardigen. Dat heeft zij niet gedaan en gelet op&#13;
hetgeen ter gelegenheid van de bezichtiging zichtbaar&#13;
was, heeft zij in ieder geval de huidige problemen met&#13;
de brug – in strijd met haar gehoudenheid om de&#13;
voor de beslissing van belang zijnde feiten volledig en&#13;
naar waarheid aan te voeren – schromelijk overdreven.&#13;
4.12. Voor zover opschorting van de volledige pachtprijs&#13;
ooit gerechtvaardigd is geweest, is zij dat thans in&#13;
ieder geval niet meer. Het enige gebrek in de huidige&#13;
toestand van de brug dat aannemelijk is geworden, is&#13;
de slechte kwaliteit van diverse dekplanken op de&#13;
brug.&#13;
4.13. Uit het voorgaande volgt dat Middelburg tekort is geschoten&#13;
in de nakoming van de pachtovereenkomst.&#13;
Niettemin oordeelt het hof dat geen sprake is van de&#13;
toepasselijkheid van de verplichte afwijzingsgrond van&#13;
art. 39 Pachtwet. In dit verband overweegt het hof als&#13;
volgt. Bedoelde tekortkoming is klaarblijkelijk mede&#13;
het gevolg van de uitgesproken slechte verstandhouding&#13;
tussen partijen. Die slechte verstandhouding&#13;
heeft Van Schaik – zo moet het hof aannemen – deels&#13;
aan zichzelf te wijten. Hij is immers in het verleden&#13;
ter zake van de toenmalige toestand van de brug&#13;
meermalen in het ongelijk gesteld; hetgeen het hof&#13;
hiervoor heeft overwogen omtrent de huidige toestand&#13;
van de brug kan daaraan niet afdoen. Reeds&#13;
gelet op het vorenstaande kan niet worden gezegd dat&#13;
sprake is van een onbetamelijke bedrijfsvoering door&#13;
Middelburg of van gegronde klachten in de zin van&#13;
bedoeld art. 39.&#13;
4.14. Van een verplichte afwijzingsgrond is evenmin sprake&#13;
in verband met – naar Van Schaik aanvoert – slecht&#13;
onderhoud en het afstaan van het gebruik aan derden&#13;
voor het houden van paarden. Dat Middelburg het&#13;
gepachte onvoldoende onderhoudt, is niet aannemelijk&#13;
geworden. Bij dit oordeel betrekt het hof de aard&#13;
van het gepachte, dat gelet op de beperkte toegang tot&#13;
het gepachte (zie hiervoor onder 3.3) klaarblijkelijk&#13;
alleen voor min of meer extensief agrarisch gebruik&#13;
geschikt is. Ook het afstaan van het gebruik aan derden&#13;
is niet aannemelijk geworden. Middelburg heeft&#13;
immers aangevoerd dat sprake is geweest van inscharing&#13;
(welke inscharing volgens haar bovendien korte&#13;
tijd heeft geduurd) en Van Schaik heeft dit niet gemotiveerd&#13;
betwist.&#13;
4.15. Uit het voorgaande volgt dat op het verlengingsverzoek&#13;
naar billijkheid dient te worden beslist.&#13;
4.16. Anders dan de pachtkamer in eerste aanleg oordeelt&#13;
het hof dat Middelburg bij verlenging van de pachtovereenkomst&#13;
een belang van gewicht heeft, onder&#13;
meer in verband met de veebezetting op haar bedrijf&#13;
tegen de achtergrond van de toepasselijke mestwetgeving.&#13;
Het belang van Van Schaik bestaat vooral in het&#13;
genereren van inkomsten uit het gepachte.&#13;
4.17. Het hof ziet aanleiding om overeenkomstig het subsidiaire&#13;
standpunt van Middelburg haar een (korte) termijn&#13;
te gunnen waarbinnen zij de achterstallige&#13;
pacht, te vermeerderen met de wettelijke rente vanaf&#13;
de respectieve vervaldata, dient te voldoen en zal&#13;
daarom een tussenbeschikking geven. Bedoelde termijn&#13;
stelt het hof op drie weken na heden.&#13;
4.18. Indien Middelburg binnen de door het hof gestelde&#13;
termijn aan haar verplichtingen voldoet, dient haar&#13;
belang het zwaarst te wegen en zal het hof de bestreden&#13;
beschikking vernietigen en het verlengingsverzoek&#13;
toewijzen. In verband met de omstandigheid dat&#13;
Middelburg in het ongelijk is gesteld wat betreft het&#13;
door haar ingeroepen opschortingsrecht, zal het hof&#13;
in bedoeld geval de proceskosten compenseren. Indien&#13;
Middelburg daarentegen volhardt in haar weigering&#13;
om de achterstallige pacht te voldoen, dient het&#13;
belang van Van Schaik het zwaarst te wegen. In laatstbedoeld&#13;
geval zal het hof de bestreden beschikking&#13;
bevestigen met verbetering van de gronden, afgezien&#13;
van de beslissing met betrekking tot de proceskosten,&#13;
en zal het hof Middelburg veroordelen in de kosten&#13;
van het geding in eerste aanleg en hoger beroep.&#13;
4.19. Ter voorkoming van nieuwe geschillen tussen partijen&#13;
overweegt het hof ten slotte dat het naar ’s hofs voorlopig&#13;
oordeel op de weg van Van Schaik ligt om voorafgaand&#13;
aan het aankomende weideseizoen (te stellen&#13;
op 1 april 2008) de slechte dekplanken op de brug te&#13;
vernieuwen, waarbij hij overeenkomstig het vonnis&#13;
van de pachtkamer van het kantongerecht Zaandam&#13;
van 15 april 1999 de helft van de kosten van die vernieuwing&#13;
bij Middelburg in rekening kan brengen.&#13;
4.20. De slotsom is dat de beslissing in het principaal en&#13;
het incidenteel appel afhankelijk is van de vraag of&#13;
Middelburg binnen drie weken na heden alle achterstallige&#13;
pachtpenningen zal voldoen, te vermeerderen&#13;
met de wettelijke rente vanaf de respectieve vervaldata.&#13;
Partijen dienen zich binnen de hierna te noemen&#13;
termijn bij brief over een en ander uit te laten.&#13;
Het hof geeft partijen in overweging om te bezien of&#13;
zij na deze beschikking hun geschil minnelijk kunnen&#13;
beëindigen.&#13;
5. De beslissing&#13;
Het hof, beschikkende in hoger beroep:&#13;
stelt partijen in de gelegenheid om zich binnen vijf weken&#13;
na heden per brief uit te laten overeenkomstig hetgeen&#13;
onder 4.20 is overwogen;&#13;
houdt iedere verdere beslissing aan.</content><legacyfootnotes/><footnotes><footnote/></footnotes><auteurs/><published>2008-05-01 00:00:00</published><modified>2017-06-16 16:17:51</modified><editiondate>2008-05-01</editiondate><htmlpath>https://denhollander.info/artikel/6770</htmlpath></article>
</articles></edition>
<edition><articles><article><jaar>2003</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2003</searchword><id>4486</id><udhid>UDH:TvAR/4486</udhid><titel>Wetgeving en literatuur</titel><searchwords><searchword>TvAR 4/2003</searchword><searchword>UDH:TvAR/4486</searchword></searchwords><attachments><attachment><name>2003_nr 4_Wetgeving_Bezemer.pdf</name><extention>pdf</extention><url>https://denhollander.info/download/4431/ci</url></attachment></attachments><inleiding>Europees agrarisch recht&#13;
&#13;
Landbouw- en Visserijraad&#13;
Tijdens de Landbouw- en Visserijraad in&#13;
januari 2003 heeft Commissaris Fischler zijn&#13;
in wetteksten uitgewerkte voorstellen voor de&#13;
Mid-term Review (MTR) gepresenteerd. De&#13;
twee belangrijkste wijzigingen ten opzichte&#13;
van de in juli 2002 gepresenteerde MTR&#13;
betreffen de zuivelhervorming en dynamische&#13;
modulatie. De Commissie stelt voor de zuivelhervorming&#13;
te vervroegen van 2005 naar&#13;
2004. Verder zal nu als direct gevolg van de&#13;
Top van Brussel in oktober 2002, waarbij een&#13;
plafond is overeengekomen voor de prijs- of&#13;
inkomensgerelateerde landbouwuitgaven, slechts&#13;
een gering percentage van de inkomenstoeslagen&#13;
worden overgeheveld naar de tweede&#13;
pijler van het Gemeenschappelijk landbouwbeleid&#13;
voor de versterking van het plattelandsbeleid&#13;
(modulatie). Een hoger percentage van&#13;
degressiviteit zal worden aangewend om de&#13;
toekomstige hervormingen van het Gemeenschappelijk&#13;
landbouwbeleid te financieren.&#13;
Bovendien is de modulatie/degressiviteit uitgesteld&#13;
tot 2006. De kern van de MTR, de&#13;
ontkoppeling van de directe inkomenssteun&#13;
van de productie, is overeind gebleven. Tegen&#13;
deze ontkoppeling blijft het merendeel van de&#13;
lidstaten zich verzetten, uit vrees dat de ontkoppeling&#13;
van inkomenssteun van de productie&#13;
leidt tot het stoppen van de landbouwproductie&#13;
in perifere en achtergebleven gebieden&#13;
wegens te hoge productiekosten. De belangrijkste&#13;
discussiepunten in de MTR-voorstellen&#13;
zijn de ontkoppeling, modulatie en cross&#13;
compliance. (TK 2002-2003, 21 501-32, nr. 17,&#13;
brief minister met het verslag van de Landbouw-&#13;
en Visserijraad van januari 2003,&#13;
11 februari 2003).&#13;
Commissaris Byrne heeft tijdens de Landbouw-&#13;
en Visserijraad in januari 2003 zijn&#13;
voorstel gepresenteerd voor communautaire&#13;
maatregelen voor de bestrijding van mond- en&#13;
klauwzeer (MKZ), alsmede een voorstel voor&#13;
een verordening tot instelling van een systeem&#13;
van identificatie en registratie (I&amp;R) van schapen&#13;
en geiten. Eén van de belangrijkste elementen&#13;
uit het voorstel m.b.t. MKZ is dat in&#13;
het geval van noodvaccinatie nu de mogelijkheid&#13;
wordt geopend dat dieren in leven&#13;
worden gelaten en dat producten van deze&#13;
gevaccineerde dieren in principe op de markt&#13;
kunnen worden afgezet. De Commissaris&#13;
benadrukte hierbij tegelijkertijd wel dat de&#13;
positie ten aanzien van preventieve vaccinatie&#13;
niet is gewijzigd. (TK 2002-2003, 21 501-32,&#13;
nr. 17, brief minister met het verslag van de&#13;
Landbouw- en Visserijraad van januari 2003,&#13;
11 februari 2003). In raadswerkgroepverband&#13;
is inmiddels de discussie over de concept-&#13;
MKZ-richtlijn gestart. Bij brief van 14 februari&#13;
heeft de minister de Tweede Kamer geïnformeerd&#13;
over de Nederlandse inzet terzake&#13;
(Landbouw- en Visserijraad / Mond- en&#13;
Klauwzeer, TK 2002-2003, 21 501-32 / 27 622,&#13;
nr. 19). De inzet van Nederland is te komen&#13;
tot een Europese aanpak waarbij de keuze aan&#13;
de lidstaat wordt gelaten om in geval van een&#13;
uitbraak in beginsel direct de gevoelige dieren&#13;
rondom de haard te kunnen vaccineren&#13;
(noodvaccinatie). Bedrijven met besmette dieren&#13;
dienen te worden geruimd; daar waar dat&#13;
niet het geval is, kunnen de dieren in leven&#13;
worden gelaten; dit geldt ook voor hobbymatig&#13;
gehouden dieren. MKZ-gevoelige dierentuindieren&#13;
en CITES-soorten vragen met&#13;
het oog op bescherming van de soort of van&#13;
zeldzame rassen om speciale aandacht:&#13;
gestreefd moet worden naar een regime waarbij&#13;
zij in leven blijven. Handelsbelemmeringen&#13;
dienen te worden voorkomen dan wel te&#13;
worden afgebouwd: de huidige ‘6 maanden’-&#13;
termijn zou in ieder geval moeten worden&#13;
teruggebracht.&#13;
Verder verschenen: TK 2002-2003, 21 501-32,&#13;
nr. 14 (brief staatssecretaris over de uitkomsten&#13;
van het visserijgedeelte van de Landbouw-&#13;
en Visserijraad in december 2002,&#13;
20 januari 2003); nr. 15 (brief minister over&#13;
agenda van de Landbouw- en Visserijraad van&#13;
januari 2003, 23 januari 2003); nr. 16 (brief&#13;
minister over de uitkomsten van het landbouwgedeelte&#13;
van de Landbouw- en Visserijraad&#13;
in december 2002, 23 januari 2003); nr. 18&#13;
(brief minister met de agenda voor de vergadering&#13;
van de Landbouw- en Visserijraad op&#13;
20 februari 2003 in Brussel, 11 februari 2003);&#13;
nr. 20 (verslag algemeen overleg, 26 februari&#13;
2003).&#13;
Zie ook:&#13;
– Herziening van het Gemeenschappelijk&#13;
Landbouwbeleid, TK 2002-2003, 28 625, nr. 3&#13;
(brief minister over de definitieve voorstellen&#13;
van Eurocommissaris Fischler met betrekking&#13;
tot de hervormingen van het Gemeenschappelijk&#13;
landbouwbeleid in het kader van de Midterm&#13;
review, en over het kabinetsstandpunt&#13;
terzake, 19 februari 2003)&#13;
&#13;
Parlementaria&#13;
– Milieuraad, TK 2002-2003, 21 501-08,&#13;
nr. 160 (brief staatssecretaris met het verslag&#13;
van de Milieuraad van december 2002, 29&#13;
januari 2003); nr. 161 (brief staatssecretaris&#13;
met geannoteerde agenda van de Milieuraad&#13;
van 4 maart 2003, 14 februari 2003)&#13;
&#13;
Literatuur&#13;
– H.J. Bronkhorst, ‘Het gemeenschappelijk&#13;
landbouwbeleid; hoe zit het daar ook weer&#13;
mee?’, Land- en Tuinbouw Bulletin januari&#13;
2003/nr. 1, p. 14-16 (eerste in een serie van&#13;
twee artikelen over het gemeenschappelijk&#13;
landbouwbeleid)&#13;
– H. Hijmans, ‘Wetgevingskwaliteit in de&#13;
Europese Unie en de rol van de Europese&#13;
rechter’, RegelMaat februari 2003/nr. 1, p. 15-28&#13;
(aan de hand van vier casus en wetgevingsthema’s&#13;
wordt besproken wat het Europese&#13;
Hof van Justitie wel en niet kan doen aan&#13;
– tekortkomingen in – de kwaliteit van de&#13;
communautaire regelgeving)</inleiding><content/><legacyfootnotes/><footnotes><footnote/></footnotes><auteurs>ir. S. Bezemer</auteurs><published>2003-04-01 00:00:00</published><modified>2003-04-01 00:00:00</modified><editiondate>2003-04-01</editiondate><htmlpath>https://denhollander.info/artikel/4486</htmlpath></article>
</articles></edition>
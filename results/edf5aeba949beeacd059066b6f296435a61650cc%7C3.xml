<edition><articles><article><jaar>1981</jaar><naam>Tijdschrift voor Agrarisch Recht</naam><uitgave>8</uitgave><aflevering>8</aflevering><searchword>TvAR 8/1981</searchword><id>6521</id><udhid>UDH:TvAR/6521</udhid><titel>NOGMAALS DE ONTEIGENINGSSCHADELOOSSTELLING</titel><searchwords><searchword>TvAR 8/1981</searchword><searchword>UDH:TvAR/6521</searchword></searchwords><attachments><attachment><name>1981_nr 8_Artikel_Lopes.pdf</name><extention>pdf</extention><url>https://denhollander.info/download/6294/ci</url></attachment></attachments><inleiding>De schadeloosstelling bij onteigening behoort tot de themata waarvoor veel belangstelling bestaat. Dat bleek in 1974 op de Nederlands-Belgische studiedag te Middelburg (met Mr R. A. Mörzer Bruyns en mevrouw G. Suetens als preadviseurs) en nu weer te Tilburg. De zaal kon de 125 deel-nemers juist bevatten, naast elke Belg zat 3 ½ Nederlander. Van Belgische zijde trad Mr. F. van Laer, advocaat en landbouweconoom, als pre-adviseur op. Van Nederlandse zijde verscheen mr J. G. de Vries Robbé, ad-vocaat te 's-Gravenhage. Beiden hielden, als altijd, een inleiding. Van Laer bleef verbaal dicht bij zijn geschrift. De Vries Robbé kwam met enkele an-dere interessante verspreide opmerkingen dan in zijn preadvies. De beide teksten zijn in ons tijdschrift afgedrukt (februari 1981).&#13;
De Vries Robbé ter plaatse&#13;
De preadviseur begint af te rekenen met twee misverstanden. De eerste is dat de onteigenaar altijd groot is en de onteigende altijd klein. Zo ontna-men de Staten van Holland en Zeeland in 1732 de markies van Vlissingen het marquisaat tegen 100.000 ducaten en bijkomstige kosten. Het tweede is dat de landbouw die veelal bij onteigening is betrokken, altijd de verliezen-de partij is geweest. Er was een Landarbeiderswet (1918-1965) die titel VI in de Onteigeningswet bracht in het belang van de onteigening ten behoeve van landarbeiders ter verkrijging van land met woning en in 1921 verscheen titel VII die onteigening mogelijk maakte ter verhoging van de opbrengst van gronden.&#13;
De oorspronkelijke geschriften betroffen vrijwel uitsluitend de procedu-re, tegenwoordig gaat het in de eerste plaats om de schadeloosstelling. Wat procedures betreft, verschijnt nog wel een en ander over volkshuisvesting, over wegen evenwel niets. De losbladigen bevatten terzake van procedures voornamelijk van de departementen afkomstige informatie.&#13;
Vandaag stellen de socialisten dat, waar overal eigenaren schade lijden en soms een partiële vergoeding krijgen (namelijk voorzover de schade re-delijkerwijs niet te hunner last behoort te blijven), de volledige vergoeding (alleen) bij onteigening niet rechtvaardig is. (Uiteraard ijveren zij niet voor een guller schadevergoedingsregime bij de andere rechtmatige overheids-daden, R.L.). Pogingen de schadeloosstelling te beperken zijn zeker niet nieuw. Reeds rond de eeuwwisseling argumenteerde Kruseman een lager niveau, later (in 1913) kreeg hij bijval van Kranenburg. Ook Lubbers (1919) kon niet aan de indruk van een te hoog schadeloosstellingsniveau ontkomen, al ontbrak het hem aan bewijzen. Het beeld van de onteigende als slachtoffer, de dramatisering van het geval, de deskundigen tussen twee vuren, dat alles liet en laat zich nog gelden.&#13;
Een tweede misverstand wil dat onteigeningsrecht uitermate gecompli-ceerd is. In 1959 verzekerde Jhr. mr. J. H. de Braauw ten overstaan van de Nederlandse Juristenvereniging, dat het specialisme zeker niet te ingewik-keld is. Dat geldt vandaag nog.</inleiding><content>Van Laer ter plaatse&#13;
Zoals gezegd, komt de Belgische preadviseur met een samenvatting van zijn preadvies. Toch is een enkele opmerking terzijde, dan wel een opmer-king over zijn preadvies te maken.&#13;
Hij opent met de stelling dat de grenzen tussen Nederland en België steeds meer vervagen en die tussen Vlaanderen en Wallonië steeds meer ver-scherpen. Het eerste deel van de stelling zou zeker van toepassing zijn op het onteigeningsrecht. Ik zou dit toch wel in hoge mate willen tegenspre-ken. De Belgen vertrekken van de onrechtmatige daad (art. 1382 Belgische B.W.) en laten het schadevergoedingsregime mede gelden voor een recht-matige overheidsdaad, de onteigening inbegrepen. De berekening van de inkomensschade is vervolgens weldra gebaseerd op forfaitaire barema's. Anders gezegd, er is vaak in het geheel geen berekening, doch een fiktieve benadering, althans een benadering langs fiktieve weg.&#13;
De onttrekking van gronden aan de landbouw, de laatste jaren rond de 15000 ha per jaar, is qua omvang gelijk aan die van het veel grotere Engeland&#13;
De eerste Onteigeningswet dateert van 1835. In 1962 werd een snelle pro-cedure voor spoedeisende gevallen mogelijk voor de vrederechter die nu al-gemeen wordt toegepast. Het onteigeningsvonnis is dan declaratief en defi-nitief, doch de vergoeding draagt een voorlopig karakter.&#13;
Veel voelt Van Laer voor een onteigening van pachtrechten, zij zouden op dezelfde wijze als een zakelijk recht kunnen worden behandeld. Een po-ging in deze richting werd met cassatie door het Hof van Verbreking getrof-fen. Onteigening wordt door rechtspraak en rechtsleer gezien als analoog met onrechtmatige daad, niet met verkoop. Er is schade, die volledig moet worden vergoed, onafhankelijk van de schadeberokkenende daad. De ver-goeding omvat toekomstige, zekere schade (Hof van Cassatie 1939), dus onder andere de kosten van vervanging (niet altijd door hetzelfde recht) en de opbrengst van niet-geoogste produkten. Terzake van deze kosten heeft de Boerenbond veel goeds tot stand gebracht, vooral bij partiële ont-eigeningen.&#13;
De comités van aankoop hanteren de eerder genoemde forfaitaire bare-ma's en benaderen zo mogelijk van daaruit de individuele gevallen. Semi-bruto winst van eigenaar-gebruiker en van pachter verschillen slechts zo'n 15%, de variaties per streek zijn gering. Uiteraard vertonen de verschillende teelten grotere verschillen. De bedrijfsschadevergoeding betreft drie jaar, na afloop waarvan de betrokkene geacht wordt zich te hebben hersteld. De barema's kunnen hun nut bewijzen, indien berekeningen niet kunnen worden gemaakt. De uitkomsten van hanteringen van de barema's en van (andere) schattings- en berekeningsmethoden kunnen werkelijk ongelooflijke verschillen te zien geven. Voor een belangrijk deel kan dit worden verklaard doordat de comités zich baseren op aangifte (!) voor de inkomstenbelasting en dat nog wel ondanks een uitspraak van het Hof van Cassatie in 1972.&#13;
Een vraag is nog of de onteigende, die geacht wordt zijn bedrijf voort te zetten door elders grond te pachten, recht heeft op de chapeau (drempel-vergoeding). Deze zou bij afwezigheid van onteigening op grond van ge-woonterecht van rond de eeuwwisseling, toen nog geen opzegtermijn bestond, betaald worden door de opkomende pachter en bestaan uit de te-genwaarde van de navetten en van bepaalde werken. Registratie der Do-meinen (Ministerie van Financiën) volgt een uitspraak van het Hof van Brussel in 1970 dat de chapeau niet voor vergoeding in aanmerking komt als zijnde niet voorzien in de Landpachtwet. De vergoeding zou ook in strijd zijn met de pachtprijsbeheersing. Deze argumenten zijn volgens de preadviseur irrelevant . Hij vergelijkt de chapeau met de overnamesom in handelszaken.&#13;
De preadviseurs in gesprek met de zaal Onteigening en minnelijke verwerving&#13;
Tussen onteigening en minnelijke verwerving kan zich een discrepantie voordoen. Ir. L. H. Op ten Noort brengt dit ter sprake en gaat er verder op in. De eigenaar onderhandelt alleen met de gemeente, de onteigening staat op de achtergrond en had veelal reeds een drukkende invloed op de waarde in het vrije verkeer. Met de komst van het gemeentelijk voorkeursrecht zal een fenomeen intreden, dat veel gemeen heeft met een vervroegde onteige-ning. Onafhankelijke, integere deskundigen zullen per geval van redelijk handelende partijen moeten uitgaan en onder andere moeten benaderen hoeveel eerder dan normaal de overdracht zich heeft voltrokken. De tijd-faktor moet dan ook bij de inkomensschade tot uiting komen. De Vries Robbé geeft toe dat een dreigende onteigening de waarde van het betreffende onroerende goed in het vrije verkeer zal drukken; hetzelfde geldt voor het toekomstige voorkeursrecht voor gemeenten en voor vele andere over-heidsmaatregelen.&#13;
In de onteigeningsprocedure wordt de ongunstige werking van de ont-eigening zelf op de waarde van het onroerend goed geëliminieerd; negatieve effecten van bijvoorbeeld het voorkeursrecht zullen echter in de taxatie moeten worden meegenomen.&#13;
De Wet voorkeursrecht gemeenten voorziet niet in de vergoeding van schade als gevolg van de aanwijzing met het oog op het voorkeursrecht. Wel biedt de aankoopplicht de burger enige bescherming. Wat inkomens-schade betreft, ligt de zaak voor de onteigende nog ongunstiger; schade ge-leden vóór de onteigening wordt niet vergoed, waarbij dus geen rol speelt of die schade een gevolg is van de dreiging van de onteigening of van andere omstandigheden.&#13;
Barema's en individu&#13;
De Belgische forfaitaire barema's zijn niet alleen voor Van Laer beden-kelijk. Ook mr L. Martens (Universiteit van Gent) heeft kritiek. De bena-dering gaat grotendeels voorbij aan de individualiteit. Een teken aan de wand is dat sommigen zich op de onteigening verheugen, anderen daarvoor vrezen. Van Laer voegt hieraan toe dat bij onteigenden, voor wie de ont-eigening veelal beslissend is voor de levensloop, emoties een rol spelen. Bui-tenstaanders worden door de uitkering dikwijls met afgunst vervuld, alsof&#13;
deze altijd te hoog zou zijn In het algemeen zou men kunnen stellen&#13;
dat de barema's de oude ondernemers niet slecht gezind zijn, doch de jon-gere generatie weldra te kort doen. Overigens kunnen wij er van verzekerd zijn dat de commissarissen van aankoop hun vak verstaan.&#13;
De barema's maken een eigenaardige indruk op mr D. L. Rodrigues Lopes. Deze ziet de Belgen als een praktisch ingesteld volk, dat individuali-teit en streven naar persoonlijk materieel succes erkent. Aldus kunnen de individuele inkomensverschillen hoog zijn. In geval van onteigening dreigen de barema's die verschillen ongedaan te maken. Zodoende brengen de barema's, die spreker ervan verdenkt uit gemakzucht te zijn geboren, on-recht. De Belgische preadviseur deelt dit bezwaar!&#13;
Aftrek van rente van vrijkomend kapitaal&#13;
Op ten Noort sluit zich aan bij de opvatting van mr R. A. Mörzer Bruyns, dat voor vrijkomend kapitaal 5% rente dient te worden afgetrokken en verwerpt die van mr A. R. Vliegenthart die zich voor 2% terzake van landelijke eigendommen heeft uitgesproken. Sterker nog, eigenlijk voelt spreker wel voor 6 a 7%, uitgaande van 11% rente, waarvan 30 a 40% als dekking tegen inflatie. De Vries Robbé herhaalt dat volgens de Hoge Raad uitgegaan moet worden van risico, liquiditeit en rendement van de verloren kapitaalgoederen (bijvoorbeeld land 2 a 4%, gebouwen 5%, materieel 6%, varkens 8 a 9%). Fixaties, als bij de kapitalisatiefaktoren, hebben grote voordelen. Mörzer Bruyns pleit voor het aanhouden van 5% zonder enig onderscheid naar herkomst. Hiervoor valt veel te zeggen, doch het pleidooi past niet in de jurisprudentie.&#13;
Een uitvoerige beschouwing komt van ing. J. Tolner. Deze concludeert tot een rente van 3 a 4% en spreekt zich uit voor een landelijke afspraak ongeacht de prijs van pachtvrije landbouwgrond. Hij gelooft dat de Hoge Raad die wel zal tolereren. Thans verbazen wij ons over renten van 2%, 3% of 4%, die bij verschillende rechtbanken in dezelfde periode worden aangehouden en soms zelfs bij dezelfde rechtbank, wanneer een plaatsvervanger optreedt.&#13;
Het arrest Staat/Stamsnijder dat besliste dat de hypothecaire rente moet worden aangehouden wanneer het vrijkomende kapitaal in redelijkheid moet worden besteed aan aflossing van een hypothecaire lening, stuit bij Tolner op veel kritiek. Ook als de schadeloosstelling redelijkerwijs die bestemming heeft, zal toch vaak weer een hypothecaire lening noodzakelijk zijn ter financiering van vervangend onroerend goed. Nu mag de inkomensschadeloosstelling om fiscale redenen daarvoor niet worden gebruikt, doch bij een rente van 10% zou de rente-aftrek gelijk zijn aan de vermogensschadeloosstelling.... De uitspraak (van de H.R.) mag volgens spreker niet worden toegepast wanneer niet het onteigende, doch het overige onroerend goed van de onteigende verhypothekeerd is. Een persoonlijke lening zou de onteigende het lot van de hypotheekgever hebben bespaard. Overigens zal de onteigende in redelijkheid veelal om fiscale redenen de hypothecaire lening juist niet aflossen. Tenslotte een belangwekkende bijdrage van mr G. Hamaker, indertijd namelijk pleiter in cassatie voor Stamsnijder. Aan de eventuele toerekening van rente van vrijkomend - en vrijblijvend! - kapitaal gaat de vraag vooraf welke oplossing het meest in de rede ligt. Volgens de Hoge Raad moet bij gedeeltelijke onteigening niet slechts worden gelet op het deel van het bedrijf, uitgeoefend op het onteigende, maar op het gehele bedrijf, dus met name óók op de bedrijfsvoering op het overblijvende (H.R. 19 mei 1971, N.J. 1971, no. 461, Emmen/Horring). In het geval Stamsnijder is spreker nog steeds van mening dat het meest in de rede lag dat deze de scha-deloosstelling zou gebruiken voor de aflossing van zijn hypothecaire lening om de totale kosten van de bedrijfsvoering te verlichten. Ook de Hoge Raad is indertijd van deze veronderstelling uitgegaan. Daardoor kon te-recht, anders dan bij de rechtbank, in het geheel niet meer gediscussieerd worden over de hoogte van de rente van het vrijkomend en - vrijblijvend! - kapitaal.&#13;
Het werk waarvoor onteigend wordt&#13;
De arresten Staat/Matser en Staat/Marcus geven te denken. Mr A. D. Mijs merkt op dat eerstgenoemd arrest bouwrijpe percelen betrof, die hun waarde van ƒ 50,- per m2 dankzij het werk waarvoor onteigend werd, be-hielden, hoewel het nieuwe bestemmingsplan ze degradeerde tot verpacht bouwland (ƒ 2,- per m2). Spreker gelooft dat ook de planschadevergoeding (art. 49 Wet R.O.) voor de Rijksweg door de gemeente redding had kunnen brengen. Opvallend is dat in het tweede arrest dezelfde redenering wordt gevolgd terzake van de verlegging van een wegtrace door Rijkswaterstaat en dat terwijl de gemeente over een marge beschikte.&#13;
De Vries Robbé kan evenmin de systematiek van de Hoge Raad bewon-deren, maar is op zichzelf wel tevreden met de afloop, die de onteigende een planschadeprocedure met onzekere uitkomst bespaart. Hij wijst het criterium van de Hoge Raad in genoemde arresten van de hand. Het spreekt de burger niet aan dat verschil wordt gemaakt naar gelang het tracé van de weg met het oog waarop hij onteigend wordt, al dan niet met enige inspraak van de gemeente tot stand is gekomen. Voor de verhouding tussen gemeente enerzijds en provincie of Staat anderzijds is er wel relevant ver-schil; in beginsel komt de planschadevergoeding voor rekening van de ge-meente, tenzij sprake is van opzijzetting van het plaatselijk bestuur door hoger gezag via een aanwijzing (art. 50 WRO). Denkbaar is dat de besturen het niet tot een aanwijzing laten komen maar een regeling treffen op grond waarvan de bestuurslaag die de weg aanlegt, de planschadevergoeding ge-heel of ten dele draagt. Tolner gaat terug tot de periode voor de beide genoemde arresten. Toen gold het vaststellen van een bestemmingsplan als een eigen zelfstandige werkzaamheid van de gemeente, ook indien en voorzover zij rekening zou moeten houden met een wegenplan van Rijk of provincie en mocht de bestemming bij de bepaling van de bedrijfsschadeloosstelling niet buiten beschouwing worden gelaten (H.R. 21-10-1964, Nefabas/Noord-Brabant). De beide nieuwe arresten betekenen een opneming van de planschade in de onteigeningsschade, terwijl zij geen rechtstreeks en noodzakelijk gevolg van de onteigening is. Misschien bedoelt de H.R. een compensatie voor de teleurstellende weg van art. 49 Wet R.O. (vergelijk de opmerking van De Vries Robbé over slechte systematiek en goede afloop, R.L.). Inderdaad komt geen weg tot uitvoering, indien niet opgenomen in een bestem-mingsplan c.q. goedgekeurd in een art. 19-procedure. Spreker noemt daar-bij H.R. 29 juni 1979 (Moerman/Vlaardingen) dat alweer duidelijker for-muleert dan H.R. 22 mei 1976 (Eindhoven/Aussems).&#13;
Preadviseur is van mening dat de bestemmingsplanprocedure inderdaad zeer serieus is en dat zelden of nooit bij voorbaat zou kunnen worden ge-zegd dat de gemeente geen stem heeft. In enkele gevallen hebben actie-groepen al dan niet met steun van de gemeente weten te bewerken dat zeker lijkende plannen werden veranderd (Amelisweerd, Twickel). Overigens zou het qua schadevergoeding geen verschil mogen maken of Waterstaat ont-eigent op grond van titel IV (vergelijk art. 78 Onteigeningswet; de ideale opzet) dan wel op grond van titel Ha (als er nog geen onherroepelijk be-stemmingsplan is en de planologische basis dus moet worden gevonden in de anticipatie). Wel is er een verschillende rechtsgang, waarop wordt gewe-zen door Tolner.&#13;
Koninklijke Besluiten tot goedkeuring van een gemeenteraadsbesluit tot onteigening (titel IV; Ministerie van Volkshuisvesting en Ruimtelijke Orde-ning) worden reeds genomen, indien gebleken is van voorafgaande onder-handelingen door de gemeente met de belanghebbenden. De Onteigenings-wet eist echter in art. 17 dat een poging tot minnelijke verwerving is onder-nomen, voordat de gerechtelijke procedure kan worden aangevangen. Ken-nelijk wordt veel waarde gehecht aan een vroegtijdig onteigenings-K.B. In het Ontwerp-wet voorkeursrecht gemeenten wordt reeds uitgegaan van ont-eigening op basis van een ontwerp-bestemmingsplan of zelfs van een struc-tuurplan. Het Ministerie van Verkeer en Waterstaat handelt daarentegen wel steeds in overeenstemming met art. 17.&#13;
Tenslotte legt de preadviseur er de nadruk op dat de eliminatie van het (plan voor) het werk waarvoor onteigend wordt, uitsluitend dat van de ont-eigenaar betreft. Verschil in schadeloosstelling tussen vrij en verpacht land&#13;
Mr D. L. Rodrigues Lopes vermoedt dat voor de overheid onteigening van verpacht land voordeliger is dan van onverpacht land. De waarde van het pachtrecht is immers zeer hoog, zoals blijkt wanneer de pachter zijn voorkeursrecht gebruikt en, eigenaar geworden, de pachtvrije meerwaarde overhoudt (zie bijvoorbeeld Hof Arnhem 9-8-1976, P. 1977, 3330 en D. L. Rodrigues Lopes, Pacht, Serie Recht en praktijk nr. 31, blz. 149). In onteigening verkrijgt de pachter evenwel de bedrijfsschadeloosstelling, be-groot op 9 (c.q. 8) maal de netto-jaaropbrengst.&#13;
In ieder geval kan de uitkomst niet gelijk zijn. De Vries Robbé betwijfelt of de overheid voordelig uit is: bij onteigening van verpacht land staat tegenover een lagere werkelijke waarde in het algemeen een hogere in-komensvergoeding (de iets lagere factor wordt meer dan gecompenseerd door het ontbreken van vrijkomend kapitaal).&#13;
Voor België meent Van Laer dat geen verschil zal optreden. De vergoe-ding zal weliswaar lager zijn, omdat de verkoop minder zou opbrengen, doch onteigening is geen verkoop. Aldus ontstaat wel een onrechtvaardig-heid.&#13;
Wet Investeringsrekening (W.I.R.)&#13;
Zeer uitvoerig is Tolner over de W.I.R.-premies. De Hoge Raad ziet het recht op W.I.R.-basispremies en de kleinschaligheidstoeslag als recht-streeks voortvloeiend uit de wet en dus onafhankelijk van enigerlei beleids-vrijheid van de fiscus. Over rentesubsidies spreekt de Hoge Raad niet; de zekerheid daaromtrent is onder W.I..R. niet hoger dan onder het ante-rieure VAIA-systeem waarvan juist daarom de fiscale voordelen niet mochten worden verrekend (H.R.). Wel dient de S.I.R. heffing die wettelijk vastligt, in rekening te worden gebracht.&#13;
Het geval van in een ver verwijderde toekomst liggende investering zal zich bij onteigening niet gemakkelijk voordoen. Ten eerste stelt art. 61 sinds 1972 de termijn van terugvordering voor alle onteigeningen op drie jaar. Bovendien bevat de schadeloosstelling niet het door de onteigende te investeren bedrag, doch een vergoeding voor de nadelen die de noodzaak tot investeren voor de bedrij f suitkomsten zal hebben. Daarbij wordt geheel aan de beslissing van de onteigende overgelaten of hij tot voortzetting van zijn bedrijf en tot die investeringen zal overgaan (H.R. 19-12-1979; Staat/Den Hoed). Overigens is de Minister van Financiën bevoegd de ba-sispremie te verhogen, te verlagen of zelfs tot nihil terug te brengen. (Wet I.B. jo art. 61 W.I.R.), gehoord de Minister van Economische Zaken. Het besluit is onderworpen aan het oordeel van de Kamer die het ongedaan kan maken.&#13;
Terstond na de sluiting van de koopovereenkomst met de gemeente c.q. de overschrijving van het onteigeningsvonnis kan de verkoper resp. ont-eigende contracteren met een bouwondernemer, eventueel met opneming van een opschortende voorwaarde van bekrachtiging van verkoop van ho-gerhand. De verplichting ligt dan vast, evenals de premiepercentages, ook voor de fiscus. Men kan rekening houden met een aangekondigde premie-wijziging, eventueel ook via een verrekeningsclausule in de koopakte. De onteigeningsdeskundigen kunnen die verrekening verwerken tussen ont-eigeningsvonnis (bij versnelde procedure) en depot van hun rapport.&#13;
Tussen de uitgaven en de ontvangst van premies en toeslagen zal een tijdsverloop van 1 a 1 ½ jaar liggen. Daarmee behoort rekening te worden gehouden, anders lijdt de onteigende renteverlies en is zijn schadeloosstel-ling niet volledig. Daarbij zou Tolner de W.I.R. bijdrage afgetrokken wil-len zien van de gekapitaliseerde financieringsschade, niet van het extra te investeren bedrag (zoals velen menen).&#13;
Vergelijking en historisch onderzoek&#13;
Sommige Belgen menen dat onteigening in Nederland en België elkander niet zoveel ontlopen, temeer omdat soms ook afgezien van onteigening de overheid de enige koper geweest zou zijn. Wel zou er een duidelijk verschil bestaan in verfijning van de schadeloosstelling. Nederland zou dan te ver-fijnd zijn en België niet verfijnd genoeg. Interessant is het onteigeningen ter weerszijden van onze grenzen te vergelijken.&#13;
Een praktisch voorstel wordt gelanceerd door mr TV. M. Zijp. Hij zou een aantal goed gekozen objecten in beide landen door deskundigen uit bei-de landen willen laten taxeren en de uitkomsten vergelijken. Het is hem reeds opgevallen dat een aftrek op de schadeloosstelling in de vorm van af-trek voor rente van vrijkomend kapitaal in België niet bestaat.&#13;
Tenslotte beveelt ir A. M. van Vliet een historisch onderzoek aan naar de gevolgen van onteigening. Een aantal veronderstellingen, waarvan sommi-ge zeer oud zijn, zou kunnen worden getest. </content><legacyfootnotes/><footnotes><footnote/></footnotes><auteurs>Mr D. L. Rodrigues Lopes</auteurs><published>1981-08-01 00:00:00</published><modified>1981-08-01 00:00:00</modified><editiondate>1981-08-01</editiondate><htmlpath>https://denhollander.info/artikel/6521</htmlpath></article>
</articles></edition>
<edition><articles><article><jaar>2017</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2017</searchword><id>14292</id><udhid>UDH:TvAR/14292</udhid><titel>Wetgeving, literatuur en rechtspraak</titel><searchwords><searchword>TvAR 5/2017</searchword><searchword>UDH:TvAR/14292</searchword></searchwords><attachments><attachment><name>19164.pdf</name><extention>pdf</extention><url>https://denhollander.info/download/19164/ci</url></attachment></attachments><inleiding/><content>&lt;h2&gt;Pacht&lt;/h2&gt;&lt;h4&gt;Ontbinding&lt;/h4&gt;&lt;p&gt;Vastlegging pachtovereenkomst, procespartijen. Mondelinge medepacht, art. 7:317, 7:367 BW. In conventie vorderen vermeend pachters (vader en zoon) vastlegging en in reconventie vorderen de verpachters (erfgenamen) ontbinding. Ten aanzien van een vordering tot vastlegging dienen alle bij die rechtsverhouding betrokken partijen in het geding te worden betrokken. Twee van de erfgenamen hebben zich in eerste aanleg uitsluitend gevoegd in de procedure in reconventie. Dat zij op de hoogte zijn van de vordering in conventie en in eerste aanleg ter comparitie zijn verschenen, maakt hen geen partij bij de vordering in conventie (vergelijk HR 21 mei 1999, ECLI:NL:HR:1999:ZC2904). Vader is pachter maar hij heeft de zeggenschap over het bedrijf, de gronden en zijn pachtrechten overgedragen aan zijn zoon zodat hij als pachter tekortschiet. Voor de stelling dat sprake is van (mondelinge) instemming met (mede)pacht door de zoon is onvoldoende gesteld. Zoon is geen pachter. De ontbinding van de pachtovereenkomst wordt bekrachtigd. Hof Arnhem-Leeuwarden 4 april 2017, ECLI:NL:GHARL:2017:2935&lt;/p&gt;&lt;h4&gt;Gebrek&lt;/h4&gt;&lt;p&gt;Pachter (eiser in conventie) heeft niet voldaan aan bewijsopdracht, dat het bollenland al was besmet met knolcyperus voordat het land aan pachter ter beschikking was gesteld. Vordering van ruim 1 miljoen euro aan schadevergoeding afgewezen. Rechtbank Noord-Holland 1 februari 2017, ECLI:NL:RBNHO:2017:393&lt;/p&gt;&lt;h4&gt;Tegenprestatie&lt;/h4&gt;&lt;p&gt;Het enkele feit dat er over en weer percelen in gebruik zijn geweest, is evenmin voldoende om aan te nemen dat het gebruik van het ene perceel een tegenprestatie voor het andere perceel vormde. Het hof neemt daarbij in aanmerking dat het rozenbottelperceel aanzienlijk kleiner is dan het perceel, zodat niet zonder meer vanzelfsprekend is dat het gebruik van het rozenbottelperceel een tegenprestatie voor het gebruik van het andere perceel vormde. Dat de opbrengst van het rozenbottelperceel hoger was, is door de maatschap niet gemotiveerd onderbouwd, nog daargelaten dat ook daarmee niet gegeven zou zijn dat het gebruik van het rozenbottelperceel de tegenprestatie voor het gebruik van het perceel zou zijn. Het hof neemt verder in aanmerking dat het perceel eerder door de vorige eigenaar (de oom van vader) aan [geïntimeerde ] in pacht is gegeven en dat daartoe destijds een schriftelijke overeenkomst is opgesteld, hetgeen een aanwijzing is dat partijen weten aan welke voorwaarden een pachtovereenkomst moet voldoen. Als de maatschap en [geïntimeerde ] een pachtovereenkomst hadden willen sluiten, had het voor de hand gelegen dat zij dit, zoals art. 3:317 lid 1 BW ook, zij het niet als geldigheidsvereiste, voorschrijft, schriftelijk hadden vastgelegd. Het feit dat zij dit niet hebben gedaan, en dat de maatschap ook nimmer een procedure bij de pachtkamer is gestart tot schriftelijke vastlegging van de pachtovereenkomst, doet afbreuk aan de stelling dat er sprake is van een pachtovereenkomst. Hof Den Haag, 11 april 2017, ECLI:NL:GHDHA:2017:886&lt;/p&gt;&lt;h4&gt;Dringend eigen gebruik&lt;/h4&gt;&lt;p&gt;Appellante exploiteert een landbouwbedrijf met 440 ha akkerbouwgrond waarvan ongeveer 65 ha in reguliere pacht. Zij stuurt buiten rechte aan op beëindiging van de pacht van het verpachte areaal. In onderhavige (proef)procedure wenst zij 1,7 ha verpachte grond zelf in gebruik te nemen om haar bedrijfsresultaten en de toekomst van het bedrijf te dienen. Hof wijst de vordering af. Dat en waarom onderhavig perceel van 1,7 ha dringend nodig is om bedrijfsresultaten te verbeteren is niet toegelicht. Bovendien blijkt uit de door appellante overgelegde boekhoudstukken dat zij vanaf 2012 meer dan aanzienlijke winsten na belastingen maakt. Ook in dat licht is niet begrijpelijk toegelicht dat zij onderhavig perceel dringend nodig heeft. Ten aanzien van de belangenafweging overweegt het hof dat het een feit is van algemene bekendheid in de agrarische praktijk dat melkveehouders vanwege de eis van grondgebondenheid thans groot belang hebben bij behoud van de grond die zij gebruiken; afname van het areaal heeft directe gevolgen voor de omvang van de veestapel en daarmee verband houdende rechten. De beëindiging van de pachtovereenkomst zal voor pachtster een inkrimping van de veestapel meebrengen, minder mestplaatsingsruimte en minder eigen ruwvoer alsmede (nog) minder zicht op uitbreiding van het bedrijf. In dit licht is het belang van appellante ondergeschikt. Hof Arnhem-Leeuwarden 2 mei 2017, ECLI:NL:GHARL:2017:3703&lt;/p&gt;&lt;h4&gt;Hedwigepolder&lt;/h4&gt;&lt;p&gt;Het hof oordeelt in dit (derde) tussenarrest dat dat de eigenaar van de Hedwigepolder in het licht van de aan te leggen toets voldoende aannemelijk heeft gemaakt dat de wil ernstig gemeend is, dat de verwezenlijking van de bestemming voldoende concreet en uitvoerbaar is en dat hij financieel in staat is om de bestemming te realiseren. Het hof houdt iedere verdere beslissing aan totdat de Hoge Raad heeft beslist in de onteigeningszaak met betrekking tot de Hedwigepolder. Hof Arnhem-Leeuwarden 25 april 2017, ECLI:NL:GHARL:2017:3544&lt;/p&gt;&lt;h4&gt;Overeenkomst&lt;/h4&gt;&lt;p&gt;Art. 7:328 BW. Tegenprestatie pacht, oplevering en afrekening na einde pachtovereenkomst. Varkensstallen. Beoordeeld moet worden wat partijen zijn overgekomen over de kosten van de exploitatie in de tijd dat de pachter de stallen in gebruik had. Partijen hebben zelf niets op papier gezet. Zij beroepen zich over een weer op aantekeningen van de bedrijfsadviseur, die steeds notities heeft gemaakt van besprekingen tussen partijen tijdens zijn bedrijfsbezoeken. Het hof heeft bij de beoordeling van de vorderingen over en weer deze aantekeningen tot uitgangspunt genomen, beoordeeld naar de Haviltexmaatstaf. Hof Arnhem-Leeuwarden 25 april 2017, ECLI:NL:GHARL:2017:3538&lt;/p&gt;&lt;h2&gt;Zakelijke rechten&lt;/h2&gt;&lt;h4&gt;Onteigening&lt;/h4&gt;&lt;p&gt;Onteigeningsrecht. Schadeloosstelling na onteigening. Verwachtingswaarde. Waardevermindering van het overblijvende. Eliminatieregel van art. 40c Onteigeningswet. HR 14 april 2017, ECLI:NL:HR:2017:691&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Bestemmingsplan&lt;/h4&gt;&lt;p&gt;Uitbreiding camping op de Veluwe; geurhinder en woningen. Beroepen gegrond. ABRvS 05 april 2017, ECLI:NL:RVS:2017:943&lt;/p&gt;&lt;h4&gt;Ruimte voor ruimte&lt;/h4&gt;&lt;p&gt;Het plan betreft zeven locaties binnen de gemeente Gemert-Bakel, waaronder drie aan elkaar grenzende percelen aan de Dakworm te Bakel. Op het voorste perceel [locatie 1] staat een voormalige bedrijfswoning die als burgerwoning wordt gebruikt, met daaraan op het middelste perceel [locatie 2] een stalgedeelte dat eveneens als burgerwoning wordt gebruikt. In het plan zijn deze woningen als burgerwoningen bestemd. Aan het middelste perceel is voorts een bedrijfsbestemming toegekend die onder meer voorziet in de bestemming van een deel van de aanwezige loods. Op het achterste perceel, hierna: [locatie 3], werd tot 2006 een nertsenhouderij geëxploiteerd. Dit perceel is sinds 2008 eigendom van de gemeente. De nertsensheds zijn in 2008 gesloopt. Sindsdien ligt het achterste perceel braak. De raad wenst hier twee zogenoemde Ruimte voor Ruimtewoningen (hierna: RvR-woningen) te realiseren, waarvoor in het plan een woonbestemming is opgenomen. Aan gronden rond deze woonbestemming is een groenbestemming toegekend die voorziet in een landschappelijke inpassing van de RvR-woningen. [appellant] woont tegenover het plangebied en kan zich niet met de voorziene RvR-woningen en de landschappelijke inpassing daarvan verenigen. Hij is van mening dat het bestaande open gebied ter plaatse dient te worden behouden en dat het plan op oneigenlijke gronden is vastgesteld. Beroep ongegrond. ABRvS 05 april 2017, ECLI:NL:RVS:2017:940&lt;/p&gt;&lt;h4&gt;Mestvergisting&lt;/h4&gt;&lt;p&gt;Gebruik van mestvergistingsinstallatie strijdig met bestemmingsplan. Overgangsrecht niet van toepassing. Desondanks is het gebruik in 2006 vergund. De rechtbank merkt dit aan als een impliciete ontheffing. Verweerder had, naar aanleiding van verzoek om handhaving, moeten onderzoeken of de exploitatie van de mestvergistingsinstallatie ten tijde van het handhavingsverzoek het impliciet vergunde gebruik overschrijdt. Nu deze overschrijding zich voordoet, geldt voor verweerder de beginselplicht tot handhaving. Rechtbank Noord-Nederland 28 maart 2017, ECLI:NL:RBNNE:2017:1138&lt;/p&gt;&lt;h4&gt;Pluimveehouderij&lt;/h4&gt;&lt;p&gt;Weigering om handhavend op te treden tegen beweerdelijke overlast van pluimveehouderij. Uit metingen tijdens representatieve bedrijfsomstandigheden is gebleken dat de emissie voldoet aan de gestelde eisen, zoals neergelegd in voorschrift 7.10 van de revisievergunning. Nadien zijn enkel milieu-neutrale vergunningen verleend die niet hebben geleid tot grotere nadelige gevolgen voor het milieu. Bij uitgevoerde controles zijn verder geen overtredingen geconstateerd van voorschriften ter beperking van stofhinder. Verweerder was dan ook niet bevoegd om handhavend op te treden. Rechtbank Midden -Nederland 13 maart 2017, ECLI:NL:RBMNE:2017:1431&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;Natuur&lt;/h4&gt;&lt;p&gt;De tweede Voortgangsrapportage Natuur van de provincies over de uitvoering van het Natuurpact in 2015 is naar de Tweede Kamer gestuurd. (&lt;span class="italic"&gt;Kamerstukken II&lt;/span&gt; 2016/17, 33576, nr. 99). De provincies hebben al veel bereikt in de uitvoering van het Natuurpact. Een aantal resultaten in de voortgangsrapportage springt in het oog. Zo is de invoering van het agrarisch natuurbeheer in 2015 succesvol afgerond en is het Programma Aanpak Stikstof (PAS) goed van start gegaan. De provincies hebben het voortouw genomen bij de beheerplannen van 109 Natura 2000-gebieden. Daarnaast hebben de provincies veel inzet geleverd voor het opzetten van gebiedsgerichte uitvoeringsorganisaties, is er veel energie gestoken in de implementatie van de Wet Natuurbescherming en is een basis gelegd voor een maatschappelijke uitvoeringsagenda van het natuurbeleid. Een belangrijk onderdeel van de voortgangsrapportage is de realisatie van het Natuurnetwerk Nederland. In 2015 is door provincies totaal 1.747 ha grond verworven of van functie gewijzigd (bijvoorbeeld particulier beheer) en 3.141 ha ingericht als natuur. Dat brengt het totale oppervlak sinds 1 januari 2011 door provincies nieuw ingerichte natuur op 28.435 ha. De uitvoering van de inrichting van 80.000 ha natuur uit het Natuurpact, af te ronden in 2027, ligt hiermee goed op schema. Dat aldus de regering.&lt;/p&gt;&lt;h4&gt;Water&lt;/h4&gt;&lt;p&gt;Beroep tegen projectplan in de zin van art. 5.4 Waterwet ongegrond. Met de maatregelen uit het projectplan wil het hoogheemraadschap een hydrologische functiescheiding aanbrengen in een Natura 2000-gebied, ter uitvoering van afspraken met de provincie. Verweerder heeft het projectplan in redelijkheid mogen vaststellen, ondanks de te verwachten nadelige gevolgen daarvan voor het agrarisch bedrijf van eiseres. Er is geen wettelijke bepaling die voorschrijft dat verweerder hiermee had moeten wachten totdat voor dit gebied door gedeputeerde staten een beheerplan op grond van de Wet natuurbescherming is vastgesteld. Verweerder was ook niet verplicht om eerst een peilbesluit te nemen of om besluitvorming van de provincie over natuurvergunningen af te wachten. Rechtbank Midden-Nederland, 28 maart 2017, ECLI:NL:RBMNE:2017:1503&lt;/p&gt;&lt;h4&gt;NB-wetvergunning&lt;/h4&gt;&lt;p&gt;Door het opnemen van de voorschriften C en D, op basis van de provinciale ‘Beleidsregel vaststelling een- en driejaarvoorschriften NB-wetvergunningen’ van 25 november 2011 (hierna: de Beleidsregel), wenst het college te bewerkstelligen dat Nbw-vergunningen die stikstofdepositie met zich brengen daadwerkelijk worden gebruikt en dat de verlening van niet-realistische Nbw-vergunningen wordt tegengegaan. Dit dient een economisch doel en zodoende geven de bestreden voorschriften onder meer uitvoering aan het gestelde in art. 19e, aanhef en onder c, van de Nbw 1998, aldus het college. Deze bestreden voorschriften passen binnen de uitputtende regeling van art. 43 van de Nbw 1998 en zijn hiermee niet in strijd. ABRvS 26 april 2017, ECLI:NL:RVS:2017:1142&lt;/p&gt;&lt;h4&gt;Faunafonds&lt;/h4&gt;&lt;p&gt;Het Jaarverslag 2016 van het Faunafonds is naar de Tweede Kamer gestuurd (&lt;span class="italic"&gt;Kamerstukken II&lt;/span&gt; 2016/17, 29446, nr. 96). Het jaarverslag 2016 is het laatste van het Faunafonds. Met de inwerkingtreding van de Wet natuurbescherming per 1 januari 2017 heeft het Faunafonds opgehouden te bestaan. De taken en bevoegdheden van het fonds zijn per genoemde datum overgegaan naar de provincies.&lt;/p&gt;&lt;h4&gt;Natuurschoonwet&lt;/h4&gt;&lt;p&gt;‘Vrije wandeling’ is de titel van een boek van Wybren Verstegen (serie Historia Agriculturae, nr. 47, 152 blz.). Het boek beschrijft de geschiedenis van de Natuurschoonwet en de impact van deze wet op landgoederen. Aan de orde komen het ontstaan van de wet, de uitwerking ervan in de eerste decennia en de wetswijziging in 1989. Aan de hand van voorbeelden en enkele detailstudies wordt uitgelegd wat de wet voor landgoedeigenaren en het publiek concreet betekende. &lt;/p&gt;&lt;h2&gt;Structuurbeleid&lt;/h2&gt;&lt;h4&gt;Jonge landbouwers&lt;/h4&gt;&lt;p&gt;In het kader van de Omnibus-verordening heeft de Europese Commissie voorgesteld om lidstaten meer flexibiliteit te geven in de wijze waarop de extra betaling voor jonge landbouwers wordt toegekend door de bovengrens voor deze betalingen van 90 hectaren te laten vervallen. Dit voorstel heeft geen steun van een meerderheid van de lidstaten gekregen en is niet overgenomen in de voorzitterschapsconclusies. Daarmee is het voorstel (motie-Futselaar) om de 90 hectaregrens te laten vervallen voor zover het de Landbouwraad betreft niet meer aan de orde. (&lt;span class="italic"&gt;Kamerstukken II&lt;/span&gt; 2016/17, 21501-32, nr. 1007). Zie ook &lt;span class="italic"&gt;Kamerstukken II&lt;/span&gt; 2016/17, 21501-32, nr. 1012)&lt;/p&gt;&lt;h4&gt;Koe in de wei&lt;/h4&gt;&lt;p&gt;De staatssecretaris heeft de onderzoeksopzet voor de weidegang van koeien bekendgemaakt. Dat onderzoek zal eind juli 2017 worden opgeleverd. (&lt;span class="italic"&gt;Kamerstukken II&lt;/span&gt; 2016/17, 34313, nr. 17)&lt;/p&gt;&lt;h2&gt;Marktordening&lt;/h2&gt;&lt;h4&gt;Interventie&lt;/h4&gt;&lt;p&gt;Op basis van Verordening 3308/2013 (EU) kunnen lidstaten nadere regels stellen aan de interventie (het uit de markt nemen van producten) in bepaalde situaties. In &lt;span class="italic"&gt;Stcrt.&lt;/span&gt; 2017, nr. 20916 is daartoe opgenomen de Regeling interventie 2017. Daarin regels voor openbare interventie, particuliere opslag (voor verschillende producten) en zuivelnoteringen.&lt;/p&gt;&lt;h4&gt;Betalingen&lt;/h4&gt;&lt;p&gt;Betalingsrechten 2015. Opslag en autobanden geen overheersend grasland. Sloot. CBB 7 april 2017, ECLI:NL:CBB:2017:121&lt;/p&gt;&lt;h4&gt;Randvoorwaardenkorting&lt;/h4&gt;&lt;p&gt;Direct onderwerken vaste mest. Gebrekkige instructies aan en gebrekkig toezicht op loonwerker (opzet). Geen punitieve sanctie. CBB 7 april 2017, ECLI:NL:CBB:2017:122&lt;/p&gt;&lt;h2&gt;Dieren&lt;/h2&gt;&lt;h4&gt;Vervoer&lt;/h4&gt;&lt;p&gt;Boete, rund ongeschikt voor vervoer, Transportverordening (Verordening 1/2005), hoger beroep ongegrond, in hoger beroep geen nieuwe gronden aangevoerd. CBB 30 maart 2017, ECLI:NL:CBB:2017:113&lt;/p&gt;&lt;h4&gt;Geiten&lt;/h4&gt;&lt;p&gt;Art. 5.1.3 van de Regeling tijdelijke maatregelen dierziekten bevat een verplichting voor houders van melkschapen of melkgeiten op bedrijven met meer dan vijftig dieren, om deel te nemen aan tankmelkmonitoring Q-koorts. Op advies van deskundigen wordt de frequentie van de tankmelkmonitoring op bedrijven zonder besmetstatus Q-koorts verlaagd naar 1x per maand. In alle andere gevallen (besmet- of verdachtstatus) geldt een frequentie van iedere twee weken gedurende het gehele jaar. (&lt;span class="italic"&gt;Stcrt&lt;/span&gt;. 2017, nr. 19934)&lt;/p&gt;&lt;h4&gt;Grote grazers&lt;/h4&gt;&lt;p&gt;Kern van het geschil betreft de vraag of aannemelijk is dat Staatsbosbeheer met zijn beleid inzake de grote grazers onrechtmatig handelt. De Stichting Welzijn Dieren Oostvaardersplassen is van mening dat Staatsbosbeheer zijn zorgplicht (het wettelijk kader van de zorgplicht van Staatsbosbeheer voor de grote grazers wordt gevormd door art. 1.11 Wet natuurbescherming en art. 2.1 lid 6 en lid 7 Wet Dieren) schendt. In dat kader is volgens de Stichting van belang hoe de grote grazers gekwalificeerd worden omdat voor iedere categorie dieren de zorgplicht anders wordt ingevuld. Volgens de Stichting zijn de grote grazers primair als gehouden dieren (en niet als wilde dieren) te beschouwen en subsidiair als gehouden wilde dieren. Het hof oordeelt dat de grote grazers niet als gehouden dieren kunnen worden gekwalificeerd nu de Wet Dieren betrekking heeft op een specifieke groep dieren: landbouwhuisdieren en gezelschapsdieren en de grote grazers daar niet onder vallen. Staatsbosbeheer behandelt de grote grazers in de praktijk als gehouden wilde dieren. Het hof neemt deze ‘tussencategorie’ van dieren als uitgangspunt bij de beoordeling van de vraag of Staatsbosbeheer zich aan zijn zorgplicht houdt en daarmee of zijn beleid inzake de grote grazers rechtmatig dan wel onrechtmatig is. Dit beleid houdt kort gezegd in dat de grote grazers die onnodig lijden en creperen in een vroeg stadium worden afgeschoten en dat zij, behoudens twee uitzonderingsgevallen, niet worden bijgevoerd. Uitgangspunt is dat Staatsbosbeheer beleidsvrijheid toekomt. Daarbij is van belang dat het beleid zoals dat voor de grote grazers in de Oostvaardersplassen is ontwikkeld een politieke keuze is geweest, bij de beoordeling waarvan de rechter terughoudendheid dient te betrachten, terwijl die keuze door voldoende (internationale) deskundigen wordt onderschreven. Staatsbosbeheer heeft zijn zorgplicht niet geschonden. Het beleid wordt niet als onrechtmatig beoordeeld. Hof Arnhem-Leeuwarden 11 april 2017, ECLI:NL:GHARL:2017:3122&lt;/p&gt;&lt;h4&gt;Verwaarlozing&lt;/h4&gt;&lt;p&gt;De rechtbank Noord-Nederland heeft op 7 maart 2017 een man veroordeeld voor een periode van ruim één jaar, samen met zijn vader, meerdere malen als houder van dieren deze dieren de nodige verzorging onthouden. Daarnaast heeft hij een aantal malen niet tijdig aangifte gedaan van kadavers en heeft hij opzettelijk een ambtenaar belemmerd dan wel belet in de werkzaamheden. Tijdens de controles van de NVWA zijn de man en zijn vader er meerdere malen op gewezen dat zij de dieren voldoende water, eten en een schone en droge ligplaats dienden te verschaffen. Keer op keer bleek de situatie niet gewijzigd en verslechterde deze zelfs, aldus de dierenarts van de NVWA. Bij de NVWA bestond de indruk dat de man deze aanwijzingen onzin vond en de man en zijn vader probeerden regelmatig de controles te belemmeren of te vertragen waardoor verdachte of zijn vader nog tijd had om de stallen op te strooien. Toen de hond van de man in bewaring werd genomen heeft hij dit proberen te verhinderen door met de hond in zijn auto te gaan zitten. De rechtbank heeft de man een voorwaardelijke gevangenisstraf voor de duur van zes maanden met een proeftijd van drie jaren en bijzondere voorwaarden opgelegd. De bijzondere voorwaarden houden in dat de man gedurende de proeftijd van drie jaren geen dieren mag houden in zijn woning, op zijn erf en/of grond. Omdat de rechtbank geen bijzondere voorwaarden oplegt waarbij de reclassering het toezicht en de begeleiding op zich zou kunnen nemen, heeft de rechtbank bepaalt dat het toezicht wordt uitgeoefend door de reclassering achterwege gelaten. De rechtbank acht het aangewezen dat de NVWA onder verantwoordelijkheid van het openbaar ministerie controles bij de man zal uitoefenen, en heeft om die reden als bijzondere voorwaarde aan verdachte opgelegd de verplichting mee te werken aan controles op het houdverbod uit te voeren door de NVWA. Rechtbank Noord-nederland 7 maart 2017, ECLI:NL:RBNNE:2017:1389&lt;/p&gt;&lt;h4&gt;Vogelgriep&lt;/h4&gt;&lt;p&gt;De ophokplicht is op 19 april 2017 opgeheven. Zie Kamerstukken II. 2016/17, 28807, nr. 212. De «12-wekenproblematiek» voor de vrije-uitloop sector is onderwerp van gesprek in Brussel. De inzet van de regering is om hier voor het volgende vogeltrekseizoen (najaar 2017) een oplossing voor te vinden. Intussen was er ook een kort geding. De vordering strekkende tot het geven van meer informatie over het instellen en handhaven van de ophokplicht wordt afgewezen. Nu de ophokplicht inmiddels is opgeheven hebben eisers bij een deel van hun vorderingen geen belang meer. Voor het overige hoefde de Staat niet meer informatie te geven dan hij heeft gedaan. Van onzorgvuldige besluitvorming is geen sprake. Ook de vordering tot schadevergoeding wordt afgewezen. Rechtbank Den Haag 24 april 2017, ECLI:NL:RBDHA:2017:4214&lt;/p&gt;&lt;h4&gt;Rundvee&lt;/h4&gt;&lt;p&gt;Overtredingen Wet dieren, Besluit houders van dieren, spoedbestuursdwang, geen sprake van overtreding art. 1.6 derde lid en 2.4 lid 7 Bhd, ten onrechte spoedbestuursdwang toegepast. CBB 30 maart 2017, ECLI:NL:CBB:2017:118&lt;/p&gt;&lt;p&gt;De rechtbank Gelderland heeft een 52-jarige boer veroordeeld tot een deels voorwaardelijke werkstraf. De rechtbank achtte bewezen dat de man het welzijn van een aantal runderen had aangetast en dat deze aantasting het gevolg was van het feit dat aan de dieren de nodige zorg was onthouden. Rechtbank Gelderland 26 april 2017, ECLI:NL:RBGEL:2017:2448&lt;/p&gt;&lt;h2&gt;Planten&lt;/h2&gt;&lt;h4&gt;Kwekersrecht&lt;/h4&gt;&lt;p&gt;Intellectuele eigendom. Inbreuk op kwekersrecht. Vaststelling passende vergoeding. Rechtbank Den Haag 22 maart 2017, ECLI:NL:RBDHA:2017:2822&lt;/p&gt;&lt;h2&gt;Milieurecht&lt;/h2&gt;&lt;h4&gt;Evaluatie Meststoffenwet&lt;/h4&gt;&lt;p&gt;Het syntheserapport evaluatie Meststoffenwet 2016 is naar de Staten-Generaal gestuurd (&lt;span class="italic"&gt;Kamerstukken I&lt;/span&gt; 2016/17, 33037, D). Het rapport is opgesteld door het Planbureau voor de Leefomgeving. Uit de samenvatting:&lt;/p&gt;&lt;ul&gt;&lt;li class="streepjes"&gt;Meststoffenbeleid heeft effect maar lost mestprobleem niet op.&lt;/li&gt;&lt;li class="streepjes"&gt;Nitraatdoel bijna gehaald maar overschrijding in het zuidelijk zandgebied blijft hardnekkig.&lt;/li&gt;&lt;li class="streepjes"&gt;Huidige invulling Meststoffenwet vermindert eutrofiëring in 2027 nauwelijks.&lt;/li&gt;&lt;li class="streepjes"&gt;Huidige beleidsaanpak biedt weinig perspectief voor oplossing mestprobleem.&lt;/li&gt;&lt;li class="streepjes"&gt;Begrenzing omvang veehouderij blijft nodig.&lt;/li&gt;&lt;li class="streepjes"&gt;Toenemende afhankelijkheid mestexport maakt veehouderij kwetsbaar.&lt;/li&gt;&lt;li class="streepjes"&gt;Huidige aanpak van mestprobleem loopt tegen zijn grenzen aan.&lt;/li&gt;&lt;li class="streepjes"&gt;Regionaal maatwerk biedt meer perspectief om de nutriëntendoelen van de KRW te halen&lt;/li&gt;&lt;/ul&gt;&lt;p&gt;Later dit jaar komt er een kabinetsreactie.&lt;/p&gt;&lt;h4&gt;Uitvoeringsregeling Meststoffenwet&lt;/h4&gt;&lt;p&gt;Deze regeling is gewijzigd in verband met het mogelijk maken van een verhoging van de fosfaatgebruiksnorm en stikstofgebruiksnorm bij het treffen van de equivalente maatregelen gewasopbrengstafhankelijke gebruiksnormen en rijenbemesting in mais. &lt;span class="italic"&gt;Stcrt&lt;/span&gt;. 2017, nr. 20255.&lt;/p&gt;&lt;h4&gt;MER&lt;/h4&gt;&lt;p&gt;MACE heeft het voornemen om een omgevingsvergunning aan te vragen voor een mestbewerkings- en verwerkingsinstallatie met een capaciteit van 500.000 ton ruwe drijfmest per jaar op de locatie De Quayweg 8 te Landhorst, gemeente Sint Anthonis. Het college heeft bij besluit van 29 september 2015 en opnieuw, met intrekking van het besluit van 29 september 2015, bij besluit van 22 maart 2016 beslist dat MACE een milieueffectrapport moet maken. Na tussenuitspraak alsnog geen MER nodig. ABRvS 5 april 2017, ECLI:NL:RVS:2017:922&lt;/p&gt;&lt;h4&gt;Meststoffenwet&lt;/h4&gt;&lt;p&gt;Door middel van een wijziging van het Uitvoeringsbesluit Meststoffenwet wordt een verhoging van de fosfaatgebruiksnorm mogelijk gemaakt indien een landbouwer ervoor kiest de zogenaamde equivalente maatregel «hogere gewasopbrengsten op landbouwgronden met fosfaattoestand neutraal» te treffen.&lt;span class="italic"&gt; Stb&lt;/span&gt;. 2017, 165.&lt;/p&gt;&lt;h4&gt;Fosfaatreductieplan&lt;/h4&gt;&lt;p&gt;De wijziging van de Regeling diervoeders met betrekking tot het fosforgehalte, zoals aangekondigd in het fosfaatreductieplan is gepubliceerd in &lt;span class="italic"&gt;Stcrt.&lt;/span&gt; 2017, 21924. De regeling richt zich op de houders van runderen die producenten van melk zijn en niet rechtsreeks tot de veevoerfabrieken. Er mag niet meer dan 3,5 gram bruto fosfor per kg. droge stof worden vervoederd. De regeling treedt in werking per 15 mei 2017.&lt;/p&gt;&lt;p&gt;Er zijn mandaatsbesluiten afgegeven ten behoeve van de melkfabrieken voor het nemen van besluiten, het verrichten van privaatrechtelijke rechtshandelingen en het verrichten van overige handelingen die verband houden met de fosfaatreductie. Zie voor die van Friesland Campina: &lt;span class="italic"&gt;Stcrt&lt;/span&gt;. 2017, nr. 21911&lt;/p&gt;&lt;p&gt;Er schijnen klachten te zijn over de registratie van gegevens voor de fosfaatregelgeving. Reactie van de staatssecretaris: ‘Met een relatief zeer korte voorbereidingstermijn is in goede samenwerking met ZuivelNL de uitvoering van de complexe fosfaatreductieregeling 2017 vormgegeven en zijn daarvoor alle nodige organisatorische voorzieningen getroffen. RVO.nl heeft mij laten weten de capaciteit, die nu beschikbaar is, toereikend te achten om op korte termijn alle veehouders te voorzien van de meeste actuele en getoetste informatie over hun referentie.&lt;span class="unknown"&gt;&amp;nbsp;’ (&lt;/span&gt;&lt;span class="italic"&gt;Kamerstukken II&lt;/span&gt; 2016/17, 33037, nr. 197&lt;span class="unknown"&gt;). &lt;/span&gt;Zie ook nr. 198. De Regeling fosfaatreductieplan is ook weer gewijzigd (&lt;span class="italic"&gt;Stcrt.&lt;/span&gt; 2017, nr. 25117). De vleesveehouders (niet-melkproducerende bedrijven) vallen er nu buiten. Daarbij:&lt;/p&gt;&lt;ul&gt;&lt;li class="streepjes"&gt;Elk melk-producerend bedrijf dient voor het bereiken of behouden van zijn GVE-reductie zorg te dragen voor het in stand houden van het aandeel jongvee binnen de totale melkveestapel op zijn bedrijf. Hiertoe wordt voor elk melk-producerend bedrijf een jongveegetal geïntroduceerd.&lt;/li&gt;&lt;li class="streepjes"&gt;Voor runderen die tenminste een keer hebben gekalfd geldt dat alle afvoer telt als reductie. Aan afvoer naar een niet melk-producerend bedrijf is de voorwaarde toegevoegd dat deze dieren niet binnen vier maanden terug mogen keren op het oorspronkelijke melk-producerende bedrijf.&lt;/li&gt;&lt;/ul&gt;&lt;p&gt;Deze wijzigingen hebben veel verwarring veroorzaakt.&lt;/p&gt;&lt;p&gt;Kort gedingen 4 mei: op 1 maart 2017 is de Regeling fosfaatreductieplan 2017 in werking getreden. Het doel van de Regeling is dat melkveehouders het aantal vrouwelijke runderen op hun bedrijf verminderen tot het peil van 2 juli 2015. Slagen de melkveehouders daar niet in, dan moeten zij een heffing betalen. Het kan dan gaan om zeer forse bedragen. Verschillende melkveehouders zijn een kort geding gestart tegen de Staat waarin zij vragen om de Regeling voor hen buiten toepassing te verklaren. Zij zijn van mening dat zij door de Regeling onredelijk hard worden getroffen. Het gaat hierbij om melkveehouders die op 2 juli 2015 al investeringen hadden gedaan voor de uitbreiding van hun bedrijf. Zij zijn verplichtingen aangegaan, met name bij de banken. Als zij hun investeringen niet kunnen benutten, ontstaat het gevaar dat zij hun financiële verplichtingen niet meer kunnen nakomen. De voorzieningenrechter heeft de Regeling voor deze melkveehouders buiten werking gesteld. Belangrijk is daarbij dat deze melkveehouders er volgens de voorzieningenrechter geen rekening mee hoefden te houden dat hun investeringen door de Regeling zouden worden getroffen. Het gaat dan om investeringen die zijn gepleegd voor 2 juli 2015. Deze investeringen zijn gedaan in overeenstemming met al vanaf 1 januari 2015 ingevoerde regelgeving die juist bedoeld is om de mestproductie te beheersen. Deze regelgeving wil kort gezegd grondgebonden groei bevorderen. Dat wil zeggen groei van bedrijven die de mest op eigen grond kwijt kunnen. Enkele eisers hebben een biologisch melkveebedrijf. Biologische boeren produceren wel fosfaat, maar dragen niet bij aan het probleem van het fosfaat-overschot omdat zij onder de Europese normen blijven. Biologische boeren met een gemengd bedrijf kampen verder met een mesttekort, omdat zij dierlijke mest moeten gebruiken voor hun akkerbouw. Voor hen is dus sprake van een extra nadeel door de Regeling. Zaken: Rechtbank Den Haag, 4 mei 2017, ECLI:NL:RBDHA:2017:4635; ECLI:NL:RBDHA:2017:4637; ECLI:NL:RBDHA:2017:4638; ECLI:NL:RBDHA:2017:4632; ECLI:NL:RBDHA:2017:4633; ECLI:NL:RBDHA:2017:4634&lt;/p&gt;&lt;h4&gt;Asbest&lt;/h4&gt;&lt;p&gt;Het subsidieplafond voor verwijdering asbestdaken is verhoogd. De regeling is erg populair.&lt;span class="italic"&gt; Stcrt&lt;/span&gt;. 2017, nr. 22022&lt;/p&gt;&lt;h4&gt;Fosfaatrechten&lt;/h4&gt;&lt;p&gt;De behandeling van het wetsvoorstel fosfaatrechten en de wet grondgebonden groei gaan in de Eerste Kamer verder met een verslag. (&lt;span class="italic"&gt;Kamerstukken I&lt;/span&gt; 2016/17, 33532, F). De SP, de PvdA en GroenLinks hadden nog vragen. Er is een Nota naar aanleiding van het verslag opgesteld. Het niet-verhandelbaar maken van de rechten wordt door de regering nog maar weer eens afgewezen: ‘Afzien van verhandelbaarheid resulteert in de situatie dat de overheid bepaalt wie hoeveel productieruimte toegewezen krijgt. Naast de constatering dat dit een kostbare manier is om alle melkveehouders binnen de milieurandvoorwaarden te laten produceren, creëert het veel onzekerheid voor bedrijven. Immers, het zal voor een bedrijf niet makkelijk zijn om zich vooraf van de gewenste hoeveelheid rechten te verzekeren. De verdeelmethoden die de overheid ter beschikking staan (loting, tender, wie het eerst komt die het eerst maalt, of een evenredige verdeling van beschikbare capaciteit over aanvragers) kennen als nadeel dat een bedrijf beduidend minder controle kan uitoefenen over de gewenste productieruimte. Het lot of specifieke kenmerken van het bedrijf of de markt bepalen in die situatie of fosfaatrechten kunnen worden verkregen. Een systeem van niet-verhandelbare rechten prikkelt bedrijven bovendien niet om fosfaatrechten optimaal te benutten. De kans dat fosfaatrechten op de spreekwoordelijke plank blijven is groter bij een systeem van niet-verhandelbare rechten. Gegeven het belang van de zuivelsector voor Nederland is die situatie onwenselijk. Een systeem van verhandelbare rechten is dan ook het meest eenvoudige en doeltreffende systeem om het fosfaatproductieplafond te kunnen borgen, een systeem dat zich ook bij de varkens- en pluimveehouderij al heeft bewezen.’ (&lt;span class="italic"&gt;Kamerstukken I&lt;/span&gt; 2016/17, 34532, G)&lt;/p&gt;&lt;h4&gt;Stoppersregeling&lt;/h4&gt;&lt;p&gt;De regeling is aangepast met het oog op de bekendmaking van de tweede en laatste openstellingsperiode. Verder zijn enkele wijzigingen aangebracht:&lt;/p&gt;&lt;ul&gt;&lt;li class="streepjes"&gt;In de tweede openstellingsperiode vervalt de beperking ten aanzien van de export en wordt het, conform de hiervoor regulier geldende bepalingen, mogelijk om runderen die meer dan 5,5 maanden drachtig zijn te exporteren als fok- en gebruiksvee (dus niet voor de slacht);&lt;/li&gt;&lt;li class="streepjes"&gt;De export voor de slacht van runderen die minder dan 5,5 maanden drachtig zijn vanaf verzamelcentra wordt in de tweede openstelling van de subsidieregeling vanuit een oogpunt van handhaving daarom niet meer toegestaan;&lt;/li&gt;&lt;li class="streepjes"&gt;Ervaringen met de eerste openstellingsperiode hebben verder duidelijk gemaakt dat ten aanzien van de referentiedata zowel voor de melkkoeien als voor het jongvee enige aanpassing wenselijk is.&lt;/li&gt;&lt;/ul&gt;&lt;p&gt;(&lt;span class="italic"&gt;Stcrt&lt;/span&gt;. 2017, nr. 24062)&lt;/p&gt;&lt;h4&gt;Meststoffenwet&lt;/h4&gt;&lt;p&gt;Aan een agrarisch bedrijf, is een boete opgelegd van ruim € 17.000 vanwege overtreding van de Meststoffenwet (gebruiksnormen). Eiseres heeft daar een aantal beroepsgronden tegen aangevoerd, die geen van alle slagen. De rechtbank oordeelt dat de boete terecht is opgelegd. Rechtbank Oost-Brabant 6 april 2017, ECLI:NL:RBOBR:2017:1977&lt;/p&gt;&lt;h4&gt;Mestverwerking&lt;/h4&gt;&lt;p&gt;Aanvraag omgevingsvergunning eerste fase voor de activiteit milieu is terecht buiten behandeling gesteld op grond van art. 7:28, tweede lid, van de Wet milieubeheer. GS Noord-Brabant hebben een aanvraag om een omgevingsvergunning eerste fase voor de activiteit milieu buiten behandeling gesteld omdat bij de aanvraag geen mer-beoordelingsbesluit was gevoegd. Hiertegen heeft de aanvrager (eiseres) rechtstreeks beroep ingesteld. Eiseres exploiteert een mestverwerkingsbedrijf in Helmond. De aanvraag ziet op het verhogen van de productietijd waardoor het mogelijk is om de productiecapaciteit van mestkorrels te verhogen tot 84.000 ton per jaar, met een dagcapaciteit van meer dan 50 ton. Volgens eiseres valt mestbewerking niet onder de mer-beoordelingsplicht. Volgens verweerder vallen de aangevraagde activiteiten onder categorie D18.1 van de bijlage bij het Besluit mer omdat mest een afvalstof is. Bij (tussen)uitspraak van 16 november 2016 (ECLI:NL:RVS:2016:3057) in een andere zaak heeft de Afdeling geoordeeld dat de mest die in de mestverwerkingsinstallatie zal worden bewerkt en verwerkt is aan te merken als afvalstof en dat hierop categorie D18.1 van het Besluit mer van toepassing is. De rechtbank is van oordeel dat verweerder zich terecht op het standpunt gesteld dat ook hier sprake is van een afvalstof. De mest die aan eiseres wordt geleverd, kan door de pluimveehouders niet worden uitgereden op eigen landbouwgronden en evenmin voor dat doel onder economisch gunstige omstandigheden aan anderen worden geleverd. Gelet hierop moeten de leveranciers van de mest zich hiervan ontdoen. De mest kan niet direct in het productieproces van eiseres worden gebruikt maar moet eerst worden bewerkt. De door eiseres te bewerken mest valt voorts niet onder het begrip ‘dierlijk bijproduct’ waardoor de Verordening Dierlijke bijproducten niet van toepassing is. Verweerder heeft de aanvraag omgevingsvergunning terecht op grond van art. 7.28, tweede lid van de Wet milieubeheer buiten behandeling gelaten omdat er geen mer-beoordelingsbesluit was bijgevoegd. Rechtbank Oost-Brabant 30 maart 2017, ECLI:NL:RBOBR:2017:1879&lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;GLB&lt;/h4&gt;&lt;p&gt;De regering heeft een reactie gegeven op de internetconsultatie van de EU over de modernisering en vereenvoudiging van het Gemeenschappelijk Landbouwbeleid (GLB). Deze reactie bestaat uit een ingevulde vragenlijst met daarbij behorende toelichting, die verduidelijkt hoe de vragen zijn geïnterpreteerd en die integraal deel uitmaakt van de reactie. (&lt;span class="italic"&gt;Kamerstukken II&lt;/span&gt; 2016/17, 28625, nr. 242).&lt;/p&gt;&lt;h2&gt;Fiscaal recht&lt;/h2&gt;&lt;h4&gt;Landbouwvrijstelling&lt;/h4&gt;&lt;p&gt;Verkoopopbrengst landbouwgrond alsnog fiscaal belast door andere uitwerking van het objectieve verwachtingscriterium dan partijen ten tijde van het sluiten van overeenkomst voor ogen stond. Landbouwvrijstelling niet van toepassing. Hierdoor geleden belastingschade door koper verschuldigd ogv koopovereenkomst. Haviltex-formule. Rechtbank Gelderland 17 oktober 2016, ECLI:NL:RBGEL:2016:5661&lt;/p&gt;&lt;h2&gt;Diversen&lt;/h2&gt;&lt;h4&gt;Wet arbeid vreemdelingen&lt;/h4&gt;&lt;p&gt;Boete opgelegd voor Bulgaarse champignonplukkers (€ 152.000). Beroep gegrond. ABRvS 5 april 2017, ECLI:NL:RVS:2017:925&lt;/p&gt;&lt;h4&gt;Drugs&lt;/h4&gt;&lt;p&gt;Verdachte heeft een loods op het erf van zijn boerderij ter beschikking gesteld aan drugscriminelen die deze ruimte nodig hadden om een laboratorium voor de productie van synthetische drugs op te zetten. Verder heeft verdachte na de ontdekking van het drugslab aan de politie een valse huurovereenkomst getoond met het doel om strafrechtelijke aansprakelijkheid te voorkomen. De rechtbank veroordeelt verdachte voor deze twee feiten tot een gevangenisstraf voor de duur van 12 maanden waarvan een deel, groot 6 maanden, voorwaardelijk met een proeftijd van 2 jaren. Rechtbank Oost-Brabant 20 april 2017, ECLI:NL:RBOBR:2017:2216&lt;/p&gt;</content><legacyfootnotes/><footnotes><footnote/></footnotes><auteurs/><published>2017-06-07 10:20:28</published><modified>2017-06-07 12:09:56</modified><editiondate>2017-06-07</editiondate><htmlpath>https://denhollander.info/artikel/14292</htmlpath></article>
</articles></edition>
<edition><articles><article><jaar>1982</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1982</searchword><id>6456</id><udhid>UDH:TvAR/6456</udhid><titel>Overzicht uitspraken Kroon inzake bestemmingsplan buitengebied</titel><searchwords><searchword>TvAR 2/1982</searchword><searchword>UDH:TvAR/6456</searchword></searchwords><attachments><attachment><name>1982_nr 2_Artikel_Fortgens.pdf</name><extention>pdf</extention><url>https://denhollander.info/download/6238/ci</url></attachment></attachments><inleiding>a. Inleiding&#13;
Ten vervolge op de in De Pacht, december 1979 en januari 1981, gepubliceerde overzichten&#13;
is wederom een jurisprudentie-overzicht samengesteld aan de hand van een&#13;
groot aantal onderwerpen, die elk voor zich van belang zijn voor het functioneren&#13;
van het bestemmingsplan Buitengebied en ten aanzien waarvan de overwegingen van&#13;
de Kroon van meer dan incidentele waarde zijn. De nadruk in dit overzicht ligt op de&#13;
instrumenteel-juridische kant van het bestemmingsplan. Inhoudelijk-planologische&#13;
zaken komen slechts aan de orde voor zover deze een algemene strekking hebben.&#13;
De aldus gerubriceerde jurisprudentie bestrijkt een periode van een jaar en wel&#13;
van september 1980 tot en met augustus 1981. In totaal zijn 83 koninklijke besluiten&#13;
aan het onderzoek onderworpen.&#13;
Evenals vorige jaren is het karakter van dit overzicht voornamelijk analyserend en&#13;
beschrijvend. Voor zover dit het standpunt van de Kroon verduidelijkt, wordt een&#13;
korte kanttekening bij het besproken onderwerp gezet.&#13;
b. Bebouwingsvoorschriften agrarische bedrijfsgebouwen. Bouwperceelsysteem&#13;
1. Naar oordeel van de Kroon is de indeling van het agrarische gebied in verschillende&#13;
categorieën, zoals in het bestemmingsplan Buitengebied van de gemeente Nederweert&#13;
op de plankaart is aangegeven en ook in de planvoorschriften is gedaan, op&#13;
zichzelf juist. Op grond van de door de Kroon nader aangegeven overwegingen,&#13;
moet evenwel worden geoordeeld, dat de aan het plan ten grondslag liggende systematiek&#13;
inzake de bebouwingsstructuur in het gebied met de bestemming 'Agrarisch&#13;
Gebied' en de wijze waarop deze bestemming in de planvoorschriften is geregeld,&#13;
zodanige bezwaren meebrengen, dat handhaving niet juist moet worden geacht.&#13;
De volgende door de Kroon genoemde bezwaren zijn in dit verband van belang.&#13;
Ten aanzien van de bestaande agrarische bedrijven heeft de gekozen opzet van het&#13;
plan ten gevolge, dat van een duidelijke structurering van de bebouwing binnen de&#13;
desbetreffende gebieden geen sprake is. Een duidelijke begrenzing van de spreiding&#13;
van de bebouwing, bijvoorbeeld binnen een bouwblok van één ha, alsmede een&#13;
norm voor de maximale bouwhoogte, kunnen niet worden gemist.&#13;
Daarbij komt, dat splitsing in twee of meer bedrijven door de onderwerpelijke&#13;
voorschriften niet uitgesloten wordt. Voorts is in deze voorschriften de zin van het&#13;
voorbehoud: 'indien op het bouwperceel geen woning aanwezig is' onduidelijk, aangezien&#13;
de noodzaak van het voorhanden zijn van een woning voor de uitbreiding van&#13;
bestaande bedrijfsgebouwen niet ter zake doet. Evenzeer is het onduidelijk, zeker nu het bestaande bedrijven betreft, wat in deze voorschriften de zin is een minimumperceelsbreedte&#13;
(breedte van een bouwperceel, gemeten langs de weg, van waaruit&#13;
het perceel wordt ontsloten) te eisen. Het hebben van een minimale breedte langs de&#13;
weg geeft immers geen garantie dat het bouwperceel overigens voor bebouwing geschikt&#13;
is. Vervolgens vormen de in deze voorschriften opgenomen eisen ten aanzien&#13;
van perceelsbreedte en oppervlakte, bij vestiging van agrarische bedrijven, geen garantie&#13;
voor de spreiding van de bedrijven en het behoud van het open karakter van&#13;
de verschillende zones, welke doeleinden door het plan worden beoogd. Voorts&#13;
vormt de breedte langs de weg geen garantie voor de geschiktheid van het perceel als&#13;
bouwperceel en de eis van één of twee ha perceelsgrootte staat niet in relatie tot de&#13;
voor een gemiddeld bedrijf minimaal noodzakelijke bedrijfsomvang. Deze voorschriften&#13;
moeten derhalve niet doelmatig worden geacht. </inleiding><content>In haar overwegingen geeft de Kroon tevens richtlijnen voor de systematiek inzake&#13;
de bebouwingsstructuur. Het verdient de voorkeur, aldus de Kroon, dat aan de in&#13;
het gebied met de bestemming 'Agrarisch Gebied' voorkomende bedrijven een&#13;
bouwblok wordt toegewezen. Voorts dienen, indien aan vestigingen van nieuwe bedrijven&#13;
in het desbetreffende gebied behoefte bestaat, deze te geschieden via wijziging&#13;
van het plan, waartoe eventueel artikel 11 der Wet op de Ruimtelijke Ordening&#13;
kan worden toegepast. Daarbij kan per bestemmingscategorie een met het bijzonder&#13;
karakter van de onderscheidene zones overeenkomende spreidingsnorm worden&#13;
vastgesteld, bij voorkeur gebaseerd op een maximum aantal vestigingen per bestemmingsvlak&#13;
(KB 20 november 1980, nr. 22). De hier genoemde spreidingsnorm is een&#13;
nieuw element in de regeling van vestiging van agrarische bedrijven. Onduidelijk&#13;
blijft hoe een dergelijke spreidingsnorm tot stand moet komen. De in de praktijk&#13;
opgedane ervaring met het aangeven in de planvoorschriften van een maximum&#13;
aantal vestigingen per bestemmingsvlak dan wel per bouwzone leidt ertoe ernstig te&#13;
twijfelen aan de hanteerbaarheid van een spreidingsnorm.&#13;
2. Zoals in genoemd KB Nederweert ten principale is overwogen, dient het toelaten&#13;
van nieuwe bouwpercelen - en daarmee van nieuwe agrarische bedrijven en van&#13;
nieuwe agrarische bedrijfsbebouwing - te geschieden door middel van een wijzigingsbevoegdheid&#13;
ingevolge artikel 11 van de Wet op de Ruimtelijke Ordening. Blijkens&#13;
deze uitspraak en meerdere andere uitspraken kan niet volstaan worden met de&#13;
in artikel 15 van de Wet op de Ruimtelijke Ordening geboden mogelijkheid tot het&#13;
verlenen van vrijstelling (KB 1 oktober 1980, nr. 40, Stramproy; KB 1 oktober 1980,&#13;
nr. 42, Kollumerland; KB 16 maart 1981, nr. 45, Denekamp en KB 26 mei 1981, nr.&#13;
34, Vleuten-De Meern). Vergelijk KB 19 december 1980, nr. 16, Hengelo (O.), alwaar&#13;
de regeling welke onder bepaalde voorwaarden de mogelijkheid biedt om door&#13;
middel van vrijstelling van burgemeester en wethouders buiten de aangegeven bouwblokken&#13;
in het agrarisch gebied nieuwe agrarische bedrijven op te richten, de Kroon&#13;
onjuist voorkomt.&#13;
Genoemd KB Vleuten-De Meern geeft nog een nadere verfijning. Het toelaten van&#13;
nieuwe agrarische bedrijven dient, afhankelijk van de waarde van het gebied, te geschieden&#13;
hetzij via een wijzigingsbevoegdheid van burgemeester en wethouders hetzij door middel van een gedeeltelijke herziening van het plan door de raad, aldus&#13;
de Kroon.&#13;
Ook het ombouwen van agrarisch bouwperceel I (grondgebonden agrarisch bedrijf)&#13;
in agrarisch bouwperceel II (niet-grondgebonden agrarisch bedrijf) dient te geschieden&#13;
via een wijzigingsbevoegdheid ex artikel 11 van de Wet op de Ruimtelijke&#13;
Ordening (KB 8 november 1980, nr. 87, Den Ham).&#13;
3. Ter zake van de grootte van het ten behoeve van een agrarisch bedrijf toegekend&#13;
bouwperceel is van belang KB 16 maart 1981, nr. 45, Denekamp, Agrarisch Recht&#13;
1982, bladzijde 39.&#13;
De Kroon overwoog dat het haar in het algemeen juist voorkomt, dat in overwegend&#13;
agrarisch gebied aan de verschillende bestaande bedrijven agrarische bouwpercelen&#13;
worden toegekend met een oppervlakte van één ha. Het moet echter ondoelmatig&#13;
worden geacht dat de afmetingen van de agrarische bouwpercelen op de in de&#13;
afzonderlijke gevallen aanwezige behoefte zouden dienen te worden afgestemd, opdat&#13;
voor onvoorziene en ongewenste ontwikkeling in bepaalde gebieden niet bij&#13;
voorbaat ruimte wordt gelaten. Het moet veeleer gewenst worden geacht, dat met&#13;
betrekking tot de agrarische bouwpercelen gelegen in deze gebieden, voor zover de&#13;
noodzaak daartoe bestaat 'een bijzondere regeling, onder meer ten aanzien van&#13;
grootte en toe te laten bebouwingspercentage' in de planvoorschriften wordt opgenomen.&#13;
Met deze laatste zinsnede wordt wellicht bedoeld: een bijzondere regeling onder&#13;
meer ten aanzien van de omvang van de bebouwing en een maximum bebouwingspercentage&#13;
voor het bouwperceel. De op voorgaande betrekking hebbende overwegingen&#13;
zijn in hun geheel opgenomen. Voor de praktijk is deze uitspraak van belang,&#13;
omdat de Kroon hier onmiskenbaar de voorkeur geeft aan een differentiatie in toe te&#13;
laten bebouwingsmassa en maximumbebouwingspercentage boven een differentiatie&#13;
in grootte van het bouwperceel, indien althans voor differentiatie aanleiding&#13;
bestaat. Grootte van het bouwperceel en maximumbebouwingspercentage spelen&#13;
onder meer een rol bij beperking van ongewenste ontwikkelingen in de intensieve&#13;
veehouderij. Zie daartoe onder Intensieve veehouderij, punt 4.&#13;
Overigens wordt deze één ha-norm voor de grootte van het bouwperceel door de&#13;
Kroon soepel gehanteerd. In het bestemmingsplan Buitengebied van de gemeente&#13;
Hengelo (O) omvatten de bouwpercelen in het algemeen het bestaande erf, alsmede&#13;
enige reserve voor een te verwachten uitbreiding. Blijkens de toelichting is hierbij&#13;
gestreefd naar een oppervlakte van één ha. Voorts is een aanzienlijk aantal bouwblokken&#13;
kleiner dan één ha, omdat onder meer rekening is gehouden met de perceels-&#13;
of eigendomsgrenzen en met de aanwezige landschappelijke waardevolle elementen,&#13;
zoals houtwallen, bosjes en wegen. Ten aanzien van bezwaren van twee appellanten&#13;
tegen de beperkte omvang van de hun toegewezen bouwblokken overwoog&#13;
de Kroon dat een vergroting van het bouwblok tot een oppervlakte van één ha&#13;
mogelijk is, rekening houdend met genoemde gegevens (KB 19 december 1980,&#13;
nr. 16).&#13;
In het bestemmingsplan van de gemeente Leersum was de omvang van de geprojecteerde bouwpercelen bepaald aan de hand van een inventarisatie, die in overleg met&#13;
de belanghebbenden is verricht door een uit agrariërs samengestelde commissie. Het&#13;
feit, dat in bepaalde gevallen de bouwpercelen een oppervlakte beslaan van minder&#13;
dan één ha, vindt zijn oorzaak in de omstandigheid, dat het daarbij gaat om betrekkelijk&#13;
kleine bedrijven, dan wel dat eigendomsverhoudingen het niet mogelijk maken&#13;
het perceel te vergroten (KB 29 mei 1981, nr. 11).&#13;
Bestaande glastuinbouwbedrijven dienen ruimere bebouwingsmogelijkheden te krijgen.&#13;
Het komt de Kroon aanvaardbaar voor, dat bestaande bedrijven in het voor&#13;
kassenbouw aangewezen gebied en ook elders buiten het kassengebied, de mogelijkheid&#13;
wordt geboden om zonder voorafgaande vrijstelling van burgemeester en wethouders&#13;
het kassenbestand uit te breiden tot een oppervlakte van totaal twee ha&#13;
(KB 26 mei 1981, nr. 34, Vleuten-De Meern).&#13;
4. Het overschrijden van grenzen van bij het plan toegekende bouwpercelen moet&#13;
binnen bepaalde regelingen worden vervat. Slechts voor geringe afwijkingen kan&#13;
met een vrijstellingsregeling worden volstaan. Afwijkingen kunnen evenwel zodanig&#13;
groot worden, dat er sprake is van een wijziging van de bestemming. In dit geval&#13;
dient de wijzigingsbevoegdheid als genoemd in artikel 11 van de Wet op de Ruimtelijke&#13;
Ordening gehanteerd te worden en kan niet worden volstaan met een vrijstellingsbevoegdheid,&#13;
aldus een duidelijke uitspraak van de Kroon in KB 1 oktober&#13;
1980, nr. 42, Kollumerland. Een even duidelijke uitspraak, maar mijns inziens niet&#13;
geheel in overeenstemming met eerdergenoemde uitspraak, vindt men in KB 16 februari&#13;
1981, nr. 19, Heerde. Indien aan wijziging van de grenzen van het bouwperceel&#13;
behoefte bestaat, dient deze niet door middel van vrijstelling te geschieden,&#13;
doch op gronden met de bestemming Agrarische Doeleinden - landschappelijke&#13;
waarde en Agrarische Doeleinden na wijzigingsbevoegdheid en op de overige gronden&#13;
in verband met het waardevolle karakter hiervan bij planherziening, waarbij&#13;
alle belangen door de gemeenteraad worden betrokken.&#13;
Een derde uitspraak van de Kroon is van belang, omdat hier mijns inziens gekozen&#13;
wordt voor een ruime uitleg van bedoelde 'geringe afwijkingen'. Krachtens de&#13;
voorschriften van het bestemmingsplan Buitengebied van de gemeente Dodewaard,&#13;
kan vrijstelling verleend worden voor geringe overschrijdingen van de grenzen met&#13;
maximaal 25% van de oppervlakte van het bouwperceel mogen worden overschreden.&#13;
Tevens wordt het advies verlangd van de Provinciale Landbouwkundige&#13;
Dienst en is voor het gebied van grote landschappelijke waarde een verklaring van&#13;
geen bezwaar van gedeputeerde staten voorgeschreven. In laatstgenoemde gebied&#13;
betreft het bouwpercelen die aanzienlijk kleiner zijn dan één ha en die zelfs na verlening&#13;
van vrijstelling voor een maximale overschrijding nog niet groter dan één ha&#13;
zullen bedragen. In de overige gebieden zijn de landschappelijke waarden en belangen&#13;
niet zodanig, dat de door gedeputeerde staten gewraakte regeling niet voldoende&#13;
waarborgen ter bescherming hiervan zou bieden (KB 2 februari 1981, nr. 10,&#13;
Dodewaard). c. Toekenning van bouwpercelen&#13;
Verscheidene malen werd in beroep het bezwaar naar voren gebracht dat ten onrechte&#13;
geen agrarisch bouwperceel is toegewezen.&#13;
Blijkens KB 1 oktober 1980, nr. 40, Stramproy, acht de Kroon het standpunt van&#13;
gedeputeerde staten aanvaardbaar volgens welke het gemeentebestuur van geval tot&#13;
geval kan bezien of het verantwoord is, dat aan het bedrijf, waarvan het bedrijfshoofd&#13;
een neveninkomen geniet, alsnog door middel van planherziening een bebouwingsoppervlak&#13;
wordt toegewezen. In KB 19 december 1980, nr. 6, (Hengelo (O)&#13;
komt de Kroon tot het oordeel dat, gelet op de omstandigheden, welke hebben geleid&#13;
tot de oprichting van dit nieuwe bedrijf en de aard van dit bedrijf, hier sprake is&#13;
van een agrarisch bedrijf. Nu niet is gebleken van overwegende bezwaren van planologische&#13;
aard, moet op het perceel van de appellant alsnog een bouwblok ter grootte&#13;
van de huidige bebouwing worden geprojecteerd.&#13;
Daartegenover overweegt de Kroon in KB 29 januari 1981, nr. 36, Herten, dat de&#13;
echtgenote van de appellant weliswaar agrarische nevenactiviteiten ontplooit, doch&#13;
dat dat naar haar oordeel niet betekent dat er in casu sprake is van een agrarisch bedrijf.&#13;
Een andere appellant oefent, naast zijn werkzaamheden als conciërge, agrarische&#13;
nevenactiviteiten op zijn perceel uit. Deze activiteiten hebben echter niet een zodanige&#13;
omvang, dat het daarvoor noodzakelijk is, dat op het in geding zijnde perceel&#13;
een bedrijfswoning wordt opgericht. Voorts komt de voortzetting van de agrarische&#13;
nevenactiviteiten van de appellant door het voorliggende plan niet in het gedrang en&#13;
is bebouwing als door appellant gewenst, ook in strijd met de opzet van het plan. In&#13;
KB 26 mei 1981, nr. 34, Vleuten-De Meern, heeft appellant zijn boerderij overgedragen&#13;
aan zijn zoon en wil hij, indien hij op de door hem gewenste plaats een bedrijfswoning&#13;
kan bouwen, een opfokbedrijf ten behoeve van evengenoemd agrarisch bedrijf&#13;
gaan beginnen. Gelet hierop, alsmede op de leeftijd van de appellant, kan naar&#13;
oordeel van de Kroon niet gesproken worden van de vestiging van een reëel agrarisch&#13;
bedrijf en is een blijvend gebruik ten behoeve van het agrarisch bedrijf van met&#13;
name de woning, niet aannemelijk te achten. In KB 3 juni 1981 nr. 37, Echteld, hadden&#13;
appellanten er bezwaar tegen dat geen agrarisch bouwperceel was toegekend nabij&#13;
hun pand. Dit pand betreft een voormalige boerderij, die geheel verbouwd is en&#13;
tot huisvesting dient van één der zonen, die niet agrarisch werkzaam is. Nu bij het&#13;
pand slechts twee ha grond behoren, bestaat er voor het toekennen aan de appellanten&#13;
van het door hen gewenste bouwperceel thans geen aanleiding.&#13;
Een bestemmingsplan behoeft niet zonder meer de mogelijkheid te openen tot verplaatsing&#13;
van een agrarisch bedrijf naar een nieuw bouwperceel. Aangezien thans&#13;
niet is gebleken van een noodzaak tot verplaatsing van het bedrijf, heeft de gemeente&#13;
terecht geen bouwperceel toegekend aan beide appellanten (KB Stramproy).&#13;
Met gedeputeerde staten is de Kroon van oordeel dat de aanwezigheid van land&#13;
niet zonder meer inhoud, dat dit een agrarische functie vervult en dat daaraan ook&#13;
niet zonder meer een recht tot het stichten van een nieuw agrarisch bedrijf kan worden&#13;
ontleend. De behoefte aan een nieuwe boerderij is niet aangetoond, terwijl de&#13;
bouw daarvan in dit gebied een aantasting zal betekenen van de landschappelijke&#13;
waarden, hetgeen niet aanvaardbaar moet worden geacht. Het verzoek van de appellant om een agrarisch bouwperceel toe te kennen kan dan ook niet worden ingewilligd&#13;
(KB 17 oktober 1980, nr. 23, St. Oedenrode). Dezelfde appellant had evenmin&#13;
succes bij de Kroon in KB 9 juni 1981, nr. 13, Heeswijk-Dinther. In het onderwerpelijke&#13;
plan is op zijn perceel de bestemming 'Natuurwetenschappelijk en landschappelijk&#13;
waardevol agrarisch gebied' gelegd. Het in geding zijnde perceel maakt&#13;
deel uit van een gebied, dat uit een oogpunt van landschap en natuur van grote&#13;
waarde en betekenis is. Het komt de Kroon in dit verband juist voor, dat op de gronden&#13;
met deze bestemming de vestiging van nieuwe agrarische bedrijven is uitgesloten.&#13;
d. Intensieve veehouderij&#13;
De in de bestemmingsplannen opgenomen regelingen inzake intensieve veehouderij&#13;
(veredelingsbedrijf) ter beperking of ter wering daarvan, hebben wederom een groot&#13;
aantal uitspraken van de Kroon uitgelokt. Blijkbaar blijft het voor de gemeente een&#13;
moeilijke zaak een algemeen aanvaardbare regeling te ontwerpen. Achtereenvolgens&#13;
bespreek ik hier de belangrijkste punten uit de uitspraken van de Kroon. Over het algemeen&#13;
vloeien deze uitspraken voort uit de reeds gevormde jurisprudentie. Wel is&#13;
er een tendens waar te nemen dat de Kroon, meer dan voorheen, de voorkeur geeft&#13;
aan indirecte middelen ter beperking van intensieve veehouderij, namelijk door het&#13;
beperken van de grootte van het bouwperceel en door het opnemen in de voorschriften&#13;
van een maximumbebouwingspercentage van het bouwperceel. Blijken deze&#13;
middelen niet toereikend te zijn, dan pas kan een regeling aanvaardbaar zijn welke&#13;
intensieve veehouderij niet zonder meer toelaat of uitsluit.&#13;
1. Slechts enkele keren hanteerde de Kroon de standaardoverwegingen dat met betrekking&#13;
tot het onderscheid tussen aan de grond gebonden en niet aan de grond gebonden&#13;
agrarische bedrijven naar haar oordeel in het algemeen een differentiëring&#13;
naar de aard van het gebruik uit een oogpunt van ruimtelijke ordening aanvaardbaar&#13;
kan zijn. De wenselijkheid van een dergelijk onderscheid is van de situatie ter&#13;
plaatse afhankelijk. Ook moet rekening worden gehouden met de landschappelijke&#13;
en natuurwetenschappelijke waarden van het plangebied (KB 25 maart, nr. 39,&#13;
Abberbroek, thans Bernisse en KB 26 mei 1981, nr. 34, Vleuten-De Meern).&#13;
Het bestemmingsplan dient dan ook het onderscheid tussen agrarische bedrijven&#13;
en dierveredelingsbedrijven te motiveren en zulks dient in de planvoorschriften tot&#13;
uitdrukking te worden gebracht. Dit was niet het geval in het bij eerstgenoemd KB&#13;
voorliggend plan, aldus overwoog de Kroon ambtshalve.&#13;
2. Aan bestaande agrarische bedrijven moet de mogelijkheid worden gelaten om&#13;
als onderdeel van de bedrijfsvoering enige niet-grondgebonden activiteiten te hebben,&#13;
zonder daarvoor een vrijstelling van burgemeester en wethouders nodig te hebben&#13;
(KB 14 juli 1981, nr. 21, Driebergen-Rijsenburg) of anders geformuleerd: het&#13;
gaat te ver, indien iedere niet-grondgebonden productierichting, hoe gering ook, als onderdeel van een bestaand, op de bodemcultuur gericht bedrijf, niet wordt toegestaan,&#13;
aangezien dit de exploitatie van een dergelijk bedrijf nodeloos zou belemmeren&#13;
(KB 13 oktober 1980, nrs. 32 en 33, Vries, KB 5 februari 1981, nr. 30, Smallingerland,&#13;
KB 26 mei 1981, nr. 34, Vleuten-De Meern en KB 17 augustus 1981, nr.&#13;
23, Borger).&#13;
Vergelijk ook het hieronder te bespreken KB 8 november 1980, nr. 95, Groningen,&#13;
alwaar de Kroon overweegt dat bij het handhaven van agrarische bedrijven een&#13;
normale bedrijfsontwikkeling, waartoe ook veredelingsproductie als nevenactiviteit&#13;
gerekend moet worden, in verband met de belangen van rechthebbenden niet zonder&#13;
noodzaak dient te worden belemmerd. In genoemd KB Borger overweegt de Kroon&#13;
tevens 'dat echter een zonering, zoals de appellant voorstaat, rond woonbebouwing,&#13;
verblijfsrecreatieterreinen en natuurgebieden, waarbinnen in het geheel geen nietbodemgebonden&#13;
agrarische bedrijfsuitoefening is toegestaan, in beginsel aanvaardbaar&#13;
kan zijn". Deze overweging lijkt mij rechtstreeks in strijd met het hiervoor&#13;
aangehaalde en in de jurisprudentie vaststaande standpunt van de Kroon.&#13;
3. In meerder gevallen aanvaardde de Kroon of achtte zij het zelfs wenselijk of&#13;
noodzakelijk, dat het bestemmingsplan bepalingen bevat ter wering, dan wel beperking&#13;
van de uitoefening van intensieve veehouderij (veredelingsbedrijf). Zo achtte&#13;
de Kroon, gelet op de waarden van het gebied (gronden met de bestemming 'Agrarisch&#13;
gebied met hoge landschappelijke en/of natuurwetenschappelijke waarde')&#13;
alsmede in aanmerking genomen dat aan de bestaande bedrijven, ongeacht of deze&#13;
grondgebonden dan wel niet-grondgebonden zijn, een bebouwingsoppervlak is toegewezen,&#13;
het aanvaardbaar, dat de oprichting van nieuwe niet-grondgebonden agrarische&#13;
bedrijven op deze gronden is uitgesloten. Ten aanzien van het gebied, vormend&#13;
een bufferzone tussen het agrarisch gebied en bestaand woongebied, zijn gelijkluidende&#13;
beperkingen in het plan opgenomen ter voorkoming van ongewenste&#13;
ontwikkelingen, welke de woonsfeer nadelig kunnen beïnvloeden. Deze beperkingen&#13;
acht de Kroon niet onaanvaardbaar (KB 1 oktober 1980, nr. 40, Stramproy).&#13;
Op grond van het bepaalde in het bestemmingsplan Buitengebied van Kollumerland&#13;
bestond de mogelijkheid op een bouwperceel voor agrarische bedrijven bebouwing&#13;
op te richten ten behoeve van veredeling. De toevoeging met en de omschakeling&#13;
tot een veredelingsbedrijf vindt weliswaar een beperking door de begrenzing van&#13;
het agrarisch bouwperceel, doch met name in landschappelijke, natuurwetenschappelijke&#13;
en cultuurhistorisch waardevolle gebieden zijn extra beperkingen ten aanzien&#13;
van verdelingsactiviteiten noodzakelijk en aanvaardbaar, aldus was de Kroon met&#13;
gedeputeerde staten van oordeel in KB 1 oktober 1980, nr. 42.&#13;
Gelet op de in de onderwerpelijke gebieden voorkomende landschappelijke en natuurwetenschappelijke&#13;
waarden, komt het de Kroon aanvaardbaar voor om de&#13;
bouw van bouwwerken ten behoeve van typische veredelingsbedrijven afhankelijk te&#13;
stellen van een vrijstelling van burgemeester en wethouders. De omschrijving van&#13;
het begrip 'veredelingsbedrijf' is zodanig, dat onder deze categorie slechts typische&#13;
veredelingsbedrijven vallen en bedrijven waarop deels aan dierveredeling wordt gedaan,&#13;
vallen onder de omschrijving van het begrip 'agrarische bedrijven'. Als gevolg&#13;
hiervan worden aan de agrarische bedrijfsvoering met betrekking tot de veredeling als onderdeel van een grondgebonden agrarisch bedrijf geen beperkingen opgelegd.&#13;
Voorts is gebleken dat in bedoelde gebieden thans geen typische veredelingsbedrijven&#13;
voorkomen. Mitsdien mist de vrees van appellant grond, dat bestaande veredelingsbedrijven&#13;
onder de overgangsbepalingen zullen vallen (KB 15 oktober 1980,&#13;
nr. 15, Wijk bij Duurstede).&#13;
De voorschriften met betrekking tot de bestemming 'Agrarisch Gebied I' (gebied&#13;
waar handhaving van de open ruimte primair uitgangspunt is) onderwerpen ten aanzien&#13;
van bestaande bedrijven ontwikkelingen in de veredelingssector niet aan beperkingen.&#13;
Het is daarom noodzakelijk om de bij vijstelling door burgemeester en wethouders&#13;
op te richten weidebedrijven c.q. rundveebedrijven in ieder geval in de&#13;
voorschriften een zodanige omschrijving te geven, dat ongewenste ontwikkelingen&#13;
in deze sfeer voorkomen worden. Voorts is de Kroon van oordeel, mede omdat de&#13;
bebouwingsomvang niet voldoende wordt begrensd, dat de bestemmingsregeling&#13;
van de agrarische gebieden, met name voor die gebieden die naast een agrarische&#13;
functie, tot taak hebben om te dienen als overgangsgebied tussen de gebieden met de&#13;
bestemming 'Bosgebied' of 'Natuurgebied', onvoldoende mogelijkheid biedt om op&#13;
effectieve wijze ongewenste ontwikkelingen, met name in de veredelingssector, tegen&#13;
te gaan. Inzake een bezwaar van appellanten betoogde de Kroon, dat niet met&#13;
grond kan worden gesteld, dat regulering van de ontwikkeling in de bio-industrie alleen&#13;
bereikt kan worden door deze industrie te concentreren (KB 20 november 1980,&#13;
nr. 22, Nederweert).&#13;
In het bestemmingsplan Buitengebied van de gemeente Dwingeloo wordt geen onderscheid&#13;
gemaakt tussen grondgebonden en niet-grondgebonden agrarische bedrijven.&#13;
Ten gevolge hiervan kunnen bouwpercelen voor een groot deel of geheel&#13;
worden benut door een veredelingsbedrijf. Zulks is niet in overeenstemming met de&#13;
doelstelling van het plan landschappelijke, natuurwetenschappelijke en/of cultuurhistorische&#13;
waarden te behouden. In verband hiermede komt het de Kroon wenselijk&#13;
voor ter bescherming van deze waarden in het plan een onderscheid aan te brengen&#13;
tussen grondgebonden en niet-grondgebonden agrarische bedrijven. Met betrekking&#13;
tot dit onderscheid kan een differentiëring naar de aard en het gebruik uit een oogpunt&#13;
van ruimtelijke ordening in dit geval niet worden gemist. De bebouwing die bij&#13;
de niet-grondgebonden bedrijven behoort, dient ter bescherming van meergenoemde&#13;
waarden aan beperkingen te worden gebonden, zoals het voorschrijven van een&#13;
maximale maat van bijvoorbeeld één ha voor de grootte van een bouwperceel. Deswege&#13;
moet door de gemeenteraad de regeling inzake de agrarische bouwpercelen opnieuw&#13;
bezien, waarbij met het vorenoverwogene rekening dient te worden gehouden,&#13;
aldus het stellige oordeel van de Kroon in KB 29 december 1980, nr. 25.&#13;
4. In enkele gevallen achtte de Kroon weliswaar beperking of wering van intensieve&#13;
veehouderij gewenst, maar achtte zij de daarop gerichte regeling in het bestemmingsplan&#13;
te beperkend. Zo overwoog zij dat het in het algemeen niet onjuist moet&#13;
worden geacht dat veredelingsbedrijven, gelet op de aard hiervan, in open weidegebieden&#13;
en in de nabijheid van woonbebouwing zoveel mogelijk worden geweerd.&#13;
De in het plan vervatte regelingen ten aanzien van dergelijke bedrijven moet echter&#13;
voor de onderwerpelijke gebieden met een duidelijke agrarische functie te beperkend worden geacht. Voorts moet, wat betreft mogelijke verontreiniging, worden&#13;
geoordeeld, dat de milieuwetgeving ter zake voldoende waarborgen biedt om hinder&#13;
van ernstige aard tegen te gaan. Naar oordeel van de Kroon ontmoet het geen bezwaar&#13;
indien de bouw van veredelingsbedrijven in voor 'Agrarisch Gebied' en&#13;
'Agrarisch gebied met landschappelijke en natuurwetenschappelijke waarde'&#13;
bestemde gebieden wordt toegestaan op bij het plan daartoe aangewezen bouwpercelen.&#13;
Het komt de Kroon hierbij noodzakelijk voor, dat de oprichting van nieuwe&#13;
dierveredelingsbedrijven in eerstbedoeld gebied na plan wijziging ex artikel 11 der&#13;
Wet op de Ruimtelijke Ordening en in tweede bedoeld gebied na planherziening zal&#13;
geschieden. De door de Kroon gewraakte regeling stond daarentegen stichting van&#13;
dierveredelingsbedrijven slechts toe na verleende vrijstelling van burgemeester en&#13;
wethouders en een verklaring van geen bezwaar van gedeputeerde staten, respectievelijk&#13;
sloot dierveredeling geheel uit. De Kroon gaat er blijkbaar van uit dat een verbod&#13;
met vrijstelling een verdergaande beperking inhoudt dan een planwijziging,&#13;
mijns inziens een onbegrijpelijk standpunt (KB 4 mei 1981, nr. 15, Heenvliet, thans&#13;
Bernisse en Brielle).&#13;
Het bestemmingsplan Buitengebied van de gemeente Leersum bevatte voor de gronden&#13;
met de bestemming 'Agrarisch bouwperceel I' de regeling, dat bouwwerken ten&#13;
dienste van een niet-grondgebonden bedrijfstak slechts kunnen worden opgericht&#13;
via een vrijstelling van burgemeester en wethouders, nadat advies is ingewonnen van&#13;
de hoofdingenieur-directeur voor Landinrichting, Grond- en Bosbeheer en gedeputeerde&#13;
staten een verklaring van geen bezwaar hebben afgegeven. In het plangebied&#13;
komen slechts enkele veredelingsbedrijven voor. Voorts kan de bebouwing slechts&#13;
plaatsvinden op de daartoe bij het plan aangewezen bouwpercelen. Deze bouwpercelen&#13;
zijn niet groter dan één ha. Bedoelde regeling houdt dan ook een te ver voerende&#13;
beperking in. In dit geval verdienen zowel voor de bedrijven met de bestemming&#13;
'Bouwperceel I' (bedoeld voor de grondgebonden agrarische bedrijfsvoering)&#13;
als voor die met de bestemming 'Bouwperceel II' (bovendien bedoeld voor de nietgrondgebonden&#13;
agrarische bedrijfsvoering) de volgende beperkingen de voorkeur,&#13;
indien daartoe aanleiding bestaat:&#13;
- het in bepaalde gevallen niet zonder meer toelaten of het uitsluiten van land&#13;
bouw veredeling;&#13;
- het beperken van het bouwperceel;&#13;
- het opnemen in de voorschriften van een maximumbebouwingspercentage voor&#13;
de bebouwingsvlakken.&#13;
Het onderhavige bestemmingsplan bevatte voorts een verbod gebouwen, voor zover&#13;
niet deel uitmakende van een agrarisch bouwperceel II, te gebruiken voor mesterijen&#13;
en fokkerijen. Met betrekking tot de bouwpercelen I verwijst de Kroon naar&#13;
hetgeen hiervoor is overwogen. Gelet op de kwetsbaarheid van het plangebied moet&#13;
deze bepaling echter, voor zover het agrarische bedrijfsgebouwen buiten de agrarische&#13;
bouwpercelen I en II betreft, aanvaardbaar worden geacht (KB 29 mei 1981,&#13;
nr. 11).&#13;
Gelijksoortige overwegingen inzake de vestiging van nieuwe veredelingsbedrijven&#13;
vindt men in KB 26 mei 1981, nr. 34, Vleuten-De Meern. Ingevolge het voorliggende plan is in het gestelde plangebied geen vestiging van nieuwe veredelingsbedrijven&#13;
toegestaan. Bij het maken van onderscheid tussen aan de grond gebonden en niet&#13;
aan de grond gebonden agrarische bedrijven moet in dit geval rekening worden gehouden&#13;
met de landschappelijke en natuurwetenschappelijke waarden van bepaalde&#13;
delen van het plangebied. Gelet hierop alsmede in aanmerking genomen het feit dat&#13;
in verband met de omvang van de agrarische bouwpercelen en het toegestane bebouwingspercentage&#13;
een ontwikkeling tot grootschalige veredelingsbedrijven niet is te&#13;
verwachten, komt het de Kroon niet noodzakelijk voor met betrekking tot de niet&#13;
waardevolle gebieden de vestiging van veredelingsbedrijven uit te sluiten. Het moet&#13;
evenwel gewenst worden geacht, dat bij de vaststelling van een nieuw plan ex artikel&#13;
30 van de Wet op de Ruimtelijke Ordening de regeling van de landbouwveredeling&#13;
op waardevolle plangedeelten nader wordt bezien.&#13;
Ingevolge het bestemmingsplan Buitengebied van de gemeente Driebergen-&#13;
Rijsenburg, zijn op agrarische bouwpercelen in of nabij de plangedeelten met de&#13;
bestemming 'Gebied van landschappelijke of natuurwetenschappelijke waarde met&#13;
agrarisch gebruik' slechts met vrijstelling van burgemeester en wethouders mesterijen&#13;
en fokkerijen toegestaan. Deze bouwpercelen zijn in het plan opgenomen om&#13;
een sterke ontwikkeling in de richting van de intensieve veehouderij te voorkomen.&#13;
Uit een oogpunt van landschapsbescherming moet een onbeperkte mogelijkheid&#13;
voor het vestigen van intensieve veehouderij niet wenselijk worden geacht. In het&#13;
plangebied komen geen bedrijven voor, die niet-grondgebonden zijn, doch slechts&#13;
bedrijven waar in enkele gevallen niet-grondgebonden activiteiten als onderdeel van&#13;
de bedrijfsvoering voorkomen. De Kroon is van oordeel, dat aan bestaande agrarische&#13;
bedrijven de mogelijkheid moet worden gelaten om als onderdeel van de bedrijfsvoering&#13;
enige niet-grondgebonden activiteiten te hebben, zonder daarvoor een&#13;
vrijstelling van burgemeester en wethouders nodig te hebben. De daarop betrekking&#13;
hebbende bepaling is dan ook een te ver gaande beperking. Bovendien is een onderscheid&#13;
in bouwpercelen, zoals in het plan voorzien - enerzijds bedoeld voor de&#13;
grondgebonden agrarische bedrijfsvoering, anderzijds bovendien voor de nietgrondgebonden&#13;
agrarische bedrijfsvoering - niet noodzakelijk te achten, nu het&#13;
mogelijk is ongewenste ontwikkelingen te beperken door de grootte en het bebouwingspercentage&#13;
van een bouwperceel voor agrarische bedrijven te bezien (KB 14 juli&#13;
1981, nr. 21).&#13;
Ten slotte zij genoemd KB 17 augustus 1981, nr. 23, Borger. Naar aanleiding van&#13;
het bezwaar van appellant dat het onderwerpelijke plan geen onderscheid kent tussen&#13;
grondgebonden en niet-grondgebonden bedrijven, overweegt de Kroon dat de&#13;
planopzet ertoe strekt, dat de agrarische bedrijfsgebouwen, uitgezonderd die van&#13;
ondergeschikte betekenis, worden gesitueerd op bouwpercelen. Deze bouwpercelen&#13;
zijn op de plankaart aangegeven als bebouwingsvlakken en grotendeels ongeveer één&#13;
ha groot, zodat bedrijfsgebouwen slechts in beperkte mate en in eikaars nabijheid&#13;
kunnen worden opgericht. Zodoende zal, zo er al sprake zou zijn van een aantasting&#13;
van het landschap, juist als gevolg van de uitoefening van niet-bodemgebonden&#13;
agrarische activiteiten, deze aantasting slechts in beperkte mate plaatsvinden. In dit&#13;
opzicht is een zonering rond woonbebouwing, verblijfsrecreatieterreinen en natuurgebieden,&#13;
waarbinnen in het geheel geen niet-bodemgebonden agrarische bedrijfsuitoefening is toegestaan, dan ook niet noodzakelijk. Voorts kan de milieuwetgeving&#13;
er voldoende in voorzien dat hinder, als gevolg van de uitoefening van de genoemde&#13;
activiteiten, tot een aanvaardbaar minimum wordt beperkt.&#13;
e. Agrarische bedrijven en toekomstig woon- en werkgebied&#13;
In enkele uitspraken komt de relatie agrarische bedrijven en toekomstig woon- en&#13;
werkgebied aan de orde. Zo had in KB 8 november 1980, nr. 95, Groningen, appellant&#13;
bezwaren tegen de beperkingen van de agrarische bedrijfsvoering, welke het betreffende&#13;
plan inhoudt.&#13;
Het handhaven van agrarisch gebied waar zijn bedrijf gelegen is, heeft primair&#13;
ten doel het scheppen van een structureel groenelement met een functie in stedelijke&#13;
sfeer tussen de bebouwde gebieden. Op de agrarische bouwpercelen is het uitoefenen&#13;
van veredelingsproductie in het geheel niet toegestaan. Het komt de Kroon planologisch&#13;
niet onjuist voor tussen de te bebouwen gebieden een groengebied te creëren&#13;
met een recreatieve nevenfunctie. Bij het handhaven van agrarische bedrijven, zoals&#13;
in dit plan is geschied, dient een normale bedrijfsontwikkeling, waartoe ook veredelingsproductie&#13;
als nevenactiviteit gerekend moet worden, in verband met de belangen&#13;
van de rechthebbenden niet zonder noodzaak te worden belemmerd. Ook de&#13;
bij het plan gegeven regelingen met betrekking tot de uitwerkingsbevoegdheid van&#13;
burgemeester en wethouders zijn naar oordeel van de Kroon onvoldoende toegesneden&#13;
op het agrarisch gebruik van deze gronden. Door de in het plan opgenomen&#13;
wijzigingsmogelijkheden, uitwerkingsregelingen en beperkingen, is het voortbestaan&#13;
van het agrarisch bedrijf van appellant onvoldoende verzekerd. Tevens zijn de ontsluitingsmogelijkneden&#13;
van het agrarisch bouwperceel te beperkt en is, in verband&#13;
met de invloed van activiteiten in en om de agrarische bedrijfsgebouwen, de afstand&#13;
van circa 70 meter van deze gebouwen tot aan gronden met bestemming 'Kantoren'&#13;
te gering.&#13;
In verband met de ligging van de agrarische gronden ten opzichte van het toekomstig&#13;
woongebied, moet naar oordeel van de Kroon niet juist worden geacht om&#13;
daarop zonder meer niet-grondgebonden agrarische bedrijfsvoering toe te laten. Bovendien&#13;
is de gewraakte bestemming in overeenstemming met het huidige (grondgebonden)&#13;
gebruik van de gronden. Voorts kunnen burgemeester en wethouders&#13;
vrijstelling verlenen ten behoeve van niet aan de grond gebonden agrarische bedrijven.&#13;
Appellant heeft ook nog elders in het plangebied gronden met een boerderij,&#13;
zonder deze beperkingen. Daarbij komt, dat nog niet zeker is of tot stichting van een&#13;
nieuw bedrijf of nieuwe bedrijven zal worden overgegaan, evenmin als «ver de&#13;
plaats en de aard daarvan. Het belang van appellant afwegend tegen het belang dat&#13;
de gemeenteraad heeft bij handhaving van de bestemming, oordeelt de Kroon dat er&#13;
geen aanleiding bestaat om tot onthouding van goedkeuring aan de bestreden bestemming&#13;
over te gaan (KB 6 juli 1981, nr. 26, Bruinisse).&#13;
Een belangwekkend voorbeeld van verhouding tuindersbedrijf en toekomstig&#13;
woongebied biedt KB 10 juli 1981, nr. 28, Vlissingen, Agrarisch Recht, bladzijde 40.&#13;
In een bedrijf zoals hier in het geding, gericht op productie in kassen van in hoofdzaak tomaten en komkommers, worden regelmatig chemische stoffen gebezigd voor&#13;
ontsmettings- en andere doeleinden, worden meststoffen verwerkt en vindt opslag&#13;
van afval plaats.&#13;
Bij een dergelijk agrarisch bedrijf moet dan ook in het algemeen rekening worden&#13;
gehouden met een zekere afstand van de bedrijfsgebouwen tot andere nietagrarische&#13;
activiteiten, ten einde gevaar en stankoverlast te voorkomen. De bestemming&#13;
'Woondoeleinden' is tot op een afstand van 25 è 30 meter tot het hierbedoelde&#13;
tuindersbedrijf geprojecteerd. Dientengevolge zal overlast voor de bewoners van de&#13;
onderwerpelijke woningen zijn te duchten. Het staat evenwel vast, dat bij handhaving&#13;
van de bedrijfsmogelijkheden niet zodanige voorzieningen zullen kunnen worden&#13;
getroffen, dat deze overlast tot een aanvaardbaar niveau kan worden beperkt.&#13;
Daarom moet in dit geval, aldus de Kroon, worden geoordeeld dat de hierbedoelde&#13;
afstand van de woonbebouwing tot het bedrijf te gering is om geen onaanvaardbare&#13;
hinder te ondervinden. Voorts neemt de Kroon in aanmerking dat een overschakeling&#13;
van de bedrijfsvoering niet te verwachten is en dat een verplaatsing van het bedrijf&#13;
in de toekomst niet is uitgesloten, doch dat thans geen zekerheid bestaat omtrent&#13;
aankoop van het bedrijf door het gemeentebestuur. Onder deze omstandigheden&#13;
moet het uit een oogpunt van goede ruimtelijke ordening onjuist worden&#13;
geacht, dat het plan voorziet in woningen op zo korte afstand tot het bedrijf. De&#13;
Kroon neemt aan dat een afstand van ongeveer 100 meter tussen het bestaande kassencomplex&#13;
en de woonbebouwing in dit geval voldoende is om overlast voor de bewoners&#13;
te voorkomen. Om die reden behoort de op een kortere afstand tot het bedrijf&#13;
geprojecteerde woonbestemming niet te worden gehandhaafd en moet de&#13;
bestemming van de desbetreffende gronden nader worden bezien, zo concludeert de&#13;
Kroon. Opmerkelijk is dat de Kroon, ondanks een dergelijke ingrijpende beperking&#13;
van de plancapaciteit, geen aandacht besteedt aan de gevolgen voor de economische&#13;
uitvoerbaarheid van het plan.&#13;
Ook de bouw van een enkele burgerwoning wordt door de Kroon mede beoordeeld&#13;
in het licht van de relatie tot aanwezige agrarische bedrijven. In KB 1 oktober&#13;
1980, nr. 38, Valburg, achtte de Kroon de bouw van een burgerwoning dichtbij een&#13;
agrarisch bedrijf niet aanvaardbaar wegens de bezwaren aan zulk een bouw verbonden&#13;
met milieuhygiënisch oogpunt. In KB 3 november 1980, nr. 87, Den Ham, bevindt&#13;
zich direct ten westen van appellants perceel een bestaand agrarisch bedrijf.&#13;
Het moet niet denkbeeldig worden geacht dat door bebouwing op appellants perceel,&#13;
dit agrarisch bedrijf in zijn ontwikkeling zal worden belemmerd, aldus de&#13;
Kroon.&#13;
Ten slotte zij in dit verband gewezen op KB 3 juni 1981, nr. 36, Gemert, alwaar&#13;
drie appellanten bezwaar hadden tegen het onderwerpelijke plan, omdat zij vrezen&#13;
dat de vestiging van een kampeercentrum op zo korte afstand van hun agrarische bedrijven&#13;
zal leiden tot conflictsituaties.&#13;
Ten aanzien van twee appellanten concludeert de Kroon dat deze afstand uit het&#13;
oogpunt van bedrijfsexploitatie respectievelijk gelet op de omvang van het bedrijf,&#13;
de ligging van de gronden en de mogelijkheid tot bedrijfsvergroting voldoende moet&#13;
worden geacht. Derde appellant exploiteert een legkippenbedrijf welke stankoverlast&#13;
teweeg brengt. Er dient dan ook, aldus de Kroon, uit een oogpunt van goede ruimtelijke ordening, een geruime afstand te bestaan tussen een veredelingsbedrijf&#13;
met een omvang als het bedrijf van deze appellant en recreatieve voorzieningen&#13;
als waarin het plan voorziet. De afstand tussen de legkippenloods en de recreatieve&#13;
woningen zou tenminste 275 meter moeten bedragen, zodat het plangedeelte&#13;
met de bestemming 'Kampeercentrum, zomerhuisjes' niet kan worden aanvaard.&#13;
f. Begrip agrarisch bedrijf en dergelijke&#13;
Meermalen bracht de Kroon - veelal ambtshalve - naar voren dat duidelijke en&#13;
hanteerbare begripsomschrijvingen van agrarisch bedrijf en dergelijke noodzakelijk&#13;
zijn. Komen in een bestemmingsplan begrippen als 'reëel agrarisch bedrijf', 'agrarisch&#13;
productiebedrijf', 'bijzonder agrarisch bedrijf' voor, dan kan een omschrijving&#13;
niet worden gemist (KB 20 november 1980, nr. 24, Oostdongeradeel; KB 8 januari&#13;
1981, nr. 49, Castricum; KB 2 februari 1981, nr. 10, Dodewaard en KB 3 juni&#13;
1981, nr. 37, Echtveld). Een onvoldoende duidelijke begripsomschrijving-leidt eveneens&#13;
tot bezwaren bij de Kroon. Zo is het verschil tussen een varkenshouderij en een&#13;
intensieve veehouderij (KB 19 december 1980, nr. 16, Hengelo (O)) en een agrarisch&#13;
bedrijf en een dierveredelingsbedrijf (KB 4 mei 1981, nr. 15, Heenvliet, thans Bernisse&#13;
en Brielle) niet voldoende duidelijk aangegeven.&#13;
Onjuist acht de Kroon om bij omschrijving van het begrip agrarisch bedrijf onder&#13;
meer de zinsnede te hanteren 'dat functioneel aan een bepaalde plaats is gebonden'&#13;
dan wel 'dat functioneel aan een bepaalde plaats is gebonden' dan wel 'dat functioneel&#13;
aan een bepaalde plaats en/of aan de bewerking van cultuurgrond is&#13;
gebonden'. Een dergelijke omschrijving vormt een beletsel voor de uitoefening van&#13;
iedere niet-grondgebonden bedrijfsvoering - hoe gering ook - als onderdeel van&#13;
een bestaand agrarisch bedrijf. Deze beperking moet te stringent worden geacht (KB&#13;
13 oktober 1980, nrs. 32 en 33, Vries en KB 5 februari 1981, nr. 30, Smallingerland).&#13;
In de voorschriften van het bestemmingsplan Buitengebied van de gemeente&#13;
Vleuten-De Meern is onder meer bepaald, dat onder een agrarisch bedrijf mede&#13;
wordt verstaan het veredelingsbedrijf, voor zover dit een ondergeschikt onderdeel is&#13;
van het agrarisch bedrijf. De Kroon merkt daarover op dat het uitsluiten van iedere&#13;
niet-grondgebonden productierichting, hoe gering ook, als onderdeel van een&#13;
bestaand bedrijf, naar haar oordeel een te ver voerende beperking vormt. Zij is&#13;
evenwel met gedeputeerde staten van oordeel, dat niet voldoende duidelijk is aangegeven,&#13;
wanneer een veredelingsbedrijf wel of niet als een ondergeschikt onderdeel&#13;
van een agrarisch bedrijf is aan te merken. Overigens moet naar oordeel van de&#13;
Kroon aan de begripsomschrijving in haar geheel goedkeuring worden onthouden,&#13;
daar de opsomming van de bedrijven in het betreffende voorschrift, aangegeven&#13;
door het woord 'als', zonder dat een algemene omschrijving van de bedrijfsvorm is&#13;
gegeven te vaag is en daardoor onverenigbaar is met de te dezen stellen eisen van&#13;
rechtszekerheid (KB 26 mei 1981, nr. 34).&#13;
In de bepaling van het begrip agrarische bedrijfswoning was het criterium 'als bedrijfshoofd&#13;
duurzaam werkzaam' opgenomen, in de bepalingen ten aanzien van de toetsing van bouwplannen waren criteria 'bedrijfshoofd zijn, waarvan vermoed&#13;
wordt dat hij in het betrokken bedrijf bij wijze van hoofdberoep niet duurzaam een&#13;
volledige of nagenoeg volledige dagtaak vindt' en 'het bedreigd worden van een&#13;
doelmatige voortzetting van het bedrijf' opgenomen. De Kroon achtte deze criteria&#13;
zonder nadere regeling onvoldoende duidelijk en objectief (KB 29 mei 1981, nr. 17,&#13;
Haastrecht). Bij vergelijking met de in het vorig overzicht genoemde uitspraken,&#13;
valt op dat de Kroon bedoelde criteria niet meer principieel afwijst (evenmin als in&#13;
het vorig overzicht genoemd KB 26 juli 1980, nr. 52, Lekkerkerk). Wellicht biedt&#13;
deze versoepeling van het standpunt van de Kroon wat meer mogelijkheden op het&#13;
moeilijke terrein van de begripsomschrijvingen.&#13;
g. Standaardbedrijfseenheden (SBE)&#13;
Slechts in enkele gevallen was het voor de Kroon noodzakelijk de bebouwingsregeling&#13;
te wraken, waarbij als toetsingsnorm onder meer de bedrijfsomvang naar&#13;
mate van het aantal toegekende standaardbedrijfseenheden gehanteerd wordt. De&#13;
motivering van de Kroon behoort tot de standaardoverwegingen en levert geen nieuwe&#13;
gezichtspunten op.&#13;
h. Bouw van bedrijfswoningen&#13;
Appellant had bezwaar tegen de bepaling dat op gronden met de bestemming 'Agrarisch&#13;
Bouwperceel' de bedrijfswoning slechts mag worden gebouwd gelijktijdig met&#13;
of na het tot stand komen van de bedrijfsgebouwen. De Kroon is evenwel van oordeel&#13;
dat een dergelijke bepaling, in verband met de druk waaraan het onderwerpelijke&#13;
gebied als aantrekkelijk woongebied bloot staat, aanvaardbaar is te achten (KB&#13;
14 juli 1981, nr. 11, Driebergen-Rijsenburg). Een dergelijke bepaling moet niet opgevat&#13;
worden als een apart beding voor het verlenen van een bouwvergunning (KB&#13;
1 december 1980, nr. 42, Kollumerland). Een gelijktijdige aanvang van de bouw van&#13;
de bedrijfswoning en de bedrijfsgebouwen behoeft niet bezwaarlijk te zijn (KB&#13;
20 november 1980, nr. 21, Giessenburg).&#13;
Voorschriften inzake de hoogte en andere afmetingen van de toegelaten bedrijfswoning&#13;
kunnen niet worden gemist (KB 8 november 1980, nr. 93, Ter Aar). In de&#13;
voorschriften is ten onrechte niet de maximumomvang van de daar bedoelde bedrijfswoningen&#13;
aangegeven, noch is anderszins daarin voorzien (KB Giessenburg).&#13;
Met betrekking tot het bezwaar van appellant tegen het vaststellen van een maximuminhoud&#13;
van de bedrijfswoning op 400 m3, merkt de Kroon op, dat een dergelijke&#13;
beperking op zichzelf in samenhang met een maximum goot- of nokhoogte niet&#13;
kan worden gemist. De onderwerpelijke inhoud van 400 m3 kan echter in sommige&#13;
gevallen te beperkt zijn. Nu de noodzaak van het stellen van een maximum van tot&#13;
deze inhoudsmaat niet is gebleken, is een maximale inhoud van agrarische bedrijfswoningen&#13;
van 600 m3 aanvaardbaar (KB Driebergen-Rijsenburg).&#13;
Gelet op het open karakter van het landschap, met in hoofdzaak weilanden, acht de Kroon de toelaatbare goothoogte van 6 meter voor agrarische bedrijfswoningen&#13;
en bedrijfsgebouwen, verhoogd na vrijstelling tot respectievelijk 9 meter en 10 meter&#13;
aanvaardbaar (KB 1981, nr. 15, Heenvliet, thans Bernisse en Brielle). In KB&#13;
21 augustus 1981, nr. 24, Berkel-Enschot, achtte de Kroon een goothoogte van ten&#13;
hoogste 4,5 meter en een mogelijkheid voor burgemeester en wethouders om hiervan&#13;
vrijstelling te verlenen tot 6,5 meter voor de gebouwen op de gronden, bestemd voor&#13;
'Agrarische doeleinden B, C en D' (bestemmingen waarbinnen de agrarische belangen&#13;
overwegen) aanvaardbaar.&#13;
De in de voorschriften neergelegde bevoegdheid van burgemeester en wethouders&#13;
tot het verlenen van vrijstelling, indien voor een doelmatige bedrijfsvoering een&#13;
tweede agrarische bedrijfswoning noodzakelijk is, is onvoldoende gebonden aan objectieve&#13;
regelen, gelijk in artikel 15, eerste lid der Wet op de Ruimtelijke Ordening&#13;
bedoeld (KB 1 oktober 1980, nr. 38, Valburg).&#13;
i. Bouwvoorschriften in relatie tot de welstandsbepaling in de bouwverordening&#13;
In deze overzichtsperiode heeft de Kroon meerdere malen ambtshalve bedenkingen&#13;
geuit tegen gedeelten van de bij voorliggende bestemmingsplannen behorende voorschriften&#13;
op grond van de overweging dat bepalingen betreffende de vormgeving&#13;
van en de materiaalkeuze voor gebouwen en andere bouwwerken welstandsbepalingen&#13;
behelzen, welke in het algemeen in de voorschriften van een bestemmingsplan&#13;
niet thuishoren. De Kroon heeft op dezelfde gronden bezwaren tegen het hanteren&#13;
van begrippen als 'architectonische vormgeving', 'architectonische eenheid' en 'architectonische&#13;
waarden'.&#13;
j. Bebouwingsvoorschriften agrarische hulpgebouwen en silo's&#13;
1. Een aantal uitspraken bevat overwegingen inzake de bouwvoorschriften voor&#13;
(kleinere) bedrijfsgebouwen buiten de toegekende bouwpercelen naar aanleiding&#13;
van daartegen aangevoerde bezwaren. De Kroon komt hier tot concrete richtlijnen&#13;
voor de verschillende in het buitengebied voorkomende gebieden. In gebieden waar&#13;
de agrarische productie primair staat, acht de Kroon de bouw van hulpgebouwen&#13;
buiten de bouwpercelen tot 100 m2 in het algemeen aanvaardbaar. Daarnaast kunnen&#13;
zich, met name bij grote bedrijven en een verspreide ligging van de gronden,&#13;
omstandigheden voordoen, dat er ten behoeve van een melkstal behoefte bestaat&#13;
aan een groter totaaloppervlak dan 100 m2. Hiertegen bestaat geen bezwaar, indien&#13;
de oppervlakte van de melkstal wordt beperkt tot maximaal 100 m2 en de oprichting&#13;
van gebouwen wordt gebonden aan een vrijstelling van burgemeester en wethouders,&#13;
na advies van een agrarisch deskundige (KB 29 mei 1981, nr. 11, Leersum).&#13;
Het is niet gewenst om in agrarische gebieden, welke in het landschappelijk en natuurwetenschappelijk&#13;
opzicht mede van belang zijn en waar nog weinig bebouwing&#13;
buiten de bouwpercelen aanwezig is, zonder meer dezelfde bebouwing - per bedrijf&#13;
twee gebouwtjes van 50 m2 en een doelmatige melkstal - toe te staan als in de overige agrarische gebieden, welke in landschappelijk opzicht minder waardevol&#13;
zijn, aldus de Kroon in nagenoeg gelijkluidende bewoordingen in twee gevallen.&#13;
In KB 15 oktober 1980, nr. 15, Wijk bij Duurstede overwoog zij dat bovendien in&#13;
deze gebieden geen behoefte bestaat aan een zo ruime bouwmogelijkheid en ondersteunde&#13;
zij de door gedeputeerde staten in hun besluit aangegeven regeling: in de&#13;
voorschriften kan een zodanige bepaling worden opgenomen, dat van de maximum&#13;
toegestane oppervlakte van 50 m2 voor één gebouwtje vrijstelling tot 100 m2 mogelijk&#13;
is.&#13;
In KB 26 mei 1981, nr. 34, Vleuten-De Meern, achtte de Kroon de bouw van één&#13;
gebouwtje van 50 m2 in dit gebied aanvaardbaar, terwijl de bouw van een tweede gebouwtje&#13;
met die oppervlakte, alsmede van een melkstal, slechts mogelijk dient te&#13;
zijn door middel van een vrijstelling van burgemeester en wethouders, waarbij ten&#13;
aanzien van de bouw van een melkstal vooraf advies van een deskundige instantie&#13;
dient te worden ingewonnen en een verklaring van geen bezwaar dient te worden afgegeven&#13;
door gedeputeerde staten. Tevens kan een regeling inzake de hoogte en afmetingen&#13;
van een melkstal niet worden gemist.&#13;
In twee daaropvolgende gevallen sprak de Kroon met betrekking tot agrarische&#13;
gebieden met landschappelijke en natuurwetenschappelijke waarde slechts van de&#13;
bouw van melkstallen. Voor deze gebieden behoeft niet bij voorbaat uitgesloten te&#13;
worden, dat burgemeester en wethouders bij gebleken noodzaak de bevoegdheid&#13;
hebben vrijstelling te verlenen van het bouwverbod ten behoeve van de oprichting&#13;
van melkstallen tot een oppervlakte van maximaal 100 m2, mits van tevoren het advies&#13;
van een agrarisch deskundige wordt ingewonnen en door gedeputeerde staten&#13;
een verklaring van geen bezwaar is afgegeven (KB 29 mei 1981, nr. 11, Leersum). Bij&#13;
aanwezigheid van vergelijkbare procedure-eisen voor het verlenen van vrijstelling&#13;
kwam de Kroon in KB 14 juli 1981, nr. 21, Driebergen-Rijsenburg tot het nagenoeg&#13;
gelijkluidende oordeel dat de bouw van een melkstal van 100 m2 met een goothoogte&#13;
van 3 meter, of eventueel twee melkstallen met een gezamenlijke oppervlakte van&#13;
100 m2 mogelijk moet zijn.&#13;
In vier gelijksoortige omstandigheden kwam de Kroon driemaal tot een andere&#13;
opstelling....&#13;
Ten slotte zij vermeld de overweging van de Kroon dat met de appellante kan worden&#13;
geoordeeld, dat de goothoogte van melkveestallen, veldschuren, schuilgelegenheden&#13;
en dergelijke, zoals toegelaten op de gronden bestemd voor 'Landschappelijk&#13;
waardevol agrarisch gebied' respectievelijk 'Agrarische doeleinden A', beperkt&#13;
dient te blijven tot ten hoogste 3 meter (KB 21 augustus 1981, nr. 24, Berkel-&#13;
Enschot).&#13;
2. Ook in deze overzichtsperiode was blijkens meerdere uitspraken de toelaatbare&#13;
maximumhoogte van silo's en dergelijke, in het geding. De Kroon pleegt te beoordelen&#13;
in hoeverre de landschappelijke kwaliteiten van het plangebied aanleiding geven&#13;
de hoogte van silo's te beperken in weerwil van de daaraan voor de agrarische&#13;
bedrijven verbonden bezwaren. Soms geeft de Kroon expliciet aan welke factoren&#13;
een rol spelen in verband met het agrarisch belang: een voedersilo met een hoogte&#13;
van 9 meter met een kleinere doorsnede dan welke doorgaans gebruikt wordt voor silo's met een hoogte van 8 meter zijn gunstiger voor het behoud van de kwaliteit&#13;
van het veevoer (KB 1 oktober 1980, nr. 40, Stramproy); de hoogte van torensilo's&#13;
kan om uitsluitend technische en economische redenen volgens de jongste inzichten&#13;
gesteld worden op maximaal 25 meter (KB 4 mei 1981, nr. 15, Heenvliet, thans Bernisse&#13;
en Brielle); uit een oogpunt van bouwkosten en opslagcapaciteit kunnen voordelen&#13;
zijn verbonden aan de bouw van silo's van meer dan 20 meter hoogte (KB&#13;
25 maart 1981, nr. 39, Abbenbroek, thans Bernisse). Een maximumhoogte van 18&#13;
meter kan voor een zogenaamde ruwvoedersilo niet doelmatig worden geacht en deze&#13;
hoogte dient ten minste 23 a 25 meter te bedragen. Het economische nut van een&#13;
torensilo met een hoogte van meer dan 25 meter moet, gezien de onevenredige hoge&#13;
kosten van een dergelijke silo, worden betwijfeld (KB 21 augustus 1981, nr. 24,&#13;
Berkel-Enschot).&#13;
In gebieden met primair een agrarische functie welke daarnaast geen bijzondere of&#13;
slechts geringe landschappelijke kwaliteiten bezitten, kan naar oordeel van de&#13;
Kroon met een vrijstelling van burgemeester en wethouders, na advies van zowel een&#13;
nader te noemen agrarische deskundige als een deskundige op landschappelijk gebied,&#13;
een bouwhoogte van 25 meter worden toegestaan (KB 2 februari 1981, nr. 10,&#13;
Dodewaard; KB 25 maart 1981, nr. 39, Abbenbroek, thans Bernisse en KB 4 mei&#13;
1981, nr. 15, Heenvliet, thans Bernisse en Brielle). In genoemd KB Berkel-Enschot&#13;
overwoog de Kroon dat een procedure tot wijziging van het plan door burgemeester&#13;
en wethouders, teneinde de bouw van een silo met een grotere hoogte dan 18 meter&#13;
mogelijk te maken in plangedeelten welke uit landschappelijk oogpunt minder waardevol&#13;
zijn, voldoende waarborgen biedt.&#13;
Daarentegen acht de Kroon in enkele gevallen het oprichten van silo's tot een&#13;
hoogte van 10 meter, na verleende vrijstelling 15 meter, in gebieden waar mede landschappelijke&#13;
en natuurwetenschappelijke belangen in het geding zijn, aanvaardbaar&#13;
(KB 15 oktober 1980, nr. 15, Wijk bij Duurstede; KB 19 december 1980, nr. 16,&#13;
Hengelo (O) en KB 26 mei 1981, nr. 34, Vleuten-De Meern).&#13;
k. Agrarische hulp- en nevenbedrijven&#13;
In twee gevallen was de vraag in het geding langs welke weg de vestiging van agrarische&#13;
hulp- en nevenbedrijven mogelijk gemaakt zou moeten worden. Het verdient naar&#13;
oordeel van de Kroon de voorkeur, dat agrarische hulpbedrijven (loonbedrijven),&#13;
welke in overwegende mate ten dienste staan van de agrarische exploitatie in de omgeving&#13;
van het agrarisch gebied, binnen het bereik van agrarische bedrijven zijn gelegen.&#13;
Bovendien kan tegen vestiging van deze bedrijven op een industrieterrein of in&#13;
de bebouwde kom, onder meer wegens de belemmeringen en de hinder voor het nietagrarisch&#13;
verkeer, bezwaar bestaan. Het ligt voorts in de verwachting dat in de toekomst&#13;
steeds meer van loonbedrijven gebruik zal worden gemaakt. Derhalve moet een&#13;
vrijstellingsbevoegdheid van burgemeester en wethouders voor de vestiging van deze&#13;
bedrijven in het agrarisch gebied onder de voorwaarde dat vooraf van gedeputeerde&#13;
staten een verklaring van geen bezwaar is ontvangen, aanvaardbaar worden geacht. Agrarische nevenbedrijven, opslagbedrijven en uitstallingsbedrijven, inrichtingen&#13;
van agrarisch belang en semi-agrarische bedrijven kunnen, in verband met het landschap&#13;
en het milieu en de toegankelijkheid van het landelijk gebied, opgericht worden&#13;
door expliciete regeling bij het plan, eventueel door middel van een wijzigingsbevoegdheid&#13;
ex artikel 11 van de Wet op de Ruimtelijke Ordening (KB 25 maart&#13;
1981, nr. 39, Abberbroek, thans Bernisse en KB 4 mei 1981, nr. 15, Heenvliet, thans&#13;
Bernisse en Brielle). Vergelijk KB 16 maart 1981, nr. 45, Denekamp, alwaar de&#13;
Kroon tegen de vestiging van agrarische loonbedrijven in dit geval — op een bouwperceel&#13;
in het agrarisch gebied - geen overwegende bezwaren koestert. Zulks geldt&#13;
niet met betrekking tot de vestiging van een aannemingsbedrijf van cultuurtechnische&#13;
werken.&#13;
I. Niet-agrarisch gebruik van agrarische opstellen (verbouw)&#13;
In twee gevallen bevatte het bestemmingsplan het voorschrift dat geen vrijstelling&#13;
mag worden verleend voor de verbouw van agrarische bebouwing tot burgerwoning,&#13;
indien het betreft een boerderij die ongeschikt is ter bewoning en waarvan de gebreken&#13;
niet door het treffen van objectief lonende voorzieningen kunnen worden weggenomen.&#13;
Ambtshalve oordeelde de Kroon dat dit voorschrift onjuiste toetsingsnormen bevat&#13;
(KB 5 september 1980, nr. 46, Wisch en KB 1 oktober 1980, nr 38, Valburg). Ter&#13;
motivering zou de Kroon hier aan hebben kunnen toevoegen - quod non -, dat&#13;
deze toetsingsnormen in meer uitgebreide zin hun regeling vinden in artikel 25 e.v.&#13;
van de Woningwet.&#13;
De bepaling dat voor de verbouw van een boerderij tot eengezinshuis is vereist dat&#13;
de boerderij redelijkerwijs niet economisch exploitabel moet worden geacht, bevat&#13;
een willekeurig criterium en een voldoende objectieve regel zoals in artikel 15, eerste&#13;
lid, van de Wet op de Ruimtelijke Ordening bedoeld (KB 23 maart 1981, nr. 20,&#13;
Epe).&#13;
De bepaling dat er bij verbouw van agrarische opstallen tot burgerwoning geen&#13;
woningsplitsing mag plaatsvinden, hoort in een bestemmingsplan niet thuis, aldus&#13;
de Kroon ambtshalve in KB 8 november 1980, nr. 84, Oost-, West- en Middelbeers&#13;
en KB 19 december 1980, nr. 18, Helden (en eerder reeds in KB 19 juli 1980, nr. 33,&#13;
Hooge en Lage Mierde). De Kroon motiveert haar standpunt niet. In de provincie&#13;
Noord-Brabant wordt een dergelijke bepaling juist om planologische redenen (tegengaan&#13;
van onnodige burgerbewoning in het buitengebied) voorgestaan door gedeputeerde&#13;
staten.&#13;
Ten slotte zij vermeld KB 29 mei 1981, nr. 11, Leersum. Appellant wilde de in het&#13;
plan opgenomen vrijstellingsregeling uitgebreid zien met een mogelijkheid tot ander&#13;
gebruik van agrarische woningen en bedrijfsgebouwen, indien deze door enige vorm&#13;
van bedrijfsbeëindiging niet meer binnen een agrarisch bedrijf gebruikt worden. De&#13;
Kroon overwoog dat voor evengenoemde uitbreiding geen reden is, aangezien deze&#13;
algemene vrijstellingsregeling (de zogenaamde tovervrijstelling), die ook van toepassing&#13;
is op agrarische gebouwen, voldoende geacht moet worden. Deze zienswijze&#13;
van de Kroon komt mij onjuist voor. Mij dunkt dat in gevallen als deze, waarbij het gebruik wezenlijk verandert, ook zonder dat daarvoor uitwendige verbouwing nodig&#13;
is, toepassing van de wijzigingsbevoegdheid meer voor de hand ligt. Toepassing van&#13;
de vrijstellingsbevoegdheid om verbouw en/of ander gebruik van de opstallen mogelijk&#13;
te maken biedt voor de in het geding zijnde agrarische en soms ook landschappelijke&#13;
belangen te weinig waarborgen.&#13;
m. Niet-agrarisch gebruik van gronden en opstallen. Overgangsrecht&#13;
In een aantal gevallen kwam de Kroon voor de vraag te staan wanneer het aanvaardbaar&#13;
is niet-agrarisch gebruik van gronden en opstallen onder het overgangsrecht te&#13;
brengen. Soms was daarbij de verhouding tussen overgangsrecht en uitvoerbaarheid&#13;
van het plan in het geding. Zo was blijkens KB 1 oktober 1980, nr. 42, Kollumerland,&#13;
een groot gedeelte van de niet-agrarische bedrijfsbebouwing onder het&#13;
overgangsrecht gebracht. Dit is echter alleen aanvaardbaar, indien een redelijke mate&#13;
van zekerheid bestaat, dat de gelegde bestemmingen binnen de planperiode zullen&#13;
worden gerealiseerd. Voorts moet aan de gemeenteraad worden toegegeven dat niet&#13;
valt in te zien dat het onderwerpelijke plan een onaanvaardbare vorm van agrarische&#13;
sanering inhoudt. In KB 9 juni 1981, nr. 13, Heeswijk-Dinther, overwoog de Kroon&#13;
dat, gelet op het legale karakter van het huidige gebruik van de betreffende gronden&#13;
als standplaats voor caravans en de omstandigheid, dat het gemeentebestuur niet het&#13;
voornemen heeft tot onteigening van die gronden ter verwezenlijking van de gegeven&#13;
bestemming over te gaan en thans geen actief aankoopbeleid voert, onvoldoende&#13;
aanleiding bestaat om de mogelijkheid tot het voortzetten van het gebruik van de&#13;
grond als standplaats voor caravans in tijd te beperken.&#13;
Ook de lange duur van het niet-agrarisch gebruik speelt in de afweging bij de&#13;
Kroon een rol. In een geval ging het om een terrein met een agrarische bestemming,&#13;
dat evenwel reeds meer dan 40 jaar ten behoeve van detailhandel wordt gebruikt.&#13;
Deze activiteiten zouden in beginsel verboden zijn ten gevolge van een herzieningsplan.&#13;
Naar oordeel van de Kroon moet het in dit geval onjuist worden geacht, dat&#13;
het voortbestaan van de bestaande bedrijven van deze appellanten ter plaatse slechts&#13;
mogelijk zal zijn op grond van overgangsrecht (KB 20 oktober 1980, nr. 35, Waddinxveen).&#13;
Tot een gelijk standpunt kwam de Kroon in KB 8 november 1980, nr. 87,&#13;
Den Ham. Het komt de Kroon aanvaardbaar voor, dat het gemeentebestuur op het&#13;
beleid om in het algemeen in het buitengebied bebouwing te weren, die daar niet&#13;
thuis hoort, een uitzondering maakt door aan reeds geruime tijd in dit gebied gevestigde&#13;
bedrijven, wier aanwezigheid uit een oogpunt van milieuhygiëne niet op&#13;
overwegende bezwaren stuit, reële uitbreidingsmogelijkheden te geven.&#13;
n. Vernieuwing, verandering of vergroting van woningen en dergelijke, vallend&#13;
onder het overgangsrecht&#13;
Het toelaten van vergroting van gebouwen en andere bouwwerken die afwijken van&#13;
het plan en/of de daarbij behorende voorschriften tot maximaal 10% behoeft naar oordeel van de Kroon niet in alle gevallen onaanvaardbaar te zijn. Evenwel voor de&#13;
gebieden met de bestemmingen 'Natuurgebied', 'Natuurmonument' en 'Gebied van&#13;
landschappelijke en cultuurhistorische waarde' dient een zodanige vergroting, gelet&#13;
op de conserverende bestemming, waarin veelal geen bebouwing past, door middel&#13;
van een vrijstellingsregeling na voorafgaande verklaring van geen bezwaar van gedeputeerde&#13;
staten en onder advies van een deskundige instantie geregeld te worden.&#13;
Voorts bestaat onvoldoende aanleiding voor een beperking van de vergrotingsmogelijkheid&#13;
met 10% voor gebouwen met een inhoud van maximaal 300 m3 (KB&#13;
1980, nr. 42, Kollumerland).&#13;
In KB 26 mei 1981, nr. 34, Vleuten-De Meern was de Kroon van oordeel dat geen&#13;
bezwaar bestaat tegen een beperkte uitbreidingsmogelijkheid van bestaande woningen,&#13;
opdat deze aan gewijzigde omstandigheden kunnen worden aangepast. Naar&#13;
haar oordeel kan met een uitbreidingsmogelijkheid tot maximaal 15% worden&#13;
volstaan, daar deze maat voldoende beantwoordt aan de uit een oogpunt van huisvesting&#13;
te stellen eisen.&#13;
Het is echter niet juist dat bebouwingsmogelijkneden voor bijgebouwen worden&#13;
gegeven, waarvan de grootte afhankelijk is van de omvang van de totale eigendom.&#13;
Deze grootte dient te worden afgestemd op de functie, die een hoofdgebouw - in&#13;
casu bewoning -heeft. Voorts overwoog de Kroon het volgende. Hoewel het op&#13;
zichzelf niet bezwaarlijk is, dat voor bestaande agrarische bedrijven die kleiner van&#13;
omvang zijn, enige bebouwingsmogelijkheden worden gegeven, moet niettemin&#13;
voorkomen worden dat door het toestaan van nieuwbouw nieuwe agrarische bedrijven&#13;
ontstaan, die een te kleine omvang hebben. Bovendien kan het toestaan van bijgebouwen&#13;
die niet nodig zijn voor de woonfunctie, ertoe bijdragen dat het agrarische&#13;
gebied steeds meer wordt aangetast door allerlei bouwsels.&#13;
o. Onderzoek ter voorbereiding van het bestemmingsplan&#13;
Zoals bekend stelt artikel 7 van het Besluit op de Ruimtelijke Ordening eisen aan het&#13;
onderzoek dat aan het bestemmingsplan en de daarbij behorende bestemmingen en&#13;
voorschriften ten grondslag behoort te liggen.&#13;
Enkele malen is als bezwaar tegen een bestemmingsplan aangevoerd dat aan het&#13;
plan, en dan wel met name voor wat betreft de toekomstige ontwikkeling van landen&#13;
tuinbouw, onvoldoende onderzoek ten grondslag ligt.&#13;
In KB 15 oktober 1980, nr. 15, Wijk bij Duurstede, is de Kroon uit de stukken gebleken,&#13;
dat door het gemeentebestuur in samenwerking met een commissie van agrarische&#13;
vertrouwensmensen en het Directoraat-Generaal voor de Landinrichting een&#13;
inventarisatie is gemaakt van de bestaande situatie en van de mogelijke en wenselijke&#13;
ontwikkeling van de agrarische bedrijven, waarbij in het bijzonder is gelet op de&#13;
ontwikkeling van de beroepsbevolking en de werkgelegenheid in de agrarische sector.&#13;
Voorts is een onderzoek ingesteld naar de agrarische gebieden die mede van belang&#13;
zijn in landschappelijk en natuurwetenschappelijk opzicht. Gelet op het voorgaande&#13;
beantwoordt het onderzoek naar oordeel van de Kroon in voldoende mate&#13;
aan de wettelijke gestelde eisen. Tot eenzelfde oordeel kwam de Kroon in KB 26 mei 1981, nr. 34, Vleuten-De&#13;
Meern. Uit de stukken bleek, dat met betrekking tot het voorliggende plan door de&#13;
gemeente in samenwerking met een commissie gevormd uit vertegenwoordigers van&#13;
de georganiseerde land- en tuinbouw, een inventarisatie is gemaakt van de bestaande&#13;
situatie en van de mogelijke en wenselijke ontwikkeling van de agrarische bedrijven,&#13;
waarbij in het bijzonder is gelet op de uitbreidingsmogelijkheden voor de buiten het&#13;
voor kassenbouw aangewezen gebied gevestigde tuinbouwbedrijven. Voorts heeft&#13;
een onderzoek plaatsgevonden naar de aanwezige bedrijfsterreinen ten behoeve van&#13;
niet-agrarische bedrijven, waarbij mede is gelet op de kwetsbaarheid van nabijgelegen&#13;
woongebieden en het aangrenzende landschap. Verder is bij de voorbereiding&#13;
van het onderwerpelijke bestemmingsplan gebruik gemaakt van een in 1970 ingesteld&#13;
onderzoek inzake de sociaal-economische en stedebouwkundige ontwikkeling&#13;
van de gemeente.&#13;
In KB 6 juli 1981, nr. 30, Muntendam, is in het geding een plangebied waarvan&#13;
uitsluitend de natuurwetenschappelijke en landschappelijke waarden aandacht hebben&#13;
gekregen. Na toetsing van de aan de betreffende gronden gegeven bestemming&#13;
'Natuurgebied', overweegt de Kroon dat bij een blijvend primair agrarisch gebruik&#13;
van deze gronden, zoals op grond van de gegevens te verwachten valt, een normale&#13;
bedrijfsontwikkeling in verband met de belangen van de rechthebbenden niet zonder&#13;
noodzaak dient te worden belemmerd. De voorschriften van dit plan beperken een&#13;
normale agrarische bedrijfsvoering te zeer in verhouding tot de noodzaak aantasting&#13;
van de landschappelijke en natuurwetenschappelijke waarden te voorkomen. Onder&#13;
deze omstandigheden had aan dit plan een onderzoek betreffende de agrarische ontwikkelingen&#13;
in dit gebied niet achterwege behoren te blijven. Zie over deze uitspraak&#13;
verder onder Bestemming met beperkt agrarisch gebruik.&#13;
Uit laatstgenoemde uitspraak blijkt dat de Kroon de vraag of voldoende onderzoek&#13;
aan het bestemmingsplan ten grondslag ligt, terecht beoordeelt in nauwe samenhang&#13;
met de inhoud van het plan zelf.&#13;
Ten slotte zij gewezen op KB 29 mei 1981, nr. 11, Leersum. Appellant uitte het bezwaar&#13;
dat, voor wat betreft de landbouw, met name ten aanzien van de in de toelichting&#13;
genoemde mestoverschotten een onderzoek ontbreekt. De Kroon merkt daarover&#13;
op dat, wat hiervan ook zij, een dergelijk onderzoek van een klein gebied als het&#13;
onderwerpelijke van weinig waarde moet worden geacht.&#13;
p. Verhouding streekplan en bestemmingsplan&#13;
Appellant had bezwaren tegen de omvang van het plangedeelte met de bestemming&#13;
'Gebied van landschappelijke of natuurwetenschappelijke waarde met agrarisch gebruik'.&#13;
Deze bestemming wijkt af van het overeenkomstige gedeelte van het streekplan,&#13;
omdat deze beperkingen oplegt aan de agrarische bedrijven. Dit bezwaar behoeft&#13;
op zichzelf niet te leiden tot onthouding van goedkeuring aan enig plandeel,&#13;
aangezien een streekplan niet bindend is voor bij een bestemmingsplan vast te stellen&#13;
bestemmingen, aldus de Kroon - in navolging van eerdere uitspraken - in KB&#13;
14 juli 1981, nr. 21, Driebergen-Rijsenburg. Overigens gaat de Kroon in sommige andere gevallen uit van een sterkere doorwerking van het streekplan door te overwegen&#13;
dat 'het een gemeentebestuur vrij staat om, behoudens wettelijke goedkeuring,&#13;
van het streekplan af te wijken, indien daarvoor goede redenen aanwezig zijn'.&#13;
q. Bestemming met beperkt agrarisch gebruik&#13;
Blijkens KB 29 mei 1981, nr. 15, Tholen, staan appellanten een beschermende bestemming&#13;
voor voor de binnen het plangebied gelegen karrevelden in verband met&#13;
de cultuurhistorische en natuurwetenschappelijke waarden daarvan. Deze gronden&#13;
zijn, aldus de Kroon, niet alleen cultuurhistorisch van belang te achten, maar hebben&#13;
ten gevolge van de gesteldheid van het terrein en het huidige extensieve gebruik&#13;
als grasland, ook ornithologische en botanische betekenis. Nu in dit geval de belangen&#13;
van landbouw en natuurbehoud naast elkaar voorkomen, bestaat de noodzaak&#13;
uit een oogpunt van ruimtelijke ordening daarmee in het plan rekening te houden en&#13;
ter zake van het agrarische gebruik zekere regelen en beperkingen te stellen. De&#13;
thans aan de karrevelden gegeven agrarische bestemming moet ontoereikend worden&#13;
geacht, om mede de niet-agrarische belangen van deze terreinen te waarborgen.&#13;
Deze niet-agrarische waarden kunnen in voldoende mate worden beschermd, indien&#13;
de bestaande hoogteverschillen, de waterhuishouding en het gebruik als grasland&#13;
niet worden gewijzigd. De voorkeur moet dan ook worden gegeven aan een agrarische&#13;
bestemming voor deze karrevelden, waarbij uitsluitend wordt uitgegaan van&#13;
het gebruik als grasland en van beperkingen in verband met de bijzondere waarde&#13;
van dit gebied.&#13;
Een tweetal andere binnen het plangebied gelegen gebieden, gezamenlijk meer&#13;
dan 650 ha beslaand en voor het merendeel als weiland in gebruik, heeft een ornithologische&#13;
betekenis welke voornamelijk gelegen is in de omstandigheid dat ganzen</content><legacyfootnotes/><footnotes><footnote/></footnotes><auteurs>Mr. A. Ch. Fortgens</auteurs><published>1982-02-01 00:00:00</published><modified>1982-02-01 00:00:00</modified><editiondate>1982-02-01</editiondate><htmlpath>https://denhollander.info/artikel/6456</htmlpath></article>
</articles></edition>
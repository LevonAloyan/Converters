<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1995</searchword><id>5023</id><udhid>UDH:TvAR/5023</udhid><titel>Kneppers / Zaboplant BV (TvAR 1995/4775)</titel><searchwords><searchword>TvAR 10/1995</searchword><searchword>TvAR 1995/4775</searchword><searchword>UDH:TvAR/5023</searchword></searchwords><attachments><attachment><name>1995_nr 10_Rechtspraak_4775.pdf</name><extention>pdf</extention><url>https://denhollander.info/download/4963/ci</url></attachment></attachments><inleiding>Pachtwet, art. 11&#13;
&#13;
Uit de tussen partijen gevoerde correspondentie volgt dat zij volledige overeenstemming hebben bereikt inzake het tussen hen aangegaan zijn van een pachtovereenkomst met betrekking tot de grond in geschil. Uit die correspondentie volgt alleen niet voor welke duur en met ingang van welke datum die pachtovereenkomst is gesloten, maar tussen partijen is daarover kennelijk geen geschil: voor zes jaar met ingang van 1 november 1991. Van dwang of (be)dreiging ten aanzien van appellant is geen sprake geweest; de eventuele dreiging van executie van een tussen partijen gewezen kortgedingvonnis had geen ongeoorloofd karakter en was bovendien een gevolg van de handelwijze van appellant zelf. Pachtovereenkomst terecht schriftelijk vastgelegd.</inleiding><content>Arrest in de zaak van:&#13;
Bernardus Wilhelmus Kneppers, wonende te 't Zand, gemeente Zijpe, appellant, procureur: mr. N.L.J.M. Rijssenbeek, tegen&#13;
de besloten vennootschap met beperkte aan-sprakelijkheid Zaboplant B.V., gevestigd te 't Zand, gemeente Zijpe, geïntimeerde, procu-reur: mr. B. Peek.&#13;
Het geding in eerste aanleg&#13;
De pachtkamer van het kantongerecht te Alk-maar heeft op 11 januari 1994 tussen partijen een vonnis gewezen, dat in fotokopie aan dit arrest is gehecht en naar de inhoud waarvan wordt verwezen.&#13;
Het geding in hoger beroep&#13;
Appellant - hierna ook te noemen: Kneppers - is bij exploit van 9 februari 1994, met ge-lijktijdige dagvaarding van geïntimeerde -hierna ook te noemen: Zaboplant - voor dit hof, in hoger beroep gekomen van genoemd vonnis, waarbij schriftelijk is vastgelegd tus-sen Kneppers als verpachter en Zaboplant als pachtster een pachtovereenkomst met betrek-king tot de percelen kadastraal bekend ge-meente Zijpe, sectie C, nrs. 762 ged. en 1105 ged., tezamen groot 2 ha, (welke gedeelten gelegen zijn direct aansluitend aan de 2 ha welke in erfpacht zijn uitgegeven), ingaande 1 november 1991 voor de duur van 6 jaar, tegen een pachtprijs van f 2700 per jaar. alles be-houdens de werking van artikel 9, lid 1, Pachtwet en de mogelijke toepassing van arti-kel 9, lid 2, Pachtwet.&#13;
Bij memorie van grieven zijn na te melden grieven aangevoerd, met conclusie, dat het hof het vonnis, waarvan beroep, zal vernieti-gen en, opnieuw rechtdoende, Zaboplant niet-ontvankelijk in haar vorderingen zal verklaren dan wel haar vorderingen zal ontzeggen en Zaboplant zal veroordelen in de proceskosten van beide instanties.&#13;
Bij memorie van antwoord is verweer ge-voerd met conclusie tot bekrachtiging van het vonnis, waarvan beroep, en veroordeling van Kneppers in de kosten van het hoger beroep.&#13;
Daarna hebben partijen de stukken aan het hof overgelegd voor het wijzen van arrest.&#13;
De grieven&#13;
De grieven luiden:&#13;
I. Ten onrechte heeft de pachtkamer van het kantongerecht overwogen dat uit de door Zaboplant overgelegde correspondentie tus- sen de toenmalige raadslieden van partijen volgt dat tussen partijen een definitie-ve over eenkomst tot stand is gekomen met betrek king tot de te pachten oppervlakte en de pachtprijs, althans de bepaling daarvan.&#13;
II. Ten onrechte heeft de pachtkamer van het kantongerecht overwogen dat de door de deskundigen vastgestelde prijs door beide partijen als bindend zou worden aanvaard.&#13;
III. Ten onrechte overweegt de pachtkamer van het kantongerecht dat niet van belang is dat Kneppers geen tussen partijen gesloten dadingsovereenkomst heeft getekend.&#13;
IV. Ten onrechte overweegt de pachtkamer van het kantongerecht dat Kneppers onvol doende feiten en omstandigheden heeft aange- voerd op grond waarvan de tussen partijen overeengekomen pachtsom als onredelijk be- schouwd zou moeten worden. En ten onrechte overweegt de pachtkamer dat voor een nieu- we bepaling daarvan geen termen aanwezig zouden zijn.&#13;
V. Ten onrechte besluit de pachtkamer van het kantongerecht tot de schriftelijke vastleg ging van de pachtovereenkomst.&#13;
De vaststaande feiten&#13;
In hoger beroep kan van de volgende, als er-kend of niet (voldoende) betwist, vaststaande feiten worden uitgegaan:&#13;
- bij vonnis van de pachtkamer van het kantongerecht te Alkmaar van 7 mei 1991 is tussen Kneppers als verpachter en Zaboplant als pachtster schriftelijk vastgelegd een pachtovereenkomst met betrekking tot de per celen grond, kadastraal bekend gemeente Zij- pe, sectie C, nrs. 49 en 1106, totaal groot 5 ha, ingaande 1 november 1989 voor de duur van 6 jaar, tegen een pachtprijs van f 2800 per jaar;&#13;
- tegen dat vonnis is geen hoger beroep in gesteld;&#13;
- tussen partijen zijn vervolgens moeilijk heden gerezen inzake de feitelijke uitoefening van haar pachtrechten door Zaboplant;&#13;
- op vordering van Zaboplant heeft de pre sident van de arrondissementsrechtbank te Alkmaar in kort geding bij (in zoverre uit voerbaar bij voorraad verklaard) vonnis van 11 september 1991 Kneppers veroordeeld om binnen 5 dagen na betekening van dat vonnis de door hem aangebrachte hekken/afscheidin- gen, bestaande uit paaltjes met prikkeldraad, alsmede zijn schapen van de door Zaboplant gepachte percelen, kadastraal bekend gemeen- te Zijpe, sectie C, nrs. 49 en 1106, te verwij- deren en zich voorts te onthouden van alle handelingen die Zaboplant het gebruik van het gepachte land verhinderen of belemmeren, zulks onder verbeurte van een onmiddellijk opeisbare dwangsom van f5000 (vijfduizend gulden) voor iedere overtreding van dit ge- bod;&#13;
- ook tegen dit vonnis is geen hoger be- roep ingesteld;&#13;
- partijen zijn daarna in onderhandeling getreden teneinde te komen tot een nadere vastlegging van (de voorwaarden inzake) het gebruik van gronden van Kneppers door Zaboplant, zoals daarvan blijkt uit diverse door partijen ook in deze procedure in het geding gebrachte brieven;&#13;
- te dien aanzien is vervolgens tussen par- tijen wederom onenigheid ontstaan, welke re- sulteerde in het opnieuw door Zaboplant aanspannen van een kort geding tegen Knep- pers;&#13;
- bij door de president van de arrondisse mentsrechtbank te Alkmaar gewezen (in zo verre uitvoerbaar bij voorraad verklaard) vonnis van 17 december 1992 is Kneppers veroordeeld om de tussen partijen in oktober 1991 tot stand gekomen overeenkomst na te komen en daartoe mee te werken aan de vesti- ging van een erfpachtsrecht alsmede een op- stalrecht ten aanzien van 2 ha van het perceel C762;&#13;
- met betrekking tot de door Zaboplant eveneens gevorderde medewerking van Knep- pers aan het schriftelijk vastleggen van een pachtovereenkomst met betrekking tot de per celen Zijpe C, nrs. 762 ged. en 1105, totaal groot 2 ha, is in dat vonnis overwogen dat schriftelijk vastlegging gevorderd kan worden bij de pachtkamer;&#13;
- bij arrest van 15 juli 1993 heeft het ge- rechtshof te Amsterdam voormeld kortge- dingvonnis bekrachtigd;&#13;
- Zaboplant heeft vervolgens bij de pacht kamer van het kantongerecht te Alkmaar een vordering ingediend tot het verkrijgen van een verklaring voor recht inzake en tot schriftelij- ke vastlegging van een pachtovereenkomst tussen Kneppers als verpachter en Zaboplant als pachtster met betrekking tot de percelen Zijpe. sectie C. nrs. 762 ged. en I 105, totaal groot 2 ha, welke vordering heeft geleid tot het vonnis, waarvan thans beroep.&#13;
Beoordeling van het geschil in hoger beroep I. Voorzover te dezen van belang, staat in de in het geding gebrachte brieven als volgt ver-meld:&#13;
brief raadsman Zaboplant d.d. 25 septem-ber 1991:&#13;
' I. Partijen komen overeen dat de heer B. Kneppers aan Zaboplant in erfpacht uitgeeft twee ha van het perceel 762 en aan Zaboplant verpacht twee ha van het restantperceel 762 en het perceel 1 105.&#13;
2. De te betalen pachtprijs voor laatstge- melde twee ha ligt vast en zal bedragen f2800 per ha per jaar.&#13;
3. De te betalen erfpachtcanon zal nog na- der worden vastgesteld. Deze vaststelling ge-&#13;
schiedt als volgt. Aan een door u te benoemen onafhankelijk deskundige zal worden ge-vraagd te bepalen wat de erfpachtcanon dient te zijn voor in totaal vier ha van de percelen 762 en 1105. Deze door de deskundige vast te stellen prijs zal door beide partijen als bin-dend worden aanvaard met dien verstande dat geen lagere prijs zal worden vastgesteld dan f 22 000 per jaar voor de betreffende vier ha en geen hogere prijs zal worden vastgesteld dan f 30 000 per jaar voor de betreffende vier ha.&#13;
Omdat partijen zijn overeengekomen dat uiteindelijk slechts twee ha in erfpacht zal worden uitgegeven, zal de op voormelde wij-ze vast te stellen prijs uiteindelijk worden ge-halveerd en zal deze prijs gelden als erfpachtcanon voor de betreffende twee ha.'&#13;
brief toenmalige raadsman Kneppers d.d. 4 oktober 1991:&#13;
'De copie van uw brief d.d. 25 september ... heb ik gisteren met cliënt besproken. Diens opmerkingen noteer ik hieronder.&#13;
Uw brief punt I: dit is accoord.&#13;
Uw brief punt 2: cliënt geeft er de voor-keur aan om ook de pachtprijs aan taxatie over te laten. Het is immers niet zo. dat het bedrag van f 2800 per ha reeds vast ligt;...&#13;
Uw brief punt 3: het maximum van f 30 000 dient te vervallen. Met dit maxi-mum is cliënt nooit accoord gegaan.&#13;
(b) Ter voorkoming van ieder misverstand moet worden vastgelegd dat 2 ha in erfpacht uit te geven grond het gedeelte uitmaken dat aan de weg ligt en de 2 ha pachtland daarach-ter ligt.'&#13;
brief raadsman Zaboplant d.d. 10 oktober 1991:&#13;
"punt 2) Cliënt is uitsluitend bereid ook de vaststelling van de pachtprijs aan taxatie over te laten, mits daarbij wordt uitgegaan van de huidige toestand van het betreffende perceel. Uitgaande van deze huidige situatie kan dan dadelijk een pachtsom door de taxateur wor-den vastgesteld.&#13;
punt 3) Uw cliënt is wel degelijk accoord gegaan met een maximum van f 30 000. Des-alniettemin is cliënt bereid dit te laten verval-len wanneer ook het minimum komt te vervallen. De taxateur is dan bij zijn waarde-vaststelling volledig vrij.&#13;
Inzake de punten (a) tot en met (e):&#13;
deze zijn accoord'.&#13;
brief toenmalige raadsman Kneppers d.d. 24 oktober 1991:&#13;
'Zoals ik gisteren al liet weten gaat cliënt accoord met mijn vaststelling dat partijen op grond van onze briefwisseling van 25 septem-ber/4/10 oktober volledige overeenstemming hebben bereikt.'&#13;
2. Blijkens een taxatierapport van 7 juli 1992, heeft ing. G.M. van der Velden van de Grondzakendienst L.T.B, te Haarlem - onder meer - de pachtwaarde van de grond in ge schil getaxeerd op f 2700 in totaal per jaar.&#13;
Kneppers heeft bij memorie van grieven ontkend dat deze taxatie mede in zijn op-dracht is uitgevoerd. Tegen de achtergrond van de feitelijke gang van zaken, met name ook de hiervoor aangehaalde correspondentie, is deze enkele ontkenning evenwel onvol-doende om bedoeld rapport niet te mogen aanmerken als de uitvoering van hetgeen tus-sen partijen is afgesproken met betrekking tot het bij wege van taxatie laten vaststellen van de pachtprijs. Kneppers kan, gezien bedoelde gang van zaken, niet volstaan met een ontken-ning zonder enige onderbouwing daarvan en het hof is dan ook van oordeel dat hij onvol-doende aannemelijk heeft gemaakt dat meer-bedoelde taxatie niet mag worden gezien als de taxatie die op basis van de tussen partijen bereikte overeenstemming bepalend zou zijn voor de vaststelling van de pachtprijs van de grond in geschil.&#13;
Kneppers betwist overigens alleen dat het rapport 'mede is uitgevoerd' in zijn opdracht; niet, althans onvoldoende wordt door hem ge-steld dan wel is anderszins gebleken dat de wijze van aanwijzing van ing. Van den Vel-den als taxateur niet zijn instemming had. Daarbij acht het hof van belang dat ook niet is gesteld of gebleken dat Kneppers op andere wijze uitvoering heeft gegeven aan de af-spraak tussen partijen.&#13;
3. Uit de hiervoor aangehaalde brieven, deze wat de daar vermelde gedeelten daarvan betreft in onderling verband gelezen, volgt naar het oordeel van het hof dat partijen des tijds volledige overeenstemming hebben be- reikt inzake het aangegaan zijn tussen Kneppers als verpachter en Zaboplant als pachtster van een pachtovereenkomst met be- trekking tot de grond in geschil, zulks voor een door een door Kneppers aan te wijzen taxateur vast te stellen pachtprijs. Uit gemelde stukken volgt niet voor welke duur en met in gang van welke datum de pachtovereenkomst werd gesloten, maar tussen partijen is kenne-&#13;
lijk niet in geschil dat het ging om een duur van zes jaar, ingaande 1 november 1991; het hoger beroep van Kneppers is ook niet daarte-gen gericht.&#13;
Toen conform de afspraak de pachtprijs al-dus was bepaald, was de tussen partijen geslo-ten pachtovereenkomst daarmede compleet.&#13;
4. Wanneer het hof het door Kneppers in hoger beroep aangevoerde goed begrijpt, be- twist hij de totstandkoming van de pachtover- eenkomst alleen voorzover het gaat over het ook al bereikt zijn van definitieve overeen stemming over de tegenprestatie. Te dien aan zien stelt hij dat ingevolge de afspraak de pachtprijs in elk geval f 2800 per ha per jaar zou bedragen en dat hij zich nog het recht had voorbehouden met het resultaat van de taxatie niet in te stemmen. Noch voor het een, noch voor het ander is echter steun te vinden in voormelde correspondentie. Daaruit blijkt im- mers dat uitdrukkelijk onderdeel van de over- eenkomst uitmaakte de afspraak dat de door de taxateur vast te stellen pachtprijs door bei de partijen als bindend zou worden aanvaard.&#13;
5. Kneppers voert in hoger beroep onder meer aan dat het tussen partijen gesloten ac- coord tot stand is gekomen onder druk van de dreiging van executie van het kortgedingvon- nis van 11 september 1991. Voorzover hij daarmede beoogt te betogen dat hij de over eenkomst onder dwang heeft gesloten en dat deze deswege geen rechtskracht heeft, althans vernietigbaar is, dan kan het hof hem daarin niet volgen. Immers, zo al van dwang of (be)dreiging als bedoeld zou kunnen worden gesproken, dan had deze geen ongeoorloofd karakter en was zij bovendien een gevolg van de handelwijze daaraan voorafgaand van Kneppers zelf.&#13;
6. Aan het vorenoverwogene doet niet af dat het door mr. J.G.F.W. Schreurs van de ju- ridische dienst WLTO te Rijswijk na de tot- standkoming van het accoord opgestelde en als overeenkomst van dading aangeduide schriftelijke stuk door partijen niet onderte- kend is. Die omstandigheid laat immers het bereikt zijn van dat accoord, waarop de vor- dering van Zaboplant is gebaseerd, onverlet.&#13;
Dat accoord is bovendien middels de hier-boven bedoelde correspondentie op schrift ge-steld, zodat het verweer van Kneppers, dat de als dading te duiden overeenkomst wegens het niet op schrift gezet zijn daarvan rechts-kracht ontbeert - wat daarvan overigens op zichzelf ook moge zijn -, reeds om die reden faalt.&#13;
7. Evenmin doet aan het vorenoverwogene af de eventuele omstandigheid dat de door de aangewezen deskundige getaxeerde pacht-waarde niet juist is. Ook indien dit zo zou zijn, laat dit immers de totstandkoming van het beide partijen - mede ten aanzien van het resultaat van de taxatie - bindende accoord onverlet. Slechts indien het resultaat van be-doelde taxatie in de gegeven omstandigheden naar maatstaven van redelijkheid en billijk-heid onaanvaardbaar zou zijn, zou Kneppers aan dat resultaat niet gebonden moeten wor-den geacht. Zulks is evenwel niet, althans niet voldoende gemotiveerd gesteld noch anders-zins gebleken.&#13;
Overigens biedt met name artikel 19 der Pachtwet aan Kneppers de mogelijkheid om met inachtneming van het in dat artikel be-paalde herziening te vragen van de geldende pachtprijs.&#13;
Slotsom&#13;
Alle door Kneppers aangevoerde grieven zijn ongegrond. Het vonnis, waarvan beroep, moet worden bekrachtigd en Kneppers moet als de daarin in het ongelijk gestelde partij worden veroordeeld in de kosten daarvan.&#13;
Beslissing&#13;
Het hof, rechtdoende in hoger beroep:&#13;
bekrachtigt het door de pachtkamer van het kantongerecht te Alkmaar tussen partijen ge-wezen vonnis van 11 januari 1994, waarvan beroep;&#13;
veroordeelt Kneppers in de in hoger beroep gevallen proceskosten, aan de zijde van Zaboplant tot heden begroot op f 350 voor verschotten en f 1400 voor salaris van de procureur.</content><legacyfootnotes/><footnotes><footnote/></footnotes><auteurs/><published>1995-10-01 00:00:00</published><modified>1994-12-27 00:00:00</modified><editiondate>1995-10-01</editiondate><htmlpath>https://denhollander.info/artikel/5023</htmlpath></article>
</articles></edition>
<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1990</searchword><id>7158</id><udhid>UDH:TvAR/7158</udhid><titel>'B. J.T.G. / ruilverkaveling 'Velden'' (TvAR 1990/4409)</titel><searchwords><searchword>TvAR 10/1990</searchword><searchword>TvAR 1990/4409</searchword><searchword>UDH:TvAR/7158</searchword></searchwords><attachments><attachment><name>1990_nr 10_Rechtspraak_4409.pdf</name><extention>pdf</extention><url>https://denhollander.info/download/6753/ci</url></attachment></attachments><inleiding>Landinrichtingswet, art. 148&#13;
De door reclamant ingebrachte semi-huiskavel&#13;
is aan belanghebbende toegedeeld ter&#13;
compensatie van diens inbreng in het reservaat.&#13;
Verplaatsing van een semi-huiskavel is&#13;
alleen dan gerechtvaardigd, indien daarmee&#13;
een ruilverkavelingsbelang gediend wordt&#13;
dat het belang om niet verplaatst te worden in&#13;
belangrijke mate overstijgt.&#13;
Nu blijkbaar niets zich ertegen heeft verzet&#13;
om voor belanghebbende een andere locatie&#13;
te kiezen, waardoor geen of weinig belangen&#13;
van anderen in het gedrang zouden komen, is&#13;
de rechtbank van oordeel dat de belanghebbende&#13;
ten onrechte op de semi-huiskavel van&#13;
reclamant is toegedeeld.&#13;
Nu zowel reclamant als belanghebbende&#13;
hun inbreng terug wensen en de commissie&#13;
het kennelijk niet nodig heeft geacht voor belanghebbende&#13;
een acceptabel alternatief te&#13;
ontwikkelen, worden aan reclamant en belanghebbende&#13;
de ingebrachte percelen toegedeeld&#13;
en aan het BBL de resterende kavelgedeelten&#13;
buiten het reservaat. </inleiding><content>Rechtbank Roermond, 3 januari 1990&#13;
(Mr. H.J. te Strake, N. Kronig en J.A.G.F.&#13;
Custers)&#13;
B. J.T.G., reclamant tegen het plan van toedeling&#13;
in de ruilverkaveling 'Velden'; enz.&#13;
Het bezwaar van reclamant&#13;
Dit kan als volgt worden samengevat:&#13;
Reclamant - die onder meer paardenhandelaar&#13;
is - had vanuit zijn woning rechtstreeks&#13;
uitzicht op de, op zijn inbrengperceel gerealiseerde,&#13;
paardenwei. In het plan van toedeling&#13;
is dat niet meer het geval en wordt de&#13;
inbreng van reclamant toebedeeld aan de&#13;
Gebroeders Hendriks, die grond hebben ingebracht&#13;
in het reservaatsgebied.&#13;
Reclamant heeft gesteld dat, nu de commissie&#13;
ten aanzien van de gronden in het reservaatsgebied&#13;
niet heeft gekozen voor toepassing&#13;
van artikel 142 van de Landinrichtingswet&#13;
(oud artikel 13 van de Ruilverkavelingswet),&#13;
de toedeling aan belanghebbenden&#13;
beschouwd dient te worden als een&#13;
gewone toedeling waarin nog wijzigingen&#13;
kunnen worden aangebracht.&#13;
Reclamant heeft verder gesteld dat een deel van alle reservaatsgronden op grond van&#13;
de taakstelling zal worden toebedeeld aan de&#13;
Stichting het Limburgs Landschap, terwijl&#13;
het andere deel is aangekocht door het Bureau&#13;
Beheer Landbouwgronden (BBL). Het&#13;
is naar de mening van reclamant een loutere&#13;
toevalligheid dat de grond van belanghebbenden&#13;
niet in de laatste categorie is gevallen&#13;
en volstrekte willekeur dat zij precies op zijn&#13;
inbreng zijn toebedeeld. Dit laatste geldt naar&#13;
zijn mening des te meer nu er in noordelijke&#13;
richting grond (niet zijnde semi-huiskavels&#13;
zoals zijn inbreng) beschikbaar was. Reclamant&#13;
is primair van mening dat zowel aan&#13;
hemzelf als aan de belanghebbenden de inbreng&#13;
toebedeeld dient te worden. Het restant&#13;
ter plaatse van de kavels 11236 en 11237 kan&#13;
dan toebedeeld worden aan BBL of aan de&#13;
Stichting. Die kunnen dan - op vrijwillige&#13;
basis - de grond van de Gebroeders Hendriks&#13;
aankopen.&#13;
Subsidiair is reclamant van mening dat aan&#13;
hem een kavel toebedeeld dient te worden&#13;
conform het ruilvoorstel. Hij kan van die&#13;
kavel twee weilanden maken en op dat deel,&#13;
waarop hij vanuit zijn woning dan nog uitzicht&#13;
heeft, die paarden zetten die het meeste&#13;
toezicht nodig nebben.&#13;
Het standpunt van de bij het bezwaar betrokken&#13;
belanghebbenden J.C. Hendriks en&#13;
J. Hendriks&#13;
Dit kan als volgt worden samengevat:&#13;
De belanghebbenden hebben gesteld primair&#13;
hun eigen inbreng toebedeeld te willen&#13;
krijgen, daar zij erg aan die grond gehecht&#13;
zijn. Indien zulks niet mogelijk is wensen zij&#13;
het huidige plan van toedeling gehandhaafd&#13;
te zien.&#13;
Belanghebbenden hebben verder gesteld&#13;
niet akkoord te kunnen gaan met het ruilvoorstel.&#13;
Zij zijn van mening dat zij, daar er goed&#13;
gevormde percelen worden ingebracht, een&#13;
goed gevormde kavel toebedeeld dienen te&#13;
krijgen. In het ruilvoorstel is dat niet het&#13;
geval: de kavel is t√© hoekig.&#13;
Het standpunt van de Centrale Landinrichtingscommissie&#13;
en de Landinrichtingscommissie&#13;
De Landinrichtingscommissie heeft zich&#13;
aangesloten bij het standpunt van de Centrale&#13;
Landinrichtingscommissie. Dit kan als&#13;
volgt worden samengevat:&#13;
De commissie stelt zich, voor wat betreft&#13;
het argument dat het ingebrachte perceel C&#13;
10747 een semi-huiskavel is, op het standpunt&#13;
dat hieromtrent niets bepaald is in de&#13;
richtlijnen voor het plan van toedeling. Wel&#13;
was haar beleid erop gericht dit soort percelen&#13;
zo veel mogelijk weer toe te delen aan de&#13;
inbrenger ervan.&#13;
In het onderhavige geval heeft de commissie&#13;
gemeend toch tot uitruil te moeten overgaan&#13;
gezien de noodzaak belanghebbenden&#13;
de Gebroeders Hendriks op een verantwoorde&#13;
wijze toe te delen. Genoemde belanghebbenden&#13;
brachten grond in, die was gelegen in&#13;
het zogenaamde reservaatsgebied. Reservaatsgebieden&#13;
zijn - volgens het stemmingsrapport&#13;
- terreinen met te handhaven natuurwetenschappelijke&#13;
en/of landschappelijke&#13;
waarden, welke gebieden met behulp van in&#13;
het hele ruilverkavelingsgebied te verwerven&#13;
gronden zullen worden toegedeeld aan&#13;
het Bureau Beheer Landbouwgronden ten&#13;
behoeve van het Limburgs Landschap.&#13;
Volgens de commissie was op grond van&#13;
het vorenstaande toedeling aan genoemde&#13;
belanghebbenden ter plaatse van hun inbreng&#13;
niet goed mogelijk, omdat zulks niet in overeenstemming&#13;
zou zijn met het stemmingsrapport.&#13;
Dat belanghebbenden zijn toebedeeld&#13;
ter plaatse van de door reclamant&#13;
gewenste inbreng, thans deel uitmakend van&#13;
kavel 11237, is volgens de commissie min of&#13;
meer een toevalligheid. Bij deze keuze heeft&#13;
met name een rol gespeeld het feit dat belanghebbenden&#13;
op grond van hun inbreng recht&#13;
hadden op een kavel met een goede vorm.&#13;
Verder is de commissie van mening dat de&#13;
aan reclamant toegedeelde kavel 11236 qua&#13;
aard en hoedanigheid zonder meer vergelijkbaar&#13;
is met de door reclamant gewenste inbreng&#13;
en verder dat de verschuiving ten opzichte&#13;
van de inbreng zodanig gering is, dat&#13;
dit voor reclamant geen of nauwelijks nadelige&#13;
gevolgen zal hebben.&#13;
Belanghebbenden hebben - gezien de&#13;
slechte vorm van die nieuwe toedeling -&#13;
ernstige bezwaren tegen het ruilvoorstel. Dit&#13;
voorstel zal volgens de commissie ook&#13;
slechts voor een deel tegemoetkomen aan het&#13;
bezwaar van reclamant.&#13;
De commissie onderschrijft het standpunt&#13;
van de belanghebbenden inzake de vormverslechtering.&#13;
Gelet op het vorenstaande is de commissie van oordeel dat het bezwaar van reclamant&#13;
tegen de toedeling van kavel 11236 niet&#13;
gegrond is. Zij tekent hier nog bij aan dat&#13;
reclamant voor wat betreft de totale toedeling&#13;
in aanzienlijke mate overbedeeld is.&#13;
Het oordeel van de rechtbank&#13;
Reclamant heeft bezwaar gemaakt tegen de&#13;
verplaatsing van zijn semi-huiskavel.&#13;
De rechtbank is van oordeel dat reclamant&#13;
in beginsel terecht bezwaar maakt, mede&#13;
gelet op het gebruik dat hij van de grond&#13;
maakt. Verplaatsing van een semi-huiskavel&#13;
zou alleen dan gerechtvaardigd zijn, indien&#13;
hiermee een ruilverkavelingsbelang gediend&#13;
zou zijn dat het belang om niet verplaatst te&#13;
worden in belangrijke mate overstijgt. Van&#13;
een dergelijk ruilverkavelingsbelang is de&#13;
rechtbank echter niet gebleken.&#13;
De grond die door het verplaatsen van reclamant&#13;
vrij is gekomen is gedeeltelijk benut&#13;
om de belanghebbenden, die middels de&#13;
taakstelling uit het reservaatsgebied gehaald&#13;
zijn, toe te delen. Nu echter blijkbaar niets&#13;
zich ertegen heeft verzet om voor belanghebbenden&#13;
een andere locatie te kiezen, waardoor&#13;
geen of weinig belangen van anderen in&#13;
het gedrang zouden komen, is de rechtbank&#13;
van oordeel dat de commissie de belanghebbenden&#13;
ten onrechte gedeeltelijk op de semihuiskavel&#13;
van reclamant heeft toebedeeld.&#13;
Het bezwaar van reclamant dient dan ook&#13;
gegrond geacht te worden.&#13;
Zowel reclamant als belanghebbenden&#13;
hebben te kennen gegeven zich niet te kunnen&#13;
verenigen met het besproken wijzigingsvoorstel.&#13;
De rechtbank is van oordeel dat dit&#13;
wijzigingsvoorstel gezien de vormverslechtering&#13;
voor de belanghebbenden in strijd met&#13;
de doelstelling van de ruilverkaveling is. Nu&#13;
door zowel reclamant als belanghebbenden&#13;
nadrukkelijk de wens kenbaar is gemaakt&#13;
hun respectievelijke inbreng toebedeeld te&#13;
krijgen en de commissie het kennelijk niet&#13;
nodig heeft geacht voor belanghebbenden&#13;
een acceptabel alternatief te ontwikkelen, zal&#13;
de rechtbank beslissen als hierna te vermelden.&#13;
Enzovoorts.</content><legacyfootnotes/><footnotes><footnote/></footnotes><auteurs>Mr. H.J. te Strake, N. Kronig en J.A.G.F.&#13;
Custers</auteurs><published>1990-10-01 00:00:00</published><modified>1990-10-01 00:00:00</modified><editiondate>1990-10-01</editiondate><htmlpath>https://denhollander.info/artikel/7158</htmlpath></article>
</articles></edition>
<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2009</searchword><id>7731</id><udhid>UDH:TvAR/7731</udhid><titel>Noot</titel><searchwords><searchword>TvAR 1/2009</searchword><searchword>UDH:TvAR/7731</searchword></searchwords><attachments><attachment><name>TvAR-1-_JP_7.pdf</name><extention>pdf</extention><url>https://denhollander.info/download/7182/ci</url></attachment></attachments><inleiding>Noot&#13;
1. In dit tijdschrift is het tot nu toe nog een uitzondering:&#13;
een arrest van de Hoge Raad. Dat zal anders&#13;
gaan worden, nu vanaf 1 september 2007 cassatie&#13;
openstaat tegen uitspraken van de pachtkamer van&#13;
het hof te Arnhem. Uit een recente beschikking van&#13;
de Hoge Raad van 19 december 2008, LJN BG 3714&#13;
inzake Hoogeveen/Van Ginkel blijkt overigens dat (in&#13;
verlengingszaken) in voor 1 september 2007 aanhangig&#13;
gemaakte procedures geen cassatie mogelijk is.</inleiding><content>2. Dit arrest is gewezen onder het oude recht en komt&#13;
bij de Hoge Raad terecht omdat de zaak als een nietpachtzaak&#13;
is begonnen. In 1958 hebben de rechtsvoorgangers&#13;
van de erven Erdkamp en de rechtsvoorganger&#13;
van DLO een overeenkomst gesloten. In de&#13;
loop der jaren is er discussie ontstaan over de aard van&#13;
de tussen partijen bestaande verhouding. In 2003&#13;
hebben de erven Erdkamp DLO gedagvaard voor de&#13;
kantonrechter te Arnhem en hebben een verklaring&#13;
voor recht gevorderd dat er geen sprake is van een&#13;
pachtovereenkomst in de zin van de Pachtwet. In reconventie&#13;
vordert DLO dat er sprake is van een&#13;
pachtovereenkomst en vordert verwijzing naar de&#13;
pachtkamer. De kantonrechter in Arnhem oordeelt&#13;
dat er geen sprake is van een pachtovereenkomst en&#13;
wijst in conventie de gevorderde verklaring voor recht&#13;
toe. De vordering in reconventie wordt niet verwezen&#13;
naar de pachtkamer maar wordt afgewezen. Tegen&#13;
deze uitspraak gaat DLO in appel. Omdat dit geschil&#13;
in het Hofressort Arnhem speelt, komt deze kwestie&#13;
bij het hof Arnhem uit. Deze zaak wordt niet door de&#13;
pachtkamer van het hof te Arnhem behandeld, maar&#13;
door de civiele kamer (wel in de personele samenstelling&#13;
van de pachtkamer van het hof ). Het hof komt&#13;
tot de conclusie dat er wel sprake is van pacht, vernietigt&#13;
het vonnis van de kantonrechter en wijst de vordering&#13;
in reconventie alsnog toe. Omdat het nog&#13;
steeds gaat om een uitspraak van de civiele kamer,&#13;
geldt het cassatieverbod van art. 134 Pachtwet (oud)&#13;
niet en kan deze zaak, die betrekking heeft op een&#13;
pachtovereenkomst, toch door de Hoge Raad behandeld&#13;
worden.&#13;
3. In cassatie stellen de erven dat de reconventionele&#13;
vordering van DLO op grond van art. 128 Pachtwet&#13;
tot de absolute bevoegdheid van de pachtkamer behoort,&#13;
zodat het hof zich onbevoegd had moeten verklaren.&#13;
De Hoge Raad verwerpt dat standpunt. De&#13;
Hoge Raad verwijst naar het arrest van 28 april 2006,&#13;
NJ2007, 89 inzake Van der Wal/Franekeradeel. Dat&#13;
betrof een geschil welke eveneens als een niet-pachtzaak&#13;
aanhangig was gemaakt. Het ging in die zaak om&#13;
de (na)betaling van belastingschade zoals overeengekomen&#13;
was in een pachtbeëindigingsovereenkomst. In&#13;
eerste aanleg was kennelijk de bevoegdheid niet aan&#13;
de orde geweest. In hoger beroep oordeelde het hof&#13;
Leeuwarden ambtshalve, dat de zaak ‘betrekkelijk tot&#13;
een overeenkomst tot wijziging of beëindiging van&#13;
een pachtovereenkomst ‘ als bedoeld in art. 128 aanhef&#13;
en sub b Pachtwet was. Het hof Leeuwarden verwees&#13;
de zaak naar de pachtkamer van het hof in Arnhem.&#13;
Tegen die verwijzing kwam Van der Wal op. De&#13;
HR oordeelde dat ook in pachtzaken naar analogie&#13;
art. 71 lid 5 Rv moet worden toegepast. Dat artikel&#13;
bepaalt dat tegen een verwijzing en het achterwege&#13;
laten van een verwijzing geen voorziening openstaat.&#13;
De rechter naar wie de zaak verwezen is, is aan de verwijzing&#13;
gebonden. Van der Wal werd in zijn beroep&#13;
niet-ontvankelijk verklaard. (De zaak is daarna inhoudelijk&#13;
behandeld door de pachtkamer van het hof&#13;
Arnhem, op 28 september 2007 oordeelde het hof dat&#13;
Van der Wal geen aanspraak kon maken op vergoeding&#13;
van belastingschade, zie Recente rechtspraak&#13;
Agr.r.oktober 2007/3)&#13;
4. Voor de herziening van het procesrecht per 1 januari&#13;
2002 gold voor de bevoegdheid van de rechter het&#13;
stelsel van de grondslag van de vordering. De grondslag&#13;
van de vordering was de maatstaf voor de absolute&#13;
competentie van de pachtkamer. Dat stelsel is&#13;
verlaten en er is aansluiting gezocht bij art. 71 lid 3&#13;
Rv, het onderwerp van geschil. Bij vragen omtrent de&#13;
bevoegdheid dient de rechter zich een voorlopig oordeel&#13;
te vormen over het onderwerp van het geschil,&#13;
zie Pachthof Arnhem 1 november 2005, Agr.r.&#13;
2007/5395 (Postel/Gilbers c.s.). Naar aanleiding van&#13;
dat voorlopige oordeel dient al dan niet verwijzing&#13;
plaats te vinden. Op grond van art. 71 lid 5 Rv staat&#13;
tegen deze beslissing geen hogere voorziening open en&#13;
is de rechter naar wie verwezen wordt, aan die verwijzing&#13;
gebonden, zo vloeit uit Van der Wal/Franekeradeel&#13;
( NJ2007, 89) voort. De HR oordeelt in deze&#13;
zaak dat deze regel met zich brengt dat ‘ook de rechter&#13;
die in hoger beroep over de zaak oordeelt, gebonden&#13;
is aan het bevoegdheidsoordeel van de eerste rechter&#13;
en de absoluut bevoegde rechter in hoger beroep&#13;
blijft, ook indien hij tot een ander oordeel komt over&#13;
de aard van de rechtsbetrekking’, zie r.o. 3.3.3. Het&#13;
grote voordeel van dit systeem is dat er niet allerlei&#13;
processuele complicaties ontstaan. Nadeel van dit systeem&#13;
is dat onder omstandigheden een niet absoluut&#13;
bevoegde rechter een oordeel moet geven over een&#13;
pachtzaak. Dat was in dit geval de situatie, de civiele&#13;
kamer had te oordelen over de vraag of er sprake was&#13;
van een pachtovereenkomst.&#13;
5. In het nieuwe pachtrecht is in art. 1019k Rv de regeling&#13;
omtrent verwijzing bij onbevoegdheid opgenomen.&#13;
Daarin is bepaald dat indien een zaak niet behoort&#13;
tot de bevoegdheid van de pachtkamer, deze&#13;
zich zonodig ambtshalve onbevoegd verklaart. Indien&#13;
de zaak behoort tot de bevoegdheid van de pachtkamer,&#13;
maar bij een andere rechter is ingediend, dan&#13;
verklaart deze zich eveneens ambtshalve onbevoegd en&#13;
verwijst de zaak naar de bevoegde pachtkamer. Dat is&#13;
in feite ook bepaald in art. 72 en 73 Rv.&#13;
6. Wat betreft de materiële aspecten van deze zaak, gaat&#13;
het om de kwalificatie van een overeenkomst welke&#13;
partijen in 1958 hebben gesloten. De overeenkomst is&#13;
gesloten onder de Pachtwet 1958. De grond is onder&#13;
benaming ‘pacht’ in gebruik gegeven aan (de rechtsvoorganger&#13;
van) DLO. De overeenkomst is destijds voor de duur van 76 jaar gesloten, tot 31 december&#13;
2035. Partijen gingen er destijds vanuit dat hun overeenkomst&#13;
een pachtovereenkomst was. De schriftelijke&#13;
overeenkomst werd aan de grondkamer toegezonden&#13;
en werd goedgekeurd door de grondkamer.&#13;
Nadien is discussie ontstaan over de aard van de&#13;
rechtsverhouding, toen de eigenaar een aanpassing&#13;
van de tegenprestatie wenste. Is er wel sprake van een&#13;
pachtovereenkomst? De vraag rees of de grond in gebruik&#13;
is gegeven voor landbouwkundige doeleinden,&#13;
waarbij van belang is of er sprake is van vruchttrekking&#13;
met een economisch oogmerk, dan wel gebruik&#13;
voor wetenschappelijke doeleinden. In dat laatste&#13;
geval is er geen sprake van pacht. In 1976 verklaarde&#13;
de grondkamer Gelderland zich onbevoegd kennis te&#13;
nemen van het verzoek tot herziening van de pachtprijs;&#13;
de grondkamer was van oordeel dat er geen&#13;
sprake was van pacht, omdat de uitoefening van bodemcultuur&#13;
niet geschiedde met een economisch oogmerk&#13;
maar met een wetenschappelijk doel. Tegen die&#13;
beschikking is geen hoger beroep ingesteld. Daarna is&#13;
in 1979 de tegenprestatie vastgesteld bij bindend advies,&#13;
waarbij de adviseurs zijn uitgegaan van een huurovereenkomst&#13;
in plaats van een pachtovereenkomst.&#13;
7. Het hof Arnhem kwam in de hiervoor gepubliceerde&#13;
uitspraak van 26 september 2006 tot de conclusie dat&#13;
partijen destijds een gebruik voor ogen stond voor&#13;
land- en tuinbouwkundige doeleinden. In de overeenkomst&#13;
stond de mogelijkheid dat de grond als proeftuin&#13;
zou mogen worden gebruikt. Dat werd door het&#13;
hof klaarblijkelijk gezien als uitzondering op het overeengekomen&#13;
gebruik. Het hof zag in de omstandigheid&#13;
dat de statutaire doelstelling van (de rechtsvoorganger&#13;
van) DLO gelegen is in het doen van wetenschappelijk&#13;
onderzoek geen aanleiding voor een ander&#13;
oordeel, omdat doorslaggevend is hetgeen partijen bij&#13;
het sluiten van de overeenkomst voor ogen stond en&#13;
onvoldoende is komen vast te staan dat partijen zijn&#13;
overeengekomen dat er niet langer sprake is van een&#13;
pachtovereenkomst. Vaste jurisprudentie is dat bij de&#13;
beoordeling of er sprake is van pacht uitgangspunt is&#13;
het gebruik zoals dat partijen ten tijde van het sluiten&#13;
van de overeenkomst voor ogen stond en niet het gebruik&#13;
zoals dat feitelijk plaatsvindt, tenzij kan worden&#13;
aangenomen dat de wederpartij ingestemd heeft met&#13;
een gewijzigd gebruik (zie Pachthof Arnhem 3 augustus&#13;
1992 en 29 november 1993, Agr.r.1994/ 4698,&#13;
23 juli 1996, Agr.r.1997/4887, 22 oktober 1996,&#13;
Agr.r. 1998/4909). Het hof kwam in deze zaak tot de&#13;
conclusie dat partijen destijds een gebruik voor landbouwkundige&#13;
doeleinden voor ogen stond (zie r.o.&#13;
4.8.) Het hof hechtte klaarblijkelijk onvoldoende&#13;
waarde aan het feit dat de gronden bijna 50 jaar lang&#13;
voor wetenschappelijke doeleinden zijn gebruikt door&#13;
instellingen die wetenschappelijk onderzoek in hun&#13;
statutaire doelstellingen hebben staan. Het hof had&#13;
met een verwijzing naar de vaste jurisprudentie tot&#13;
een ander oordeel kunnen komen. De motivering had&#13;
kunnen zijn dat gelet op dit tijdsverloop er van uitgegaan&#13;
mag worden dat ingestemd is met het gewijzigd gebruik en dat het gebruik voor wetenschappelijke&#13;
doeleinden als overeengekomen kon worden beschouwd.&#13;
8. Het cassatieberoep van de erven Erdkamp tegen deze&#13;
uitspraak van het hof Arnhem slaagt. De Hoge Raad&#13;
acht het oordeel van het hof dat sprake is van een&#13;
pachtovereenkomst niet begrijpelijk, gelet op een aantal&#13;
stellingen van de erven. De Hoge Raad is van oordeel&#13;
(zie r.o. 3.6.3) dat uit de volgende stellingen af te&#13;
leiden is dat partijen een gebruik voor ogen heeft gestaan&#13;
dat voornamelijk gericht was op wetenschappelijke&#13;
doeleinden:&#13;
– partijen beoogden een gebruik als proeftuin, de in&#13;
het geding zijnde grond werd voor wetenschappelijke&#13;
doeleinden gebruikt;&#13;
– het gebruik van de grond door DLO is gericht op&#13;
wetenschappelijk onderzoek;&#13;
– de grond is door DLO altijd gebruikt voor wetenschappelijke&#13;
doeleinden;&#13;
– de bindend adviseurs waren van oordeel dat er&#13;
sprake was van een huurovereenkomst en in het kader&#13;
van die procedure is door DLO gesteld dat de grond&#13;
gebruikt werd voor wetenschappelijke doeleinden.&#13;
Zonder nadere motivering acht de Hoge Raad het&#13;
niet begrijpelijk dat het hof ondanks deze stellingen&#13;
tot het oordeel is gekomen dat er sprake is van een&#13;
landbouwkundig gebruik.&#13;
9. De zaak is terugverwezen naar het hof Arnhem ter&#13;
verdere afhandeling en afdoening. De zaak dient op&#13;
grond van art. 74 lid 4 Overgangswet Nieuw Burgerlijk&#13;
Wetboek afgedaan te worden met toepassing van&#13;
het oude recht. A-G Huydecoper stelt in de conclusie&#13;
onder nr. 14 dat de strekking van de nieuwe wettelijke&#13;
regeling niet wezenlijk anders is. De vraag is of&#13;
dat geheel juist is, nu in de definitie van het begrip&#13;
landbouw in art. 7:312 BW het woord ‘bedrijfsmatig’&#13;
is toegevoegd. Wellicht dient die opmerking zo te&#13;
worden gelezen dat zowel onder het oude recht als het&#13;
nieuwe recht geldt dat als de gronden niet voor landbouwkundige&#13;
doeleinden in gebruik zijn gegeven&#13;
maar voor ander doeleinden, hoe dan ook geen sprake&#13;
is van pacht. In dat opzicht is er geen verschil tussen&#13;
oud en nieuw recht.&#13;
Recent waarschuwde Valk de praktijk er al voor om er maar&#13;
aan te wennen dat de wijsheid in pacht niet langer uit Arnhem&#13;
komt. (W.L. Valk, ‘De wijsheid niet in pacht’, Agr.r.&#13;
2008, p. 419). Deze voorspelling wordt door deze uitspraak&#13;
bewaarheid, waarschijnlijk eerder dan verwacht! </content><legacyfootnotes/><footnotes><footnote/></footnotes><auteurs>E.H.M. Harbers</auteurs><published>2009-01-01 00:00:00</published><modified>2009-01-01 00:00:00</modified><editiondate>2009-01-01</editiondate><htmlpath>https://denhollander.info/artikel/7731</htmlpath></article>
</articles></edition>
<edition><articles><article><jaar>2003</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2003</searchword><id>4526</id><udhid>UDH:TvAR/4526</udhid><titel>Kamp / Landinrichtingscommissie De Gouw (TvAR 2003/5173)</titel><searchwords><searchword>TvAR 9/2003</searchword><searchword>TvAR 2003/5173</searchword><searchword>UDH:TvAR/4526</searchword></searchwords><attachments><attachment><name>2003_nr 9_Rechtspraak_5173.pdf</name><extention>pdf</extention><url>https://denhollander.info/download/4471/ci</url></attachment></attachments><inleiding>[Landinrichtingswet, art. 199]&#13;
&#13;
De richtlijnen voor het plan van toedeling&#13;
kunnen worden vastgesteld door rondzending,&#13;
zonder vergadering. Het mandaat&#13;
van de bevoegdheid tot goedkeuring van&#13;
het plan van toedeling door de Centrale&#13;
landinrichtingscommissie aan haar secretaris&#13;
is in strijd met 10:3, tweede lid, aanhef en&#13;
onder b. De behandeling van de bezwaren&#13;
wordt voor onbepaalde tijd aangehouden.</inleiding><content>ARREST IN DE ZAAK VAN:&#13;
1. R.B. Kamp, wonende te Wognum,&#13;
2. Maatschap Kamp-Groen, gevestigd te&#13;
Wognum,&#13;
reclamanten,&#13;
tegen&#13;
De Landinrichtingscommissie voor de&#13;
ruilverkaveling ‘De Gouw’,&#13;
gereclameerde,&#13;
belanghebbenden:&#13;
1. Hoogheemraadschap Hollands Noorderkwartier,&#13;
gevestigd te Purmerend,&#13;
2. T.S. de Moel, wonende te Wognum,&#13;
3. A. Welboren, wonende te Spanbroek,&#13;
De zaak is verwezen naar deze kamer van de&#13;
rechtbank.&#13;
Reclamanten R.B. Kamp en de Maatschap&#13;
Kamp-Groen zullen verder worden genoemd&#13;
Kamp c.s. Belanghebbenden Hoogheemraadschap&#13;
Hollands Noorderkwartier, T.S, de&#13;
Moel en A. Welboren zullen verder worden&#13;
genoemd respectievelijk Hoogheemraadschap,&#13;
De Moel en Welboren.&#13;
Gereclameerde zal verder worden genoemd&#13;
de commissie.&#13;
De rechtbank heeft de stukken gezien, waaronder&#13;
afschriften van het processen-verbaal&#13;
van de op 18 februari 2003 en 1 april 2003 in&#13;
het dorpshuis ‘De Nieuwe Haven’ te Abbekerk,&#13;
gemeente Noorder-Koggenland, door&#13;
de rechter-commissaris gehouden bijeenkomsten&#13;
ter behandeling van het bezwaarschrift in&#13;
het kader van het plan van toedeling in de&#13;
ruilverkaveling ‘De Gouw’.&#13;
Het verloop van de procedure&#13;
Kamp c.s. heeft bij bezwaarschrift nummer 46&#13;
bezwaren tegen het plan van toedeling ingebracht.&#13;
De bezwaren van Kamp c.s. zijn door&#13;
de commissie behandeld. Omdat geen overeenstemming&#13;
tussen partijen is bereikt is het&#13;
bezwaarschrift verwezen naar een zitting van&#13;
de rechter-commissaris.&#13;
Op de bijeenkomsten van laatstgenoemde op&#13;
18 februari 2003 en 1 april 2003 is het&#13;
bezwaarschrift van Kamp c.s. wederom behandeld.&#13;
Over de bezwaren is ook ditmaal&#13;
geen overeenstemming bereikt. De rechtercommissaris&#13;
heeft vervolgens de behandeling&#13;
van het bezwaarschrift verwezen naar een&#13;
terechtzitting van deze rechtbank.&#13;
Tijdens de op 20 mei 2003 gehouden terechtzitting&#13;
is het bezwaarschrift opnieuw behandeld.&#13;
Partijen hebben hun respectieve standpunten&#13;
wederom toegelicht, Kamp c.s. werd&#13;
vertegenwoordigd door R.B. Kamp. Hij werd&#13;
bijgestaan door mr. N.A.M. Oor, advocaat, en&#13;
mr. A.E. Noordhuis, juridisch adviseur. De&#13;
commissie werd bijgestaan door mr. E.H.&#13;
Bakker van de Centrale Landinrichtingscommissie.&#13;
Mrs. Oor, Noordhuis en Bakker hebben&#13;
pleitnotities overgelegd.&#13;
Daarna hebben partijen vonnis gevraagd.&#13;
De behandeling van de zaak&#13;
Het standpunt van Kamp c.s.&#13;
(Geldigheid van de richtlijnen voor het plan&#13;
van toedeling)&#13;
1 Kamp c.s. heeft ter zitting naar voren&#13;
gebracht dat de richtlijnen voor het plan van&#13;
toedeling niet rechtsgeldig tot stand zijn&#13;
gekomen. Het vaststellen van de richtlijnen&#13;
door de Centrale Landinrichtingscommissie is&#13;
namelijk geschied door middel van rondzending,&#13;
hetgeen in strijd is met het bepaalde in&#13;
het Besluit taak, werkwijze en samenstelling&#13;
Centrale Landinrichtingscommissie (Besluit&#13;
van 11 september 1985, Stb. 521, houdende&#13;
nadere regelen betreffende de taak, werkwijze&#13;
en samenstelling van de Centrale landinrichtingscommissie,&#13;
hierna te noemen: het Besluit),&#13;
dat vereist dat besluiten ter vergadering&#13;
in aanwezigheid van tenminste negen leden&#13;
worden genomen.&#13;
(Goedkeuring van het plan van toedeling)&#13;
2 Kamp c.s. heeft ter zitting verder naar voren&#13;
gebracht dat de Centrale Landinrichtingscommissie&#13;
haar bevoegdheid tot het goedkeuren&#13;
van het plan van toedeling ten onrechte heeft&#13;
gemandateerd aan haar secretaris. Daartoe&#13;
heeft Kamp c.s. in de eerste plaats gewezen op&#13;
het bepaalde in artikel 7, tweede lid, van het&#13;
Besluit, dat vereist dat besluiten worden&#13;
genomen met een meerderheid van ten minste&#13;
tweederde van de geldig uitgebrachte stemmen.&#13;
Indien ten aanzien van een besluit is&#13;
bepaald dat het met versterkte meerderheid&#13;
moet worden genomen, dan wordt ingevolge&#13;
artikel 10:3, tweede lid, aanhef en onder b, van&#13;
de Algemene wet bestuursrecht (hierna te&#13;
noemen: Awb) mandaat niet verleend. Daarnaast&#13;
verzet volgens Kamp c.s. de aard van de&#13;
bevoegdheid tot het goedkeuren van het plan&#13;
van toedeling zich tegen de mandatering daarvan.&#13;
Kamp c.s. heeft er verder op gewezen,&#13;
dat de Centrale Landinrichtingscommissie feitelijk&#13;
is opgeheven. Daarmee is enige controle&#13;
op de gemandateerde niet meer mogelijk en&#13;
kan het mandaat ook niet meer worden ingetrokken,&#13;
hetgeen in strijd is met het bepaalde&#13;
in artikel 10:8 Awb. Tevens acht Kamp c.s. het&#13;
in strijd met de bedoeling van de wetgever dat&#13;
een bevoegdheid tot goedkeuring wordt&#13;
gemandateerd zonder dat een bevoegdheid tot&#13;
onthouding van goedkeuring fungeert. De&#13;
Centrale Landinrichtingscommissie bestond&#13;
immers niet meer en het onthouden van goedkeuring&#13;
behoorde niet tot de gemandateerde&#13;
bevoegdheden aan de secretaris van de Centrale&#13;
Landinrichtingscommissie. Ook blijkt&#13;
uit het goedkeuringsbesluit niet dat de secretaris&#13;
dit besluit namens de Centrale Landinrichtingscommissie&#13;
heeft genomen, hetgeen&#13;
in strijd is met het bepaalde in artikel 10:10&#13;
Awb. Tenslotte heeft Kamp c.s. bij gebrek aan&#13;
wetenschap betwist, dat in de op 22 maart&#13;
1996 en op 28 juni 1996 door de Centrale&#13;
Landinrichtingscommissie gehouden vergaderingen,&#13;
waarin (onder meer) het mandaatbesluit&#13;
is genomen, voldoende leden aanwezig&#13;
zijn geweest om rechtsgeldige besluiten te&#13;
kunnen nemen.&#13;
3 Nu de richtlijnen en het plan van toedeling&#13;
geacht moeten worden geheel te ontbreken,&#13;
zal het plan van toedeling in haar geheel&#13;
opnieuw in procedure moeten worden&#13;
gebracht, te beginnen met het vaststellen van&#13;
de richtlijnen, vervolgens het vaststellen van&#13;
een nieuwe peildatum, het houden van de&#13;
wenszittingen, het ontwerpen van een plan&#13;
van toedeling en het vragen van goedkeuring&#13;
op dat plan aan de Centrale Landinrichtingscommissie.&#13;
Kamp c.s. verzet zich uitdrukkelijk&#13;
tegen het aanhouden van de behandeling&#13;
van de door hem tegen het plan van toedeling&#13;
ingediende bezwaren. Gezien de formele&#13;
gebreken die kleven aan het plan van toedeling&#13;
verzoekt Kamp c.s. primair het gehele&#13;
plan van toedeling te vernietigen. Subsidiair&#13;
verzoekt Kamp c.s. het plan van toedeling te&#13;
vernietigen uitsluitend wat betreft de percelen&#13;
die zijn gelegen binnen de gemeenten Wognum&#13;
en Opmeer.&#13;
Het standpunt van de commissie&#13;
(Geldigheid van de richtlijnen voor het plan&#13;
van toedeling)&#13;
4 De commissie heeft verwezen naar het vonnis&#13;
van deze rechtbank van 7 mei 2003 (zaaken&#13;
rolnummer 64727/HA ZA 03-186) waarin&#13;
de rechtbank het bezwaar dat de richtlijnen&#13;
niet door middel van rondzending onder de&#13;
leden van de Centrale Landinrichtingscommissie&#13;
kunnen worden vastgesteld, heeft verworpen.&#13;
De commissie sluit zich bij dit oordeel&#13;
van de rechtbank aan.&#13;
(Goedkeuring van het plan van toedeling)&#13;
5 De commissie heeft ter zitting erkend, dat&#13;
de bevoegdheid tot het goedkeuren van het&#13;
plan van toedeling niet had mogen worden&#13;
gemandateerd, daar besluiten door de Centrale&#13;
Landinrichtingscommissie met een meerderheid&#13;
van tenminste tweederde van de uitge-&#13;
brachte stemmen dienen te worden genomen.&#13;
Voor het overige stelt de commissie zich – kort&#13;
samengevat – op het standpunt dat er wat&#13;
betreft de goedkeuring van het plan van toedeling&#13;
geen gebreken kleven aan de mandatering.&#13;
De gronden van de beslissing&#13;
(Geldigheid van de richtlijnen voor het plan&#13;
van toedeling)&#13;
6 Onder verwijzing naar de zaak met zaak- en&#13;
rolnummer 64727/HA ZA 03-186 heeft de&#13;
commissie ter zitting aangegeven dat de richtlijnen&#13;
door middel van rondzending aan de&#13;
leden van de Centrale Landinrichtingscommissie&#13;
werden bekendgemaakt. Indien één of&#13;
meer leden vervolgens zouden aangeven zich&#13;
niet met de richtlijnen te kunnen verenigen,&#13;
dan moest dat punt alsnog op de agenda van&#13;
een te houden vergadering geplaatst worden.&#13;
Uit deze wijze van besluitvorming blijkt dat&#13;
de leden van de Centrale Landinrichtingscommissie&#13;
in geval van bewaren in ieder geval&#13;
de mogelijkheid hadden de vergadering bijeen&#13;
te roepen. Overigens is deze mogelijkheid&#13;
ook in het Besluit voorzien, zij het dat een&#13;
minimaal aantal van acht leden voor (dwingende)&#13;
oproeping is vereist.&#13;
Gesteld, noch gebleken is dat de rondzending&#13;
van de richtlijnen zelf op onjuiste wijze is&#13;
geschied. Kamp c.s. heeft voorts niet gesteld&#13;
welk belang is geschonden door deze wijze&#13;
van besluitvorming. Voorzover de stelling van&#13;
Kamp c.s. aldus moet worden begrepen, dat&#13;
het besluit een fysieke aanwezigheid van de&#13;
leden ter vergadering vereist, is dat een eis die&#13;
reeds gelet op de huidige telecommunicatiemiddelen&#13;
te ver gaat.&#13;
Afgezien van het voorgaande is aan het quorumvereiste&#13;
zonder meer voldaan nu bij deze&#13;
wijze van besluitvorming alle leden betrokken&#13;
zijn, waarmee het grootst mogelijke quorum&#13;
gegeven is.&#13;
De rechtbank ziet dan ook niet in dat de door de&#13;
Centrale Landinrichtingscommissie gevolgde&#13;
handelwijze op dit punt zich niet verdraagt&#13;
met het bepaalde in de Landinrichtingswet&#13;
dan wel in het Besluit. Het bezwaar is ongegrond.&#13;
(Goedkeuring van het plan van toedeling)&#13;
7 Ingevolge artikel 199, tweede lid, van de&#13;
Landinrichtingswet behoeft het plan van toedeling,&#13;
alvorens het ter inzage wordt gelegd,&#13;
de instemming van de Centrale Landinrichtingscommissie.&#13;
Bij besluit van 28 juni 1996&#13;
heeft de Centrale Landinrichtingscommissie&#13;
deze bevoegdheid gemandateerd aan haar&#13;
secretaris (hierna: te noemen: het mandaatbesluit).&#13;
8 In artikel 7, tweede lid, van het Besluit is&#13;
bepaald dat besluiten worden genomen met&#13;
een meerderheid van ten minste tweederde&#13;
van de geldig uitgebrachte stemmen.&#13;
9 Ingevolge artikel 10:3, tweede lid, aanhef en&#13;
onder b, Awb wordt mandaat in ieder geval&#13;
niet verleend indien het betreft een bevoegdheid&#13;
tot het nemen van een besluit ten aanzien&#13;
waarvan is bepaald dat het met versterkte&#13;
meerderheid moet worden genomen.&#13;
10 Uit het bepaalde in de hierboven weergeven&#13;
artikelen, in onderlinge samenhang&#13;
bezien, vloeit voort dat de bevoegdheid tot&#13;
het goedkeuren van het plan van toedeling&#13;
niet aan de secretaris had mogen worden&#13;
gemandateerd, daar de Centrale Landinrichtingscommissie&#13;
het besluit tot goedkeuring&#13;
met versterkte meerderheid dient te nemen en&#13;
mandaatverlening alsdan niet is toegestaan.&#13;
De secretaris van de Centrale Landinrichtingscommissie&#13;
had reeds hierom geen gebruik&#13;
mogen maken van de hem in het mandaatbesluit&#13;
toegekende bevoegdheid. Gelet hierop&#13;
heeft Kamp c.s. geen belang meer bij een&#13;
bespreking van zijn overige tegen het plan van&#13;
toedeling aangevoerde formele bezwaren.&#13;
11 De rechtbank zal het primaire verzoek van&#13;
Kamp c.s. tot vernietiging van het gehele plan&#13;
van toedeling afwijzen, daar het plan van toedeling&#13;
in zijn geheel niet ter toetsing voorligt.&#13;
Ook het subsidiaire verzoek van Kamp c.s.&#13;
om het plan van toedeling gedeeltelijk te vernietigen&#13;
zal de rechtbank afwijzen. Kamp c.s.&#13;
ziet daarbij namelijk over het hoofd dat de&#13;
rechtbank aan een gedeeltelijke vernietiging,&#13;
voorzover al mogelijk, niet kan toekomen,&#13;
daar het plan van toedeling (nog) niet op de&#13;
juiste wijze is goedgekeurd, laat staan door de&#13;
rechtbank is vastgesteld. Voor vernietiging is&#13;
dan geen plaats.&#13;
12 Gelet op het vorenstaande kan inhoudelijke&#13;
toetsing van de bezwaren van Kamp c.s.&#13;
tegen het plan van toedeling thans niet plaats-&#13;
vinden. De rechtbank zal de behandeling&#13;
daarvan in afwachting van nadere besluitvorming&#13;
voor onbepaalde tijd aanhouden.&#13;
De beslissing&#13;
De rechtbank:&#13;
– houdt de behandeling van de bezwaren aan.&#13;
NOOT&#13;
Nadat eerder de Rechtbank Groningen inzake&#13;
de ruilverkaveling Sauwerd tot de conclusie&#13;
kwam dat de gang van zaken waarbij de&#13;
bevoegdheden van de Centrale Landinrichtingscommissie&#13;
waren gemandateerd aan de&#13;
secretaris niet deugde (zie Agr.r. 2003/5161,&#13;
met noot Zevenbergen), komt ook de Rechtbank&#13;
Alkmaar nu tot die conclusie, zij het op&#13;
een iets andere grond. Het gaat dan om art. 10:3,&#13;
tweede lid, onderdeel b. Zoals Zevenbergen&#13;
ook al had aangegeven dienden de besluiten&#13;
van de CLC met een meerderheid van twee&#13;
derde te worden genomen. Artikel 10:3 verbiedt&#13;
het mandateren van bevoegdheden die&#13;
met versterkte meerderheid moeten worden&#13;
genomen. Het wachten is nu op de door de&#13;
minister al aan de Tweede Kamer gestuurde&#13;
noodwet (Kamerstukken II, vergaderjaar&#13;
2002-2003, 28 967, nrs. 1-3). De Alkmaarse&#13;
uitspraak bevat nog wel enkele specialiteiten.&#13;
In de eerste plaats de totstandkoming van de&#13;
richtlijnen voor het plan van toedeling. Kennelijk&#13;
zijn deze richtlijnen opgesteld in de tijd&#13;
dat de CLC nog bestond. Vergaderen deed&#13;
men klaarblijkelijk al niet meer, want de&#13;
richtlijnen zijn rondgezonden. Niemand&#13;
maakte bezwaar en zo waren de richtlijnen&#13;
vastgesteld. De rechtbank vindt dat daarmee&#13;
voldaan is aan de eis van het Besluit taak,&#13;
werkwijze en samenstelling Centrale Landinrichtingscommissie.&#13;
Dat is merkwaardig,&#13;
want artikel 7 van dat Besluit bepaalt: “tot&#13;
het nemen van geldige besluiten is de aanwezigheid&#13;
van tenminste negen leden vereist”&#13;
en “besluiten worden genomen met een meerderheid&#13;
van tenminste twee derde van de&#13;
geldig uitgebrachte stemmen”. Als besluiten&#13;
alleen maar worden rondgestuurd weet men&#13;
niet of het quorum er wel is. De rechtbank&#13;
meent dat dat quorum dan 100% is, maar&#13;
misschien zijn alle CLC-leden wel dood. Geen&#13;
wonder dat ze niet reageren! Bovendien moeten&#13;
stemmen worden “uitgebracht”. Daar kan&#13;
het beginsel “wie zwijgt stemt toe” naar mijn&#13;
smaak niet onder vallen. Een tweede bijzonderheid&#13;
zie ik in het dictum. De rechtbank&#13;
kan niet tot vernietiging komen en besluit tot&#13;
aanhouding voor onbepaalde tijd. Waarschijnlijk&#13;
voelt de Rechtbank Alkmaar zich hier iets&#13;
teveel civiele rechter in plaats van bestuursrechter.&#13;
Een bestuursrechter zou een onbevoegd&#13;
genomen besluit, zoals in casu, zonder meer&#13;
wegens strijd met de wet hebben vernietigd.&#13;
D.W. Bruil</content><legacyfootnotes/><footnotes><footnote/></footnotes><auteurs/><published>2003-09-01 00:00:00</published><modified>2003-09-01 00:00:00</modified><editiondate>2003-09-01</editiondate><htmlpath>https://denhollander.info/artikel/4526</htmlpath></article>
</articles></edition>
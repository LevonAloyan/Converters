<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1993</searchword><id>5254</id><udhid>UDH:TvAR/5254</udhid><titel>reclamant tegen het plan van toedeling in de ruilverkaveling 'Weert-Stramproy' (TvAR 1993/4615)</titel><searchwords><searchword>TvAR 5/1993</searchword><searchword>TvAR 1993/4615</searchword><searchword>UDH:TvAR/5254</searchword></searchwords><attachments><attachment><name>1993_nr 5_Rechtspraak_4615.pdf</name><extention>pdf</extention><url>https://denhollander.info/download/5253/ci</url></attachment></attachments><inleiding>Landinrichtingswet, art. 139 en 196&#13;
&#13;
Reclamant voert aan dat hij een perceel&#13;
grond heeft gekocht. Transport daarvan heeft&#13;
nog niet plaatsgevonden, zodat de grond juridisch&#13;
geen eigendom van reclamant is geworden.&#13;
Reeds op grond hiervan en gelet op art.&#13;
139 van de Landinrichtingswet heeft reclamant&#13;
geen recht op toedeling van desbetreffende&#13;
grond.</inleiding><content>P.A. V., reclamant tegen het plan van toedeling&#13;
in de ruilverkaveling 'Weert-Stramproy';&#13;
Het bezwaar van reclamant&#13;
Deze maakt bezwaar tegen het niet aan hem&#13;
toedelen van kavel 01406.&#13;
Hij heeft daartoe aangevoerd dat hij op 3&#13;
december 1988 het perceel, kadastraal bekend&#13;
Gemeente Nederweert, sectie K nr. 1502&#13;
(thans kavel 01406) heeft gekocht van belanghebbende&#13;
L.A. Verboogen voor de prijs van&#13;
Æ’ 5 per m , zulks om een betere ontsluiting te&#13;
krijgen voor zijn recreatiebedrij f alsmede voor&#13;
een mogelijke uitbreiding.&#13;
De overheid werkt mee aan deze beoogde&#13;
uitbreiding, zoals blijkt uit de brief van de Gemeente&#13;
Nederweert d.d. 21 februari 1992.&#13;
Reclamant heeft voorts nog betoogd dat hij&#13;
nimmer voor een wenszitting is uitgenodigd.&#13;
Ook zou hij nimmer op de hoogte zijn gesteld&#13;
van de peildatum die geldt voor het plan&#13;
van toedeling.&#13;
Het standpunt van belanghebbende Tullemans&#13;
Tullemans heeft de rechtsgeldigheid van het&#13;
voorlopig koopcontract, dat dateert van na de&#13;
peildatum 1 januari 1988, betwist.&#13;
Bovendien is de eigendom van de bewuste&#13;
grond nimmer overgedragen aan reclamant.&#13;
De L.C. is ook nooit op de hoogte gesteld van&#13;
het koopcontract.&#13;
In de visie van Tullemans kan het bezwaar&#13;
van Vandewal niet slagen daar Tullemans&#13;
gronden in deze ruilverkaveling inbrengt, hetgeen&#13;
hem toedelingsrechten geeft.&#13;
Reclamant daarentegen heeft buiten de&#13;
hem toegedeelde grond geen percelen ingebracht&#13;
en kan derhalve aan niet ingebrachte&#13;
grond geen rechten ontlenen, temeer niet nu&#13;
slechts sprake is van een koopcontract opgemaakt&#13;
na peildatum, grond dus waarvan de juridische&#13;
eigendom niet is verworven.&#13;
Tullemans heeft belang bij handhaving van&#13;
de toedeling van het bewuste perceel nu hij ter&#13;
plaatse zijn bedrijf verder wenst uit te breiden.&#13;
Hij wil bovendien niet geheel omringd worden&#13;
door een camping met al het lawaai en de&#13;
overlast vandien.&#13;
Het standpunt van belanghebbende Verboogen&#13;
Deze heeft erkend dat het door reclamant getoonde&#13;
voorlopige koopcontract door hem is&#13;
ondertekend. Hij heeft zich ter zitting bereid&#13;
verklaard alsnog met VandeWal naar een notaris&#13;
te gaan voor het transport van bedoelde&#13;
grond.&#13;
Het standpunt van de Centrale Landinrichtingscommissie&#13;
en de Landinrichtingscommissie&#13;
De Landinrichtingscommissie heeft zich&#13;
aangesloten bij het standpunt van de Centrale&#13;
Landinrichtingscommissie.&#13;
Dit standpunt is neergelegd in de door de&#13;
vertegenwoordiger van de C.C. overgelegde&#13;
pleitnota, welke aan dit vonnis is gehecht, en&#13;
waarvan de inhoud als hier herhaald en ingelast&#13;
wordt aangemerkt (niet opgenomen, red.).&#13;
Kort samengevat luidt dit als volgt:&#13;
De L.C. heeft conform de door belanghebbende&#13;
Verboogen uitgesproken wens het perceel&#13;
K 1502 (thans kavel 01406) aan de&#13;
huiskavel van belanghebbende toegedeeld.&#13;
Verboogen heeft hiertegen ook geen bezwaar&#13;
gemaakt in het kader van het plan van toedeling.&#13;
De C.C. is van oordeel dat het bezwaar van&#13;
reclamant niet gehonoreerd kan worden, omdat&#13;
het een aankoop na peildatum betreft, die&#13;
bovendien niet aan de L.C. bekend is gemaakt.&#13;
In de jurisprudentie wordt algemeen&#13;
aanvaard dat wijzigingen in de eigendomsverhoudingen,&#13;
opgetreden na een door de L.C.&#13;
bepaalde datum (de peildatum) niet meer in&#13;
het plan van toedeling kunnen worden verwerkt.&#13;
Daarenboven heeft reclamant de onderhavige&#13;
grond alleen maar aangekocht; de eigendom&#13;
is nog steeds niet op hem overgegaan.&#13;
Nu reclamant geen eigenaar is van perceel K&#13;
1502, heeft hij ex art. 139 Landinrichtingswet&#13;
geen recht op toedeling van grond.&#13;
Het oordeel van de rechtbank&#13;
Reclamant heeft aangevoerd dat hij het bewuste&#13;
perceel K 1502 (thans kavel 01406) op&#13;
3 december 1988 van belanghebbende Verboogen&#13;
heeft gekocht.&#13;
Transport heeft tot heden niet plaatsgevonden,&#13;
zodat de grond juridisch geen eigendom&#13;
van reclamant is geworden. Reeds op grond&#13;
hiervan en gelet op het bepaalde in art. 139&#13;
van de Landinrichtingswet heeft reclamant&#13;
geen recht op toedeling van genoemde kavel.&#13;
De gestelde aankoop heeft bovendien na&#13;
peildatum plaatsgevonden en niet is gebleken&#13;
dat deze aan de L.C. kenbaar is gemaakt. Ook&#13;
om deze reden kan de gestelde wijziging in de&#13;
eigendomsverhoudingen niet meer in het plan&#13;
van toedeling worden verwerkt.&#13;
Het bezwaar van reclamant moet worden&#13;
afgewezen en hij moet als de in het ongelijk&#13;
gestelde partij worden verwezen in de kosten&#13;
van het geding, die de rechtbank aan de zijde&#13;
van de gezamenlijke belanghebbenden zal begroten&#13;
op nihil.&#13;
Beslissing&#13;
De rechtbank:&#13;
Wijst het bezwaar van reclamant af.&#13;
(enz.)</content><legacyfootnotes/><footnotes><footnote/></footnotes><auteurs/><published>1993-05-01 00:00:00</published><modified>1992-01-06 00:00:00</modified><editiondate>1993-05-01</editiondate><htmlpath>https://denhollander.info/artikel/5254</htmlpath></article>
</articles></edition>
<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1997</searchword><id>4917</id><udhid>UDH:TvAR/4917</udhid><titel>G.F.A. K. / De Lijst der Geldelijke Regelingen (TvAR 1997/4901)</titel><searchwords><searchword>TvAR 12/1997</searchword><searchword>TvAR 1997/4901</searchword><searchword>UDH:TvAR/4917</searchword></searchwords><attachments><attachment><name>1997_nr 12_Rechtspraak_4901.pdf</name><extention>pdf</extention><url>https://denhollander.info/download/4859/ci</url></attachment></attachments><inleiding>Landinrichtingswet, art. 212&#13;
&#13;
Verrekenpost in verband met een opstal (zomerhuisje) op een toegedeelde kavel. Het zomerhuisje van belanghebbende was zonder vergunning gebouwd en kwam (derhalve) niet voor in de aan de landinrichtingscommissie bekende stukken. Reclamant en belanghebbende worden verondersteld op de hoogte te zijn geweest van het feit dat door de toedeling niet alleen de grond, doch ook de opstal in eigendom overging en dat daarvoor verrekend zou moeten worden. Reclamant noch belanghebbende heeft tegen de toedeling geprotesteerd. Geen termen aanwezig om de verrekenpost ten laste van de gezamenlijke rechthebbenden te laten komen. Vergoeding voor belanghebbende voor het nadeel dat hij lijdt als gevolg van het feit dat hij een bruikbaar zomerhuisje op een redelijke locatie kwijt is geraakt. Bij de bepaling van dat nadeel behoort de vervangingswaarde (wat kost het om een soortgelijk object elders te kunnen verwerven) ten tijde van de terinzagelegging van het plan van toedeling het uitgangspunt te zijn. In casu nog een correctie op een verrichte taxatie toegepast, onder meer daar belanghebbende in niet onbelangrijke mate door zijn zwijgen ook zelf debet is aan de ontstane situatie waarin hij het huisje op die plaats is kwijtgeraakt.</inleiding><content>Vonnis in de zaak van:&#13;
G.F.A. K., reclamant,&#13;
tegen&#13;
de Lijst der Geldelijke Regelingen in de ruil-verkaveling 'Weerselo-Dulder.&#13;
(...)&#13;
overweegt omtrent het bezwaarschrift:&#13;
1. Reclamant Kleysen heeft, kortweg gezegd, bezwaar tegen de hoogte van het bedrag dat als verrekenpost ten laste van hem en ten gun ste van zijn broer, belanghebbende Kleysen, is opgenomen in de Lijst der Geldelijke Regelin- gen in verband met de opstal op de aan hem toe gedeelde kavel, gelegen nabij de ingang van zijn camping aan de Oldenzaalseweg/Kleysenweg.&#13;
2. Het betreft een bedrag groot ƒ 125.000,00 terzake ondergrond ter grootte van 800 m2 en een zomerhuisje als opstal met een inhoud van 200 m3. De 800 m2 maakt deel uit van een kavel ter grootte van ongeveer 2000 m2, inge- bracht door belanghebbende Kleysen, dat al voor ongeveer 1200 m2 bij reclamant in ge bruik was als parkeerplaats voor zijn camping voorafgaande aan de toedeling. De 1200 m2 en de 800 m2 zijn overeenkomstig de wens van reclamant aan hem toebedeeld.&#13;
3. Het staat vast dat op de kavel een zomer huisje van belanghebbende Kleysen stond dat zonder vergunning was gebouwd en dat (der halve) niet voorkwam in de aan de Land inrichtingscommissie bekende stukken. De broers zijn bij de tervisielegging van het Plan van Toedeling aanwezig geweest. Zij moeten beiden worden verondersteld op de hoogte te zijn geweest van het feit dat door de toedeling niet alleen de grond doch ook de opstal in eigendom overging van de ene naar de andere broer en dat daarvoor verrekend zou moeten worden. Reclamant noch belanghebbende heeft tegen de toedeling geprotesteerd.&#13;
4. Naar het oordeel van de rechtbank valt de Landinrichtingscommissie terzake voormelde toedeling en de daaruit voortvloeiende nood zaak tot verrekening geen enkel verwijt te maken. Reclamant en belanghebbende hebben een en ander aan zichzelf te wijten door te hebben gezwegen waar spreken geboden zou zijn geweest. Voor de LiC was geen noodzaak om ter plekke de situatie in ogenschouw te nemen en zij had geen reden te veronderstel len dat de werkelijke situatie ter plaatse af week van die welke uit officiële bescheiden bleek. Er zijn mitsdien geen termen aanwezig om de verrekenpost geheel of ten dele ten laste van de LiC, dat wil zeggen: de gezamen- lijke rechthebbenden in het blok, te laten komen, zoals reclamant heeft doen betogen.&#13;
5. Aan reclamant komt in het geheel niet het recht toe zich te beklagen. Hij had klaarblij kelijk een groot belang bij de door hem gewenste toedeling. Aldus kreeg hij op een voor hem strategische plaats de gelegenheid om zijn parkeerplaats te behouden en zelfs uit te breiden. Aan een voorstel van de Land inrichtingscommissie om op vrijwillige basis mee te werken aan een terugruil van de 800 m2 met het zomerhuisje als opstal heeft reclamant zijn medewerking niet willen verlenen. Hij is eigenhandig tot amotie van het huisje overge gaan nadat de toedeling formeel onherroepelijk was en nadat aan hem bekend was gemaakt door de LiC op welke waarde de woning met ondergrond door de deskundige Houwert was getaxeerd. Daarmee was de toedeling een voldongen feit en kon nog slechts afgerekend worden tussen de betrokkenen via de Lijst der Geldelijke Regelingen.&#13;
6. Tussen reclamant enerzijds en de belang hebbende en de Landinrichtingscommissie anderzijds bestaat verschil van mening over de waarde van opstal en ondergrond. Reclamant, zich baserend op het rapport van taxateur Steggink stelt dat de waarde niet hoger kan zijn dan ƒ 65.000,00 bestaande uit ƒ 25.000,00 voor opstal en (500 m2 x ƒ 80,00 =) ƒ40.000,00 voor de grond. De rechtbank constateert dat, nu vast staat dat het niet om 500 m2 doch om 800 m2 (= ƒ 64.000,00) gaat, in reclamants visie uitgegaan zou moeten worden van ƒ 89.000,00. Op dat bedrag zou in mindering moeten strekken een bedrag groot ƒ 4.434,00 als verrekenpost wegens reeds in rekening gebrachte agrarische waarde, over welk bedrag LiC, reclamant en belanghebben de het met elkaar eens zijn. Belanghebbende en de LiC stellen zich op het standpunt dat de waardering zoals de taxateur Houwert deze heeft bepaald basis dient te zijn voor de verrekenpost, mitsdien ƒ 125.000,00 minus ƒ4.434,00 = ƒ120.566,00. De taxatie van Houwert gaat uit van ƒ 48.000,00 voor de grond en ƒ40.000,00 voor de herbouw van de woning, vermeerderd met een bedrag ad ƒ 37.000,00 als schade voor de niet aanwezige mogelijkheid om in de nabije omgeving een soortgelijk zomerhuisje te kunnen verwerven.&#13;
7. De rechtbank stelt vast dat de taxaties van Steggink en Houwert (respectievelijk&#13;
ƒ 89.000,00 en ƒ 88.000,00 voor grond en huis-je) elkaar nauwelijks ontlopen en dat het ver-schil wordt gevormd door de ƒ 37.000,00 die Houwert wel en Steggink niet berekent voor - kort gezegd - het verlies van een relatief uniek object dat in de omgeving niet of nau-welijks meer te koop is.&#13;
8. Naar het oordeel van de rechtbank zijn er in de onderhavige zaak termen aanwezig om aan belanghebbende het nadeel te doen ver goeden dat hij lijdt als gevolg van het feit dat hij een bruikbaar zomerhuisje op een redelijke locatie kwijt is geraakt. Bij de bepaling van dat nadeel behoort de vervangingswaarde (wat kost het om een soortgelijk object elders te kunnen verwerven) ten tijde van de terinzage- legging van het Plan van Toedeling het uit gangspunt te zijn, zoals door de taxateur Houwert (conform opdracht van de LiC) is gedaan.&#13;
9. Op het door Houwert genoemde bedrag behoort evenwel in het onderhavige geval enige correctie in neerwaartse zin plaats te vinden in verband met het feit dat, naar het oordeel van de rechtbank, sprake is van een zomerhuisje dat weliswaar redelijk gelegen is nabij een molen doch dat ook het nadeel kent van de ligging nabij een parkeerplaats van en toegangsweg tot de camping toebehorende aan reclamant. Daarenboven moet het wel licht wat moeilijk doch zeker niet onmogelijk worden geacht om voor na te melden bedrag, of iets meer, een soortgelijke woning aan te schaffen. Tot slot is plaats voor correctie nu belanghebbende in niet onbelangrijke mate door zijn zwijgen ook zelf debet is aan de ontstane situatie waarin hij het huisje op die plaats is kwijtgeraakt.&#13;
10. De rechtbank zal, het een en ander in aan merking nemende, de verrekenpost nader bepalen op ƒ 100.000,00. Bij dat bedrag is reeds rekening gehouden met de verrekening van de agrarische waarde ad ƒ 4.434,00.&#13;
(...)&#13;
Rechtdoende:&#13;
Verklaart het bezwaar van reclamant ten dele gegrond.&#13;
Wijzigt de Lijst der Geldelijke Regelingen in de ruilverkaveling 'Weerselo-Dulder' in dier voege dat daarop ten laste van reclamant en&#13;
ten gunste van belanghebbende als verre-kenpost terzake voormelde ondergrond met opstal wordt opgenomen een bedrag groot f 100.000,- (zegge eenhonderdduizend gulden). Compenseert de proceskosten in dier voege dat reclamant, belanghebbende en de geza-menlijke rechthebbenden in de ruilverkave-ling 'Weerselo-Dulder' ieder hun eigen kosten dragen.</content><legacyfootnotes/><footnotes><footnote/></footnotes><auteurs/><published>1997-12-01 00:00:00</published><modified>1996-10-02 00:00:00</modified><editiondate>1997-12-01</editiondate><htmlpath>https://denhollander.info/artikel/4917</htmlpath></article>
</articles></edition>
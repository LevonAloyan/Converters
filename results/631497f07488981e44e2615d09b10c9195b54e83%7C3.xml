<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2007</searchword><id>3906</id><udhid>UDH:TvAR/3906</udhid><titel>Nieuw Mestbeleid in de praktijk</titel><searchwords><searchword>TvAR 5/2007</searchword><searchword>UDH:TvAR/3906</searchword></searchwords><attachments><attachment><name>TvAR_2007_5-3.pdf</name><extention>pdf</extention><url>https://denhollander.info/download/3894/ci</url></attachment></attachments><inleiding>Inleiding&#13;
Vanaf 1 januari 2006 geldt het ‘Nieuw Mestbeleid’ (NMB).&#13;
Daarmee bedoelen we het nieuwe stelsel van gebruiksnormen&#13;
in de Meststoffenwet en de wettelijke regels voor productie,&#13;
opslag, afzet en toepassing van meststoffen in de&#13;
landbouw, die in de plaats zijn gekomen van het MINASstelsel.&#13;
Met het NMB geeft Nederland alsnog op juiste&#13;
wijze uitvoering aan de verplichtingen in de Europese Nitraatrichtlijn.&#13;
In dit artikel bespreken we de praktijkervaringen&#13;
met het NMB in 2006 en de belangrijkste aandachtspunten&#13;
voor 2007. Dit doen we in kort bestek. Voor een&#13;
uitgebreider overzicht van de mestwetgeving en de toepassing&#13;
daarvan in de praktijk verwijzen we naar het Memo&#13;
mestregels 2007.2 Maar allereerst kijken we kort terug op&#13;
het MINAS-tijdperk.</inleiding><content>1. Terugblik naar MINAS&#13;
Het MINeralen Aangifte Systeem (MINAS) heeft bestaan&#13;
van 1998 t/m 2005. Het bleek echter niet te voldoen aan&#13;
de eisen van de Nitraatrichtlijn.3 Het Europese Hof gaf wat&#13;
dat betreft de Europese Commissie volledig gelijk, bij arrest&#13;
van 2 oktober 2003.4 Door te werken met een mineralenboekhouding&#13;
en met verliesnormen, gekoppeld aan (verrekenbare)&#13;
heffingen, voldeed Nederland niet aan de Nitraatrichtlijn.&#13;
Met MINAS is de bodembelasting door stikstof&#13;
en fosfaten weliswaar fors omlaag gebracht, maar is nog&#13;
geen evenwichtsbemesting bereikt.&#13;
Ondanks enkele negatieve aspecten, zoals de jaarlijkse&#13;
aangifte en de bijkomende administratieve lasten, konden&#13;
de meeste agrarische ondernemers wel met MINAS uit de&#13;
voeten. Zo kende MINAS gunstigere verliesnormen en de&#13;
mogelijkheid tot verrekenen. Dat betekent op nationaal niveau&#13;
een kleiner mestoverschot en lagere mestafzetkosten.&#13;
Vooral melkveehouders moeten in het NMB meer mest&#13;
gaan afzetten, waardoor de druk op de mestmarkt toeneemt.&#13;
Ook kende MINAS geen voorradenadministratie.&#13;
Kunstmest en dierlijke mest waren uitwisselbaar binnen de&#13;
verliesnorm. Fosfaatkunstmest telde onder MINAS niet&#13;
mee in de berekeningen.&#13;
De grote administratieve last van MINAS wordt vaak&#13;
genoemd, maar het lijkt er echter nog niet op dat die in het&#13;
NMB drastisch omlaag gaat.&#13;
Terugkijkend op MINAS kunnen we vaststellen dat wie&#13;
zorgvuldig met het mineralenbeheer en administratie is omgegaan,&#13;
normaal gesproken geen heffing hoefde te betalen.&#13;
Toch zijn er veel heffingen opgelegd, met name door onachtzaamheid&#13;
of onvoldoende bekendheid van de ondernemer&#13;
met de regels en administratieve onvolkomenheden&#13;
(bijv. onbruikbare mestbonnen).5 Er lopen nog tal van procedures&#13;
tegen heffingen, zodat de nasleep van MINAS wellicht&#13;
nog jaren duurt.&#13;
2. Het mestbeleid vanaf 2006&#13;
2.1. Gebruiksnormen per bedrijf&#13;
Vanaf 1 januari 2006 gelden gebruiksnormen op bedrijfsniveau.&#13;
Elk bedrijf heeft een bepaald stikstof- en fosfaatplafond,&#13;
zowel voor dierlijke meststoffen als voor alle meststoffen&#13;
tezamen. Voor dierlijke mest geldt een maximum van&#13;
170 kg stikstof (of 250 kg in geval van derogatie, zie hieronder)&#13;
per hectare.&#13;
Voor ieder bedrijf kan worden bepaald of het binnen de&#13;
normen blijft. Daartoe wordt het verbruik van meststoffen&#13;
vergeleken met de plaatsingsruimte.&#13;
Het verbruik van meststoffen is (uitgedrukt in kg stikstof&#13;
) de som van:&#13;
– het verschil tussen begin- en eindvoorraad meststoffen,&#13;
vastgesteld per 1 januari, en&#13;
– de eigen productie van dierlijke mest, en&#13;
– het saldo van aanvoer en afvoer van meststoffen.&#13;
De plaatsingsruimte van het bedrijf wordt berekend uit de&#13;
oppervlakte landbouwgrond en de verschillende bemestingsnormen.&#13;
2.1.1. Fosfaat&#13;
1. Voor de toepassing van fosfaat in dierlijke mest op&#13;
bouwland geldt een norm van maximaal 85 kg per hectare.&#13;
2. Voor fosfaat in meststoffen in het algemeen geldt:&#13;
Fosfaatgebruiksnorm in kg fosfaat per ha&#13;
Grasland Bouwland&#13;
2006 110 95&#13;
2007 105 90&#13;
2008 100 85&#13;
2009 e.v. Moet nader worden bepaald bij AMvB&#13;
3. Uitzonderingen op de fosfaatnorm&#13;
Er gelden afwijkende normen voor compost, schuimaarde,&#13;
fosfaatarme en -verzadigde gronden. Ook kan op verzoek&#13;
een beperkte hoeveelheid fosfaat op bouwland worden&#13;
doorgeschoven (max. 20 kg per hectare).&#13;
2.1.2. Stikstof&#13;
1. voor stikstof in dierlijke mest geldt de norm van 170 kg&#13;
per hectare landbouwgrond.&#13;
2. voor stikstof in meststoffen algemeen geldt een uitgebreide&#13;
tabel afhankelijk van gewas en grondsoort. De&#13;
normen worden aangescherpt in de periode t/m 2009.&#13;
Voor de toepassing van deze normen is nog van belang dat&#13;
voor dierlijke meststoffen een werkingscoëfficiënt geldt.&#13;
Deze is afhankelijk van soort mest, grond en bedrijfsvoering.&#13;
Ook de werkingscoëfficiënt kan worden aangescherpt.&#13;
Een voorbeeld: de werkingscoëfficiënt voor drijfmest, in het&#13;
najaar aangewend op klei bouwland is in 2006 30 en in&#13;
2008 50. De werkingscoëfficiënt voor aangevoerde drijfmest&#13;
bedraagt in 2007 60%. Toepassing betekent dat bij&#13;
aanwending op een akkerbouwbedrijf van 3000 kg N in&#13;
dierlijke mest, daarvan 60% = 1800 kg N meetelt voor de&#13;
totale bemestingsnorm. Het resterende deel binnen de totale&#13;
bemestingsnorm mag worden opgevuld met kunstmest.&#13;
Landbouwgrond, natuurterrein en overige grond&#13;
Voor de toepassing van de mestwetgeving is het onderscheid&#13;
tussen landbouwgrond, natuurterrein en overige&#13;
grond van groot belang. De bemestingsnormen van de&#13;
mestwetgeving gelden voor landbouwgrond van een landbouwbedrijf.&#13;
Voor andere grond gelden andere normen.&#13;
Landbouwgrond is grond waarop gewassen worden geteeld&#13;
of dieren worden gehouden met een economisch doel: de&#13;
verkoop van producten en/of voorzien in eigen levensonderhoud.&#13;
Daarbij wordt grond die tijdelijk braak ligt en&#13;
grond met bomen waarvoor geen herplantplicht geldt als&#13;
landbouwgrond gezien. Natuurterrein is grond met bepaalde&#13;
natuurlijke vegetaties, maar ook bos, grasland en&#13;
bouwland met hoofdfunctie natuur.&#13;
Niet exact is aan te geven wanneer grasland of bouwland&#13;
de ‘hoofdfunctie natuur’ heeft. Wie de eigenaar is of wat de&#13;
bestemming in een bestemmingsplan is, is niet bepalend.&#13;
Een landbouwer die voor de mestwetgeving geen risico’s&#13;
wil lopen kiest voor de uitleg die de Minister zelf geeft:&#13;
grond met een Subdidieregeling agrarisch natuurbeheer&#13;
(SAN-subsidie) is landbouwgrond, maar grond met een&#13;
Subsidieregeling natuurbeheer (SN-beheervergoeding of&#13;
SN-vergoeding voor functiewijziging naar natuur) is natuurterrein.&#13;
Een perceel dat eigendom is van Staatsbosbeheer&#13;
(SBB) is eveneens natuurterrein, tenzij sprake is van&#13;
een pachtovereenkomst die al bestond op het moment dat&#13;
SBB de grond (via BBL) verkreeg.&#13;
Wie grond als landbouwgrond voor zijn bedrijf wil&#13;
meetellen zal moeten aantonen, bijvoorbeeld naar aanleiding&#13;
van een AID-controle, dat de grond hoofdfunctie&#13;
landbouw heeft. Niet voldoende zal zijn dat voor de ondernemer&#13;
de landbouw voorop staat. Dat er slechts weinig beperkingen&#13;
zijn, dat sprake is van pacht en dat de bestemming&#13;
nog steeds agrarisch is, zijn wel belangrijke argumenten&#13;
voor het meetellen als landbouwgrond.&#13;
Grasland&#13;
Grasland speelt op verschillende manieren een rol in de&#13;
mestwetgeving. Het gaat daarbij om grond met gras dat bestemd&#13;
is voor ruwvoer. Gras voor zaadteelt, of als groenbemester,&#13;
valt onder de noemer bouwland.&#13;
Als onderdeel van het Besluit gebruik meststoffen gelden&#13;
beperkingen voor het scheuren van grasland. Scheuren is iedere&#13;
vorm van vernietiging van de zode. Op klei- en veengrond&#13;
is scheuren toegestaan van 1 februari tot en met 15&#13;
september, op zand- en lössgrond van 1 februari t/m 10&#13;
mei. Direct na het scheuren moet een stikstofbehoeftig&#13;
gewas worden geteeld, opgenomen in de lijst bij het besluit.&#13;
Daarnaast gelden nog enkele uitzonderingen op het scheurverbod,&#13;
o.a. op klei van 1 november t/m 31 december, als&#13;
direct daarna een akkerbouwgewas wordt geteeld.&#13;
Grasland kan vallen onder de definitie van zowel landbouwgrond&#13;
als natuurterrein.&#13;
Voor toepassing van de bemestingsnormen is er onderscheid&#13;
naar blijvend en tijdelijk grasland, evenals de duur&#13;
van de tijdelijkheid.&#13;
Nederland is verplicht het areaal grasland op nationaal niveau&#13;
in stand te houden. Dat betreft grasland dat in 2003&#13;
gold als ‘blijvend grasland’, dus in de periode 1998 t/m mei&#13;
2003 niet in gebruik geweest voor akkerbouw. Het areaal&#13;
grasland zal eerder stijgen dan dalen vanwege de derogatieverplichtingen.&#13;
Bouwland&#13;
Op zand- en lössgrond is een boer verplicht na de teelt van&#13;
maïs een vanggewas te telen, bijvoorbeeld gras of winterrogge.&#13;
Deze verplichting staat los van de derogatiebepalingen.&#13;
In 2009 is najaarsaanwending van drijfmest op kleibouwland&#13;
verboden.&#13;
2.2. Derogatie&#13;
Door jaarlijks, uiterlijk 1 december, een melding voor derogatie&#13;
in te dienen kan een boer (in het volgende kalenderjaar)&#13;
de plaatsingsruimte voor dierlijke mest qua stikstof&#13;
vergroten: 250 kg per hectare in plaats van 170 kg. Dit&#13;
geldt echter alleen voor graasdierenmest. Bij de aanwending&#13;
van mest van staldieren, zoals varkens en kippen, moet altijd&#13;
van maximaal 170 kg worden uitgegaan.&#13;
Vanaf 2010 moet Nederland opnieuw onderhandelen&#13;
met de Europese Commissie over de hoogte van de deroga-&#13;
tie. Het verlenen van derogatie gebeurt altijd onder voorwaarden&#13;
die in de regelgeving zijn vastgelegd.&#13;
Belangrijke voorwaarde is dat minimaal 70% van het&#13;
bedrijfsareaal uit grasland dient te bestaan, in de periode&#13;
15 mei t/m 15 september. Daarvoor telt alleen de landbouwgrond&#13;
in Nederland mee. De gebruikstitel is niet van&#13;
belang, wel moet sprake zijn van feitelijk - en exclusief (niet&#13;
met een andere landbouwer gedeeld) gebruik en correcte registratie&#13;
van de grond bij Dienst Regelingen. De landbouwer&#13;
moet nauwkeurig alle administratieve plichten nakomen.&#13;
Verder is van belang dat uiterlijk 1 februari een bemestingsplan&#13;
is opgesteld dat berust op grondmonsters die&#13;
niet ouder mogen zijn dan 4 jaar. Herfstaanwending van&#13;
drijfmest op bouwland is verboden voor derogatiebedrijven.&#13;
2.3. Productie van mest&#13;
De mestproductie, in kg stikstof en fosfaat, kan in het&#13;
NMB op verschillende manieren worden berekend. Net&#13;
zoals bij MINAS bestaat er een forfaitaire manier (normen&#13;
uit tabel, ook wel excretienormen of excretieforfaits) en een&#13;
op basis van verbruik van mineralen. Per diersoort is bepaald&#13;
welke berekeningsmethoden mogen of moeten worden&#13;
toegepast.&#13;
2.3.1. Graasdieren&#13;
Binnen de graasdieren vormen de runderen, met uitzondering&#13;
van de vleeskalveren, de grootste groep. Ook vallen&#13;
hieronder schapen, herten, paarden en ezels. De mestproductienormen&#13;
van graasdieren kunnen uit de tabel worden&#13;
afgelezen. Voor melkvee bestaat er tevens de mogelijkheid&#13;
om gebruik te maken van de zogenaamde bedrijfsspecifieke&#13;
excretienorm.&#13;
2.3.2. Staldieren&#13;
Indien er op het bedrijf staldieren worden gehouden, dient&#13;
de mestproductie van de betreffende diersoorten te worden&#13;
berekend volgens de stalbalans. De stalbalans lijkt wel op&#13;
MINAS. In schema de voorbeeldberekening voor stikstof.&#13;
Aanvoer van dieren 1.287 kg stikstof +&#13;
Aanvoer voer 12.219 kg stikstof +&#13;
Afvoer van dieren 5.582 kg stikstof -/-&#13;
Ammoniakemissie/&#13;
stikstofcorrectie 2.067 kg stikstof -/-&#13;
Voorraadverrekening -/- 237 kg stikstof + of -/-&#13;
Resultaat is de mestproductie in kg stikstof (5.620). Omdat&#13;
de normen voor gasvormige verliezen zijn aangescherpt&#13;
komt het voor dat bedrijven soms wel aan de fosfaatverplichtingen&#13;
voldoen, maar niet aan stikstof. Hierover is de&#13;
sector opnieuw in gesprek met de overheid en wordt aanvullend&#13;
onderzoek uitgevoerd.&#13;
2.4. Aan- en afvoer van dierlijke mest&#13;
Bij aan- en afvoer van mest moet in de regel weging en bemonstering&#13;
van mest plaatsvinden. Uitzonderingen daarop&#13;
zijn:&#13;
– Boer-boer transport. Deze faciliteit geldt voor landbouwers&#13;
die minimaal 85 % van de geproduceerde mest,&#13;
uitgedrukt in kg fosfaat, op het eigen bedrijf kunnen&#13;
plaatsen. Er moet rechtstreekse afzet plaats vinden zonder&#13;
tussenopslag. De afstand bedraagt hemelsbreed&#13;
maximaal 10 km en er mag maximaal 15% van de productie&#13;
onbemonsterd worden afgevoerd. Het eventuele&#13;
meerdere dient bemonsterd te worden.&#13;
– Afzet naar natuurterrein binnen 20 km;&#13;
– Afzet aan particulieren: maximaal 250 kg fosfaat per bedrijf&#13;
en 20 kg fosfaat per particulier;&#13;
– Onder voorwaarden: afzet op grond die tijdelijk uit gebruik&#13;
is gegeven voor maximaal 1 jaar;&#13;
– Onder voorwaarden: afzet naar grond net over de grens&#13;
met België of Duitsland;&#13;
– Bepaalde soorten paarden- en konijnenmest.&#13;
In dergelijke gevallen kan volstaan worden met de schatting&#13;
van het volume en toepassing van forfaitaire normen. Per&#13;
transport moet wel een vervoersbewijs worden ingevuld en&#13;
opgestuurd naar Dienst Regelingen.&#13;
2.5. Mestopslag&#13;
Bedrijven moeten opslagcapaciteit hebben voor de dierlijke&#13;
mest die het bedrijf produceert van 1 september tot en met&#13;
eind februari van het daarop volgende jaar. Bepalend is in&#13;
principe het aantal dieren dat op grond van de milieuvergunning&#13;
mag worden gehouden, of (bij AMvB-bedrijven&#13;
dan wel bij het gedeeltelijk gerealiseerd hebben van de vergunning)&#13;
de stalcapaciteit.&#13;
De mestopslag moet bij het bedrijf in gebruik zijn op&#13;
basis van een exclusief gebruiksrecht. Vaak zal dat eigendom,&#13;
opstalrecht of pacht zijn, maar ook de huur van opslagcapaciteit&#13;
is toegestaan, mits niet gedeeld met een andere&#13;
landbouwer.&#13;
Bedrijven mogen minder opslagcapaciteit hebben voor&#13;
zover de producent kan aantonen dat:&#13;
1. hij de dierlijke meststoffen kan verwijderen op een voor&#13;
het milieu onschadelijke wijze. Hieronder valt ook de&#13;
mestafzet, in een vóór 1 september gesloten afzetovereenkomst&#13;
met iemand die zelf over voldoende capaciteit&#13;
beschikt voor de opslag, verwerking of aanwending van&#13;
de mest;&#13;
2. hij de dierlijke meststoffen in eigen bedrijf kan aanwenden&#13;
op bouwland op klei of veen. Let op: bedrijven met&#13;
derogatie mogen geen herfstaanwending toepassen van&#13;
drijfmest op bouwland;&#13;
3. hij in de periode van september tot en met februari&#13;
structureel minder dieren houdt, bijvoorbeeld door najaarsbeweiding,&#13;
of onderbenutting van de stalcapaciteit.&#13;
De omvang van de mestproductie wordt berekend door vermenigvuldiging&#13;
van het aantal dieren met een forfaitaire&#13;
waarde voor de gemiddelde mestproductie per dier. Voor&#13;
melkvee speelt daarbij de productie per koe en het ureumgetal&#13;
een rol.&#13;
2.6. Administratie en registratie&#13;
Een landbouwer is verplicht een aantal gegevens van zijn&#13;
bedrijf te registreren bij Dienst Regelingen van LNV (DR).&#13;
Daarnaast moet hij een groot aantal gegevens in eigen administratie&#13;
bijhouden. Slechts een kleinschalig bedrijf is&#13;
daarvan grotendeels vrijgesteld. Kleinschalig wil zeggen:&#13;
– De productie en aanvoer van mest is in een kalenderjaar&#13;
niet hoger dan 350 kg stikstof;&#13;
– Het bedrijf is op geen enkel moment groter dan 3 hectare.&#13;
De registratie- en administratieplicht geldt ook voor intermediairs.&#13;
Ook bijv. leveranciers van veevoer en kunstmest&#13;
en bijvoorbeeld de zuivelindustrie moeten bepaalde&#13;
gegevens aanleveren.&#13;
De registratie van bedrijfsgegevens vindt normaal gesproken&#13;
plaats bij de meitelling of Gecombineerde Opgave.&#13;
Voor de opgave van de grond die bij het bedrijf in gebruik&#13;
is en de gewassen geldt de peildatum 15 mei.&#13;
Wijzigingen in de omvang van het bedrijf tussen 15&#13;
mei en 1 november dienen afzonderlijk te worden geregistreerd.&#13;
Wijzigingen vanaf 1 november worden per 15 mei&#13;
daaropvolgend gemeld.&#13;
De nieuwe gebruiker van de grond meldt de betreffende&#13;
percelen bij DR aan met een wijzigingsformulier.&#13;
Zijn eigen handtekening is daarbij voldoende. Niettemin&#13;
dient wel uit de administratie te blijken dat hij het gebruiksrecht&#13;
heeft, bij voorkeur uit een ondertekend contract.&#13;
De eigen administratie qua mestwetgeving van een boer&#13;
is vormvrij. Wel moet de administratie duidelijk en volledig&#13;
zijn, en minimaal 5 jaar na het betreffende jaar bewaard&#13;
blijven.&#13;
De administratieve verplichtingen hangen af van het&#13;
type bedrijf. Intensieve veehouderijbedrijven en derogatiebedrijven&#13;
moeten meer gegevens opgeven en bijhouden dan&#13;
overige bedrijven. Zo moeten derogatiebedrijven een bemestingsplan&#13;
bijhouden.&#13;
2.7. Mestproductierechten&#13;
De Wet Herstructurering Varkenshouderij is per 1 januari&#13;
2006 ingetrokken. De belangrijkste elementen zijn nu ondergebracht&#13;
in de Meststoffenwet. Tegelijkertijd is het stelsel&#13;
van mestproductierechten aangepast:&#13;
– Voor het houden van andere dieren dan varkens, kippen&#13;
of kalkoenen zijn geen mestproductierechten meer&#13;
nodig. De grondgebonden mestproductierechten en de&#13;
niet-grondgebonden mestproductierechten voor de verschillende&#13;
diersoorten zijn vervallen;&#13;
– De verschillende soorten varkensrechten worden omgezet&#13;
naar een nieuw soort varkensrecht. Resultaat is een&#13;
niet-grondgebonden varkensrecht, uitgedrukt in varkenseenheden.&#13;
Het houden van varkens in een bedrijf&#13;
en van meer dan 3 varkenseenheden buiten een bedrijf&#13;
is alleen toegestaan als de houder over varkensrechten&#13;
beschikt;&#13;
– De pluimveerechten blijven bestaan. Het houden van&#13;
meer dan 250 pluimvee-eenheden aan kippen of kalkoenen,&#13;
binnen of buiten een bedrijf, is alleen toegestaan&#13;
als de houder over pluimveerechten beschikt;&#13;
Een varkenseenheid (ve) komt overeen met 7,4 kg fosfaat&#13;
aan oude productierechten. Een pluimvee-eenheid (pve)&#13;
komt overeen met 0,5 kg fosfaat. De verschillende soorten&#13;
varkens, kippen en kalkoenen worden volgens een tabel&#13;
omgerekend naar ve respectievelijk pve.&#13;
De regering kan bij AMvB een kortingsregeling op productierechten&#13;
invoeren van maximaal 25%, hetzij in het algemeen&#13;
hetzij bij overdracht van varkensrechten. In dat geval&#13;
zal er naar huidig recht geen aanspraak zijn op een schadevergoeding.&#13;
De productierechten stellen per bedrijf een jaarplafond.&#13;
Dat betekent dat op jaarbasis het gemiddelde aantal gehouden&#13;
varkens respectievelijk pluimvee niet hoger mag zijn&#13;
dan het aantal varkensrechten respectievelijk pluimveerechten&#13;
dat op 31 december van dat jaar op dat bedrijf geregistreerd&#13;
staan.&#13;
Daarnaast is er een dagplafond, wat inhoudt dat het&#13;
aantal dieren op een bepaald moment ook niet hoger mag&#13;
zijn dan het beschikbare aantal dierrechten. Het dagplafond&#13;
geldt echter alleen als de Minister dat aan een bepaald bedrijf&#13;
heeft opgelegd, als een bestuurlijke maatregel. Bijvoorbeeld&#13;
als een bedrijf herhaaldelijk in overtreding is.&#13;
2.7.1. Verplaatsing van mestproductie naar een andere&#13;
locatie&#13;
Het verplaatsen van mestproductie binnen een bedrijf is&#13;
toegestaan, maar niet van een locatie buiten een concentratiegebied&#13;
naar een erbinnen. Per 1 januari 2008 verdwijnt&#13;
het verschil tussen concentratiegebieden.&#13;
2.7.2. Overdracht van rechten&#13;
Varkensrechten zijn overdraagbaar naar een ander bedrijf.&#13;
Daarbij gelden dezelfde beperkingen als bij verplaatsing van&#13;
mestproductie, behalve bij overdracht of samenvoeging van&#13;
bedrijven.&#13;
Een bedrijf, waarvan een of meer stallen gelegen zijn in&#13;
een concentratiegebied, kan slechts rechten overnemen van&#13;
een bedrijf dat geheel in hetzelfde concentratiegebied is gelegen.&#13;
De concentratiegebieden zijn gelijk aan die t/m&#13;
2005.&#13;
2.7.3. Blokkaderecht hypotheekhouder&#13;
Indien op de stallen hypotheek is gevestigd dan kan de hypotheekhouder&#13;
(vaak: de bank) de overdracht in principe&#13;
tegenhouden, om te voorkomen dat de waarde van het onroerend&#13;
goed door de overdracht daalt.&#13;
In het kort gaat het om de volgende procedure:&#13;
– het blokkaderecht moet bij DR zijn gemeld;&#13;
– als de boer een overdracht van rechten bij DR meldt,&#13;
dan heeft de hypotheekhouder, als hij daarom vraagt,&#13;
180 dagen de tijd om via een juridische procedure de&#13;
overdracht tegen te houden.&#13;
2.8. Bemesting- en teeltvrije zones&#13;
Sinds 2000 is er een Lozingenbesluit open teelt en veehouderij.&#13;
Doel van deze AMvB is het beperken van de verontreiniging&#13;
van oppervlaktewater. Een van de risico’s is het gebruik&#13;
van gewasbeschermingsmiddelen. En op basis van de&#13;
Europese Nitraatrichtlijn is ook het gebruik van mest in dit&#13;
Besluit opgenomen.&#13;
Volgens het Besluit moet langs oppervlaktewater een ‘teeltvrije&#13;
zone’ worden aangehouden. Al sinds 2000 zijn er langs&#13;
vele waterlopen zogenaamde ‘teeltvrije zones’. Hierover bestaan&#13;
nogal wat misverstanden. Anders dan de naam doet&#13;
vermoeden hoeft de betreffende grond niet braak te liggen.&#13;
Wel is het er (in principe) verboden gewasbeschermingsmiddelen&#13;
en meststoffen te gebruiken. De teeltvrije zone&#13;
telt niet mee als landbouwgrond voor de mestwetgeving,&#13;
maar wel voor het verzilveren van toeslagrechten.&#13;
De breedte varieert, afhankelijk van het aangrenzende&#13;
gewas. Langs beken en rivieren, die zijn aangeduid op de&#13;
kaart bij het Uitvoeringsbesluit Meststoffenwet, is sinds&#13;
2006 de breedte echter altijd 5 meter. Dit betreft natuurlijke&#13;
waterlopen in Oost- en Zuid-Nederland, inclusief&#13;
Drenthe. Langs gegraven waterlopen, die normaal gesproken&#13;
droog staan van 1 april tot 1 oktober, hoeft geen teeltvrije&#13;
zone te worden aangehouden, tenzij deze in het Waterhuishoudingsplan&#13;
een bijzondere functie hebben.&#13;
Is sprake van biologische teelt dan hoeft géén teeltvrije zone&#13;
te worden aangehouden. Hetzelfde geldt bij toepassing van&#13;
een emissiescherm, waarvan geen gewasbeschermingsmiddelen&#13;
kunnen afdruipen in het oppervlaktewater. Echter:&#13;
ook in deze gevallen geldt langs de aangewezen beken en rivieren&#13;
wel een teeltvrije zone van 5 meter!&#13;
Paddenstoelen- en witlofbedrijven, glastuinbouw,&#13;
IPPC-veehouderijen en een aantal bedrijven met bloembollenteelt&#13;
vallen niet onder het Besluit, maar moeten een&#13;
WVO-vergunning hebben.&#13;
Gebruiksmogelijkheden&#13;
De teeltvrije zone is niet teeltvrij. In feite is iedere teelt toegestaan,&#13;
als deze maar afwijkt van het direct aangrenzende&#13;
(resterende deel van het) perceel. En gras is altijd toegestaan.&#13;
De teeltvrije zone kan worden gebruikt voor het telen&#13;
van een ‘vanggewas’. Dat is gewas dat het inwaaien van gewasbeschermingsmiddelen&#13;
tegengaat. Volgens het Besluit is&#13;
het een scherm van bomen, struiken of andere gewassen dat&#13;
minstens zo hoog is als het gewas op de grond naast de&#13;
teeltvrije zone en minstens net zo hoog als de bovenste dop&#13;
van de gebruikte spuitapparatuur. De teeltvrije zone mag&#13;
ook worden gebruikt als weiland. De zone hoeft niet te&#13;
worden afgescheiden van de rest van het perceel en is in dat&#13;
geval niet zichtbaar.&#13;
In de teeltvrije zone geldt in principe een verbod op het gebruik&#13;
van gewasbeschermingsmiddelen. Dat betreft het gebruik&#13;
van apparatuur voor druppelsgewijze toediening, met&#13;
uitzondering voor pleksgewijze onkruidbestrijding (met afgeschermde&#13;
spuitdop). N.B. ook voor de aangrenzende&#13;
grond gelden beperkingen en voorschriften.&#13;
Van het spuitverbod is ontheffing mogelijk indien dat&#13;
volgens de Plantenziektekundige Dienst noodzakelijk is.&#13;
In de teeltvrije zone geldt ook een verbod op het toedienen&#13;
van meststoffen (dus niet voor bemesting door de dieren in&#13;
de wei). Ook hier een uitzondering: gerichte bemesting van&#13;
het vanggewas, mits minimaal 50 cm van de insteek van het&#13;
water, is toegestaan, maar dat geldt weer NIET in de 5&#13;
meter brede zones langs beken en rivieren in hoog Nederland.&#13;
En ook wat bemesting betreft zijn er beperkingen en&#13;
voorschriften voor de aangrenzende grond.&#13;
De waterkwaliteitsbeheerder, meestal het waterschap, heeft&#13;
een belangrijke taak in uitvoering van het Besluit. In de eerste&#13;
plaats door het aanwijzen van bredere of smallere teeltvrije&#13;
zones en daarnaast door toezicht op de naleving. Iedere&#13;
landbouwer die met teeltvrije zones te maken heeft of&#13;
die in zijn bedrijf waterverontreiniging zou kunnen veroorzaken&#13;
(bijv. ook door afvalwater) moet zich reeds gemeld&#13;
hebben bij genoemde instantie.&#13;
Veranderingen in het bedrijf met gevolgen voor de lozingen&#13;
van gewasbeschermingsmiddelen, meststoffen en afvalwater&#13;
moeten vooraf worden gemeld. Het waterschap&#13;
kan in bepaalde gevallen dan aanvullende eisen stellen, en&#13;
erop toezien of de regels voor worden nageleefd. Daarbij&#13;
zijn er de bestuurlijke middelen tot handhaving: dwangsom&#13;
en bestuursdwang (feitelijk ingrijpen).&#13;
Het overtreden van de regels voor de teeltvrije zones is&#13;
ook een economisch delict, waarop een boete staat t/m zelfs&#13;
gevangenisstraf. Niet alleen het waterschap, ook de AID&#13;
kan proces verbaal opmaken.&#13;
Het ten onrechte meetellen van de teeltvrije zone voor&#13;
de mestwetgeving kan betekenen dat onvoldoende mest&#13;
wordt afgevoerd. Ook hierop staan boetes.&#13;
Het bemesten van een teeltvrije zone is verder in strijd&#13;
met de randvoorwaarden voor het verzilveren van toeslagrechten,&#13;
wat tot korting kan leiden op de bedrijfstoeslag.&#13;
2.9. Handhaving&#13;
De overheid handhaaft het nieuwe mestbeleid op verschillende&#13;
manieren:&#13;
2.9.1. Strafrecht&#13;
Overtreding van verschillende regels geldt als economisch&#13;
delict. Bijvoorbeeld van de Meststoffenwet de artikelen 7&#13;
(overschrijding bemestingsnormen), 14 (niet-verantwoorde&#13;
mestafzet), 19 t/m 22 (overschrijding productierecht) en&#13;
26, zesde lid (overtreding verplaatsingsverbod). En diverse&#13;
bepalingen van het Uitvoeringsbesluit en de Uitvoeringsregeling&#13;
(bijv. de regels voor handel en transport van mest en&#13;
de administratieve verplichtingen).&#13;
Hierop staan, afhankelijk van ernst, opzet en herhaling,&#13;
boetes en andere straffen. Voor boetes is de vierde categorie&#13;
(16.750 euro) meestal het maximum, bij een ernstig misdrijf&#13;
de vijfde (67.000 euro).&#13;
In veel gevallen gaat aan strafvervolging een schikkingsvoorstel&#13;
vooraf. Een bekend voorbeeld is de overtreding van&#13;
het uitbreidingsverbod: voor productie boven het productierecht&#13;
geldt een schikkingtarief van 10 gulden (tegenwoordig&#13;
4,50 euro) per kg. fosfaat. Uiteraard beslist het&#13;
openbaar Ministerie over vervolging en de rechter over de&#13;
uiteindelijke hoogte van de straf.&#13;
2.9.2. Bestuurlijke boetes&#13;
In plaats van (MINAS-)heffingen staan er nu boetes op&#13;
overschrijding van de bemestingsnormen. Daarbij gaat het&#13;
om de berekende overschrijding van de gebruiksruimte van&#13;
het bedrijf, die wordt bepaald op basis van de gebruiksnormen.&#13;
Deze boetes worden niet opgelegd als strafvervolging plaatsvindt.&#13;
De hoogte van de boete bedraagt:&#13;
a. € 7 per kilogram stikstof waarmee de algemene gebruiksnorm&#13;
voor dierlijke meststoffen is overschreden,&#13;
plus&#13;
b. € 7 per kilogram stikstof waarmee stikstofgebruiksnorm&#13;
is overschreden, plus&#13;
c. € 11 per kilogram fosfaat waarmee fosfaatgebruiksnorm&#13;
is overschreden.&#13;
Als zowel de gebruiksnorm voor dierlijke meststoffen als de&#13;
stikstofgebruiksnorm is overschreden, geldt een tarief van&#13;
€ 3,50 voor de kilogrammen stikstof waarvoor wegens&#13;
overschrijding van de gebruiksnorm voor dierlijke meststoffen&#13;
reeds het tarief van € 7 is toegepast. Als zowel de gebruiksnorm&#13;
voor dierlijke meststoffen als de fosfaatgebruiksnorm&#13;
is overschreden, geldt een tarief van € 5,50&#13;
voor de kilogrammen fosfaat overeenkomend met het aantal&#13;
kilogrammen stikstof waarmee de gebruiksnorm voor&#13;
dierlijke meststoffen is overschreden.&#13;
Wat de oplegging van de boetes betreft zijn er nog diverse&#13;
regels, zowel wat betreft de termijn die voor de Minister&#13;
geldt, mogelijkheden van bezwaar en dergelijke. Voor 2006&#13;
gold een handhavingmarge van 5%, dat wil zeggen dat&#13;
overschrijding van de gebruiksnormen met niet meer dan&#13;
5% werd gedoogd.&#13;
Boetes staan er daarnaast ook op niet naleving van de&#13;
talrijke administratieve verplichtingen, zoals het tijdig doorgeven&#13;
van wijzigingen in het bedrijf (bijv. oppervlakte&#13;
grond), correct bijhouden van aantallen dieren, niet correct&#13;
bemonsteren van mest, ontbreken van vervoersbewijzen enzovoort.&#13;
De hoogte van de boete varieert van 100 – 300&#13;
euro.&#13;
2.9.3. Bestuurlijk ingrijpen&#13;
Een bijzondere vorm van handhaving betreft het opleggen&#13;
van een dagplafond aan de houder van dieren die zijn productierecht&#13;
heeft overschreden en opnieuw dreigt te overschrijden.&#13;
Hierdoor mag de dierenhouder op geen enkele&#13;
dag meer dieren houden dan omgerekend op jaarbasis past&#13;
binnen zijn varkens- en/of pluimveerecht vermeerderd met&#13;
15%. De handhaving van dit dagplafond gebeurt wederom&#13;
met boetes of met daadwerkelijk ingrijpen (last onder&#13;
dwangsom of bestuursdwang).&#13;
Bestuurlijk ingrijpen is ook bij andere overtredingen&#13;
mogelijk, vooral om feitelijke overtredingen ongedaan te&#13;
maken of herhaling te voorkomen (bijv. overtreding uitrijregels).&#13;
AID-controle&#13;
Aanleiding voor strafvervolging, boetes en bestuurlijk ingrijpen&#13;
is meestal een bezoek, onderzoek en rapportage&#13;
(proces-verbaal) van de Algemene Inspectie Dienst. AIDambtenaren&#13;
hebben vergaande bevoegdheden tot het betreden&#13;
van plaatsen, opvragen en meenemen van informatie en&#13;
het opsporen van overtredingen.&#13;
Derogatie&#13;
Voor de veehouderij is de toepassing van derogatie van&#13;
groot belang. De veehouder die de ruimere gebruiksnorm&#13;
voor graasdierenmest wil toepassen moet aan tal van voorwaarden&#13;
voldoen. De Minister heeft meegedeeld daar redelijk&#13;
en niet overdreven streng mee om te gaan. Wel zal hij&#13;
aan de Europese Commissie moeten verantwoorden dat&#13;
Nederland voldoet aan de gestelde eisen bij het toestaan van&#13;
deze uitzondering op algemene regels uit de Nitraatrichtlijn.&#13;
Dat betekent dat op een aantal onderdelen geen soepelheid&#13;
te verwachten is:&#13;
– Het minimum van 70% grasland, in elk geval tussen&#13;
15 mei en 15 september;&#13;
– Het hebben van een actueel bemestingsplan, gebaseerd&#13;
op voldoende grondmonsteranalyse van maximaal&#13;
4 jaar oud;&#13;
– Geen najaarsbemesting.&#13;
Ook wat betreft de uiterste datum van aanmelding is de&#13;
Minister streng: wie na 1 december meldt dat hij derogatie&#13;
wil toepassen is te laat tenzij hij overmacht kan aantonen.&#13;
Gunstiger lijkt het met de overtreding van diverse administratieve&#13;
plichten. Als de veehouder de nalatigheid herstelt,&#13;
dan kan derogatie behouden blijven. Bestuurlijke boetes&#13;
zal hij dan wellicht niet ontlopen.&#13;
2.10. Planning grondtransacties&#13;
Het nieuwe mestbeleid heeft gevolgen voor het plannen van&#13;
grondtransacties. Bij die planning spelen uiteraard ook andere&#13;
factoren een rol zoals financiële en fiscale argumenten&#13;
en bijvoorbeeld de regels voor overdracht en verzilvering&#13;
van toeslagrechten.&#13;
Voor de mestwetgeving is allereerst van belang dat&#13;
grond tot het bedrijf kan worden gerekend als sprake is van&#13;
feitelijk gebruik op basis van een exclusief, dus ongedeeld,&#13;
gebruiksrecht. De grond moet bovendien op juiste wijze&#13;
zijn geregistreerd bij Dienst Regelingen en de eigen administratie&#13;
van de landbouwer moet de bewijsstukken bevatten.&#13;
De combinatie van feitelijk gebruik en een ongedeeld&#13;
gebruiksrecht betekent dat een landbouwer grond tot zijn&#13;
bedrijf mag rekenen vanaf het moment dat hij feitelijk zeggenschap&#13;
heeft over het gebruik en hij het economische risico&#13;
draagt in de exploitatie. De soort van het gebruiksrecht&#13;
is (anders dan in de eerste jaren van de mestwetgeving) niet&#13;
van belang. Het kan variëren van eigendom via erfpacht en&#13;
pacht tot bruikleen, mits de grond correct is geregistreerd&#13;
en er een bewijsstuk van het gebruiksrecht is. Het beste bewijsstuk&#13;
is uiteraard het contract waarin het gebruiksrecht is&#13;
verleend, maar ook de zogenaamde ‘grondgebruiksverklaring’&#13;
(GGV) wordt nog steeds toegepast en geaccepteerd.&#13;
De GGV is oorspronkelijk een formulier waarmee voor&#13;
MINAS grond tot een bedrijf kon worden gerekend, ook al&#13;
was er geen sprake van een erkend contract. Na afschaffing&#13;
van MINAS is de GGV blijven bestaan. Veel landbouwers&#13;
zien dit als een alternatief voor pacht. In werkelijkheid is de&#13;
GGV juist een aanwijzing voor het bestaan van pacht, al&#13;
ontbreekt een goedgekeurd, schriftelijk contract. Met name&#13;
voor de uitgebruikgever kleven hieraan onnodige risico’s.&#13;
Helaas blijkt echter de GGV een moeilijk uit te roeien verschijnsel&#13;
in de ogen van juristen.&#13;
Voor de mestwetgeving is 15 mei een belangrijke peildatum.&#13;
Het in gebruik nemen van grond na 15 mei levert de&#13;
landbouwer, behalve bij een volgteelt, géén extra plaatsingsruimte&#13;
voor mest op. In gebruik nemen tussen 1 november&#13;
en 15 mei heeft verder het voordeel dat melding bij DR&#13;
niet direct nodig is. De grond wordt in dat geval bij de&#13;
eerstvolgende Gecombineerde Opgave door de gebruiker&#13;
geregistreerd.&#13;
Bij toepassing van derogatie zijn vooral de verplichtingen&#13;
van het bemestingsplan (en voldoende en actuele&#13;
grondmonsters) en om tussen 15 mei en 15 september minimaal&#13;
70% grasland te hebben, van belang. Ook hierom is&#13;
het aan te bevelen om grondtransacties in de maanden&#13;
vanaf november uit te voeren. Bij het in gebruik nemen van&#13;
onbemonsterde grond is het voor een derogatiebedrijf van&#13;
belang om eerst grondonderzoek te laten doen en het bemestingsplan&#13;
aan te passen, en pas daarna de grond feitelijk&#13;
te gaan gebruiken, bijvoorbeeld voor bemesting, maar uiterlijk&#13;
15 mei.&#13;
Is de betreffende grond ook nodig voor het verzilveren&#13;
van toeslagrechten dan is een datum na 1 januari meestal&#13;
ongewenst (vanwege de vereiste 10-maandenperiode).&#13;
Kortom: de beste periode voor grondtransacties c.q. bedrijfsoverdrachten&#13;
valt in de maanden november en december.&#13;
Dit neemt niet weg dat het gehele jaar door afspraken gemaakt&#13;
en contracten opgesteld kunnen worden. Het is ook&#13;
meestal verstandig om een grondtransactie ruim voor de&#13;
datum van ingebruikname juridisch vast te leggen, bijv.&#13;
vanwege de benodigde tijd voor afhandeling bij de notaris&#13;
of Grondkamer. Het is ook heel goed mogelijk dat het gebruiksrecht&#13;
eerder of later ingaat dan de gekozen datum van&#13;
feitelijke ingebruikname. Bij eigendomsoverdracht, bijvoorbeeld,&#13;
kan in de akte van levering worden opgenomen wat&#13;
de datum van feitelijke levering is. Vindt juridische levering&#13;
pas na 15 mei plaats, dan kan feitelijke levering toch wel op&#13;
15 mei zijn. In dat geval kan met een GGV de tussenliggende&#13;
tijd worden overbrugd en kan de grond bij de nieuwe&#13;
gebruiker wel als plaatsingsruimte meetellen. Evenzo kan&#13;
een feitelijke levering per 1 januari plaatsvinden, ook als het&#13;
contract pas daarna wordt gesloten. Bijvoorbeeld een pachtcontract&#13;
dat op 1 maart wordt ondertekend, maar dat al op&#13;
1 januari ingaat. Dit geldt uiteraard alleen als de betreffende&#13;
grond na 1 januari niet feitelijk door de voorgaande gebruiker&#13;
of een derde is gebruikt. Is de grond bijvoorbeeld in februari&#13;
bemest, dan is het niet mogelijk om met terugwerkende&#13;
kracht een mestbon op te maken.</content><legacyfootnotes>* Mr. drs. C.C. van Harten en ir. G.H.M. ten Have ab zijn werkzaam&#13;
bij GIBO Groep Accountants en Adviseurs.&#13;
1. Deze aanduiding van de gewijzigde mestwetgeving is in de adviespraktijk&#13;
gangbaar en wordt door ons hier dan ook gebruikt. Dit betekent&#13;
niet dat het mestbeleid geheel nieuw is: productierechten blijven&#13;
bestaan en bemestingsnormen waren er ook in het pre-MINAStijdperk.&#13;
2. C.C. van Harten en G.H.M. ten Have, Memo mestregels 2007,&#13;
handleiding voor de praktijk, Kluwer, Deventer 2007.&#13;
3. Richtlijn nr. 91/676 van de Raad van de EG van 12 december 1991,&#13;
PbEGL 375.&#13;
4. Zaak C-322/00, zie bijv. Agr.r.2003/5183.&#13;
5. Volgens informatie van het CBS moest in 1998 37% van de landbouwbedrijven&#13;
MINAS-heffing betalen, gemiddeld 2676 euro per bedrijf.&#13;
In de jaren daarna is dat percentage – gelukkig - gedaald tot&#13;
rond de 20.&#13;
</legacyfootnotes><footnotes><footnote/></footnotes><auteurs>mr. drs. C.C. van Harten en ir. G.H.M. ten Have ab</auteurs><published>2007-05-01 00:00:00</published><modified>2017-06-08 16:31:57</modified><editiondate>2007-05-01</editiondate><htmlpath>https://denhollander.info/artikel/3906</htmlpath></article>
</articles></edition>
<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>8/9</uitgave><aflevering>8</aflevering><searchword>TvAR 8/9/1995</searchword><id>5160</id><udhid>UDH:TvAR/5160</udhid><titel>Malenstein / Olde (TvAR 1995/4769)</titel><searchwords><searchword>TvAR 8/9/1995</searchword><searchword>TvAR 1995/4769</searchword><searchword>UDH:TvAR/5160</searchword></searchwords><attachments><attachment><name>1995_nr 89_Rechtspraak_4769.pdf</name><extention>pdf</extention><url>https://denhollander.info/download/5098/ci</url></attachment></attachments><inleiding>Pachtwet, art. 20, 24, 26, 29, 55,&#13;
Wetboek van Burgerlijke Rechtsvordering,&#13;
art. 332 juncto, 337 juncto, 339&#13;
&#13;
Deel van het gevorderde waarop bij het tussenvonnis&#13;
niet uitdrukkelijk in het dictum is&#13;
beslist: te dien aanzien geen gezag van gewijsde.&#13;
Tekortschieten in nakoming van verplichtingen,&#13;
in gebreke zijn met betaling&#13;
pachtprijs, schadevergoeding.</inleiding><content>Arrest in de zaak van:&#13;
Ban Malenstein, wonende te Bunschoten, appcllant,&#13;
procureur: mr. H.M.G. van Lotringcn,&#13;
tegen&#13;
Hendrik Frederik Olde, wonende te Linde,&#13;
(gemeente Zuidwolde) geïntimcerde, procureur:&#13;
mr. P.C. Plochg.&#13;
Het geding in eerste aanleg&#13;
De pachtkamer van het kantongerecht te Meppel&#13;
heeft op 27 februari 1992, 22 oktober&#13;
1992 en 22 juli 1993 tussen appellant als gedaagde&#13;
in conventie, eiser in reconventie,&#13;
geïntimeerde als eiser in conventie, gedaagde&#13;
in reconventie, vonnissen gewezen, die in fotocopie&#13;
aan dit arrest zijn gehecht en naar de&#13;
inhoud waarvan wordt verwezen.&#13;
Het geding in hoger beroep&#13;
Appellant - hierna ook te noemen: Malenstein&#13;
- is bij exploit van 19 augustus 1993, met gelijktijdige&#13;
dagvaarding van geïntimeerde -&#13;
hierna ook te noemen: Olde - voor dit hof, in&#13;
hoger beroep gekomen van de vonnissen van&#13;
27 februari 1992 en 22 oktober 1992 alsmede&#13;
van het vonnis van 22 juli 1993, waarbij Malenstein&#13;
in de zaak met rolnummer 8/91 werd&#13;
veroordeeld om aan Olde f 30 280 met de&#13;
wettelijke rente te betalen en in de gevoegde&#13;
zaken met rolnummers 9/89 en 1/90 de vordering&#13;
in reconventie van Malenstein werd afgewezen.&#13;
Bij memorie van grieven heeft Malenstein&#13;
twee grieven tegen de vonnissen, waarvan beroep,&#13;
aangevoerd, met conclusie dat het hof&#13;
de tussenvonnissen d.d. 27 februari 1992 en&#13;
22 oktober 1992 en het eindvonnis van 22 juli&#13;
1993, waarvan beroep, zal vernietigen voor&#13;
zover daarin in het nadeel van Malenstein is&#13;
beslist en, opnieuw rechtdoende, Oldes vorderingen&#13;
zal afwijzen en de vordering van Malenstein&#13;
in reconventie zal toewijzen, dit alles&#13;
met veroordeling van Olde in de kosten van&#13;
beide instanties.&#13;
Bij memorie van antwoord heeft Olde de&#13;
aangevoerde grieven bestreden met conclusie&#13;
dat het hof, zonodig onder verbetering en/of&#13;
aanvulling van gronden, de vonnissen waarvan&#13;
beroep zal bekrachtigen, met veroordeling van Malenstein in de kosten van het hoger&#13;
beroep.&#13;
Tenslotte hebben partijen de stukken doen&#13;
overleggen voor het wijzen van arrest.&#13;
De grieven&#13;
De door Malenstein aangevoerde grieven luiden&#13;
als volgt:&#13;
Grief I&#13;
Ten onrechte heeft de pachtkamer van het&#13;
kantongerecht in haar tussenvonnis d.d. 27&#13;
(lees: 22) oktober 1992 overwogen dat Malenstein&#13;
dient te bewijzen dat Olde tekort geschoten&#13;
was bij het aanleggen van een gasleiding&#13;
overeenkomstig hetgeen daaromtrent door&#13;
partijen overeengekomen was.&#13;
Grief ll&#13;
Ten onrechte heeft de pachtkamer van het&#13;
kantongerecht in haar eindvonnis van 22 juli&#13;
1993 ondermeer overwogen dat Malenstein&#13;
terzake van de pacht nog f 30 000 aan pachtpenningen&#13;
schuldig zou zijn aan Olde over de&#13;
periode van november 1989 tot en met februari&#13;
1990 en dat zij de reconventionele vordering&#13;
van Malenstein afwijst, dit met een&#13;
verwijzing naar het tussenvonnis in deze van&#13;
27 februari 1992.&#13;
De vaststaande feiten&#13;
Als enerzijds mede aan de hand van bescheiden&#13;
gesteld en anderzijds erkend dan wel niet&#13;
of onvoldoende weersproken, staat ten processe&#13;
het navolgende vast:&#13;
- Bij vonnis van de pachtkamer van het&#13;
kantongerecht te Meppel d.d. 8 augustus 1989&#13;
is schriftelijk vastgelegd voor een termijn van&#13;
zes jaar tussen Olde als verpachter en Malen&#13;
stein als pachter een in het jaar 1983 gesloten&#13;
mondelinge pachtovereenkomst ten aanzien&#13;
van drie varkensmeststallen te Linde, ge&#13;
meente Zuidwolde, tezamen plaatsbiedend&#13;
aan ongeveer tweeduizend mestvarkens, met&#13;
als pachtprijs f 90 000 per jaar, te betalen in&#13;
maandelijkse termijnen van f 7500 en met,&#13;
voor zover hier van belang, het beding dat&#13;
verpachter Olde verplicht was alsnog vanaf&#13;
het leidingnet van het openbaar nutsbedrijf&#13;
een hoofdgasleiding en leidingen naar aan&#13;
sluitingen bij elk van de acht afdelingen aan te&#13;
leggen op zijn, Oldes kosten. Bij beschikking&#13;
van 23 oktober 1989 heeft de grondkamer&#13;
voor Drenthe de pachtovereenkomst goedge&#13;
keurd.&#13;
- Bij het vonnis van 27 februari 1992 heeft&#13;
de pachtkamer van het kantongerecht de&#13;
pachtovereenkomst met ingang van die datum&#13;
ontbonden. Bij het deelvonnis van die pachtkamer&#13;
d.d. 21 maart 1991 in de pachtzaak onder&#13;
rolnummer 9/89, gevoegd met de zaken&#13;
onder rolnummers 1/90, 5/90 en 6/90, werd&#13;
Malenstein veroordeeld om achterstallige&#13;
pachtpenningen tot een bedrag ad f 120 000&#13;
aan Olde te betalen, zulks met vanwaardeverklaring&#13;
van een door Olde op 6 november&#13;
1989 onder Koudijs Wouda Voeders B.V. gelegd&#13;
conservatoir derdenbeslag.&#13;
Beoordeling van het geschil in hoger beroep&#13;
1. Anders dan Olde bij memorie van antwoord&#13;
heeft doen aanvoeren, is de grief II&#13;
blijkens de inhoud daarvan ook gericht tegen&#13;
het vonnis van 27 februari 1992, zodat Malenstein&#13;
in zijn hoger beroep voorzover mede ingesteld&#13;
tegen dat vonnis, eveneens kan&#13;
worden ontvangen.&#13;
2. Olde heeft in onderdeel 3.1.1. van de&#13;
memorie van antwoord voorts doen aanvoeren&#13;
dat ten aanzien van de daar genoemde&#13;
posten - o.a. de door Malenstein opgeëiste&#13;
schadeposten ad f 225 000 en f 45 000 - al bij&#13;
eindbeslissingen in het vonnis van 27 februari&#13;
1992 is beslist en dat Malenstein daartegen&#13;
dus niet tijdig hoger beroep bij het exploit van&#13;
19 augustus 1993 heeft ingesteld. Olde stelt&#13;
zich kennelijk op het standpunt dat die beslissingen&#13;
gezag van gewijsde hebben.&#13;
Dit verweer gaat niet op omdat omtrent dit&#13;
deel van het gevorderde niet uitdrukkelijk in&#13;
het dictum van het vonnis van 27 februari&#13;
1992 een einde is gemaakt.&#13;
Ten aanzien van grief I&#13;
3. Beide partijen gingen er in 1988, - toen&#13;
Olde de verplichting op zich nam vanaf het&#13;
leidingnet van het openbare nutsbedrijf een&#13;
hoofdgasleiding en leidingen naar aansluitingen&#13;
in de verpachte stallen aan te brengen -&#13;
van uit dat naar twee stallen telkens een&#13;
hoofdgasleiding moest worden aangelegd.&#13;
Vervolgens heeft Olde dienovereenkomstig&#13;
een aanvraag ingediend bij de Centrale Overijsselse&#13;
Nutsbedrijven N.V. Cogas. Blijkens&#13;
een zich bij de stukken bevindende brief van&#13;
Cogas aan Olde, gedateerd 3 oktober 1988,&#13;
deelde Cogas zakelijk mede dat per perceel&#13;
slechts één hoofdaansluiting mogelijk was en&#13;
dat daarom de bestaande hoofdaansluiting op&#13;
het (verpachte) perceel werd gehandhaafd.&#13;
Tevens bevindt zich bij de stukken een verklaring&#13;
van D. Middelveld van Installatiebedrijf&#13;
Gebr. Middelveld te Hoogeveen,&#13;
gedateerd 13 februari 1989, dat de voor het&#13;
verpachte perceel in twee varkensschuren&#13;
aangelegde gasleiding groot genoeg is voor&#13;
het goed laten functioneren van een gasverwarming&#13;
en dat de betreffende leidingen zijn&#13;
aangelegd volgens voorschrift en dat deze zijn&#13;
goedgekeurd door het gasbedrijf. De pachtkamer&#13;
van het kantongerecht heeft tijdens een&#13;
plaatsopneming op 25 april 1991 geconstateerd&#13;
dat er over de gehele lengte van beide&#13;
schuren boven de boxen een gasleiding liep&#13;
en dat er in een varkensschuur boven de daar&#13;
in gebruik zijnde varkensbox aan de gasleiding&#13;
een heater hing, welke in werking was.&#13;
De pachtkamer van het kantongerecht&#13;
heeft Malenstein bij het vonnis van 22 oktober&#13;
1992 o.a. in de gelegenheid gesteld te bewijzen&#13;
dat Olde tekort is geschoten bij het&#13;
aanleggen van de gasleiding.&#13;
Malenstein heeft in zijn toelichting op de&#13;
grief aangevoerd dat, nu Olde aan zijn verplichting&#13;
volgens de pachtovereenkomst tot&#13;
aanleg van onder andere een hoofdgasleiding&#13;
met bijbehorende aansluitingen niet heeft voldaan,&#13;
in ieder geval op Olde de last rust te bewijzen&#13;
dat hij in het licht der afspraken in&#13;
redelijkheid toch aan zijn aanlegverplichtingen&#13;
heeft voldaan.&#13;
Gelet echter op de brief van Cogas, de&#13;
schriftelijke verklaring vanwege het installatiebedrijf&#13;
en de vermelde constatering van de&#13;
pachtkamer van het kantongerecht bij gelegenheid&#13;
van de plaatsopneming, verenigt het&#13;
hof zich met de door de pachtkamer van het&#13;
kantongerecht aan Malenstein gegeven bewijsopdracht,&#13;
waaraan deze overigens niet&#13;
heeft voldaan.&#13;
Terecht heeft de pachtkamer van het kantongerecht&#13;
daarbij aangegeven onder verwijzing&#13;
naar het tussenvonnis van 27 februari&#13;
1992, dat het er in het licht van de afspraken&#13;
om ging of Olde (tenslotte) een goede gasvoorziening&#13;
had getroffen (na de mededeling&#13;
van Cogas). Gelet op de vermelde gegevens,&#13;
lag het op de weg van Malenstein te bewijzen&#13;
dat Olde terzake tekort was geschoten.&#13;
De grief I is ongegrond.&#13;
Ten aanzien van grief II&#13;
4. Nu de wanprestatie van Olde terzake van&#13;
de aanleg van de gasleidingen niet is bewezen,&#13;
is evenmin komen vast te staan dat Malenstein&#13;
gerechtigd was de betaling van&#13;
pachtpenningen op te schorten met een beroep&#13;
op de zogenaamde exceptio non adimpleti&#13;
contractus dan wel op de op 17 juni 1988 tussen&#13;
partijen gemaakte afspraken met betrekking&#13;
tot die aanleg, zoals schriftelijk bevestigd&#13;
op 20 juni 1988. Dit betekent dat ook niet&#13;
gezegd kan worden dat de wegens die betalingsachterstand&#13;
van Malenstein door Olde&#13;
gelegde conservatoire beslagen ten onrechte&#13;
werden gelegd.&#13;
Op grond van het bovenstaande moet worden&#13;
geoordeeld dat de pachtkamer van het&#13;
kantongerecht de vordering in reconventie in&#13;
ieder geval voor wat betreft de schadeposten&#13;
ad f 225 000 en f 16 000 (zie blz. 8 memorie&#13;
van grieven) terecht heeft afgewezen. Hetzelfde&#13;
geldt voor de post ad f 28 000 welke is gebaseerd&#13;
op de onbewezen grondslag dat de&#13;
gasvoorziening na 1 januari 1989 door Olde&#13;
niet naar behoren was getroffen.&#13;
Ook de post ad f 45 000 terzake van schade&#13;
wegens het missen van drie ronden als gevolg&#13;
van het door een storm op 27 juni 1989&#13;
instorten van een schuur heeft de pachtkamer&#13;
van het kantongerecht terecht afgewezen. Bij&#13;
het deelvonnis van 21 maart 1991, waarvan&#13;
Malenstein niet (tijdig) in hoger beroep is gekomen,&#13;
werd vastgesteld dat hij in september&#13;
1989 een achterstand in betaling van pachtpenningen&#13;
had van f 120 000. Tot betaling&#13;
van dat bedrag werd hij bij laatstbedoeld vonnis&#13;
veroordeeld. Met de herstelwerkzaamheden&#13;
was een bedrag ad f 40 000 a f 50 000&#13;
gemoeid. De pachtkamer van het kantongerecht&#13;
heeft terecht overwogen dat Olde gerechtigd&#13;
was zijn verplichting tot herstel van&#13;
de schuur op te schorten, totdat Malenstein&#13;
zijn betalingsverplichting zou nakomen.&#13;
Het hof wijst in dit verband nog op de bepaling&#13;
van art. 29, lid 4, van de Pachtwet. Gelet&#13;
op de betalingsachterstand kon van Olde in&#13;
dat stadium niet worden gevergd de schuur te&#13;
herstellen.&#13;
5. Bij het deelvonnis van 21 maart 1991,&#13;
rolnr. 9/89, waartegen Malenstein noch Olde&#13;
hoger beroep heeft ingesteld en dat dus in&#13;
kracht van gewijsde is gegaan, heeft de pachtkamer&#13;
van het kantongerecht in conventie&#13;
vastgesteld dat Malenstein begin september&#13;
1989 aan Olde tot dan vervallen pachtpenningen&#13;
tot een bedrag ad f 120 000 niet heeft voldaan.&#13;
Dienovereenkomstig heeft de pachtkamer&#13;
van het kantongerecht in conventie, alvorens&#13;
verder te beslissen, Malenstein tot betaling&#13;
aan Olde van f 120 000 met wettelijke rente&#13;
veroordeeld. Uit de stellingen van partijen alsmede&#13;
uit de berekening, die in genoemde procedure&#13;
is overgelegd blijkt dat in het bedrag&#13;
van f 120 000 was begrepen de pachtprijs&#13;
tot 1 november 1989.&#13;
6. Aldus staat ook in het onderhavige hoger&#13;
beroep tussen partijen bindend vast, zoals&#13;
Olde bij memorie van antwoord heeft aangevoerd,&#13;
hetgeen Malenstein begin september&#13;
1989 terzake van toen vervallen pachtpenningen&#13;
aan Olde schuldig was, te weten&#13;
f 120 000 gerekend tot 1 november 1989.&#13;
De grief II, die volgens een andersluidende&#13;
berekening van Malenstein deze schuld begroot&#13;
op f 67 000, kan dan ook in zoverre&#13;
geen doel treffen.&#13;
7. Overeenkomstig de vaststelling van de&#13;
pachtkamer van het kantongerecht, waartegen&#13;
in zoverre geen grieven zijn gericht, is met de&#13;
betaling van f 120 000 de pachtprijs tot 1 november&#13;
1989 voldaan. Geen grief is gericht&#13;
tegen het oordeel van de pachtkamer van het&#13;
kantongerecht dat de pachtprijs nog moet&#13;
worden voldaan van 1 november 1989 tot 1&#13;
maart 1990. Het voorgaande brengt mede dat&#13;
de pachtkamer van het kantongerecht terecht&#13;
geoordeeld heeft dat door Malenstein over de&#13;
periode november 1989 tot en met februari&#13;
1990 nog f 30 000 ter zake van pachtpenningen&#13;
verschuldigd is, terwijl de verschuldigd&#13;
heid van het daarboven toegewezen bedrag&#13;
van f 280 niet deugdelijk is betwist. Ten onrechte&#13;
heeft echter die pachtkamer geen rekening&#13;
gehouden met het in verband met de&#13;
incassering door Olde van een gecedeerde&#13;
vordering (De Groene Ster) nog te verrekenen&#13;
bedrag van f 15 330. Het hof verwijst hier&#13;
naar hetgeen de pachtkamer heeft overwogen&#13;
in het vonnis van 27 februari 1992 onder 9.1,&#13;
10.1, 10.2 en 11.2 en de memorie van antwoord&#13;
onder 7. Derhalve had niet moeten&#13;
worden toegewezen f 30 280, maar f 14 950&#13;
met de wettelijke rente over dat bedrag vanaf&#13;
1 juni 1990. In zoverre is grief II gegrond.&#13;
Slotsom&#13;
Uit hetgeen hiervoor is overwogen volgt dat&#13;
de vonnissen van 27 februari 1992 en 22 oktober&#13;
1992, voor zover aan beroep onderworpen,&#13;
moeten worden bekrachtigd en dat het&#13;
vonnis van 22 juli 1993 voor zover aan beroep&#13;
onderworpen en voor zover gewezen in&#13;
de zaak rolnr. pachtkamer kantongerecht 8/91&#13;
moet worden vernietigd met toewijzing van&#13;
na te vermelden bedrag en met compensatie&#13;
van kosten aldus dat ieder van partijen haar&#13;
eigen kosten draagt, terwijl genoemd vonnis&#13;
moet worden bekrachtigd voor zover gewezen&#13;
in de zaken rolnr. pachtkamer kantongerecht&#13;
9/89 en 1/90.&#13;
Beslissing&#13;
Het hof, rechtdoende in hoger beroep,&#13;
bekrachtigt de vonnissen van de pachtkamer&#13;
van het kantongerecht te Meppel van 27&#13;
februari 1992 en 22 oktober 1992 voor zover&#13;
aan beroep onderworpen;&#13;
vernietigt het vonnis van die pachtkamer&#13;
van 22 juli 1993 voor zover in de zaak met&#13;
rolnr. 8/91 gewezen en voorzover aan beroep&#13;
onderworpen en veroordeelt Malenstein om&#13;
aan Olde tegen behoorlijk bewijs van kwijting&#13;
te betalen de somma van f 14 950 met de wettelijke&#13;
rente over dat bedrag vanaf 1 juni 1990&#13;
tot het tijdstip der voldoening;&#13;
compenseert de kosten met betrekking tot&#13;
dit deel van procedure in beide instanties aldus&#13;
dat ieder van partijen haar eigen kosten&#13;
draagt behalve eventuele kosten van tenuitvoerlegging,&#13;
die voor rekening van Malenstein&#13;
komen indien hij niet in der minne aan&#13;
dit arrest voldoet;&#13;
bekrachtigt het vonnis van voornoemde&#13;
pachtkamer van 22 juli 1993 voor zover gewezen&#13;
in de zaken met rolnr. 9/89 en 1/90 en&#13;
voor zover aan beoep onderworpen;&#13;
veroordeelt Malenstein tot betaling van de&#13;
kosten met betrekking tot dit deel van de procedure,&#13;
aan de zijde van Olde tot deze uitspraak&#13;
begroot op f 2810;&#13;
ontzegt het meer of anders gevorderde.</content><legacyfootnotes/><footnotes><footnote/></footnotes><auteurs/><published>1995-08-01 00:00:00</published><modified>1994-09-28 00:00:00</modified><editiondate>1995-08-01</editiondate><htmlpath>https://denhollander.info/artikel/5160</htmlpath></article>
</articles></edition>
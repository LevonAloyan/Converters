<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2002</searchword><id>4649</id><udhid>UDH:TvAR/4649</udhid><titel>Thomsen / Hennigsen (TvAR 2002/5124)</titel><searchwords><searchword>TvAR 9/2002</searchword><searchword>TvAR 2002/5124</searchword><searchword>UDH:TvAR/4649</searchword></searchwords><attachments><attachment><name>2002_nr 9_Rechtspraak_5124.pdf</name><extention>pdf</extention><url>https://denhollander.info/download/4594/ci</url></attachment></attachments><inleiding>[Verordening (EEG) nr. 3950/92]&#13;
&#13;
Extra heffing in de sector melk en zuivelproducten.&#13;
Referentiehoeveelheden.Voorwaarden&#13;
voor overdracht aan verpachter bij&#13;
teruggave van gepachte gronden. Begrip&#13;
producent.</inleiding><content>ARREST VAN HET HOF (Zesde kamer)&#13;
20 juni 2002&#13;
In zaak C-401/99,&#13;
betreffende een verzoek aan het Hof krachtens&#13;
artikel 234 EG van het Schleswig-Holsteinische&#13;
Oberverwaltungsgericht (Duitsland),&#13;
in het aldaar aanhangige geding tussen&#13;
Peter Heinrich Thomsen&#13;
en&#13;
Amt für ländliche Räume Husum&#13;
in tegenwoordigheid van:&#13;
Helga Henningsen,&#13;
Ute Henningsen&#13;
en&#13;
Peter Henningsen,&#13;
om een prejudiciële beslissing over de uitlegging&#13;
van de artikelen 7, lid 2, en 9, sub c, van&#13;
verordening (EEG) nr. 3950/92 van de Raad&#13;
van 28 december 1992 tot instelling van een&#13;
extra heffing in de sector melk en zuivelproducten&#13;
(PB L 405, blz. 1),&#13;
wijst&#13;
HET HOF VAN JUSTITIE (Zesde kamer)&#13;
samengesteld als volgt: N. Colneric, president&#13;
van de Tweede kamer, waarnemend voor de&#13;
president van de Zesde kamer, C. Gulmann en&#13;
V. Skouris (rapporteur), rechters,&#13;
advocaat-generaal: P. Léger,&#13;
griffier: H. A. Rühl, hoofdadministrateur,&#13;
gelet op de schriftelijke opmerkingen ingediend&#13;
door:&#13;
– P. H. Thomsen, vertegenwoordigd door U.&#13;
Jensen, Rechtsanwalt,&#13;
– Amt für ländliche Räume Husum, vertegenwoordigd&#13;
door B. Mildenstein als gemachtigde,&#13;
– H. Henningsen, U. Henningsen en P. Henningsen,&#13;
vertegenwoordigd door A. Piltz,&#13;
Rechtsanwalt,&#13;
– de Duitse regering, vertegenwoordigd door&#13;
W.-D. Plessing en B. Muttelsee-Schön als&#13;
gemachtigden,&#13;
– Commissie van de Europese Gemeenschappen,&#13;
vertegenwoordigd door M. Niejahr als&#13;
gemachtigde,&#13;
gezien het rapport ter terechtzitting,&#13;
gehoord de mondelinge opmerkingen van&#13;
Thomsen, de Duitse regering en de Commissie,&#13;
ter terechtzitting van 7 juni 2001,&#13;
gehoord de conclusie van de advocaat-generaal&#13;
ter terechtzitting van 20 september 2001,&#13;
het navolgende&#13;
Arrest&#13;
1. Bij beschikking van 22 september 1999,&#13;
ingekomen ter griffie van het Hof op 18 oktober&#13;
daaraanvolgend, heeft het Schleswig-Holsteinische&#13;
Oberverwaltungsgericht krachtens&#13;
artikel 234 EG drie prejudiciële vragen gesteld&#13;
over de uitlegging van de artikelen 7, lid 2, en&#13;
9, sub c, van verordening (EEG) nr. 3950/92&#13;
van de Raad van 28 december 1992 tot instelling&#13;
van een extra heffing in de sector melk en&#13;
zuivelproducten (PB L 405, blz. 1).&#13;
2. Deze vragen zijn gerezen in het kader van&#13;
een geding tussen P. H. Thomsen en het Amt&#13;
für ländliche Räume Husum over een besluit&#13;
van het Amt, waarbij de referentiehoeveelheden&#13;
die zijn verbonden aan een door&#13;
Thomsen gepacht melkbedrijf, na het verstrijken&#13;
van de pachtovereenkomst zijn toegewezen&#13;
aan H., U. en P. Henningsen, die door&#13;
vererving eigenaar zijn geworden van dit bedrijf.&#13;
Toepasselijke bepalingen&#13;
Bepalingen van gemeenschapsrecht&#13;
3. In 1984 is wegens een aanhoudend onevenwicht&#13;
tussen vraag en aanbod in de zuivelsector&#13;
een extra heffing op melk ingesteld bij verordening&#13;
(EEG) nr. 856/84 van de Raad van 31&#13;
maart 1984 tot wijziging van verordening&#13;
(EEG) nr. 804/68 houdende een gemeenschappelijke&#13;
ordening der markten in de sector melk&#13;
en zuivelproducten (PB L 90, blz. 10). Volgens&#13;
artikel 5 quater van verordening (EEG) nr.&#13;
804/68 van de Raad van 27 juni 1968 (PB L&#13;
148, blz. 13), zoals gewijzigd bij verordening&#13;
nr. 856/84, is een extra heffing verschuldigd&#13;
voor de hoeveelheden melk die een vast te stellen&#13;
referentiehoeveelheid overschrijden.&#13;
4. De algemene voorschriften voor de toepassing&#13;
van de extra heffing zijn vastgesteld in&#13;
verordening (EEG) nr. 857/84 van de Raad&#13;
van 31 maart 1984 houdende algemene voorschriften&#13;
voor de toepassing van de in artikel 5&#13;
quater van verordening nr. 804/68 bedoelde&#13;
heffing in de sector melk en zuivelproducten&#13;
(PB L 90, blz. 13).&#13;
5. Verordening nr. 857/84 is ingetrokken bij&#13;
verordening nr. 3950/92, waarbij deze regeling&#13;
inzake de extra heffing is verlengd tot 1 april&#13;
2000, terwijl aanvankelijk was bepaald dat zij&#13;
zou gelden tot 1 april 1993.&#13;
6. Artikel 5, tweede alinea, van verordening&#13;
nr. 3950/92 bepaalt:&#13;
[...] de referentiehoeveelheden die ter beschikking&#13;
staan van de producenten die gedurende&#13;
een periode van twaalf maanden geen melk of&#13;
andere zuivelproducten in de handel hebben&#13;
gebracht, worden gevoegd bij de nationale&#13;
reserve en kunnen overeenkomstig de eerste&#13;
alinea opnieuw worden toegewezen. Wanneer&#13;
de producent de productie van melk of andere&#13;
zuivelproducten hervat binnen een door de&#13;
lidstaat vast te stellen termijn, wordt hem&#13;
uiterlijk op de eerste april volgende op de&#13;
datum van zijn verzoek, een referentiehoeveelheid&#13;
toegekend overeenkomstig artikel 4,&#13;
lid 1.&#13;
7. Artikel 7 van verordening nr. 3950/92&#13;
bepaalt:&#13;
1. In geval van verkoop, verhuur of overgang&#13;
door vererving wordt de op een bedrijf&#13;
beschikbare referentiehoeveelheid samen met&#13;
het bedrijf overgedragen aan de producent die&#13;
het bedrijf overneemt, op de wijze die door de&#13;
lidstaten wordt bepaald rekening houdend met&#13;
de voor de melkproductie gebruikte oppervlakten&#13;
of met andere objectieve criteria en, in&#13;
voorkomend geval, met de overeenkomst tussen&#13;
de partijen. Het gedeelte van de referentiehoeveelheid&#13;
dat in voorkomend geval niet&#13;
samen met het bedrijf wordt overgedragen,&#13;
wordt aan de nationale reserve toegevoegd.&#13;
[...]&#13;
2. Bij ontstentenis van een overeenkomst tussen&#13;
de partijen worden in geval van het verstrijken&#13;
van een pachtovereenkomst die niet&#13;
op soortgelijke voorwaarden kan worden verlengd&#13;
of in situaties met vergelijkbare rechtsgevolgen,&#13;
de op het betrokken bedrijf beschikbare&#13;
referentiehoeveelheden geheel of&#13;
ten dele overgedragen aan de producent die&#13;
het bedrijf overneemt, volgens door de lidstaten&#13;
vastgestelde of nog vast te stellen bepalingen&#13;
en met inachtneming van de legitieme&#13;
belangen van de partijen.&#13;
8. Op grond van artikel 8, eerste alinea, eerste&#13;
streepje, van verordening nr. 3950/92 kunnen&#13;
de lidstaten aan producenten die zich ertoe&#13;
verbinden de melkproductie geheel of gedeeltelijk&#13;
definitief te staken, een vergoeding toekennen&#13;
die in een of meer jaarlijkse tranches&#13;
wordt betaald, en de aldus vrijgekomen referentiehoeveelheden&#13;
aan de nationale reserve&#13;
toevoegen.&#13;
9. Artikel 9, sub c, van verordening nr.&#13;
3950/92, zoals gewijzigd bij verordening&#13;
(EEG) nr. 1560/93 van de Raad van 14 juni&#13;
1993 (PB L 154, blz. 30), omschrijft het begrip&#13;
producent als volgt:&#13;
In deze verordening wordt verstaan onder:&#13;
[...]&#13;
c) producent: de landbouwexploitant, natuurlijke&#13;
of rechtspersoon of groepering van&#13;
natuurlijke of rechtspersonen, waarvan het&#13;
bedrijf op het geografische grondgebied van&#13;
een lidstaat is gevestigd,&#13;
– die melk of andere zuivelproducten rechtstreeks&#13;
aan de consument verkoopt,&#13;
– en/of levert aan de koper.&#13;
Bepalingen van nationaal recht&#13;
10. De Bondsrepubliek Duitsland heeft de&#13;
overdracht van referentiehoeveelheden geregeld&#13;
bij de Milchgarantiemengenverordnung&#13;
(Duitse regeling betreffende de gegarandeerde&#13;
hoeveelheden melk) van 21 maart 1994&#13;
(BGBl. 1994 I, blz. 586), zoals gewijzigd bij&#13;
de 31e Änderungsverordnung van 3 augustus&#13;
1994 (BGBl. 1994 I, blz. 2050) en de 32e&#13;
Änderungsverordnung van 26 september 1994&#13;
(BGBl. 1994 I, blz. 2575; hierna: MGV).&#13;
11. Volgens § 7, lid 2, MGV wordt bij de&#13;
overdracht van een deel van een bedrijf op&#13;
basis van een pachtovereenkomst een overeenkomstige&#13;
referentiehoeveelheid overgedragen&#13;
aan de pachter. Dit deel stemt overeen&#13;
met de verhouding van de voor de melkproductie&#13;
gebruikte oppervlakte van het overgedragen&#13;
deel van het bedrijf tot de totale&#13;
oppervlakte ervan.&#13;
12. Indien de pachter geen recht heeft op verlenging&#13;
van de pachtovereenkomst en hij de&#13;
melkproductie wil voortzetten, wordt volgens&#13;
§ 7, lid 4, MGV de helft van de overeenkomstige&#13;
referentiehoeveelheid, doch ten hoogste&#13;
2 500 kg per hectare aan de verpachter overgedragen.&#13;
Deze beperking geldt niet wanneer&#13;
de verpachter de referentiehoeveelheden&#13;
nodig heeft voor de melkproductie, ten behoeve&#13;
van de verpachter zelf, zijn echtgenote of&#13;
zijn kinderen.&#13;
13. Volgens § 9 MGV moet de melkproducent&#13;
de koper een door de bevoegde dienst van de&#13;
deelstaat, in casu het Amt für ländliche&#13;
Räume Husum, afgegeven verklaring ter hand&#13;
stellen, waaruit blijkt welke referentiehoeveelheid&#13;
op welk tijdstip aan hem is overgedragen,&#13;
van welke melkproducent ze afkomstig is, en&#13;
wat referentievetgehalte ervan is.&#13;
14. Wanneer de verpachter de gronden&#13;
onmiddellijk aan een nieuwe pachter overdraagt,&#13;
wordt eerst voor de overdracht van de&#13;
referentiehoeveelheden van de voormalige&#13;
pachter aan de verpachter een verklaring&#13;
opgesteld, en wordt dan door de bevoegde&#13;
instantie een tweede verklaring opgesteld,&#13;
voor de overdracht van de referentiehoeveelheden&#13;
van de verpachter aan de nieuwe pachter.&#13;
Het hoofdgeding en de prejudiciële&#13;
vragen&#13;
15. Thomsen exploiteerde sinds 1 juli 1982&#13;
een zuivelbedrijf, aanvankelijk samen met zijn&#13;
vader, in de vorm van een vennootschap naar&#13;
burgerlijk recht, en na de ontbinding van deze&#13;
vennootschap, alleen. Ingevolge een overeenkomst&#13;
van 30 april 1981 met Henningsen,&#13;
pachtte Thomsens vader 34,29 ha landbouwgrond&#13;
voor een periode die op 30 september&#13;
1993 afliep. Henningsen overleed in 1991 en&#13;
zijn erfgenamen, H., U. en P. Henningsen, de&#13;
in het hoofdgeding geroepen partijen, zegden&#13;
bij brief van 20 augustus 1993 de pachtovereenkomst&#13;
met onmiddellijke ingang op. Voor&#13;
het bevoegde Landwirtschaftsgericht, dat daarvan&#13;
akte heeft verleend, kwam een vergelijk&#13;
tot stand dat met name inhield dat de pachtovereenkomst&#13;
werd verlengd tot 30 september&#13;
1995, op welke datum Thomsen zijn&#13;
gepachte grond aan de erfgenamen van Henningsen&#13;
heeft teruggegeven.&#13;
16. Door deze erfgenamen op 24 november&#13;
1995 daarom verzocht, heeft het Amt für&#13;
ländliche Räume Husum bij besluit van 16&#13;
januari 1996 verklaard, dat met ingang van&#13;
1 oktober 1995 een referentiehoeveelheid van&#13;
85 725 kg werd overgedragen aan deze erfgenamen&#13;
als verpachters van een deel van het&#13;
bedrijf, welke hoeveelheid overeenstemt met&#13;
een netto-landbouwareaal van 34,29 ha. Dit&#13;
besluit werd vastgesteld op grond van § 7,&#13;
leden 2 en 4, MGV.&#13;
17. Nadat het Amt, verweerder in het hoofdgeding,&#13;
zijn bezwaarschrift had afgewezen,&#13;
stelde Thomsen bij het bevoegde Verwaltungsgericht&#13;
beroep in tot nietigverklaring&#13;
van het besluit van 16 januari 1996, in de&#13;
vorm van de beschikking op bezwaar van&#13;
14 februari 1996. Hij betoogde dat overeenkomstig&#13;
de relevante gemeenschapsrechtelijke&#13;
bepalingen een referentiehoeveelheid enkel&#13;
aan een melkproducent kon worden overgedragen.&#13;
Volgens hem hebben de erfgenamen&#13;
van Henningsen zich nooit met de melkproductie&#13;
beziggehouden, en waren zij evenmin&#13;
voornemens om in de toekomst de betrokken&#13;
gronden voor melkproductie te gebruiken.&#13;
18. Bij vonnis van 23 maart 1998 verwierp het&#13;
bevoegde Verwaltungsgericht Thomsens&#13;
beroep op grond dat, gelet op de andere bepalingen&#13;
van verordening nr. 3950/92, het begrip&#13;
producent in artikel 7, lid 2, van deze verordening&#13;
ruim moet worden uitgelegd en zowel de&#13;
voormalige als de potentiële producenten&#13;
omvat. Volgens deze rechterlijke instantie&#13;
moet onder melkproducent worden verstaan&#13;
een ieder die recht heeft op een referentiehoeveelheid,&#13;
ook indien hij op de relevante datum&#13;
geen melk verkoopt of levert.&#13;
19. Thomsen heeft tegen dit vonnis hoger&#13;
beroep ingesteld bij de verwijzende rechter.&#13;
Deze wijst erop dat volgens de uitlegging van&#13;
het Verwaltungsgericht het begrip producent&#13;
in de zin van artikel 9, sub c, van verordening&#13;
nr. 3950/92 zowel de voormalige melkproducenten&#13;
als de toekomstige, en dus potentiële&#13;
producenten omvat.&#13;
20. De verwijzende rechter heeft twijfels over&#13;
deze uitlegging. Volgens hem zijn de bewoordingen&#13;
van artikel 9, sub c, van verordening&#13;
nr. 3950/92 duidelijk, en houdteen letterlijke&#13;
uitlegging van deze bepaling in dat overeenkomstig&#13;
artikel 7 van verordening nr. 3950/92&#13;
een overdracht van referentiehoeveelheden&#13;
slechts kan plaatsvinden, wanneer de rechthebbende&#13;
die het bedrijf overneemt op de&#13;
datum van overdracht reeds melkproducent&#13;
is, of in ieder geval op die datum melkproducent&#13;
wordt.&#13;
21. Daarentegen is niet voldaan aan de criteria&#13;
van artikel 7 van verordening nr. 3950/92&#13;
wanneer bepaalde delen van een bedrijf waaraan&#13;
referentiehoeveelheden zijn verbonden,&#13;
door koop, pacht of teruggave van gepachte&#13;
gronden worden overgedragen aan iemand die&#13;
geen producent is en die niet voornemens is&#13;
de melkproductie voort te zetten of de gronden&#13;
daartoe ter beschikking van derden te&#13;
stellen. De verwijzende rechter voegt hier&#13;
dienaangaande aan toe, dat toen verordening&#13;
nr. 857/84 van kracht was, het Bundesverwaltungsgericht&#13;
(Duitsland) erkende dat er in het&#13;
kader van deze verordening eveneens sprake&#13;
kon zijn van een voorlopige verwerving, die&#13;
in een verklaring kon worden opgenomen.&#13;
Een dergelijke uitlegging is echter moeilijk&#13;
verenigbaar met de bewoordingen van verordening&#13;
nr. 3950/92.&#13;
22. Volgens de verwijzende rechter is de letterlijke&#13;
toepassing van artikel 7 in samenhang&#13;
met artikel 9, sub c, van verordening nr.&#13;
3950/92 in overeenstemming met de doelstellingen&#13;
van deze verordening. Tegelijkertijd&#13;
moet worden bedacht, dat het blijkens de&#13;
MGV de bedoeling van de wetgever was om&#13;
referentiehoeveelheden toe te kennen aan producenten&#13;
die ze voor de exploitatie van hun&#13;
gronden nodig hebben. De uitvoeringsbepalingen&#13;
in de MGV wijzen er evenwel op dat&#13;
de Duitse wetgever artikel 7 van verordening&#13;
nr. 3950/92 anders begrijpt.&#13;
23. Tegen deze juridische en feitelijke achtergrond&#13;
heeft het Schleswig-Holsteinische&#13;
Oberverwaltungsgericht besloten de behandeling&#13;
van de zaak te schorsen en het Hof te verzoeken&#13;
om een prejudiciële beslissing over de&#13;
volgende vragen:&#13;
1) Moet artikel 7, lid 2, van verordening&#13;
(EEG) nr. 3950/92 van de Raad van 28 december&#13;
1992 tot instelling van een extra heffing in&#13;
de sector melk en zuivelproducten aldus worden&#13;
uitgelegd, dat bij het verstrijken van een&#13;
pachtovereenkomst de beschikbare referentiehoeveelheden&#13;
van het betrokken bedrijf volgens&#13;
de door de lidstaten vastgestelde of nog&#13;
vast te stellen bepalingen en met inachtneming&#13;
van de legitieme belangen van de partijen&#13;
alleen dan geheel of gedeeltelijk kunnen worden&#13;
overgedragen, wanneer de verpachters ten&#13;
tijde van de teruggave producent zijn in de zin&#13;
van artikel 9, sub c, van verordening (EEG)&#13;
nr. 3950/92?&#13;
2) Zo het begrip producent in artikel 7, lid 2,&#13;
ruimer moet worden uitgelegd, kan in dergelijke&#13;
gevallen ook dan een overdracht plaatsvinden&#13;
wanneer de verpachters niet voornemens&#13;
zijn zich met de melkproductie bezig te&#13;
houden, doch de referentiehoeveelheden tezamen&#13;
met de gronden aan derden willen overdragen?&#13;
3) Zo ja: moeten dan in ieder geval de derden&#13;
aan wie zij de referentiehoeveelheden zullen&#13;
overdragen, producent zijn in de zin van artikel&#13;
9, sub c?&#13;
De prejudiciële vragen&#13;
24. Met zijn drie vragen, die gezamenlijk&#13;
moeten worden onderzocht, wenst de verwijzende&#13;
rechter in wezen te vernemen, of artikel&#13;
7, lid 2, van verordening nr. 3950/92 aldus&#13;
moet worden uitgelegd, dat bij het verstrijken&#13;
van een pachtovereenkomst betreffende een&#13;
melkbedrijf de daaraan verbonden referentiehoeveelheid&#13;
niet enkel geheel of gedeeltelijk&#13;
aan de verpachter kan worden overgedragen&#13;
wanneer deze bij het verstrijken van de pachtovereenkomst&#13;
zelf melkproducent is, maar&#13;
tevens wanneer hij zich ertoe verbindt melkproducent&#13;
te worden of de beschikbare referentiehoeveelheid&#13;
overdraagt aan een derde&#13;
die melkproducent is.&#13;
Bij het Hof ingediende opmerkingen&#13;
25.Volgens Thomsen kunnen overeenkomstig&#13;
artikel 7, lid 2, van verordening nr. 3950/92 bij&#13;
het verstrijken van een pachtovereenkomst de&#13;
bij de betrokken gronden horende referentiehoeveelheden&#13;
slechts aan de verpachter worden&#13;
overgedragen wanneer die zelf producent&#13;
is in de zin van artikel 9, sub c, van deze verordening.&#13;
26. Zelfs indien een ruimere, van de omschrijving&#13;
in artikel 9, sub c, van verordening&#13;
nr. 3950/92 afwijkende uitlegging van het&#13;
begrip producent zou kunnen worden overwogen,&#13;
zou dit volgens hem enkel gebeuren&#13;
om te ontsnappen aan rechtsgevolgen die&#13;
door de gemeenschapswetgever duidelijk niet&#13;
waren gewild. Dat is in het hoofdgeding echter&#13;
niet het geval. Dienaangaande merkt Thomsen&#13;
op dat uit verschillende bepalingen van verordening&#13;
nr. 3950/92 duidelijk blijkt, dat het&#13;
doel van deze verordening erin bestaat de&#13;
vóór de vaststelling ervan bestaande melkproductie&#13;
ongewijzigd te laten en voorts de concurrentiepositie&#13;
van de actieve bedrijven met&#13;
ontwikkelingsmogelijkheden te verbeteren.&#13;
Deze verordening strekt er niet toe het bezit&#13;
van grondeigenaren te vergroten en hen bijkomende&#13;
activa te verschaffen, wanneer zij,&#13;
zoals de erfgenamen van Henningsen, niet de&#13;
hoedanigheid van melkproducent hebben en&#13;
niet voornemens zijn zich met melkproductie&#13;
bezig te houden.&#13;
27. Het Amt für ländliche Räume Husum, de&#13;
erfgenamen van Henningsen evenals de Duitse&#13;
regering stellen in wezen, dat de lidstaten op&#13;
grond van artikel 7, lid 2, van verordening nr.&#13;
3950/92 bepalingen kunnen vaststellen, volgens&#13;
welke bij het verstrijken van pachtovereenkomsten&#13;
de beschikbare referentiehoeveelheden&#13;
aan de verpachters worden overgedragen,&#13;
zelfs indien deze bij het verstrijken van de&#13;
pacht geen melkproducent zijn. In het kader&#13;
van dit artikel 7, lid 2, moet volgens hen het&#13;
begrip producent aldus worden uitgelegd, dat&#13;
het zowel de vroegere als de toekomstige&#13;
melkproducenten omvat. Tot staving van hun&#13;
betoog beroepen zij zich met name op de artikelen&#13;
5, tweede alinea, en 8, eerste alinea, eerste&#13;
streepje, van verordeningnr. 3950/92,&#13;
waaruit volgens hen blijkt dat onder bepaalde&#13;
voorwaarden referentiehoeveelheden eveneens&#13;
aan toekomstige producenten kunnen worden&#13;
overgedragen.&#13;
28. De erfgenamen van Henningsen voegen&#13;
hieraan toe, dat artikel 9, sub c, van verordening&#13;
nr. 3950/92 er niet toe strekt de rechten&#13;
op teruggave van gronden te beperken of de&#13;
groep personen vast te stellen waaraan een&#13;
referentiehoeveelheid kan worden overgedragen.&#13;
De omschrijving van het begrip producent&#13;
in deze bepaling dient immers enkel om&#13;
te bepalen wie de extra heffing is verschuldigd.&#13;
Zij stellen dat het beginsel van de grondgebonden&#13;
referentiehoeveelheden, en dus het&#13;
beginsel van de overdracht van de referentiehoeveelheden&#13;
aan de verpachter ingeval van&#13;
teruggave van de gepachte gronden, hun&#13;
rechtvaardiging vinden in de bescherming van&#13;
het gewettigd vertrouwen, omdat elke verpachter&#13;
bij het sluiten van de pachtovereenkomst&#13;
kan overwegen om eventueel na de&#13;
teruggave van de gepachte gronden de melkproductie&#13;
voort te zetten.&#13;
29. Zij concluderen bijgevolg dat overeenkomstig&#13;
artikel 7, lid 2, van verordening&#13;
nr. 3950/92 de aan de betrokken gronden verbonden&#13;
referentiehoeveelheden bij het verstrijken&#13;
van de pachtovereenkomsten worden&#13;
overgedragen aan de verpachters, zowel wanneer&#13;
deze op die datum geen melkproducent&#13;
zijn of niet voornemens zijn zich met melkproductie&#13;
bezig te houden, als wanneer zij&#13;
deze gronden door verkoop of verhuur willen&#13;
overdragen aan een derde die op het tijdstip&#13;
van deze transactie geen melkproducent is.&#13;
30. Wat dat laatste punt betreft, is de Duitse&#13;
regering het daarentegen niet eens met de&#13;
zienswijze van de erfgenamen van Henningsen.&#13;
Zij betoogt dat een overdracht van de&#13;
referentiehoeveelheden aan de verpachter&#13;
mogelijk is wanneer deze zelf de melkproductie&#13;
niet wil voortzetten, doch enkel wanneer&#13;
hij de referentiehoeveelheden méét de gronden&#13;
aan een derde wil overdragen. In dat geval&#13;
moet de uiteindelijke overnemer van de gronden&#13;
een producent zijn in de zin van artikel 9,&#13;
sub c, van verordening nr. 3950/92.&#13;
31. Hoofdzakelijk onder verwijzing naar de&#13;
rechtspraak van het Hof, en met name de&#13;
arresten van 15 januari 1991, Ballmann (C-&#13;
341/89, Jurispr. blz. I-25) en 17 april 1997,&#13;
EARL de Kerlast (C-15/95, Jurispr. blz. I-&#13;
1961), geeft de Commissie in overweging op&#13;
de drie prejudiciële vragen te antwoorden, dat&#13;
bij het verstrijken van een pachtovereenkomst&#13;
de op het betrokken bedrijf beschikbare&#13;
referentiehoeveelheid slechts geheel of gedeeltelijk&#13;
kan worden overgedragen aan de overnemer&#13;
van het bedrijf – ongeacht of het de&#13;
verpachter is dan wel een nieuwe pachter –,&#13;
volgens door de lidstaten vastgestelde of nog&#13;
vast te stellen bepalingen en met inachtneming&#13;
van de legitieme belangen van de partijen,&#13;
wanneer deze overnemer op de datum van&#13;
deze overname producent is in de zin van artikel&#13;
9, sub c, van verordening nr. 3950/92.&#13;
Antwoord van het Hof&#13;
32. Allereerst moet eraan worden herinnerd,&#13;
dat uit de algemene opzet van de regeling&#13;
inzake de extra heffing op melk voortvloeit,&#13;
dat een landbouwexploitant producent moet&#13;
zijn om een referentiehoeveelheid te kunnen&#13;
krijgen. Om een ter zake dienend antwoord&#13;
op de gestelde vragen te kunnen geven, moet&#13;
derhalve worden uitgegaan van het begrip&#13;
producent in de zin van die regeling, dat in&#13;
casu is omschreven in artikel 9, sub c, van ver-&#13;
ordening nr. 3950/92 (arrest Ballmann, reeds&#13;
aangehaald, punt 9).&#13;
33. Dienaangaande volgt uit de rechtspraak&#13;
van het Hof, dat ingeval van verhuur in de zin&#13;
van de artikel 7, lid 1, van verordening nr.&#13;
3950/92, de pachter slechts recht heeft op de&#13;
aan de gronden van het bedrijf verbonden&#13;
referentiehoeveelheid, voorzover hij, als landbouwexploitant,&#13;
de hoedanigheid van producent&#13;
in de zin van artikel 9, sub c, van deze&#13;
verordening heeft. Evenzo moet bij de overdracht&#13;
van een reeds toegekende referentiehoeveelheid&#13;
de cessionaris die de gronden&#13;
overneemt, deze hoedanigheid van producent&#13;
hebben om in aanmerking te komen voor&#13;
overdracht van de eraan verbonden referentiehoeveelheid&#13;
(zie in die zin arrest EARL de&#13;
Kerlast, reeds aangehaald, punt 24).&#13;
34. Hoewel deze rechtspraak betrekking heeft&#13;
op artikel 7, lid 1, eerste alinea, van verordening&#13;
nr. 3590/92, dat enkel de overdracht&#13;
regelt van referentiehoeveelheden aan de&#13;
pachter ingeval van pacht, en aan de cessionaris&#13;
ingeval van verkoop of vererving, moet&#13;
toch worden erkend dat aan deze bepaling en&#13;
aan lid 2 van dit artikel 7 geen andere uitlegging&#13;
kan worden gegeven met betrekking tot&#13;
de regels inzake overdracht van de referentiehoeveelheid.&#13;
35. Dienaangaande moet eveneens worden&#13;
vastgesteld, in de eerste plaats, dat zowel artikel&#13;
7, lid 1, eerste alinea, van verordening nr.&#13;
3950/92 als lid 2 van deze bepaling juist verwijst&#13;
naar overdrachten van de beschikbare&#13;
referentiehoeveelheid (referentiehoeveelheden)&#13;
aan de producent die het bedrijf overneemt.&#13;
Het ware strijdig met het rechtszekerheidsbeginsel&#13;
om twee in wezen identiek geformuleerde&#13;
bepalingen, die bovendien in hetzelfde&#13;
artikel van een gemeenschapsverordening&#13;
staan, verschillend uit te leggen.&#13;
36. In de tweede plaats vindt de noodzaak van&#13;
een gelijklopende uitlegging van de twee leden&#13;
van artikel 7 van verordening nr. 3950/92,&#13;
steun in de omstandigheid dat de koper en de&#13;
erfgenaam van een bedrijf, als bedoeld in lid 1,&#13;
eerste alinea, van deze bepaling, zich in een&#13;
nagenoeg identieke situatie bevinden als een&#13;
verpachter, aangezien deze laatste in de regel&#13;
eigenaar is van het bedrijf.&#13;
37. In de derde plaats kan het begrip producent&#13;
in de zin van artikel 7, lid 2, van verordening&#13;
nr. 3950/92 niet worden geacht een andere&#13;
inhoud te hebben dan het begrip producent&#13;
in artikel 9, sub c, van deze verordening, aangezien&#13;
in deze laatste bepaling is gepreciseerd&#13;
dat de daarin opgenomen omschrijvingen gelden&#13;
voor de toepassing van deze verordening.&#13;
38. In de vierde plaats heeft, anders dan de erfgenamen&#13;
van Henningsen en de Duitse regering&#13;
stellen, het in artikel 7, lid 1, van verordening&#13;
nr. 3950/92 neergelegdebeginsel dat de&#13;
overdracht van een referentiehoeveelheid moet&#13;
samengaan met de overdracht van de gronden&#13;
van het bedrijf waaraan zij is verbonden, niet&#13;
tot gevolg dat de voorheen aan de pachter toekomende&#13;
referentiehoeveelheid ook dan aan&#13;
de verpachter kan worden overgedragen, wanneer&#13;
de verpachter geen producent is.&#13;
39. Voormeld beginsel is integendeel slechts&#13;
het noodzakelijk uitvloeisel van het uit de&#13;
algemene opzet van de regeling inzake de&#13;
extra heffing op melk voortvloeiende fundamentele&#13;
beginsel, dat in punt 32 van het&#13;
onderhavige arrest in herinnering is gebracht,&#13;
en volgens hetwelk een landbouwexploitant&#13;
melkproducent moet zijn om een referentiehoeveelheid&#13;
te kunnen krijgen. Met andere&#13;
woorden beoogt het beginsel dat de referentiehoeveelheid&#13;
slechts wordt overgedragen&#13;
met het bedrijf waaraan zij is verbonden, te&#13;
verhinderen dat referentiehoeveelheden niet&#13;
worden gebruikt om melk te produceren of&#13;
op de markt te brengen, doch wel om de handelswaarde&#13;
van deze referentiehoeveelheden&#13;
te gelde te maken (zie in die zin arrest van&#13;
heden, Mulligan e.a., C-313/99, Jurispr.&#13;
I-0000, punt 30).&#13;
40. Wat het betoog van de Duitse regering&#13;
betreft, volgens hetwelk uit het arrest van 23&#13;
januari 1997, St. Martinus Elten (C-463/93,&#13;
Jurispr. blz. I-255) volgt dat bij het verstrijken&#13;
van een pachtovereenkomst de aan het&#13;
betrokken bedrijf verbonden referentiehoeveelheid&#13;
aan de verpachter toekomt, zonder&#13;
dat deze producent moet zijn in de zin van&#13;
artikel 9, sub c, van verordening nr. 3950/92,&#13;
kan worden volstaan met eraan te herinneren,&#13;
dat het Hof zich in dit arrest enkel moest uitspreken&#13;
over de vraag welke regeling op de&#13;
referentiehoeveelheid van toepassing is wanneer&#13;
bij het verstrijken van een pachtovereen-&#13;
komst de pachter niet voornemens is de melkproductie&#13;
voort te zetten. Een dergelijk arrest&#13;
is dus niet relevant voor het hoofdgeding.&#13;
41. Bijgevolg moet de conclusie luiden, dat&#13;
overeenkomstig artikel 7, lid 2, van verordening&#13;
nr. 3950/92 bij het verstrijken van een&#13;
pachtovereenkomst betreffende een melkbedrijf,&#13;
de daaraan verbonden referentiehoeveelheid&#13;
in beginsel slechts geheel of gedeeltelijk&#13;
aan de verpachter kan toekomen wanneer hij&#13;
producent is in de zin van artikel 9, sub c, van&#13;
deze verordening.&#13;
42. Dit artikel 7, lid 2, kan evenwel niet aldus&#13;
worden uitgelegd, dat het uitsluit dat de verpachter&#13;
het bedrijf met de daaraan verbonden&#13;
referentiehoeveelheden overdraagt aan een&#13;
derde, wanneer hij niet voornemens is om bij&#13;
het verstrijken van de pachtovereenkomst zelf&#13;
de melkproductie of -verkoop voort te zetten.&#13;
Er zij immers aan herinnerd, dat deze bepaling&#13;
niet specifiek verwijst naar verpachters,&#13;
maar naar producenten die het bedrijf overnemen.&#13;
Deze bepaling sluit bijgevolg niet uit&#13;
dat de verpachter op die datum het bedrijf&#13;
met het geheel of een deel van de daarbij&#13;
horende referentiehoeveelheden overdraagt&#13;
aan een derde, met name door verkoop of verhuur.&#13;
In een dergelijk geval moet deze derde&#13;
die het bedrijf overneemt in de zin van artikel&#13;
7, lid 2, van verordening nr. 3950/92, de hoedanigheid&#13;
van producent in de zin van artikel&#13;
9, sub c, van deze verordening bezitten.&#13;
43. Hieraan moet nog worden toegevoegd dat,&#13;
hoewel de modaliteiten van een dergelijke&#13;
overdracht bij gebreke van specifieke bepalingen&#13;
in verordening nr. 3950/92 door de&#13;
wetgeving van de lidstaten moeten worden&#13;
vastgesteld, een voorlopige verwerving van&#13;
referentiehoeveelheden door de verpachter&#13;
vanuit gemeenschapsrechtelijk oogpunt slechts&#13;
kan worden aanvaard voorzover zij noodzakelijk&#13;
is en van een zo kort mogelijk duur.&#13;
De eventuele voorlopige toekenning van referentiehoeveelheden&#13;
voor een lange periode&#13;
aan verpachters die niet voornemens zijn zich&#13;
met de melkproductie bezig te houden, zou&#13;
immers strijdig zijn met de algemene opzet&#13;
van de regeling inzake de extra heffing op&#13;
melk, evenals met het beginsel dat een landbouwexploitant&#13;
melkproducent moet zijn om&#13;
een referentiehoeveelheid te krijgen.&#13;
44. Tot slot moet eveneens worden onderzocht&#13;
op welke datum precies de verpachter,&#13;
die na het verstrijken van de pachtovereenkomst&#13;
een melkbedrijf overneemt en zich met&#13;
de melkproductie wil gaan bezighouden, de&#13;
hoedanigheid van producent in de zin van&#13;
artikel 9, sub c, van verordening nr. 3950/92&#13;
moet bezitten om in aanmerking te komen&#13;
voor de aan dit bedrijf verbonden referentiehoeveelheden.&#13;
45. Dienaangaande bevat verordening nr.&#13;
3950/92 geen enkele uitdrukkelijke bepaling.&#13;
Er zij evenwel op gewezen dat artikel 7, lid 2,&#13;
van deze verordening niet aldus kan worden&#13;
uitgelegd, dat de verpachter precies op de&#13;
datum van het verstrijken van de pachtovereenkomst&#13;
de hoedanigheid van melkproducent&#13;
moet hebben om het betrokken bedrijf&#13;
met de daaraan verbonden referentiehoeveelheden&#13;
te kunnen overnemen. In het bijzonder&#13;
gelet op het hoofddoel van deze bepaling,&#13;
namelijk verhinderen dat referentiehoeveelheden&#13;
worden toegekend aan personen die daaruit&#13;
een louter financieel voordeel willen halen,&#13;
volstaat het immers dat de verpachter op de&#13;
bedoelde datum het bewijs levert van concrete&#13;
voorbereidingen om zich op zeer korte termijn&#13;
met de melkproductie bezig te houden.&#13;
46. Gelet op een en ander, dient het antwoord&#13;
op de prejudiciële vragen dus te luiden, dat&#13;
artikel 7, lid 2, van verordening nr. 3950/92&#13;
aldus moet worden uitgelegd, dat bij het verstrijken&#13;
van een pachtovereenkomst betreffende&#13;
een melkbedrijf de daaraan verbonden&#13;
referentiehoeveelheid alleen dan geheel of&#13;
gedeeltelijk aan de verpachter kan worden&#13;
overgedragen, wanneer hij producent is in de&#13;
zin van artikel 9, sub c, van deze verordening,&#13;
dan wel bij het verstrijken van de pachtovereenkomst&#13;
de beschikbare referentiehoeveelheid&#13;
overdraagt aan een derde die deze hoedanigheid&#13;
bezit. Voor de toekenning van de&#13;
relevante referentiehoeveelheden aan de verpachter&#13;
overeenkomstig artikel 7, lid 2, van&#13;
verordening nr. 3950/92, volstaat het dat de&#13;
verpachter op bedoelde datum het bewijs&#13;
levert van concrete voorbereidingen om op&#13;
zeer korte termijn de activiteit van producent&#13;
in de zin van artikel 9, sub c, van deze verordening&#13;
uit te oefenen.&#13;
Kosten&#13;
47. De kosten door de Duitse regering en de&#13;
Commissie wegens indiening van hun opmerkingen&#13;
bij het Hof gemaakt, kunnen niet voor&#13;
vergoeding in aanmerking komen.Ten aanzien&#13;
van de partijen in het hoofdgeding is de procedure&#13;
als een aldaar gerezen incident te&#13;
beschouwen, zodat de nationale rechterlijke&#13;
instantie over de kosten heeft te beslissen.&#13;
HET HOF VAN JUSTITIE (Zesde kamer),&#13;
uitspraak doende op de door het Schleswig-&#13;
Holsteinische Oberverwaltungsgericht bij&#13;
beschikking van 22 september 1999 gestelde&#13;
vragen, verklaart voor recht:&#13;
Artikel 7, lid 2, van verordening (EEG)&#13;
nr. 3950/92 van de Raad van 28 december&#13;
1992 tot instelling van een extra heffing in de&#13;
sector melk en zuivelproducten moet aldus&#13;
worden uitgelegd, dat bij het verstrijken van&#13;
een pachtovereenkomst betreffende een melkbedrijf&#13;
de daaraan verbonden referentiehoeveelheid&#13;
alleen dan geheel of gedeeltelijk aan&#13;
de verpachter kan worden overgedragen,&#13;
wanneer hij producent is in de zin van artikel&#13;
9, sub c, van deze verordening, dan wel bij het&#13;
verstrijken van de pachtovereen-komst de&#13;
beschikbare referentiehoeveelheid overdraagt&#13;
aan een derde die deze hoedanigheid bezit.&#13;
Voor de toekenning van de relevante referentiehoeveelheden&#13;
aan de verpachter overeenkomstig&#13;
artikel 7, lid 2, van verordening&#13;
nr. 3950/92, volstaat het dat de verpachter op&#13;
bedoelde datum het bewijs levert van concrete&#13;
voorbereidingen om op zeer korte termijn de&#13;
activiteit van producent in de zin van artikel 9,&#13;
sub c, van deze verordening uit te oefenen.&#13;
NOOT&#13;
1. De rechtspraak ten aanzien van de rechten en&#13;
verplichtingen van verpachter en pachter met&#13;
betrekking tot het melkquotum bij het einde&#13;
van de pachtovereenkomst heeft zich sedert&#13;
medio de jaren tachtig van de vorige eeuw ontwikkeld&#13;
tot een vaste lijn. De pachter is gehouden&#13;
het volledige met het gepachte samenhangende&#13;
melkquotum aan de verpachter over te&#13;
dragen, waarbij de verpachter gehouden is de&#13;
helft van de waarde van het overgedragen&#13;
melkquotum aan de pachter te vergoeden. Op&#13;
deze rechtspraak is de nodige kritiek geleverd:&#13;
zowel de verdeling op zich als de wijze van verdeling&#13;
zijn ter discussie gesteld. Dat geldt ook&#13;
voor het feit dat melkquotum zou kunnen overgaan&#13;
op een verpachter die zelf geen melkproducent&#13;
is. Het Pachthof heeft deze punten terzijde&#13;
gesteld en aan haar vaste lijn vastgehouden.&#13;
2. In de onderhavige zaak, die speelde in Sleeswijk-&#13;
Holstein in Duitsland, ging het om overdracht&#13;
van melkquotum aan de erven van de&#13;
oorspronkelijke verpachter, die de pachtovereenkomst&#13;
hadden opgezegd. Vast stond dat de&#13;
erven geen melkproducenten waren en ook&#13;
niet voornemens waren dat te worden. Door&#13;
de pachter was de stelling ingenomen dat overdracht&#13;
aan de erven niet mogelijk was, nu uit&#13;
de vigerende regelgeving duidelijk bleek dat&#13;
overdracht slechts aan een melkproducent kon&#13;
plaatsvinden. Het Amt für ländliche Räume&#13;
Husum stelde daarover prejudiciële vragen&#13;
aan het Europese Hof van Justitie.&#13;
3. Het Amt stelde drie vragen die – kort&#13;
samengevat – luidden: dient de verpachter op&#13;
het moment van de overdracht door de pachter&#13;
zelf melkproducent te zijn? Zo nee kan&#13;
dan toch melkquotum worden overgedragen&#13;
indien de verpachter voornemens is het&#13;
gepachte inclusief bijbehorend melkquotum&#13;
aan een derde over te dragen? Zo ja, dient&#13;
deze derde dan melkproducent te zijn?&#13;
4. Het Hof geeft in de overwegingen 32 t/m&#13;
37 aan dat de verkrijger melkproducent dient&#13;
te zijn. Door de verpachters en de Duitse regering&#13;
was gesteld dat de quoteringregeling zelf&#13;
in feite tot gevolg had dat dat niet zo zou&#13;
behoeven te zijn, nu artikel 7 lid 1 van verordening&#13;
3950/92 bepaalde dat bij het einde van&#13;
de pacht het melkquotum met de grond terug&#13;
naar de verpachter gaat, zonder dat daaraan&#13;
het vereiste wordt gesteld dat de verpachter&#13;
melkproducent is. Het Hof verwerpt dit&#13;
standpunt met het argument dat met deze&#13;
regeling slechts beoogd is te voorkomen dat&#13;
het melkquotum als handelsobject gebruikt&#13;
zou worden in plaats van als produktiemiddel.&#13;
Daarnaast verwijst artikel 7 lid 2 niet specifiek&#13;
naar verpachters, doch naar producenten die&#13;
het bedrijf overnemen. Deze bepaling sluit&#13;
– aldus het Hof – niet uit dat de verpachter op&#13;
het moment van het einde van de pachtovereenkomst&#13;
het bedrijf overdraagt aan een&#13;
derde, met name door middel van koop of&#13;
huur. Is deze derde melkproducent, dan kan&#13;
het melkquotum via de verpachter op hem&#13;
overgaan. Deze voorlopige verwerving door&#13;
de verpachter dient noodzakelijk te zijn en de&#13;
periode ervan zo kort mogelijk. Is de verpachter&#13;
geen melkproducent, maar is hij wel voornemens&#13;
dit te worden, dan zal hij het bewijs&#13;
moeten leveren dat hij op zeer korte termijn&#13;
dit voornemen alsnog zal realiseren.&#13;
5. Het mag worden verwacht dat het Pachthof&#13;
de criteria van het onderhavige arrest zal&#13;
overnemen. Dat zou betekenen dat – anders&#13;
dan thans het geval is – aan de uitspraak waarbij&#13;
bepaald wordt dat het melkquotum aan de&#13;
verpachter dient over te gaan, de door het Hof&#13;
gestelde voorwaarden worden verbonden. Dat&#13;
zou een aanmerkelijke verandering van de&#13;
rechtspraak kunnen betekenen voor de gevallen&#13;
waarin de verpachter niet in staat blijkt te zijn&#13;
aan de door het Hof gestelde criteria te voldoen:&#13;
in die gevallen zou het melkquotum bij de&#13;
pachter blijven, en zou in de lijn van de huidige&#13;
rechtspraak wellicht aan de pachter de plicht&#13;
worden opgelegd 50% van de waarde van het&#13;
met het gepachte samenhangende melkquotum&#13;
aan de verpachter te vergoeden.&#13;
6. Los van de vraag wat pachtrechtelijk het&#13;
geval is, is het de vraag hoe de Regeling&#13;
Superheffing dient te worden uitgevoerd. De&#13;
Centrale Organisatie Superheffing (COS)&#13;
onderscheidt in het COS-bulletin 2002 twee&#13;
varianten van overdracht van melkquotum in&#13;
het geval de verkrijger in eerste instantie geen&#13;
melkproducent is. Ten eerste is dat de ABCconstructie.&#13;
Deze kan worden toegepast indien&#13;
de verwerver waarop melkquotum rust niet&#13;
degene is waarvan wordt beoogd dat hij het&#13;
quotum op zijn naam verwerft. In dat geval is&#13;
het, onder omstandigheden, mogelijk dat de&#13;
grond met het quotum wordt overgedragen&#13;
aan een derde, die het overgedragen quotum&#13;
en de grond zal gaan gebruiken ten behoeve&#13;
van zijn melkveehouderijbedrijf. De melding&#13;
van deze drie partijen-constructie dient plaats&#13;
te vinden op één meldingsformulier, waaruit&#13;
kan worden afgeleid dat de transacties direct&#13;
na elkaar plaatsvinden. Deze constructie lijkt&#13;
derhalve te voldoen aan de door het Hof&#13;
gestelde criteria.&#13;
7. De tweede variant is het inactief quotum, die&#13;
wordt toegepast wanneer nog geen uiteindelijke&#13;
verkrijger van het melkquotum bekend is.&#13;
Verkrijgt een verpachter die zelf geen melkproducent&#13;
is melkquotum, dan wordt dit inactief.&#13;
Hij heeft in dat geval geen recht op heffingvrije&#13;
levering van melk. Het inactieve melkquotum&#13;
kan worden geactiveerd voor de heffingsperiode&#13;
met ingang waarvan het inactief is geworden,&#13;
derhalve binnen een termijn van ten hoogste&#13;
negen maanden. Wordt het inactieve melkquotum&#13;
niet geactiveerd (of verleased), dan vervalt&#13;
het met ingang van de volgende heffingsperiode.&#13;
De mogelijkheid om vervallen melkquotum&#13;
kan opnieuw aan de oorspronkelijke quotumhouder&#13;
toe te wijzen buiten beschouwing&#13;
latend, betekent het systeem van inactief quotum&#13;
dat er sprake kan zijn van een periode van&#13;
negen maanden voordat uiteindelijk overdracht&#13;
plaatsvindt. Deze periode lijkt niet te voldoen&#13;
aan het door het Hof gestelde criterium van een&#13;
zeer korte termijn. Het is derhalve niet&#13;
ondenkbaar dat de COS dit systeem zal moeten&#13;
aanpassen aan de door het Hof gestelde criteria.&#13;
8. De gangbare praktijk is dat in de meeste&#13;
gevallen vrijkomende pachtobjecten met bijbehorend&#13;
melkquotum worden verkocht. In&#13;
die gevallen verandert er, ook na de uitspraak&#13;
van het Hof, weinig, zij het dat de verpachter&#13;
zal moeten aangeven welke transactie hij zal&#13;
aangaan en op welke termijn dat zal gebeuren.&#13;
Wordt het pachtobject niet verkocht, doch&#13;
opnieuw in pacht of erfpacht uitgegeven – dat&#13;
zal met name het geval zijn wanneer de verpachter&#13;
een de overheid of institutionele belegger&#13;
is – dan zal de verpachter het melkquotum&#13;
aan de pachter of erfpachter dienen over te&#13;
dragen. Ook hier geldt het vereiste dat de verpachter&#13;
duidelijkheid zal moeten verschaffen&#13;
over de transactie en de termijn, alvorens hij&#13;
het melkquotum kan verwerven.&#13;
9. Tenslotte: een vraag die niet aan de orde&#13;
was, en dus ook niet beantwoord is, is of de&#13;
overdracht van het melkquotum door de verpachter&#13;
ook een tijdelijke overdracht zou kunnen&#13;
zijn. Met andere woorden: kan de verpachter&#13;
het melkquotum ook aan de volgende&#13;
eigenaar of gebruiker van het voormalige&#13;
pachtobject verleasen in plaats van verkopen?&#13;
Ik ben geneigd deze vraag gezien de overweging&#13;
van het Hof dat het niet de bedoeling&#13;
van de Europese regelgeving is geweest het&#13;
melkquotum als handelsobject te gebruiken,&#13;
ontkennend te beantwoorden.&#13;
P.A. de Hoog</content><legacyfootnotes/><footnotes><footnote/></footnotes><auteurs/><published>2002-06-25 00:00:00</published><modified>2002-06-25 00:00:00</modified><editiondate>2002-06-25</editiondate><htmlpath>https://denhollander.info/artikel/4649</htmlpath></article>
</articles></edition>
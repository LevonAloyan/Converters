<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2007</searchword><id>3904</id><udhid>UDH:TvAR/3904</udhid><titel>De Natuurbeschermingswet 1998 anno 2007</titel><searchwords><searchword>TvAR 5/2007</searchword><searchword>UDH:TvAR/3904</searchword></searchwords><attachments><attachment><name>TvAR_2007_5-1.pdf</name><extention>pdf</extention><url>https://denhollander.info/download/3892/ci</url></attachment></attachments><inleiding>1. Inleiding&#13;
Paginagrote aankondigingen in de Nederlandse dagbladen&#13;
markeerden januari jl. de start van de aanwijzingsprocedure&#13;
voor 111 Natura 2000-gebieden. Later dit jaar zal dit&#13;
plaatsvinden voor nog eens 51 gebieden. Deze aanwijzingen,&#13;
op basis van de Natuurbeschermingswet 1998&#13;
(Nbwet’98), vormen de laatste grote stap van de implementatie&#13;
van de gebiedsbeschermingsverplichtingen op grond&#13;
van de Vogelrichtlijn (VR) en Habitatrichtlijn (HR) in ons&#13;
land.&#13;
In de praktijk vormt het een doorstart voor de bescherming&#13;
van deze gebieden. Procedureel hebben we, na een&#13;
lange periode van onduidelijkheden en rechtstreekse werking&#13;
van Europese richtlijnen, na de definitieve aanwijzingen&#13;
alleen nog met de Natuurbeschermingswet 1998 te&#13;
maken. De materiële gang van zaken heeft tot dusverre&#13;
vooral via de richtlijnconforme uitleg van de oude Natuurbeschermingswet&#13;
en de rechtstreekse werking van artikel 6&#13;
HR gestalte gekregen. De toepassing van de Nbwet’98&#13;
moet nu voor de verdere uitkristallisering zorg gaan dragen.&#13;
Toch blijkt op de inspraakavonden ten behoeve van de aanwijzingen&#13;
dat er nog vele onduidelijkheden bestaan. Dat er&#13;
voor aangewezen Natura 2000-gebieden een beheerplan&#13;
moet worden opgesteld en er een vergunningplicht bestaat&#13;
voor schadelijke activiteiten, begint genoegzaam bekend te&#13;
worden. Maar eigenaren en gebruikers in het landelijk gebied,&#13;
en meer in het bijzonder de agrariërs, weten eigenlijk&#13;
nog steeds niet goed waar ze aan toe zijn.&#13;
Dit artikel legt de nadruk op de gevolgen voor eigenaren&#13;
en gebruikers in het landelijk gebied, ingebed in een&#13;
meer algemene beschrijving van de Nbwet’98. Achtereenvolgens&#13;
komen de aanwijzing van Natura 2000-gebieden,&#13;
het beheerplan en de vergunningverlening aan bod.&#13;
Daarna wordt ingegaan op de relatie van de Nbwet’98&#13;
met andere regelgeving, zoals de Flora- en faunawet, de Wet&#13;
op de ruimtelijke ordening, de Wet milieubeheer en de Wet&#13;
ammoniak en veehouderij. In de praktijk blijkt deze ook&#13;
voor eigenaar en gebruiker de nodige complicaties te veroorzaken.</inleiding><content>2. De aanwijzing van Natura 2000-gebieden&#13;
Artikel 10a van de Nbwet’98 biedt de minister van LNV de&#13;
wettelijke basis om gebieden aan te wijzen voor de uitvoering&#13;
van de VR en de HR. Deze gebieden moeten worden&#13;
aangewezen voor zowel habitattypen als voor dier- en plantensoorten.&#13;
In Nederland gaat het om 51 verschillende&#13;
kwalificerende habitattypen, 95 kwalificerende vogelsoorten&#13;
en 35 andere kwalificerende dier- en plantensoorten.1&#13;
De aanwijzing omvat een omschrijving van de instandhoudingsdoelstellingen,&#13;
de begrenzing van het gebied en&#13;
een toelichting hierop. Er kunnen ook instandhoudingsdoelstellingen&#13;
worden opgenomen die niet voortvloeien uit&#13;
verplichtingen van de Vogel- en Habitatrichtlijn (art.10a&#13;
lid 3).&#13;
In de aanwijzingsprocedures die nu lopen worden de&#13;
habitatrichtlijngebieden voor het eerst aangewezen. Door&#13;
de overgangsbepalingen van de Nbwet’98 gelden eerdere&#13;
besluiten tot aanwijzing van vogelrichtlijngebieden als besluiten&#13;
tot aanwijzing volgens artikel 10a. Deze oorspronkelijke&#13;
aanwijzingsbesluiten van de vogelrichtlijngebieden&#13;
worden echter gewijzigd en daarin worden nu voor de eerste&#13;
keer instandhoudingsdoelstellingen opgenomen. Tegelijkertijd&#13;
worden begrenzingen aangepast en treedt er soms&#13;
een verandering op van kwalificerende vogelsoorten.&#13;
Omdat deze besluiten tot stand komen met toepassing&#13;
van de openbare voorbereidingsprocedure (voorgeschreven&#13;
in art. 11 Nbwet’98), is er alleen voor een belanghebbende&#13;
de mogelijkheid om tegen dit besluit beroep aan te tekenen&#13;
bij de Afdeling bestuursrechtspraak van de Raad van State.&#13;
Deze belanghebbende moet dan in beginsel wel zijn zienswijze&#13;
hebben ingebracht tegen het ontwerp-besluit, tenzij&#13;
het definitieve besluit is gewijzigd ten opzichte van het ontwerp&#13;
of een belanghebbende niet kan worden verweten&#13;
geen zienswijze te hebben ingebracht. Bij vogelrichtlijngebieden&#13;
kunnen zienswijze en eventueel later beroep worden&#13;
gericht tegen de gewijzigde aanwijzingsbesluiten maar zijn&#13;
in de praktijk alleen zinvol voor zover deze zich richten&#13;
tegen de wijzigingen ten opzichte van eerdere aanwijzingsbesluiten.&#13;
Het aantekenen van beroep op basis van de Nbwet’98&#13;
heeft, in tegenstelling tot de oude Nbwet, geen schorsende&#13;
werking van het besluit meer tot gevolg. In een spoed -&#13;
eisende situatie kan om een voorlopige voorziening worden&#13;
gevraagd bij de Voorzitter van de Afdeling Bestuursrechtspraak&#13;
van de Raad van State.&#13;
Materieel bezien rijst de vraag of bij de zienswijze en het beroep&#13;
naast ecologische gronden ook economische of andere&#13;
niet-ecologische gronden kunnen worden ingebracht. Bij de&#13;
selectie en de begrenzing van zowel vogelrichtlijngebieden&#13;
als bij de aanmelding van habitatrichtlijngebieden bij de&#13;
Europese Commissie zijn alleen ornithologische en ecologische&#13;
criteria gehanteerd. Blijkens arresten van het Hof van&#13;
Justitie2 was het ook niet geoorloofd andere belangen, zoals&#13;
economische, sociale of recreatieve belangen, mee te laten&#13;
wegen. Deze uitgangspunten van het Europees Hof zijn&#13;
later bij de beroepen bij de ABRvS tegen de aanwijzing van&#13;
vogelrichtlijngebieden bevestigd.3 Naar analogie beredeneerd&#13;
zullen ook bij zienswijzen en beroepen in deze aanwijzingsprocedure&#13;
de economische en andere niet-ecologische&#13;
belangen geen rol kunnen spelen. Deze belangen&#13;
komen uitdrukkelijk wel aan bod bij het opstellen van beheerplannen&#13;
(zie paragraaf 3.1).&#13;
2.1. De instandhoudingsdoelstellingen&#13;
De basis voor de mate van bescherming, nodig voor de&#13;
gunstige staat van instandhouding van de kwalificerende&#13;
soorten en habitattypen, krijgt nu gestalte via de instandhoudingsdoelstellingen&#13;
per gebied. Deze doelstellingen vormen&#13;
het uitgangspunt voor het opstellen van beheerplannen&#13;
(art. 19a). Ook bij de beoordeling van een ver gunningaanvraag&#13;
spelen zij een cruciale rol (art. 19d). Toch wordt&#13;
in de aanwijzingsbesluiten geen indicatie gegeven van de&#13;
mogelijke gevolgen van deze doelstellingen voor de diverse&#13;
vormen van bestaand of nieuw gebruik in en om het gebied.&#13;
4 Dat zal pas in de beheerplannen aan de orde komen.&#13;
Dit maakt het voor eigenaren en gebruikers erg lastig om de&#13;
consequenties van de aanwijzing in te schatten. Gezien het&#13;
belang van deze doelstellingen wordt hier nader ingegaan&#13;
op de inhoudelijke opbouw ervan.&#13;
Uit de ontwerp aanwijzingsbesluiten5 blijkt dat de instandhoudingsdoelstellingen&#13;
voor kwalificerende soorten niet alleen&#13;
betrekking hebben op de soort zelf maar ook op hun&#13;
leefgebied. De gunstige staat van instandhouding van een&#13;
soort is doorgaans doorvertaald in het aantal dieren dat in&#13;
een gebied voorkomt. Er wordt weergegeven of dit voldoende&#13;
is of dat dit aantal uitbreiding behoeft. Voor hun&#13;
leefgebied wordt beschreven of de oppervlakte en de kwaliteit&#13;
ervan volstaat of dat er uitbreiding en/of kwaliteitsverbetering&#13;
nodig is. Voor de bescherming van de kwalificerende&#13;
habitattypen is telkens aangegeven of behoud of uitbreiding&#13;
van de oppervlakte aan de orde is. Ook de kwaliteit&#13;
wordt beoordeeld: is deze voldoende of is verbetering&#13;
noodzakelijk? Deze beschrijvingen vormen de basis van de&#13;
doelstellingen. Zowel bij soorten als bij habitattypen is er&#13;
daar waar melding wordt gemaakt van uitbreiding of verbetering&#13;
sprake van de zogenaamde verbeteropgave.&#13;
Er kunnen echter ook extra bepalingen opgenomen&#13;
zijn, die niet noodzakelijkerwijs voortvloeien uit Europese&#13;
verplichtingen. Hier volgen enkele voorbeelden:&#13;
– er worden relaties gelegd met andere Natura 2000-gebieden&#13;
als de instandhouding van een kwalificerende&#13;
soort afhankelijk blijkt te zijn van de aanwezigheid van&#13;
verschillende populaties van die soort in die gebieden.&#13;
Een ingreep met negatieve gevolgen voor een dergelijke&#13;
populatie in het ene gebied kan dan ook consequenties&#13;
hebben voor de instandhouding van populaties in andere&#13;
gebieden. Dit wordt aangeduid als de regiodoelstelling.&#13;
– de ‘ten gunste van’ formulering komt voor, bijvoorbeeld&#13;
om in een Natura 2000-gebied de uitbreiding van een&#13;
kwetsbaar habitattype mogelijk te maken. Er wordt&#13;
aangegeven dat dit ten koste kan gaan van een stukje&#13;
leefgebied van een kwalificerende soort. Dit kan alleen&#13;
als de staat van instandhouding van die soort zo gunstig&#13;
is dat deze dat lijden kan. Deze benadering is niet onomstreden&#13;
in het licht van de richtlijnverplichtingen.&#13;
– er worden extra doelstellingen – de zogenaamde complementaire&#13;
doelstellingen - opgenomen voor niet kwalificerende&#13;
soorten of habitattypen. Voor deze soorten&#13;
en habitattypen worden weliswaar al andere Natura&#13;
2000-gebieden aangewezen, maar de landelijke doelstellingen&#13;
voor deze soorten of habitattypen verlangen een&#13;
extra beschermingsinzet. Zo kan het dus gebeuren dat&#13;
er voor een gebied dat zich alleen heeft gekwalificeerd&#13;
op basis van de Vogelrichtlijn, ook instandhoudingsdoelstellingen&#13;
voor libelsoorten van toepassing zijn, ook&#13;
al heeft dit gebied zich daarvoor niet gekwalificeerd als&#13;
habitatrichtlijngebied.&#13;
– voor gebieden die voorheen waren aangewezen als beschermd&#13;
natuurmonument of staatsnatuurmonument&#13;
waren uit hoofde van die status ook andere beschermingsdoelen&#13;
van toepassing zoals natuurschoon en geomorfologische&#13;
waarden. Deze doelen zijn nu ook binnen&#13;
de instandhoudingsdoelen opgenomen. Daar moet&#13;
wel een kanttekening bij worden geplaatst. Als deze&#13;
doelen, bijvoorbeeld door na te streven beheer, strijdig&#13;
zouden zijn met de instandhoudingsdoelstellingen van&#13;
VR en HR, dan prevaleren de laatstgenoemde.&#13;
2.2. Mogelijkheden van schadevergoeding naar aanleiding&#13;
van de gebiedsaanwijzing&#13;
De Nbwet’98 voorziet in een schadevergoedingshoofdstuk&#13;
(art. 30 t/m 38). Een belanghebbende die ten gevolge van&#13;
een besluit ten aanzien van vogel- en habitatrichtlijngebieden&#13;
(art. 10a) schade lijdt of zal lijden die redelijkerwijs&#13;
niet tot zijn last behoort en die niet op een andere manier&#13;
wordt opgeheven, kan een verzoek tot schadevergoeding in-&#13;
dienen bij het orgaan dat het besluit heeft genomen. Op&#13;
basis van dat verzoek kan dan naar billijkheid schadevergoeding&#13;
worden toegekend. Daarbij kan advies worden ingewonnen&#13;
bij een speciale Nbwet’98 schadebeoordelingscommissie.&#13;
Met name de besluiten tot aanwijzing van een gebied,&#13;
het vaststellen van een beheerplan en het al dan niet onder&#13;
voorschriften verlenen van een Nbwet’98 vergunning kunnen&#13;
schadeveroorzakend zijn. Destijds, bij de aanwijzing&#13;
van vogelrichtlijngebieden, waren deze bepalingen over&#13;
schadevergoeding al van toepassing. Uit jurisprudentie over&#13;
die aanwijzingsbesluiten blijkt dat de aanwijzing van een&#13;
vogelrichtlijngebied niet leidt tot het ontnemen van eigendom,&#13;
maar dat het gaat om een regeling van algemeen gebruik&#13;
in het algemeen belang.6 Als er op het moment van&#13;
aanwijzing geen redenen zijn om aan te nemen dat er&#13;
sprake is van een individuele en buitenevenredige last voor&#13;
een eigenaar of gebruiker, dan is het aanbieden van schadevergoeding&#13;
of nadeelcompensatie niet aan de orde.7&#13;
De stelling dat de eigenaar of gebruiker door de aanwijzing&#13;
schade lijdt, moet daarom in ieder geval geconcretiseerd&#13;
en gespecificeerd worden. Een belangrijke afweging&#13;
over recht op schadevergoeding bij de aanwijzing is, of de&#13;
aanwijzing beperkingen zal gaan geven voor het bestaand&#13;
gebruik. In die situatie kan schadevergoeding op basis van&#13;
de Nbwet’98 worden toegekend. Maar doordat in de ontwerp&#13;
aanwijzingsbesluiten geen indicatie is gegeven van de&#13;
mogelijke gevolgen voor de diverse vormen van gebruik is&#13;
dit een lastig te volgen traject.&#13;
Schade door mogelijke beperkingen van toekomstige&#13;
veranderingen ten opzichte van het bestaand gebruik,&#13;
komen pas aan de orde bij die latere besluiten. In het kader&#13;
van die besluitvorming moet dan gaan blijken of er een&#13;
recht op schadevergoeding of nadeelcompensatie bestaat.8&#13;
De planologische betekenis van de aanwijzing van een&#13;
vogel- of habitatrichtlijngebied, en de mogelijke doorwerking&#13;
hiervan in een bestemmingsplan, moet plaats vinden&#13;
in het afwegingskader van de ruimtelijke ordening. Mogelijke&#13;
schadevergoeding, bijvoorbeeld vanwege de inperking&#13;
van het bestaand gebruik door het plan, moet dan via het&#13;
planschadebeoordelingskader afgehandeld worden. De beslissing&#13;
wie dit zal moeten gaan betalen wordt vooruitgeschoven&#13;
van het moment van gebiedsaanwijzing naar het&#13;
moment van bestemmingsplangoedkeuring. De vrees van&#13;
gemeenten dat zij de planschade, als indirect gevolg van de&#13;
aanwijzing, op hun bordje krijgen, heeft in het kader van&#13;
vogelrichtlijngebieden in ieder geval niet geleid tot het niet&#13;
aanwijzen van een gebied.9&#13;
3. De rechtsgevolgen van de aanwijzing&#13;
De belangrijkste rechtsgevolgen van de gebiedsaanwijzing&#13;
waarmee een eigenaar of gebruiker in het landelijk gebied&#13;
wordt geconfronteerd, zijn het beheerplan en het vergunningsvereiste.&#13;
Andere relevante rechtsgevolgen worden kort&#13;
in paragraaf 3.3 beschreven.&#13;
Voor alle gebieden wordt een nieuw beheerplan opgesteld.&#13;
De vergunningverlening volgens artikel 19d van de&#13;
Nbwet’98 is sinds 1 oktober 2005 alleen nog voor vogelrichtlijngebieden&#13;
van toepassing en niet voor habitatrichtlijngebieden.&#13;
Dit wordt toegelicht in paragraaf 3.2.2.&#13;
Naast een korte algemene beschrijving van het beheerplan&#13;
en de vergunningverlening wordt in deze paragraaf uitgebreid&#13;
aandacht geschonken aan twee onderwerpen die&#13;
hier alvast worden geïntroduceerd:&#13;
– het bestaand gebruik: de Nbwet’98 definieert bestaand&#13;
gebruik als een activiteit die, al dan niet jaarlijks, een&#13;
vergunning behoeft, en op het moment van aanwijzing&#13;
van een gebied als beschermd natuurmonument of ter&#13;
uitvoering van de Vogel- en Habitatrichtlijn bestond en&#13;
sindsdien onafgebroken heeft plaatsgevonden (art. 1&#13;
onder n). Deze definitie - die in strijd is met de HR - in&#13;
combinatie met de uitspraak van het Europees Hof inzake&#13;
de kokkelvisserij10 is aanleiding geweest om bij het&#13;
beheerplan de toetsing van bestaand gebruik grootschalig&#13;
aan te gaan pakken. Voor de vergunningverlening is&#13;
door de minister van LNV beleid uitgezet en wordt de&#13;
Nbwet’98 gewijzigd (zie paragraaf 3.2.1).&#13;
– de vergunningverlening met betrekking tot habitatrichtlijngebieden:&#13;
de minister van LNV heeft beleid&#13;
uitgezet om de complexe situatie van de rechtstreekse&#13;
werking van artikel 6 HR bij habitatrichtlijngebieden&#13;
het hoofd te bieden (zie paragraaf 3.2.2.).&#13;
3.1. Het beheerplan&#13;
Uit artikel 19a van Nbwet’98 blijkt het belangrijkste doel&#13;
van het beheerplan, namelijk een beschrijving hoe de instandhoudingsdoelstellingen&#13;
daadwerkelijk gerealiseerd zullen&#13;
gaan worden. Dit gebeurt door aan te geven welke instandhoudingsmaatregelen&#13;
daarvoor nodig zijn en deze te&#13;
koppelen aan een planning in de tijd. Deze planning hoeft&#13;
niet synchroon te lopen met de looptijd van het beheerplan&#13;
van 6 jaar. De VR en HR schrijven namelijk geen uiterlijke&#13;
datum voor het te bereiken resultaat voor. Daarnaast moet&#13;
er nadrukkelijk gekeken worden naar de samenhang van de&#13;
instandhoudingsdoelstellingen met het bestaand gebruik. In&#13;
het beheerplan moet daarom inzicht gegeven worden in&#13;
welke mate het bestaand gebruik wel of juist niet schadelijk&#13;
is. Door het opnemen van monitoringsvoorschriften kan&#13;
gaandeweg worden onderzocht of de doelstellingen van het&#13;
plan worden gehaald. Een totaaloverzicht van de kosten&#13;
moet inzicht verschaffen of het geheel wel haalbaar en be-&#13;
taalbaar is.11 Binnen 3 jaar na het aanwijzingsbesluit moet&#13;
een beheerplan zijn vastgesteld, dat zal voor het merendeel&#13;
van de gebieden in 2010 zijn.&#13;
3.1.1. De samenhang tussen instandhoudingsdoelstellingen&#13;
en bestaand gebruik&#13;
De vertaling van instandhoudingsdoelstellingen in instandhoudingsmaatregelen&#13;
krijgt niet alleen vorm in een opsomming&#13;
van specifieke natuurbeheerwerkzaamheden. Het&#13;
kunnen bijvoorbeeld ook juridisch-bestuurlijke maatregelen&#13;
betreffen zoals een regeling over de toegang tot het gebied.12&#13;
Het beheerplan zal aangeven welke maatregelen er nodig&#13;
zijn maar de uitvoering van de maatregelen kan niet op&#13;
grond van het beheerplan worden afgedwongen.&#13;
Bestaand gebruik kan in dit geheel een positieve bijdrage&#13;
leveren maar ook leiden tot negatieve effecten. Bestaande&#13;
vormen van agrarisch natuurbeheer kunnen bijvoorbeeld&#13;
goed passend en blijvend wenselijk zijn voor de&#13;
instandhouding van het gebied, maar de voortzetting ervan&#13;
kan niet op basis van het beheerplan worden gegarandeerd.&#13;
Aan de andere kant, als blijkt dat bepaalde vormen van bestaand&#13;
gebruik de realisering van de instandhoudingsdoelstellingen&#13;
nadelig beïnvloeden of niet mogelijk maken, zullen&#13;
die gebruiksvormen langs andere weg beperkt of wellicht&#13;
zelfs verboden moeten worden. Dit kan in de praktijk&#13;
tot knelpunten leiden. Een voorbeeld hiervan is de problematiek&#13;
van de intensieve veehouderij in de nabijheid van&#13;
voor verzuring gevoelige Natura 2000-gebieden.&#13;
Een eigenaar of gebruiker kan op basis van het beheerplan&#13;
dus niet worden verplicht om bepaalde beheeractiviteiten&#13;
te gaan verrichten of om zijn bestaande gebruik aan te&#13;
passen. Dit heeft als consequentie dat, indien nodig, bestaande&#13;
vergunningen of plannen gewijzigd of zelfs ingetrokken&#13;
moeten worden. Denk bijvoorbeeld aan een milieuvergunning&#13;
of een bestemmingsplan. Gezien het effect&#13;
dat dit kan hebben op de bedrijfsvoering, dient tijdens het&#13;
opstellen van het beheerplan een zorgvuldige belangenafweging&#13;
plaats te vinden. De noodzaak van deze maatregelen&#13;
en de manier waarop deze moeten worden uitgevoerd, moeten&#13;
goed onderbouwd zijn.13 Als beperkingen voorkomen&#13;
kunnen worden, bijvoorbeeld door mitigerende maatregelen&#13;
of alternatieven, is onderzoek daarnaar bij de beheerplanontwikkeling&#13;
zeker op zijn plaats.&#13;
3.1.2. De beoordeling van bestaand gebruik&#13;
Er is nog een andere reden om in het beheerplan in te gaan&#13;
op het bestaand gebruik. In het beheerplan kunnen ook andere&#13;
vormen van gebruik dan de instandhoudingsmaatregelen&#13;
opgenomen worden, mits deze geen significante gevolgen&#13;
hebben voor het gebied. Dit heeft als voordeel dat voor&#13;
alle opgenomen handelingen de vergunningplicht (zie paragraaf&#13;
3.2) niet van toepassing is. Dit kan het leven van eigenaren&#13;
en gebruikers aanmerkelijk vergemakkelijken. Het is&#13;
dus wenselijk dat zij inzicht gaan krijgen in de eventuele&#13;
schadelijkheid van hun gebruik en of dit gebruik in het&#13;
plan opgenomen kan worden.&#13;
Een mogelijkheid om dat inzicht te verschaffen is om&#13;
binnen het voorbereidingstraject van het beheerplan de&#13;
voorkomende vormen van bestaand gebruik op mogelijke&#13;
schadelijkheid te onderzoeken14 en dit te classificeren. Bij&#13;
deze beoordeling moet ook de cumulatie van effecten van&#13;
andere handelingen meegenomen worden. Daartoe behoren&#13;
ook de effecten van handelingen die buiten het gebied&#13;
plaatsvinden en die het gebied schade kunnen toebrengen.&#13;
Mitigerende maatregelen, die effecten kunnen voorkomen&#13;
of verminderen, passen ook in deze beoordeling. Compenserende&#13;
maatregelen vallen er echter buiten (zie ook paragraaf&#13;
3.2).&#13;
Men mag er niet van uitgaan dat een dergelijk overzicht&#13;
volledig zal zijn, al is het alleen maar gezien de onbegrensde&#13;
reikwijdte van de externe werking (zie paragraaf 3.2). Maar&#13;
het zal in een groot aantal gevallen wel aan eigenaren en gebruikers&#13;
duidelijkheid geven welk gebruik zonder meer is&#13;
toegestaan en voor welke handelingen een vergunning&#13;
nodig is. Het gebruik dat in dit traject niet onderzocht is, is&#13;
daarmee niet per definitie vrijgesteld van vergunningplicht.&#13;
Inmiddels heeft de minister van LNV het beleid uitgezet&#13;
dat, als kan worden onderbouwd dat door de uitvoering&#13;
van de instandhoudingsmaatregelen de gestelde doelen voor&#13;
een gebied kunnen worden gehaald, dat dan het bestaande&#13;
gebruik in het betreffende beheerplan kan worden opgenomen.&#13;
15 Hierdoor wordt echter niet duidelijk of dit impliceert&#13;
dat mogelijk schadelijk bestaand gebruik opgenomen&#13;
mag worden zolang dit maar niet in de weg staat aan het&#13;
bereiken van de doelstellingen.&#13;
3.1.3. De totstandkoming van het beheerplan en&#13;
schadevergoedingsmogelijkheden&#13;
De Nbwet’98 schrijft voor dat, binnen 3 jaar na de definitieve&#13;
aanwijzing, voor het gebied een beheerplan wordt&#13;
vastgesteld na overleg met eigenaar, gebruiker, andere belanghebbenden&#13;
en besturen van gemeenten en waterschappen&#13;
(art. 19a). Net als bij de aanwijzing van gebieden wordt&#13;
hiervoor de uniforme openbare voorbereidingsprocedure&#13;
gevolgd. Hier kunnen alleen belanghebbenden gebruik&#13;
maken van inspraak en voor hen is alleen beroep bij de Afdeling&#13;
Bestuursrechtspraak RvS mogelijk als zij van die inspraakmogelijkheid&#13;
gebruik hebben gemaakt.&#13;
Gezien de belangen die spelen ten aanzien van bestaand&#13;
gebruik moge duidelijk zijn dat het gewenst is eigenaren en&#13;
gebruikers bijtijds te betrekken bij de totstandkoming van&#13;
het beheerplan en de beoordeling van bestaand gebruik. Op&#13;
die manier kan wellicht voorkomen worden dat er een&#13;
enorm getouwtrek gaat ontstaan omtrent de bewijsvoering&#13;
van de al dan niet schadelijkheid van bestaand gebruik (zie&#13;
ook paragraaf 3.2.1). Maar ook tijdig overleg met andere&#13;
belanghebbenden is relevant. Zij kunnen immers tegen een&#13;
vastgesteld beheerplan in beroep gaan. Daardoor wordt pas&#13;
na dit traject definitief duidelijk of bepaalde gebruiksvormen&#13;
opgenomen hadden mogen worden.&#13;
Zoals in paragraaf 2.2 beschreven voorziet de Nbwet’98 in&#13;
een regeling voor schadevergoeding. Een groot deel van de&#13;
beheerplannen zullen worden vastgesteld door GS, door de&#13;
minister van LNV of andere ministers afhankelijk van&#13;
onder wiens verantwoordelijkheid een gebied beheerd&#13;
wordt (art. 19b). Bij hen zullen dus eventuele verzoeken&#13;
omtrent schadevergoeding worden neergelegd.&#13;
Net als bij de gebiedsaanwijzing zal straks sprake zijn&#13;
van gedeeltelijk doorschuiven van schadeclaims omdat&#13;
schade door beperkingen van het bestaand gebruik pas aan&#13;
de orde komen bij latere besluiten. De uitvoering van de instandhoudingsmaatregelen&#13;
zal immers afhankelijk zijn van&#13;
andere besluiten zoals aanpassing van bestemmingplan of&#13;
vergunning. De mogelijkheid van schadevergoeding zal pas&#13;
in dat stadium aan de orde komen.&#13;
3.2. De vergunningverlening&#13;
In de Nbwet’98 is bepaald dat projecten en handelingen&#13;
die, gelet op de instandhoudingsdoelstelling, schadelijk&#13;
kunnen zijn voor een Natura 2000-gebied verboden zijn&#13;
tenzij men over een vergunning beschikt (art. 19d). Voor de&#13;
beoordeling van een vergunning zijn er twee stelsels aan de&#13;
orde. Gaat het om handelingen of projecten die nodig zijn&#13;
voor het beheer van het gebied dan is de zogenaamde verslechterings-/&#13;
verstoringstoets (art. 19d en 19e) van toepassing.&#13;
Betreft het projecten of andere handelingen die los&#13;
staan van het beheer – dit geldt voor verreweg de meeste&#13;
vergunningaanvragen - dan vindt de beoordeling plaats aan&#13;
de hand van de habitattoets (art. 19d jo 19f t/m 19h).&#13;
Kort samengevat houdt de habitattoets in dat, als er een&#13;
kans is dat een activiteit significante gevolgen heeft voor een&#13;
gebied, er een passende beoordeling van die effecten moet&#13;
worden gemaakt. Ook effecten van andere projecten of&#13;
handelingen moeten hierbij betrokken worden. Als basis&#13;
voor deze beoordeling gelden objectieve gegevens en best&#13;
beschikbare wetenschappelijke kennis. De initiatiefnemer&#13;
moet hiervoor zorg dragen.&#13;
Als blijkt dat er, wetenschappelijk gezien, redelijkerwijs&#13;
geen twijfel bestaat dat er geen significante gevolgen zijn16,&#13;
kan de vergunning worden verleend. Zijn er wel (mogelijk)&#13;
significante gevolgen, dan is alleen onder strikte voorwaarden&#13;
vergunningverlening mogelijk. Die voorwaarden zijn&#13;
dat er geen alternatieven voor die activiteit bestaan en de&#13;
betreffende activiteit een groot openbaar belang dient. Deze&#13;
afwijkingsmogelijkheid is daardoor niet van toepassing op&#13;
projecten en handelingen die alleen gericht zijn op de korte&#13;
termijn of die uitsluitend de belangen van individuen of bedrijven&#13;
behartigen. Er moeten dan bovendien tijdig de nodige&#13;
compenserende maatregelen getroffen worden, afgestemd&#13;
op de waarden die verloren gaan. Compensatie is een&#13;
laatste optie en mag niet meegenomen worden bij de passende&#13;
beoordeling.&#13;
In de meeste gevallen zijn GS het bevoegd gezag. In de&#13;
situaties zoals weergegeven in het Besluit vergunningen&#13;
Nbwet’9817 besluit de minister van LNV over de vergunning.&#13;
Er moeten hier twee opmerkingen worden gemaakt over de&#13;
reikwijdte van deze vergunningplicht. Geografisch gezien&#13;
houdt deze plicht niet op bij de grenzen van het gebied. De&#13;
bescherming van het gebied is leidend en dat betekent dat&#13;
ook activiteiten buiten het gebied die het gebied schade&#13;
kunnen toebrengen moeten worden beoordeeld. Deze zogenaamde&#13;
externe werking is van toepassing voor elke activiteit&#13;
die schadelijk kan zijn. Alleen de mate van schadelijkheid&#13;
per activiteit, gedifferentieerd naar de kwalificerende&#13;
habitattype of soort waarvoor het gebied is aangewezen, is&#13;
bepalend voor de vergunningplicht. De afstand tot het gebied&#13;
waar de activiteit plaatsvindt, speelt geen rol.18 De externe&#13;
werking kan dus niet beperkt worden door een zone&#13;
om het gebied heen te bepalen en te stellen dat buiten die&#13;
zone alle activiteiten schadevrij en dus vergunningplichtvrij&#13;
zijn (zie ook paragraaf 4.2.1 over zonering in het kader van&#13;
ammoniakdepositie).&#13;
Daarnaast is uit jurisprudentie van het Europees Hof&#13;
gebleken dat het ook niet is toegestaan om bepaalde categorieën&#13;
van activiteiten aan de vergunningplicht te onttrekken,&#13;
zonder de waarborg dat deze activiteiten geen significante&#13;
gevolgen voor de Natura 2000-gebieden kunnen hebben.&#13;
19&#13;
3.2.1. Vergunningplicht: praktisch omgaan met huidig&#13;
bestaand gebruik?&#13;
Aanvankelijk werd gedacht dat de vergunningplicht met&#13;
toepassing van de habitattoets alleen van toepassing zou zijn&#13;
voor nieuwe projecten en handelingen. Het Kokkelarrest20&#13;
bracht hier verandering. Voor elke vorm van bestaand gebruik&#13;
kan de vergunningplicht aan de orde zijn. Om de&#13;
praktische consequenties hiervan het hoofd te bieden heeft&#13;
de minister van LNV afgelopen najaar zowel een voorstel&#13;
tot wijziging van de Nbwet’98 als beleid omtrent vergunningverlening&#13;
bij bestaand gebruik geïntroduceerd.21 Via&#13;
een nieuw artikel 19da wordt in de Nbwet’9822 de mogelijkheid&#13;
geschapen bepaalde categorieën handelingen, eventueel&#13;
onder te stellen voorwaarden bij AMvB, buiten de&#13;
vergunningplicht te plaatsen. Op deze manier zou voor bestaand&#13;
gebruik de vergunningplicht buiten werking kunnen&#13;
worden gesteld tot het moment van vaststelling van het beheerplan.&#13;
Het valt te betwijfelen of deze manier van werken voldoende&#13;
waarborgen biedt om te voorkomen dat bestaand&#13;
gebruik aan de vergunningplicht worden onttrokken zonder&#13;
de garantie dat deze activiteiten geen significante gevolgen&#13;
voor de Natura 2000-gebieden kunnen hebben.23 Het is&#13;
daarom nu wachten op de uitkomsten van het overleg met&#13;
de Europese Commissie over dit wetsvoorstel en de concrete&#13;
invulling van voorwaarden.&#13;
In afwachting daarvan heeft de minister het beleid uitgezet&#13;
om voor het regulier bestaand gebruik, uitzonderingen&#13;
daargelaten,24 geen vergunning te eisen. Dit beleid is&#13;
omstreden. De Voorzitter van de ABRvS is namelijk aan dit&#13;
beleid voorbijgegaan en achtte de vergunningbeoordeling&#13;
van het bestaande gebruik in casu wel nodig.25&#13;
Een groot struikelblok bij de vergunningverlening in het algemeen,&#13;
en bij bestaand gebruik in het bijzonder, is de bewijslast&#13;
omtrent schadelijkheid. Er is wel duidelijk geworden&#13;
dat deze bewijslast gefundeerd moet zijn op objectieve&#13;
gegevens en best wetenschappelijke kennis.26 Er zijn echter&#13;
geen regels gegevens waaraan inventarisaties en effectbeoordelingen&#13;
moeten voldoen. Het kan in de praktijk, zeker bij&#13;
bestaand gebruik, leiden tot een buiten proportionele belasting&#13;
voor met name de kleine ondernemer. De minister van&#13;
LNV heeft daarom aangegeven dat de bewijslast voor regulier&#13;
bestaand gebruik bij het betreffende bestuursorgaan&#13;
ligt, te weten GS of de minister zelf.27 Indien dus voor bestaand&#13;
gebruik een vergunning vereist wordt, is het aan het&#13;
bestuursorgaan om te onderbouwen waarom dit schadelijk&#13;
wordt geacht. Voor nieuwe activiteiten, variërend van de&#13;
uitbreiding van veehouderijbedrijven tot de realisering van&#13;
industrieterreinen blijft de bewijslast, conform artikel 19f,&#13;
wel bij de initiatiefnemer.&#13;
Dit alles overziend zijn er bij de vergunningverlening voor&#13;
bestaand gebruik in tijd drie verschillende fasen te onderscheiden:&#13;
– de huidige gang van zaken: er geldt een vergunningplicht&#13;
voor al het bestaand gebruik dat mogelijk significante&#13;
gevolgen kan hebben. De bewijslast hiervoor ligt&#13;
bij het bevoegd gezag;&#13;
– de fase na de inwerkingtreding van artikel 19da maar&#13;
nog voor de vaststelling van beheerplannen: bepaalde&#13;
categorieën van gebruik kunnen, eventueel onder voorwaarden,&#13;
buiten de vergunningplicht worden geplaatst;&#13;
– de fase na het definitief vigerend worden van het beheerplan:&#13;
bestaand gebruik dat hierin is opgenomen is&#13;
vrijgesteld van vergunningplicht.&#13;
3.2.2. Vergunningplicht: praktisch omgaan met&#13;
habitatrichtlijngebieden?&#13;
Op dit moment zijn habitatrichtlijngebieden nog niet formeel&#13;
aangewezen op grond van de Nbwet’98 maar wel door&#13;
de Europese Commissie op de Communautaire lijst geplaatst.&#13;
Dit heeft als gevolg dat de rechtsgevolgen van artikel&#13;
6 HR van toepassing zijn op deze gebieden. Ook al zijn&#13;
deze rechtsgevolgen inhoudelijk wel vertaald in de&#13;
Nbwet’98, ze zijn formeel nog niet van toepassing op gebieden&#13;
die nog niet zijn aangewezen op grond van artikel 10a&#13;
Nbwet’98. Dit standpunt is inmiddels bevestigd door de&#13;
Afdeling Bestuursrechtspraak van de Raad van State28 en zet&#13;
daarmee een streep door het eerder geformuleerde beleid&#13;
van de minister van LNV. Deze had zich op het standpunt&#13;
gesteld dat voor de habitatrichtlijngebieden, vooruitlopend&#13;
op de definitieve aanwijzing, alvast richtlijnconform de regels&#13;
uit de Nbwet’98 van toepassing zijn. Volgens deze redenering&#13;
kon de vergunningverlening voor habitatrichtlijngebieden&#13;
alvast via de Nbwet’98 verlopen.29 De Afdeling heeft&#13;
echter geoordeeld dat de reikwijdte en werkingssfeer van&#13;
het verbod en de daaraan gekoppelde vergunning (art. 19d,&#13;
eerste lid, Nbwet’98) niet via interpretatie van het communautaire&#13;
recht mag worden uitgebreid als dit niet kenbaar&#13;
gemaakt is.30&#13;
Resumerend levert dit in de praktijk de volgende situaties op:&#13;
a. een habitatrichtlijngebied valt samen met een vogelrichtlijngebied:&#13;
in de vergunningverleningsprocedure&#13;
voor het vogelrichtlijngebied (art. 19d Nbwet’98) moet&#13;
de beoordeling van de effecten voor het habitatrichtlijngebied&#13;
richtlijnconform meegenomen worden31;&#13;
b. een habitatrichtlijngebied valt nu nog samen met een&#13;
beschermd natuurmonument: in de vergunningverleningsprocedure&#13;
voor het beschermde natuurmonument&#13;
(art. 16 Nbwet’98) kan de beoordeling voor het habitat&#13;
richtlijngebied richtlijn conform plaatsvinden32;&#13;
c. een habitatrichtlijngebied heeft geen overlap: de beoordeling&#13;
dient plaats te vinden via de rechtstreekse werking&#13;
van artikel 6 HR in een ander te nemen besluit&#13;
bijvoorbeeld bestemmingsplan, bouwvergunning of milieuvergunning.&#13;
De manier waarop de rechtstreekse werking van Europese&#13;
richtlijnen voor particulieren geldt, verschilt van die voor&#13;
overheidsorganen.33 Particulieren mogen deze bepalingen&#13;
ten gunste inroepen, zij mogen zich bijvoorbeeld hierop beroepen&#13;
bij bezwaar- en beroepsprocedures. Particulieren&#13;
hoeven de rechtsgevolgen van richtlijnen echter niet na te&#13;
leven. Overheidsorganen zijn daarentegen gehouden om de&#13;
rechtstreeks werkende bepalingen toe te passen bij allerhande&#13;
vormen van besluiten, maar mogen dat niet ambtshalve&#13;
ten laste van een particulier doen. Een en ander kan&#13;
er toe leiden dat bij de beoordeling van een vergunningaanvraag&#13;
van een particulier, het bevoegd gezag op dat moment&#13;
artikel 6 HR (o.a. habitattoets) ambtshalve niet rechtstreeks&#13;
mag toepassen. Tegen zo’n besluit kan vervolgens weer door&#13;
derden bezwaar en/of beroep worden aangetekend vanwege&#13;
het niet toepassen van artikel 6 HR. Het bevoegd gezag is&#13;
dan alsnog gehouden om artikel 6 HR wel toe te passen.34&#13;
Deze complexe situatie leidt in de praktijk tot onduidelijkheid,&#13;
oponthoud en onbegrip.&#13;
Het hierboven geschetste beeld blijft per habitatgebied&#13;
bestaan tot de formele aanwijzing ervan is afgerond. Hopelijk&#13;
komt hier aan het eind van dit jaar een einde aan.&#13;
3.3. Andere relevante rechtsgevolgen voor Natura 2000-&#13;
gebieden&#13;
In deze paragraaf wordt kort ingegaan op andere rechtsgevolgen&#13;
die ingevolge de Nbwet’98 op Natura 2000-gebieden&#13;
van toepassing zijn en die relevant zijn voor een eigenaar&#13;
of gebruiker. Zo geldt er een zorgplicht voor een ieder&#13;
(art. 19l). Deze biedt een basisbescherming voor de aangewezen&#13;
gebieden. De zorgplicht legt de verplichting op om&#13;
handelingen met nadelige gevolgen, gelet op de instandhoudingsdoelstelling&#13;
van het gebied, na te laten en maatregelen&#13;
te nemen ter voorkoming, beperking of ongedaan&#13;
maken van nadelige gevolgen voor het gebied. Deze zorgplicht&#13;
is altijd van toepassing, ook bij de uitvoering van&#13;
werkzaamheden volgens een verleende vergunning. Overtreding&#13;
van deze zorgplicht is een economisch delict en is&#13;
strafbaar gesteld. De reikwijdte van deze zorgplicht is in de&#13;
praktijk eigenlijk niet duidelijk en kan per gebied verschillen.&#13;
Het is daarom wenselijk dat hieraan in het beheerplan&#13;
aandacht wordt besteed en dat hier goede voorlichting over&#13;
gegeven wordt.&#13;
Daarnaast zijn GS of de minister van LNV bevoegd de&#13;
toegang tot een Natura 2000-gebied te beperken indien dit&#13;
voor de bescherming van het gebied noodzakelijk is (art.&#13;
20). De beperking heeft als gevolg dat het verboden is om&#13;
zich in dit gebied te bevinden. Dit verbod geldt niet voor&#13;
de eigenaar en de gebruiker van het gebied.&#13;
Indien door het achterwege blijven van maatregelen de&#13;
kwaliteit van de habitats verslechtert en/of er verstoring van&#13;
soorten met een significant effect plaatsvindt, kunnen GS&#13;
of de minister van LNV maatregelen treffen die noodzakelijk&#13;
zijn gezien de instandhoudingsdoelstellingen (art. 21).&#13;
De eigenaar en de gebruiker krijgen hier een schriftelijke&#13;
mededeling van en moeten de uitvoering van deze maatregelen&#13;
gedogen.&#13;
Als laatste wordt hier genoemd de mogelijkheid van het&#13;
plaatsen van bordjes, na overleg met eigenaar en gebruiker.&#13;
Hieruit blijkt dat het gebied is aangewezen en welke bescherming&#13;
van toepassing is (art. 22). Ook het plaatsen van&#13;
deze kentekenen moeten eigenaar en gebruiker gedogen.&#13;
4. Relaties met andere regelgeving&#13;
De gebiedsbescherming volgens de Nbwet’98 lijkt voor de&#13;
aangewezen gebieden een zelfstandig leven te leiden. Toch&#13;
blijken er nauwe relaties te bestaan met andere regelgeving,&#13;
met name als het gaat om ruimtelijke ordening en milieu.&#13;
Via bijvoorbeeld de zogenaamde uitvoerbaarheidstoets is de&#13;
Nbwet’98 in een aantal ruimtelijke ordeningsbesluiten terechtgekomen,&#13;
zoals de concrete beleidsbeslissing, het&#13;
streekplan of het bestemmingsplan (zie paragraaf 4.1). De&#13;
ammoniakproblematiek bij Natura 2000-gebieden maakt&#13;
haarfijn duidelijk dat een goede afstemming tussen natuuren&#13;
milieuregelgeving dringend gewenst is, ook al ligt er inmiddels&#13;
een interim toetsingskader. In paragraaf 4.2.2&#13;
wordt daar uitgebreid aandacht aan besteed.&#13;
Overigens dient men zich te realiseren dat natuurbescherming&#13;
in en om de Natura 2000-gebieden niet alleen&#13;
door de Nbwet’98 geregeld wordt. De soortenbescherming&#13;
via de Flora- en faunawet is tenslotte in geheel Nederland&#13;
van toepassing. De werking van de Nbwet’98 staat echter&#13;
los van die van de Flora- en faunawet. Als een vergunning&#13;
op basis van de Nbwet’98 is verleend wil dat niet zeggen&#13;
dat daardoor ook aan de verplichtingen van de Flora- en&#13;
faunawet is voldaan en vice versa.&#13;
4.1. Ruimtelijke ordening&#13;
Er lopen verschillende relaties tussen de Nbwet’98 en het&#13;
huidige instrumentarium van de ruimtelijke ordening. Hier&#13;
volgt een korte beschrijving van de meest relevante relaties.&#13;
– Op basis van artikel 19j Nbwet’98 geldt een goedkeuringsvereiste&#13;
voor plannen die de kwaliteit van kwalificerende&#13;
habitats kunnen verslechteren en de verstoring&#13;
van kwalificerende soorten tot gevolg kunnen hebben.35&#13;
In het kader van deze goedkeuring dient de habitattoets&#13;
uitgevoerd te worden. Ontbreekt aan een vastgesteld&#13;
plan deze goedkeuring terwijl deze wel nodig was, dan&#13;
treedt dit plan niet in werking.36 Dit kan ook nog later&#13;
consequenties hebben als blijkt dat het plan onterecht&#13;
niet aan deze toetsing is onderworpen. Vervolgprocedures&#13;
op basis van zo’n plan dienen dan aangehouden te&#13;
worden, denk bijvoorbeeld aan het verlenen van een&#13;
bouwvergunning.37&#13;
Het ligt in de planning dat via een wetswijziging dit&#13;
goedkeuringsvereiste wordt geschrapt; de toetsingsverplichting&#13;
met toepassing van de habitattoets blijft wel&#13;
bestaan.&#13;
– Bestemmingsplanaanpassing kan noodzakelijk zijn voor&#13;
de uitvoering van de instandhoudingsmaatregelen&#13;
voortvloeiend uit een beheerplan (zie paragraaf 3.1.1).&#13;
– Uit voorschriften verbonden aan een Nbwet’98-vergunning&#13;
kan een aanpassing van een bestemmingsplan volgen.&#13;
Voorbeelden hiervan zijn het planologisch juridisch&#13;
mogelijk maken van mitigerende en compenserende&#13;
maatregelen of opname van beschermende gebruiksvoorschriften&#13;
bij bepaalde bestemmingen.&#13;
– Bij de totstandkoming van een bestemmingsplan moet&#13;
onderzoek verricht worden naar de uitvoerbaarheid&#13;
daarvan (art. 9 Bro). Dat betekent dat voor wat het&#13;
nieuwe bestemmingsplan mogelijk maakt, onderzocht&#13;
moet worden of daar een Nbwet’98-vergunning voor&#13;
nodig is en zo ja, of het aannemelijk is dat die verkregen&#13;
kan worden. Er is nog geen jurisprudentie over de&#13;
inhoud van een dergelijk onderzoek. Aan de jurisprudentie&#13;
over de Flora- en faunawet hieromtrent kan worden&#13;
ontleend dat dit aan de hand van de criteria voor&#13;
de Nbwet’98-vergunningverlening onderzocht moet&#13;
worden.38&#13;
– Uit jurisprudentie over de uitvoerbaarheidstoets bij de&#13;
soortenbescherming blijkt tevens dat deze toetsing ook&#13;
aan de orde is bij andere besluiten op grond van de&#13;
WRO, zoals de vrijstellingverlening op grond van artikel&#13;
19 lid 1 WRO39 en de concrete beleidsbeslissing in&#13;
andere WRO-planvormen als het streekplan40 of de planologische&#13;
kernbeslissing.41&#13;
4.2. Milieu: Natura 2000-gebieden en ammoniak&#13;
Algemeen geldt dat een milieuvergunning kan worden&#13;
geweigerd of onder beperkingen kan worden verleend in&#13;
het belang van de bescherming van het milieu (art. 8.10,&#13;
8:11 Wm). Eventueel aanvullende toetsing ten behoeve van&#13;
natuurbelangen is mogelijk. Door de rechtstreekse werking&#13;
van artikel 6 HR zijn er in het verleden voor vogel- en habitatrichtlijngebieden&#13;
regelmatig milieuvergunningenaanvragen&#13;
beoordeeld waarbij de habitattoets een rol speelde. Voor&#13;
habitatrichtlijngebieden, voor zover zij geen overlap hebben&#13;
met vogelrichtlijngebieden, bestaat die praktijk nog steeds&#13;
(zie paragraaf 3.2.2). Voor vogelrichtlijngebieden geschiedt&#13;
de beoordeling inmiddels via de Nbwet’98-vergunning.42&#13;
Veel van deze vergunningen hebben betrekking op de&#13;
ammoniakdepositie op een Natura 2000-gebied. Deze worden&#13;
aangevraagd door veehouderijbedrijven die buiten een&#13;
Natura 2000-gebied zijn gevestigd maar waarvan de bedrijfsvoering&#13;
een negatief effect heeft op de beschermingsdoelstellingen&#13;
van het gebied. In deze paragraaf wordt eerst&#13;
een overzicht geschetst van de ontwikkelingen in de jurisprudentie&#13;
over dit specifieke onderwerp. Dit verschaft&#13;
inzicht welke criteria volgens de ABRvS een rol spelen bij&#13;
de beoordeling van ammoniakdepositie op een Natura&#13;
2000-gebied. Daarna wordt uitgebreid stilgestaan bij het&#13;
door de minister van LNV geïntroduceerde interim toetsingskader.&#13;
Er worden daarbij ook kritische kanttekeningen&#13;
geplaatst door dit toetsingskader af te zetten tegen de&#13;
inzichten die vanuit de jurisprudentie verkregen zijn.&#13;
4.2.1. Beoordeling ammoniakdepositie bij Natura 2000-&#13;
gebieden: overzicht van jurisprudentie&#13;
Blijkens jurisprudentie van de Afdeling bestuursrechtspraak&#13;
van de Raad van State moet bij de beoordeling van een vergunningaanvraag&#13;
steeds uitgegaan worden van de verandering&#13;
die wordt voorgestaan door de aangevraagde vergunning&#13;
ten opzichte van de reeds vergunde situatie, zijnde de&#13;
bestaande ammoniakdepositie door het bedrijf.43&#13;
Er blijken dan twee mogelijkheden te zijn: de depositie&#13;
neemt af of de depositie neemt toe. De Afdeling volgt namelijk&#13;
de lijn dat als de depositie afneemt, er geen significante&#13;
gevolgen zijn voor het gebied. Er wordt daarbij geen&#13;
rekening gehouden met andere plannen of projecten.44 Is er&#13;
daarentegen sprake van een toename van ammoniakdepositie,&#13;
hoe gering ook45, dan stelt de Afdeling dat er altijd onderzoek&#13;
naar mogelijke significante effecten uitgevoerd&#13;
moet worden. Steeds duidelijker wordt wat dit onderzoek&#13;
in ieder geval dient in te houden46:&#13;
– inzicht in de reeds bestaande achtergronddepositie zoals&#13;
die ter plaatse van het Natura 2000-gebied aanwezig is;&#13;
– vaststelling van de instandhoudingsdoelstellingen en&#13;
bijbehorende kritische depositiewaarden per kwalificerend&#13;
habitattype, waarvoor het gebied op de communautaire&#13;
lijst is geplaatst. Per gebied kunnen daardoor&#13;
meerdere kritische depositiewaarden aan de orde zijn;&#13;
– de berekening van de toename van de ammoniakdepositie&#13;
vanuit het bedrijf ten opzichte van het gebied.&#13;
Welke afstanden daarbij gehanteerd moeten worden is&#13;
afhankelijk van de instandhoudingsdoelstellingen, alleen&#13;
tot de grens van het gebied kan te beperkt zijn;&#13;
– de betekenis van deze toename in vergelijking met de&#13;
achtergronddepositie en de kritische depositiewaarden;&#13;
– de betekenis van cumulatieve effecten van deze depositietoename&#13;
in combinatie met de depositie van andere&#13;
bedrijven;&#13;
– inzicht in mogelijke andersoortige effecten van de toename&#13;
van depositie op het gebied.&#13;
Bij de beoordeling op significante gevolgen blijkt dat de&#13;
kritische depositiewaarde een belangrijke rol speelt. Is deze&#13;
in het gebied bereikt, zo oordeelt de Afdeling, dan is dit al&#13;
voldoende aanleiding om aan te nemen dat, als gevolg van&#13;
een vergunning die een toename van ammoniakdepositie&#13;
mogelijk maakt, er sprake zal zijn van significante&#13;
gevolgen.47&#13;
Er mag niet worden geanticipeerd op toekomstige autonome&#13;
ontwikkelingen noch op generiek of gebiedsgericht&#13;
beleid die de achtergronddepositie kunnen doen dalen.48&#13;
Het uitgangspunt bij de beoordeling op significante gevolgen&#13;
is het moment van het te nemen besluit. Verwijzingen&#13;
naar toekomstige milieukwaliteitsdoelstellingen zijn in dit&#13;
kader niet relevant.49 Het toepassen van algemeen beleid bij&#13;
de beoordeling wordt tot nu toe door de Afdeling als onvoldoende&#13;
onderbouwd en niet in overeenstemming met artikel&#13;
6 HR geacht.50 Ook het Wav-beoordelingskader wordt&#13;
in dit verband als onvoldoende beschouwd.51&#13;
Uit het bovenstaande blijkt dat er telkens een individuele&#13;
beoordeling van de ammoniakdepositie van een bedrijf&#13;
nodig is, ongeacht de afstand van een bedrijf tot het gebied.&#13;
Daardoor wordt duidelijk dat het toepassen van een zonering&#13;
om een Natura 2000-gebied in feite alleen een vorm&#13;
van schijnzekerheid biedt. Zodra er immers wordt gesteld&#13;
dat er buiten een aangegeven zone geen vergunning nodig&#13;
is, kan het gebeuren dat een bedrijf een vergunning wordt&#13;
verleend zonder dat er een habitattoets wordt toegepast. Als&#13;
die toets, op grond van de ammoniakdepositie van het bedrijf,&#13;
toch plaats had moeten vinden, dan zal dit besluit&#13;
door de Afdeling bestuursrechtspraak worden vernietigd.&#13;
Het toepassen van een saldobenadering bij Natura 2000-gebieden&#13;
is nog een open boek. De meest voor de hand liggende&#13;
gedachte is om een bedrijf met depositietoename te&#13;
combineren met een bedrijf met depositieafname binnen&#13;
één ‘plan of project’. Indien het nettoresultaat leidt tot afname&#13;
van de totale depositie, dan zijn er, gezien de ingezette&#13;
lijn van de Afdeling, geen significante gevolgen voor&#13;
het gebied.&#13;
In de praktijk worden, bijvoorbeeld via voorschriften&#13;
aan de milieuvergunning, bedrijven aan elkaar gekoppeld of&#13;
wordt saldering opgevoerd als mitigerende maatregel. Hierbij&#13;
moeten echter kanttekeningen worden geplaatst. De eerste&#13;
is dat de Afdeling in een dergelijke situatie nog niet&#13;
heeft willen oordelen of hier sprake is van één plan of project.&#13;
52 De vraag is dus: wanneer gaat het om één plan of&#13;
project? Tot dusverre is de opvatting over wat een plan of&#13;
project is heel ruim opgevat en er is door het Europese Hof&#13;
aansluiting gezocht bij de definitie in de MER-richtlijn.53&#13;
Dat betekent dat zelfs tot op individueel bedrijfsniveau er&#13;
sprake kan zijn van een plan of project. Dit biedt wellicht&#13;
mogelijkheden om een stoppend en een uitbreidend bedrijf&#13;
tot één project te combineren.&#13;
De tweede kanttekening betreft de situatie als saldering&#13;
wordt vormgegeven door de intrekking van een milieuvergunning&#13;
van het stoppende bedrijf als mitigerende maatregel&#13;
op te voeren bij de milieuvergunning van het uitbreidende&#13;
bedrijf.54 Dit kan alleen als de ammoniakdepositieafname&#13;
van het ene bedrijf ten faveure van de ammoniakdepositietoename&#13;
door het andere bedrijf voor hetzelfde kwalificerende&#13;
habitattype in hetzelfde gebied geldt. Is daarentegen&#13;
de afname gunstig voor een ander habitattype dan&#13;
moet dit worden beschouwd als compensatie. Compensatie&#13;
mag echter bij de beoordeling op significante effecten niet&#13;
worden meegenomen waardoor deze vorm van saldering&#13;
niet mogelijk is.&#13;
Samenvattend moet worden gesteld dat voor welke&#13;
vorm van saldering er ook gekozen zou worden, het kwalificerende&#13;
habitattype in een gebied in relatie tot de achtergronddepositie&#13;
het uitgangspunt is voor de totale depositieberekening.&#13;
55 Dit betekent maatwerk en zal de mogelijkheden&#13;
tot salderen beperken.&#13;
Ten aanzien van het verplaatsen van bedrijven speelt nog&#13;
het volgende. Zoals eerder vermeld, wordt bij de milieuvergunning&#13;
telkens uitgegaan van de verandering die wordt&#13;
voorgestaan door de aangevraagde vergunning ten opzichte&#13;
van de reeds vergunde situatie. Bij een verplaatsing van een&#13;
bedrijf wordt echter geoordeeld dat het gaat om de oprichting&#13;
van een nieuwe inrichting.56 Het gevolg hiervan is dat&#13;
er dan per definitie sprake is van een toename van de depositie&#13;
en dat de effecten van de totale ammoniakdepositie beoordeeld&#13;
moeten worden. Dit aspect in combinatie met de&#13;
bovenbeschreven uitgangspunten voor saldering, zet bijvoorbeeld&#13;
de planvorming en uitvoeringsmogelijkheden in&#13;
reconstructiegebieden onder grote druk.&#13;
4.2.2. Toetsingskader ammoniak en Natura 2000-gebieden&#13;
Uit het voorgaande moge duidelijk zijn dat de uitbreiding&#13;
voor veehouderijen in de nabijheid van Natura 2000-gebieden&#13;
een lastig verhaal is. Bovendien trekt de onderzoeksverplichting&#13;
naar mogelijke significante gevolgen een zware&#13;
wissel op agrarisch ondernemers. De minister van LNV&#13;
heeft daarom aangegeven dat tot de vaststelling van beheerplannen&#13;
de ammoniakdepositie van het bestaand gebruik&#13;
door mag gaan en tot die tijd eventueel alleen teruggedrongen&#13;
zal worden door effectgerichte maatregelen.57 De huidige&#13;
wet biedt de minister deze mogelijkheid niet en in feite&#13;
anticipeert de minister daarmee op de inwerkingtreding van&#13;
de wijziging van de Nbwet’98.58&#13;
Daarnaast is er in november 2006 voor de toepassing&#13;
van de Nbwet’98 bij uitbreiding van bedrijven een principeakkoord&#13;
gesloten tussen de minister van LNV, het IPO&#13;
en de VNG. Dit heeft geleid tot de introductie van het interim&#13;
toetsingskader ammoniak.59 Het gaat hier om een&#13;
handreiking aan het bevoegd bezag ter ondersteuning van&#13;
de beoordeling van de vergunningaanvragen. De Nbwet’98&#13;
biedt namelijk nog geen mogelijkheden om dit toetsingskader&#13;
via een AMvB of een ministeriële regeling een juridische&#13;
basis te geven.60&#13;
Hier volgt een overzicht van de belangrijkste punten uit de&#13;
bestuurlijke afspraken over het toetsingskader ammoniak en&#13;
Natura 2000-gebieden:&#13;
Algemeen:&#13;
– er wordt naar gestreefd dat het toetsingskader toepasbaar&#13;
is voor alle Natura 2000-gebieden;&#13;
– het toetsingskader geldt als uitgangspunt voor het opstellen&#13;
van beheerplannen;&#13;
– uitbreidingen die in de periode tot vaststelling van de&#13;
beheerplannen worden vergund, worden niet tegengegaan&#13;
in beheerplannen;&#13;
– naar verwachting leidt het toepassen van het toetsingskader&#13;
niet tot het toekennen van schadeclaims;&#13;
– er zullen afspraken worden gemaakt ter afstemming van&#13;
de Nbwet’98 en de Wet milieubeheer tot de Wabo in&#13;
werking is getreden.&#13;
Inhoudelijk:&#13;
– bedrijven kunnen groeien tot een vast te stellen drempelwaarde.&#13;
Deze drempelwaarde is in hoogte gelijk gesteld&#13;
aan 5% van de kritische depositiewaarde van het&#13;
gevoeligste habitat per aangewezen gebied.61&#13;
– als uitgangspunt is genomen dat de achtergronddepositie&#13;
in Nederland de komende jaren daalt;&#13;
– in gebieden waar sprake is van verslechtering van de&#13;
kwaliteit van habitats bij een ongewijzigd bestaand gebruik&#13;
wordt deze verslechtering tegengegaan door toepassing&#13;
van het generieke beleid, regulier terreinbeheer&#13;
en effectgerichte mitigerende maatregelen;&#13;
– de ruimte die vrij kan komen door het stoppen van bedrijven&#13;
of door het treffen van technische maatregelen&#13;
zal in het kader van een beheerplan worden verdeeld&#13;
ten gunste van de natuur of ten gunste van de ondernemer62;&#13;
– van bedrijven die op dit moment de drempelwaarde&#13;
overschrijden, blijven verleende milieuvergunningen en&#13;
meldingen, zoals die op 1 oktober 2005 golden, in&#13;
stand.&#13;
Hier worden enkele kritische kanttekeningen over dit toetsingskader&#13;
geplaatst. De gekozen vorm, een algemene&#13;
drempelwaarde van 5%, weliswaar per kritische depositiewaarde&#13;
van een habitattype, is omstreden. Het lijkt duidelijkheid&#13;
te verschaffen maar het doet in feite afbreuk aan&#13;
het individuele karakter van de habitattoets bij de vergunningverlening.&#13;
Bovendien gaat het toetsingskader niet in op&#13;
de achtergronddepositie ter plaatse. Dit komt niet overeen&#13;
met het beeld uit de jurisprudentie, namelijk dat per gebied&#13;
en per habitattype een toename van ammoniakdepositie,&#13;
ongeacht de omvang daarvan, afgezet moet worden tegen&#13;
de kritische depositiewaarde, juist in relatie tot de achtergronddepositie&#13;
ter plaatse. Dit is des te meer aan de orde&#13;
daar waar de achtergronddepositie de kritische depositiewaarde&#13;
al overschrijdt. Voor elke toename van depositie&#13;
moet dan worden aangenomen dat dit tot significante gevolgen&#13;
leidt.63 Deze uitgangspunten dienen ook centraal te&#13;
staan bij de verdeling van ruimte die vrij komt en zal dus&#13;
maatwerk vereisen.&#13;
Daarnaast maakt de minister in het toetsingskader gebruik&#13;
van een verwachte daling van de achtergronddepositie&#13;
door het generieke emissiebeleid, waardoor nu alweer aan&#13;
veehouderijen ruimte voor uitbreiding wordt gegund. Op&#13;
deze verwachte algemene daling mag volgens jurisprudentie&#13;
echter niet worden geanticipeerd.64&#13;
Ook mist het toetsingskader de beoordeling van cumulatieve&#13;
effecten van depositietoename van andere bedrijven&#13;
of mogelijke andersoortige effecten op het gebied.&#13;
Gezien de status van dit toetsingskader is het bevoegd&#13;
gezag niet gebonden om dit bij de vergunningverlening&#13;
daadwerkelijk toe te passen. Doet zij dit wel dan zal dit te&#13;
zijner tijd ongetwijfeld gaan leiden tot een beoordeling&#13;
door de Afdeling bestuursrechtspraak.&#13;
5. Conclusies&#13;
In dit artikel zijn veel onderwerpen over de huidige stand&#13;
van zaken van de Nbwet’98 de revue gepasseerd. Ook al&#13;
wordt er in Nederland al zo’n tien jaar aan de implementatie&#13;
van de VR en HR gewerkt, op perceelsniveau is er voor&#13;
een eigenaar en gebruiker nog geen duidelijkheid gekomen.&#13;
In de aanwijzingsbesluiten met instandhoudingsdoelstellingen&#13;
is daarvoor een kans gemist, er zijn voor hen nog geen&#13;
tippen van de sluier opgelicht. Het is dus moeilijk om nu,&#13;
in het kader van de aanwijzingsprocedure, gericht een zienswijze&#13;
en later een beroep tegen mogelijke beperkingen in&#13;
het bestaand gebruik in te stellen. Vanuit het ministerie van&#13;
LNV wordt vooral voor deze duidelijkheid doorverwezen&#13;
naar het beheerplan. Maar in het beheerplan zal ten dele,&#13;
voor de uitvoering van de instandhoudingsmaatregelen en&#13;
met name met betrekking tot bestaand gebruik, weer worden&#13;
doorverwezen naar aanpassing van plannen en vergunningen.&#13;
Op deze manier zullen er nog jaren voorbij gaan&#13;
voordat inhoudelijk een en ander voor de eigenaar en gebruiker&#13;
is uitgekristalliseerd. En in feite geldt ditzelfde proces&#13;
ook voor de mogelijkheden voor schadevergoeding.&#13;
De procedure voor de totstandkoming van beheerplannen&#13;
is wettelijk geregeld. De molen van de beheerplanontwikkeling&#13;
begint op gang te komen, maar er is nog geen&#13;
concreet inzicht gegeven hoe er overleg zal gaan plaatsvinden&#13;
met eigenaren, gebruikers en andere belanghebbenden.&#13;
Dit zal ook per Natura 2000-gebied gaan verschillen,&#13;
omdat per gebied is aangegeven wie de trekker van dit proces&#13;
is, verdeeld over de verschillende provincies en drie ministeries.&#13;
Het ziet er nu naar uit dat er in de komende jaren ten&#13;
aanzien van bestaand gebruik verschillende situaties gaan&#13;
bestaan omtrent wel of niet vergunningplicht. Ten eerste de&#13;
huidige situatie waarbij bestaand gebruik vergunningplichtig&#13;
is. Daarna de periode na de inwerkingtreding van artikel&#13;
19da maar nog voor de vaststelling van beheerplannen,&#13;
waarin categorieën van gebruik buiten de vergunningplicht&#13;
kunnen worden geplaatst. Als laatste de situatie met een beheerplan&#13;
waarbij de daarin opgenomen activiteiten vrij van&#13;
vergunningplicht zijn. Extra verwarring ontstaat daarbij&#13;
door beleidsaankondigingen door de minister van LNV terwijl&#13;
de uitkomsten van het overleg met de Europese Commissie&#13;
hierover nog niet bekend zijn. De uiteindelijke juri-&#13;
dische haalbaarheid van een en ander moet uit jurisprudentie&#13;
blijken. Op deze manier laat ook de procedurele duidelijkheid&#13;
nog enige tijd op zich wachten.&#13;
In ieder geval is positief dat de bewijslast ten aanzien&#13;
van mogelijke schadelijkheid van bestaand gebruik in relatie&#13;
tot de vergunningplicht bij het bevoegd orgaan is gelegd.&#13;
Dit heeft niet alleen het voordeel van lastenverlichting voor&#13;
de eigenaar en gebruiker. Het zal voor GS en de minister&#13;
van LNV onmiskenbaar duidelijk gaan maken dat voor het&#13;
verrichten van inventarisaties en met name voor het maken&#13;
van effectbeoordelingen de nodige kennis ontbreekt die&#13;
noodzakelijk is voor een goede uitvoering van de Nbwet’98.&#13;
Tot die uitvoering behoort ook een goede monitoring van&#13;
de ontwikkelingen van de natuurwaarden in de Natura&#13;
2000-gebieden om tijdig bij negatieve ontwikkelingen in te&#13;
kunnen grijpen. Goede kennis hierover mag daarom ook als&#13;
een taak van algemeen belang worden beschouwd en derhalve&#13;
niet alleen ten laste komen van eigenaren en gebruikers.</content><legacyfootnotes/><footnotes><footnote/></footnotes><auteurs>ir.V.W.M.M. Ampt-Riksen</auteurs><published>2007-05-01 00:00:00</published><modified>2017-06-08 16:31:57</modified><editiondate>2007-05-01</editiondate><htmlpath>https://denhollander.info/artikel/3904</htmlpath></article>
</articles></edition>
<edition><articles><article><jaar>2013</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2013</searchword><id>10810</id><udhid>UDH:TvAR/10810</udhid><titel>Rechtspraak 5739. Kopper Donkerbroek – Te Biesebeek (TvAR 2013/5739)</titel><searchwords><searchword>TvAR 11/2013</searchword><searchword>TvAR 2013/5739</searchword><searchword>UDH:TvAR/10810</searchword></searchwords><attachments><attachment><name>TvAR2013_11_06_5739.pdf</name><extention>pdf</extention><url>https://denhollander.info/download/9248/ci</url></attachment></attachments><inleiding>Een overeenkomst betreffende het benutten van mestrech­ten tegen betaling van een geldsom en het zorgdragen voor het schoonmaken van de sloten is geen pachtovereenkomst. Het benutten van mestrechten wordt niet beschouwd als het in gebruik verstrekken ter uitoefening van de landbouw. Er is niet voldaan aan alle elementen van de wettelijke defini­tie pacht.&#13;
</inleiding><content>1. Het verdere verloop van het geding in hoger beroep&#13;
1.1 Voor het verloop van de procedure tot dan toe ver­wijst het hof naar het tussenarrest in deze zaak van 2 okto­ber 2012. Bij dat arrest is Koppert in de gelegenheid gesteld zich uit te laten over de vraag of zij de zaak (alsnog) wenst te doen bepleiten.&#13;
1.2 Het verdere verloop van de procedure volgt uit:&#13;
- de akte uitlating pleidooiverzoek van Koppert;&#13;
- de antwoordakte van de curator;&#13;
- de antwoordakte van Elzinga c.s.&#13;
1.3 Vervolgens heeft het hof arrest bepaald.&#13;
2. De verdere motivering van de beslissing in hoger beroep&#13;
2.1 Koppert heeft verzocht alsnog pleidooi te mogen hou­den. De curator c.s. hebben zich daartegen verzet.&#13;
2.2 Het hof blijft bij hetgeen bij voormeld tussenarrest van 2 oktober 2012 is overwogen. De omstandigheid dat de beslis­sing van de rolraadsheer dat het recht op pleidooi is verval­len als een tussenarrest kan worden aangemerkt waartegen - gelijktijdig met het eindarrest - cassatieberoep openstaat, laat onverlet dat het hof voorafgaand aan het wijzen van eindarrest en nadat partijen de gelegenheid hebben gekregen zich dienaangaande uit te laten, van de door de rolraadsheer gegeven beslissing om geen pleidooi toe te staan mag terug­komen indien die beslissing berust op een onjuiste juridische of feitelijke grondslag, teneinde te voorkomen dat het hof op een ondeugdelijke grondslag een einduitspraak zou doen.&#13;
2.3 Zoals bij voormeld arrest van 2 oktober 2012 reeds is overwogen, hebben procespartijen er in beginsel recht op om hun standpunten bij pleidooi toe te lichten. Ook een in hoger beroep gedaan verzoek om de zaak te mogen beplei­ten mag slechts in zeer uitzonderlijke gevallen worden afge­wezen (vergelijk onder andere recent HR 2 december 2011, LJN BT7596 en HR 27 januari 2012, LJN BU7254). De door de rolrechter gegeven motivering dat het recht op plei­dooi is vervallen omdat door de andere partij reeds om arrest was gevraagd en daartoe stukken fourneert, verdraagt zich niet met dit uitgangspunt en berust mitsdien op een onjuis­te grondslag. Dat een eerder bepaald pleidooi niet is door­gegaan omdat de advocaat van Koppert zich had onttrok­ken, maakt dit niet anders. Het bepaalde in artikel 134 lid 2 van het Wetboek van Burgerlijke Rechtsvordering kan er niet toe leiden dat een partij van wie zich de advocaat ont­trekt geen gelegenheid meer krijgt om zijn zaak door een ad­vocaat te laten bepleiten en dat mitsdien aan zijn uit artikel 6 EVRM voortvloeiende recht op een ‘oral hearing’ wordt te­kort gedaan.&#13;
2.4 De curator c.s. hebben voorts onvoldoende aangevoerd om te kunnen concluderen dat sprake is van klemmende re­denen of strijdigheid met de eisen van een goede procesorde die aan toewijzing van het verzoek in de weg zouden staan. Voor de conclusie dat als gevolg van toewijzing van het ver­zoek sprake zou zijn van een onredelijke vertraging van het geding is onvoldoende gesteld.&#13;
2.5 Gelet op hetgeen hiervoor is overwogen, ziet het hof aanleiding om van de beslissing van de rolraadsheer van 10 juli 2012 dat het recht op pleidooi is vervallen terug te ko­men en het verzoek van Koppert om de zaak alsnog te mo­gen bepleiten toe te wijzen. De zaak zal worden verwezen naar de rol om partijen in de gelegenheid te stellen verhin­derdata op te geven. Partijen zal daarvoor geen uitstel wor­den toegestaan. &#13;
2.6 Iedere verdere beslissing zal worden aangehouden. &#13;
3. De beslissing &#13;
Het hof, recht doende in hoger beroep: &#13;
verwijst de zaak naar de rol van 4 december 2012 voor op­gave verhinderdata aan de zijde van beide partijen; &#13;
houdt verder iedere beslissing aan. &#13;
Arrest van de Pachtkamer van 19 februari 2013 &#13;
1. Het verdere verloop van het geding in hoger beroep &#13;
1.1 Voor het verloop van de procedure tot dan toe verwijst het hof naar het tussenarrest in deze zaak van 20 november 2012. Bij dat arrest is aan partijen alsnog gelegenheid gege­ven tot pleidooi. &#13;
1.2 In voornoemd tussenarrest waren ook nog als geïnti­meerde partijen opgenomen J.H. Elzinga en A.J. van Mid­delkoop (hierna: Elzinga c.s.). Op de rolzitting van 4 decem­ber 2012 is de zaak tussen Koppert enerzijds en Elzinga c.s. anderzijds geroyeerd. &#13;
1.3 De pleidooien hebben plaatsgevonden ter zitting van 21 januari 2013. Ter gelegenheid daarvan heeft de advocaat van Koppert een aanvullende grief en een eiswijziging geformu­leerd en aan de hand van pleitaantekeningen toegelicht. Ook Wage c.s., aan de hand van pleitaantekeningen, en de cura­tor hebben hun standpunten door hun advocaten laten toe­lichten. Daarbij hebben zij bezwaar gemaakt tegen de aan­vullende grief en eiswijziging zijdens Koppert. &#13;
1.4 Vervolgens heeft het hof arrest bepaald. Gelet op artikel CIII van de Wet herziening gerechtelijke kaart (Staatsblad 2012, 313) wordt in deze voor 1 januari 2013 aanhangig ge­maakte zaak uitspraak gedaan door het hof Arnhem-Leeu­warden, zittingsplaats Arnhem. &#13;
2. De vaststaande feiten &#13;
2.1 Voor de vaststaande feiten gaat het hof uit van de feiten zoals die in het bestreden vonnis van 1 februari 2011 onder 2.1 tot en met 2.6 zijn vastgesteld. &#13;
2.2 Voor de leesbaarheid van dit arrest neemt het hof hier - voor zover relevant – de tekst over van de eind december 2008 door F.A.M. van der Heijden als directeur van Groen Invest Nederland B.V. en A. Koppert namens Koppert on­dertekende overeenkomst: &#13;
“Overeenkomst mestrechten op Groen Invest Percelen &#13;
Geachte heer Koppert, &#13;
Hierbij maken wij een overeenkomst omtrent de mestrech­ten op onze percelen in Nederland tegen onderstaande voor­waarden. Voor deze mestrechten en het tevens schoonmaken van alle sloten op al onze percelen zult u ons een bedrag be­talen van € 9.000,00 exclusief BTW &#13;
Deze overeenkomst is geldig voor het jaar 2009 &#13;
In oktober 2009 zullen wij zo mogelijk voor 2010 een nieu­we afspraak maken &#13;
(…) &#13;
Een overzicht van de percelen waarop de mestrechten be­trekking hebben wordt bijgesloten.” &#13;
3. De verdere motivering van de beslissing in hoger beroep &#13;
3.1 De procedure spitst zich toe op de vraag of de door Kop­pert gestelde overeenkomst tussen Koppert enerzijds en Groen Invest Nederland B.V. (hierna: Groen Invest) en/ of Groen Invest Nederland Grondexploitatiemaatschappij B.V. (verder: GIN Grond) anderzijds zich voor schriftelij­ke vastlegging op grond van artikel 7:317 van het Burger­lijk Wetboek (BW) leent. Bij het bestreden vonnis heeft de pachtkamer de daartoe strekkende vordering van Koppert afgewezen omdat, kort samengevat, de vordering van Kop­pert ziet op een overeenkomst met Groen Invest welke over­eenkomst betrekking zou hebben op aan Groen Invest toe­behorende percelen, terwijl de in geding zijnde percelen eigendom zijn (geweest) van GIN Grond. Tegen dat oordeel richt zich het hoger beroep. &#13;
3.2 Het hof stelt voorop dat, ook waar partijen verdeeld zijn over de aard van de in geding zijnde overeenkomst en tus­sen partijen onder meer in geschil is of de door Koppert ge­stelde overeenkomst waarvan zij schriftelijke vastlegging vordert als een pachtovereenkomst gekwalificeerd kan wor­den, de pachtkamer zich terecht bevoegd heeft geacht van de zaak kennis te nemen. De beoordeling of de zaak een pacht­overeenkomst betreft, en mitsdien tot de bevoegdheid van de pachtkamer behoort, kan slechts gelijktijdig plaatsvin­den met, en tevens door, de beslissing op de vordering tot schriftelijke vastlegging van die (pacht)overeenkomst zelf, die erop neerkomt dat een van beide zienswijzen van partij­en juist is. Ingeval de pachtkamer tot het oordeel komt dat van een pachtovereenkomst sprake is, is de pachtkamer om die reden bevoegd van de zaak kennis te nemen. Ingeval de pachtkamer tot het oordeel komt dat van een pachtovereen­komst geen sprake is, is verwijzing van de zaak naar de ge­wone rechter zinledig omdat in dat geval geen andere con­clusie kan volgen dan dat de op artikel 7:317 BW gegronde vordering tot schriftelijke vastlegging dient te worden afge­wezen. Overigens geldt dat het hof, oordelend in hoger be­roep, gebonden is aan het bevoegdheidsoordeel van de eer­ste rechter (vergelijk Hoge Raad 31 oktober 2008, LJN BF0473, rechtsoverwegingen 3.3.2 en 3.3.3). &#13;
3.3 Ter gelegenheid van het pleidooi is door Koppert beves­tigd dat zij, met het royement van de procedure tegen Elzin­ga c.s., niet langer schriftelijke vastlegging vordert van de door Koppert gestelde pachtovereenkomsten met betrekking tot de percelen te Makkinga, Elsloo en Lippenhuizen, zoals geformuleerd in de meer subsidiaire vordering bij memorie van grieven. De eis is in zoverre dus verminderd. &#13;
3.4 Voor het oordeel of sprake is van een pachtovereen­komst tussen Koppert enerzijds en Groen Invest en/of GIN Grond (hierna ook, zonder onderscheid te maken, Groen In­vest c.s. te noemen) anderzijds, is bepalend of Groen Invest c.s. zich hebben verbonden om de nog in geding zijnde per­celen aan Koppert in gebruik te verstrekken ter uitoefening van de landbouw. Bij de beoordeling hiervan moet worden uitgegaan van hetgeen partijen bij totstandkoming van de overeenkomst voor ogen heeft gestaan, mede in aanmerking genomen de wijze waarop partijen aan de overeenkomst uit­voering hebben gegeven. Daarover overweegt het hof als volgt. &#13;
3.5 Uit de in rechtsoverweging 2.2 weergegeven overeen­komst tussen Koppert en Groen Invest c.s. volgt dat par­tijen bij het aangaan van de overeenkomst eind december 2008 niet meer voor ogen stond dan dat Koppert in de ge­legenheid werd gesteld om de met de percelen samenhan­gende mestrechten te benutten, waarbij Koppert als tegen­prestatie de sloten zou schoonhouden en een bedrag van € 9.000 zou betalen. Dat partijen dit voor ogen stond, volgt ook uit de schriftelijke verklaring van Van der Heijden (pro­ductie 3 bij inleidende dagvaarding, zoals ook weergege­ven in rechtsoverweging 2.4 van het bestreden vonnis), die heeft verklaard dat Koppert de percelen mocht gebruiken voor de mestrechten en dat de achterliggende gedachte bij de overeenkomst tussen partijen was dat Koppert mestruim­te aan voornamelijk veehouders tegen betaling kon aanbie­den. Ook uit de - onbetwiste – verklaring van Veenstra, die als adviseur van Koppert bij het aangaan van de overeen­komst betrokken was, ter gelegenheid van de zitting bij de voorzieningenrechter te Groningen op 27 april 2010 (pro­ductie 23 bij memorie van antwoord zijdens Wage c.s.) volgt dat de constructie was bedoeld om extra mestruimte te cre­ëren voor andere veehouders. Dit is door Veenstra ter ge­legenheid van het pleidooi in hoger beroep bevestigd. De overeenkomst strekte dus ertoe dat Koppert de met de grond samenhangende mestrechten te gelde kon maken door deze mestruimte tegen betaling aan derden ter beschikking te stel­len. &#13;
3.6 Dat het de bedoeling van partijen was dat de percelen ook daadwerkelijk in gebruik werden verstrekt ter uitoefe­ning van de landbouw door Koppert, volgt uit de tekst van de overeenkomst en uit de verklaringen van Van der Heijden en Veenstra niet. Dat is ook overigens niet gebleken. Kop­pert heeft de percelen, die grotendeels door Groeninvest c.s. waren beplant met Robiniabomen, niet bedrijfsmatig ge­bruikt voor enige vorm van bodemcultuur zoals bedoeld in artikel 7:312 BW. Het enkele overeengekomen uit te voe­ren onderhoud is daartoe onvoldoende. Dat kan immers niet worden aangemerkt als het aanwenden van de bodem ter verkrijging van hetgeen deze bewerking kan voortbrengen. Voor zover Koppert heeft gesteld dat zij de percelen heeft aangewend voor het houden van vee, betreft dit de percelen te Makkinga, Elsloo en Lippenhuizen, en dus niet de per­celen die thans nog in geding zijn. De omstandigheid dat Koppert, zoals zij heeft aangevoerd, de percelen aan der­den ter beschikking stelde (en mocht stellen) voor het hou­den van vee of het anderszins uitoefenen van een landbouw­bedrijf, maakt nog niet dat de overeenkomst tussen Koppert en Groen Invest c.s. als een pachtovereenkomst kan wor­den geduid. Daarvoor is immers nodig dat is overeengeko­men dat de percelen aan Koppert zelf ter uitoefening van de landbouw in gebruik werden verstrekt. Hetgeen Koppert in dit verband heeft gesteld, kan dus niet tot de conclusie lei­den dat de overeenkomst tussen Koppert en Groen Invest c.s. naar inhoud en strekking als een pachtovereenkomst kan worden gekwalificeerd. Voor vastlegging van de overeen­komst tussen Koppert en Groen Invest c.s. op grond van ar­tikel 7:317 BW bestaat dan ook geen grond. &#13;
3.7 Dit betekent dat reeds hierom de primaire en subsidiai­re vorderingen van Koppert dienen te worden afgewezen en dat de grieven falen. Hetgeen partijen overigens hebben aan­gevoerd, kan daarmee onbesproken blijven. Dat geldt ook voor de door Koppert ter gelegenheid van het pleidooi in hoger beroep geformuleerde nieuwe grief en wijziging van eis (die eveneens strekken tot afwijzing van de vorderingen) en het daartegen door de curator en Wage c.s. gemaakte be­zwaar. Ook het antwoord op de vragen wie van Groen Invest c.s. nu eigenlijk partij was bij de overeenkomst en of wel met succes vastlegging kan worden gevorderd van een over­eenkomst die reeds (zie rechtsoverweging 2.2) op schrift is gesteld, kan in het midden blijven. &#13;
3.8 De slotsom is dat het bestreden vonnis zal worden be­krachtigd, zij het op andere gronden. Koppert heeft niet, al­thans onvoldoende concreet en specifiek, stellingen te bewij­zen aangeboden die, indien bewezen, tot andere conclusies aanleiding zouden kunnen geven; haar bewijsaanbod wordt daarom gepasseerd. &#13;
3.9 Koppert zal als de in het ongelijk gestelde partij worden veroordeeld in de kosten van het hoger beroep. In de om­standigheid dat Koppert (eerst) ter gelegenheid van het plei­dooi in hoger beroep haar eis heeft gewijzigd en ook zelf heeft geconcludeerd tot afwijzing van haar vorderingen, ziet het hof geen aanleiding daarover anders te oordelen. &#13;
4. De beslissing &#13;
Het hof, recht doende in hoger beroep: &#13;
bekrachtigt het tussen partijen gewezen vonnis van de recht­bank Groningen, sector kanton, pachtkamer, locatie Win­schoten van 1 februari 2011; &#13;
veroordeelt Koppert in de kosten van het hoger beroep, tot aan deze uitspraak aan de zijde van de curator vastgesteld op € 649 voor verschotten en op € 2.682 voor salaris &#13;
overeenkomstig het liquidatietarief en aan de zijde van Wage c.s. eveneens vastgesteld op € 649 voor verschotten en op € 2.682 voor salaris overeenkomstig het liquidatietarief; &#13;
verklaart dit arrest wat deze proceskostenveroordelingen be­treft uitvoerbaar bij voorraad; &#13;
wijst het meer of anders gevorderde af. &#13;
Noot &#13;
In dit arrest gaat het om de vraag of de tussen Koppert Don­kerbroek B.V. enerzijds en Groen Invest Nederland c.s. an­derzijds gesloten overeenkomst als pachtovereenkomst kwa­lificeert. &#13;
In r.o. 2.2. is de tekst van de tussen partijen gesloten over­eenkomst opgenomen. Het betreft een constructie waarbij Koppert in de gelegenheid werd gesteld om de mestrechten van percelen grond te benutten. Hiervoor betaalde Koppert een geldsom, voorts zou hij zorgdragen voor het schoonma­ken van de sloten. Uit deze overeenkomst volgt niet dat af­gesproken was dat Koppert de gronden daadwerkelijk zou gaan gebruiken voor de uitoefening van de landbouw. Daar­mee was niet voldaan aan alle elementen van de wettelijke definitie van pacht in art. 7:311 BW. Het benutten van mest­rechten wordt niet beschouwd als het in gebruik verstrekken ter uitoefening van de landbouw, als bedoeld in art. 7:312 BW. Het valt niet onder één van de specifiek omschreven soorten landbouw (veehouderij) en het is voorts geen ande­re tak van bodemcultuur. Het feit dat Koppert de gronden ter beschikking mocht stellen aan derden voor het houden van vee maakt de beoordeling niet anders. Immers daarmee wa­ren de gronden niet aan Koppert zelf ter uitoefening voor de landbouw in gebruik verstrekt. De vordering tot schriftelijke vastlegging wordt afgewezen. &#13;
De overeenkomst tussen Koppert en de derden zou mogelijk wel als pachtovereenkomst kunnen worden gekwalificeerd. (Uit het arrest volgt overigens niet of Koppert een vergoe­ding van de derden heeft bedongen voor het in gebruik ge­ven van de gronden voor de uitoefening van de landbouw.) Dat maakt echter niet de hoofdovereenkomst tot een pacht­ overeenkomst, zo volgt uit dit arrest, nu de gronden niet aan Koppert zelf ter uitoefening van de landbouw zijn verstrekt. In het huurrecht wordt een andere benadering gekozen. Zo­wel bij huur 290-bedrijfsruimte als bij woonruimte geldt dat niet noodzakelijk is dat de (hoofd-)huurder zélf de ex­ploitant van het bedrijf c.q. de bewoner is. Een hoofdover­eenkomst waarbij het de bedoeling is om het object aan derden (onder) te verhuren als 290-bedrijfsruimte of woon­ruimte, kwalificeert als een zodanige overeenkomst. (HR 20 juni 1975, NJ 1975,476 en HR 10 maart 1995, NJ 1995,550 (bedrijfsruimte) en HR 20 september 1985, NJ 1986,260 (woonruimte)). Met het overbrengen van het pachtrecht naar het BW is aansluiting gezocht bij de regeling van huur. Uit dit arrest blijkt maar weer eens dat aansluiting niet betekent dat de regeling in het huurrecht volledig wordt overgeno­men, het pachtrecht blijft een eigen benadering behouden. &#13;
E.H.M. Harbers &#13;
&#13;
&#13;
</content><legacyfootnotes/><footnotes><footnote/></footnotes><auteurs>mrs. W.L. Valk, Th.C.M. Willemse en F.J.P. Lock en de deskundige leden ing. L.L.M. de Lorijn en ir. H.B.M. Duenk</auteurs><published>2013-11-01 00:00:00</published><modified>2013-11-01 00:00:00</modified><editiondate>2013-11-01</editiondate><htmlpath>https://denhollander.info/artikel/10810</htmlpath></article>
</articles></edition>
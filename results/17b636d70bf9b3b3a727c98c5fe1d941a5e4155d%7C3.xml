<edition><articles><article><jaar>1998</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1998</searchword><id>4846</id><udhid>UDH:TvAR/4846</udhid><titel>Van der Wal c.s. / Buijserd (TvAR 1998/4913)</titel><searchwords><searchword>TvAR 5/1998</searchword><searchword>TvAR 1998/4913</searchword><searchword>UDH:TvAR/4846</searchword></searchwords><attachments><attachment><name>1998_nr 5_Rechtspraak_4913.pdf</name><extention>pdf</extention><url>https://denhollander.info/download/4788/ci</url></attachment></attachments><inleiding>Pachtwet, art. 44; Wetboek van Burgerlijke Rechtsvordering, art. 205, 213&#13;
&#13;
Bewijsopdracht inzake het in werkelijkheid aanwezig geweest zijn van de wil om het verpachte persoonlijk duurzaam in gebruik te nemen. Partijverklaringen kunnen geen bewijs opleveren ten voordele van degene die de bewijsopdracht heeft gekregen, tenzij die verklaringen strekken ter aanvulling van onvolledig bewijs. Er moet van worden uitgegaan dat aan het voornemen tot eigen gebruik van de verpachte hoeve een gedegen onderzoek en planning ten grondslag liggen. Feiten en omstandigheden die op dat moment al bekend (kunnen) zijn, kunnen niet later worden aangevoerd als rechtvaardigingsgrond voor het niet doorgegaan zijn van dat eigen gebruik. Gelet op hetgeen uit de diverse getuigenverklaringen naar voren komt, moet worden geconcludeerd dat het bewijs niet is geleverd dat ten tijde van de beslissing op het verlengingsverzoek de wil om de onderhavige hoeve persoonlijk duurzaam in gebruik te nemen in werkelijkheid aanwezig is geweest.</inleiding><content>Arrest in de zaak van:&#13;
1. Klaas Adrianus van der Wal,&#13;
2. Abraham van der Wal,&#13;
beiden wonende te Meerkerk, gemeente Zede-rik, appellanten, procureur: mr P.C. Plochg,&#13;
tegen&#13;
Herbert Aart Johannes Buijserd, wonende te Hardegarijp, gemeente Tietjerksteradeel, geïn-timeerde, procureur: mr J.M.J. Huver.&#13;
1. Het geding in eerste aanleg&#13;
De pachtkamer van het kantongerecht te Gorinchem heeft op 11 september 1995 tussen partijen een vonnis gewezen, dat in fotocopie aan dit arrest is gehecht en naar de inhoud waarvan wordt verwezen.&#13;
2. Het geding in hoger beroep&#13;
2.1. Appellanten - hierna ook te noemen: Van der Wal c.s. - zijn bij exploit van 6 oktober 1995, met gelijktijdige dagvaarding van geïnti- meerde - hierna ook te noemen: Buijserd - voor dit hof, in hoger beroep gekomen van genoemd vonnis, waarbij Van der Wal c.s. zijn veroordeeld tot betaling aan Buijserd van een bedrag van ƒ 216.094,56 met rente.&#13;
2.2. Bij memorie van grieven zijn na te melden grieven aangevoerd, met conclusie dat het hof het vonnis, waarvan beroep, voor zover in conventie gewezen, zal vernietigen en de vor- dering van Buijserd in conventie zal afwijzen met toewijzing van de reconventionele vorde- ring ad ƒ 33.905,44 aan Van der Wal c.s., met veroordeling van Buijserd tot betaling van dat bedrag met de wettelijke rente daarover vanaf 1 september 1992 tot de dag der voldoening, zulks met veroordeling van Buijserd in de proceskosten van beide instanties.&#13;
2.3. Bij memorie van antwoord is verweerder gevoerd met conclusie dat het hof het vonnis, waarvan beroep, zal bekrachtigen met veroor- deling van Van der Wal c.s. in de proceskosten.&#13;
2.4. Daarna hebben partijen de stukken aan het hof overgelegd voor het wijzen van arrest.&#13;
3. De grieven&#13;
De grieven luiden:&#13;
I. Ten onrechte heeft de pachtkamer van het kantongerecht geoordeeld dat appellanten niet aan de bewijsopdracht hebben voldaan en het vermoeden als bedoeld in artikel 44, lid 2, Pachtwet niet hebben kunnen ontkrachten.&#13;
II. Ten onrechte heeft de pachtkamer van het kantongerecht geoordeeld dat aan de verkla- ring van de getuige Vroege voorbij moet wor- den gegaan, kennelijk uitsluitend met als motivering dat deze getuige zijn betrokken- heid bij de zaak per september 1989 heeft beëindigd.&#13;
III. Ten onrechte heeft de pachtkamer van het kantongerecht aan de omstandigheid dat J.A.&#13;
van der Wal in april 1989 niet - direct - het nieuwe quotum is gaan volmelken, mede betekenis toegekend voor de beoordeling of appellanten in de bewijslevering zijn geslaagd.&#13;
IV. Ten onrechte heeft de pachtkamer van het kantongerecht uit de omstandigheid dat er twijfels door een getuige zijn uitgesproken over de vraag of J.A. van der Wal zelfstandig het boerenbedrijf zou kunnen uitoefenen, afgeleid dat zijn eigen verklaring dat de wil om het gepachte in eigen gebruik te nemen op het beslissende moment in werkelijkheid aan- wezig is geweest, niet zou moeten worden gevolgd.&#13;
V. Ten onrechte heeft de pachtkamer van het kantongerecht overwogen: "Door het onver- wachte overlijden van de moeder in de zomer van 1989 was er een andere situatie ontstaan; vader en zoon bleven bij elkaar".&#13;
VI. Ten onrechte heeft de pachtkamer van het kantongerecht overwogen: "Dat de vader naar Meerkerk zou verhuizen, stond, naar het oor deel van de pachtkamer reeds vast in het najaar van 1989. Dat verklaart J.A. van der Wal overigens ook. Immers, die verhuizing was toen ook toen de moeder nog leefde een gegeven".&#13;
VII. Ten onrechte heeft de pachtkamer van het kantongerecht overwogen: "Van der Wal c.s. hebben betoogd dat J.A. van der Wal de hoeve op een andere wijze is gaan gebruiken dan voorzien. Echter bij de vaststelling van de feiten waaraan het hof het vermoeden als bedoeld in artikel 44, lid 2, van de Pachtwet ontleende, werd al genoemd het gegeven dat J.A. van der Wal zijn melkveebedrijf beëindig de en de grond ging gebruiken voor het daar op houden van vetweiders. Daaruit kan wor- den vastgesteld dat die wijze van gebruik geen reden zou zijn het pachtcontract niet te ver lengen, nog daargelaten dat vader Van der Wal de vetweiders koopt en verkoopt en de vraag kan worden gesteld in hoeverre J.A. van der Wal zelfstandig het bedrijf uitoefent".&#13;
VIII. Ten onrechte heeft de pachtkamer van het kantongerecht teveel gewicht toegekend aan de wijze waarop J.A. van der Wal in 1990 uitvoering heeft gegeven aan zijn wil tot per- soonlijk gebruik, zulks terwijl uw hof in het arrest van 4 oktober 1994 sub 9 uitdrukkelijk heeft overwogen dat het er om gaat of ten&#13;
tijde van de pachtverlengingsprocedure bij J.A. van der Wal de wil tot persoonlijk gebruik al dan niet in werkelijkheid aanwezig is geweest en niet hoe aan die wil door laatst-genoemde uiteindelijk uitvoering is gegeven.&#13;
IX. Subsidiair: ten onrechte heeft de pachtka- mer van het kantongerecht de boete volledig aan geïntimeerde toegewezen en niet overwo- gen dat er termen zouden zijn geweest om te be- zien in hoeverre het redelijk zou zijn de boe ten niet geheel maar gedeeltelijk toe te wijzen.&#13;
X. Ten onrechte heeft de pachtkamer van het kantongerecht appellanten veroordeeld in de kosten van het geding.&#13;
4. De vaststaande feiten&#13;
Voor de ten processe vaststaande feiten wordt verwezen naar hetgeen door het hof te dien aanzien is vermeld in zijn tussen partijen gewezen arrest van 4 oktober 1994 (rolnum-mer P 93/069).&#13;
5. Beoordeling van het geschil in hoger beroep&#13;
5.1. In voormeld arrest is met bekrachtiging van het door de pachtkamer van het kantongerecht te Gorinchem tussen partijen gewezen vonnis van 25 oktober 1993 (voor zover in conventie gewezen) de aan Van der Wal c.s. gegeven bewijsopdracht nader geformuleerd als volgt:&#13;
"Laat Van der Wal c.s. toe te bewijzen feiten en omstandigheden waaruit volgt dat en tijde van de beslissing door dit hof op het verzoek van Buijserd tot verlenging van de pachtover-eenkomst met betrekking tot de litigieuze hoeve bij J.A. van der Wal de wil om die hoeve persoonlijk duurzaam in gebruik te nemen in werkelijkheid aanwezig is geweest".&#13;
5.2. Met de grieven I t/m VIII wordt aange- vochten het oordeel van de pachtkamer van het kantongerecht dat Van der Wal c.s. het hun opgedragen bewijs niet hebben geleverd; de beslissing dienaangaande wordt in haar volle omvang aan het hof ter heroverweging voorgelegd. Het hof zal die grieven daarom gezamenlijk behandelen.&#13;
5.3. Het hof overweegt dat twee van de vijf getuigenverklaringen partijverklaringen zijn, die ingevolge het bepaalde in artikel 205, lid 4,&#13;
jo. artikel 213, lid 1, van het Wetboek van Burgerlijke Rechtsvordering omtrent het pro-bandum geen bewijs ten voordele van appel-lanten kunnen opleveren, tenzij die verklarin-gen strekken ter aanvulling van onvolledig bewijs. Bij het oordeel over de vraag of zij in de hun gegeven bewijsopdracht zijn geslaagd, dient dit mede in de beschouwingen te wor-den betrokken.&#13;
5.4. Voorts wijst het hof op de in rechtsover- weging 6 van zijn arrest van 4 oktober 1994 weergegeven feiten en omstandigheden op grond waarvan in dat arrest is beslist dat spra- ke is van het vermoeden als bedoeld in artikel 44, lid 2, van de Pachtwet. Bedoelde feiten en omstandigheden zijn van dien aard dat aan het aan Van der Wal c.s. opgedragen bewijs zware eisen moeten worden gesteld.&#13;
5.5. Als ondersteuning van het ten tijde van de beslissing op het pachtverlengingsverzoek van Buijserd in werkelijkheid bij J.A. van der Wal aanwezig geweest zijn van het voornemen om de litigieuze hoeve persoonlijk duurzaam in gebruik te nemen kan het volgende dienen: uit de verklaring van de getuige Vroege&#13;
- dat hij destijds de indruk kreeg dat het de bedoeling van de zoon was de hoeve persoon lijk duurzaam in gebruik te nemen;&#13;
-dat J.A. van der Wal zijn kleine bedrijfje&#13;
wilde vergroten;&#13;
uit de verklaring van appellant sub 2&#13;
- dat zijn zoon steeds heeft willen boeren en het de bedoeling was dat hij in de boerderij van Buijserd zou gaan wonen, ook nog in januari 1990;&#13;
- dat al eens mensen hadden gevraagd of zijn zoon het melkquotum wilde verhuren, maar hij dat eerste heeft afgehouden;&#13;
- dat zijn zoon ten tijde van de verlengings- procedure van plan was de boerderij van Buijserd duurzaam in gebruik te gaan nemen ook als hij geweten had hoe slecht het onder houd van die boerderij was;&#13;
- dat het de bedoeling was dat zijn zoon op die boerderij verder zou gaan melken;&#13;
uit de verklaring van appellant sub 1&#13;
- dat in de tijd dat de verlenging van de pacht overeenkomst speelde bij het hof, zijn neef J.A. van der Wal werkelijk van plan was de hoeve van Buijserd persoonlijk duurzaam in gebruik te nemen;&#13;
- dat betrokkene er ook wilde gaan wonen; uit de verklaringen van de getuige De Boom van der Wal&#13;
- dat tot september 1989, maar ook nog daar na haar broer J.A. van der Wal van plan was om de hoeve van Buijserd persoonlijk duur- zaam in gebruik te nemen;&#13;
- dat hij het bedrijf en het melkquotum wilde vergroten;&#13;
- dat zij meent dat hij dat ook in januari/ februari 1990 nog van plan was;&#13;
uit de verklaring van J.A. van der Wal&#13;
- dat het steeds de bedoeling is geweest dat hij op de hoeve van Buijserd zelfstandig zou gaan boeren.&#13;
5.6. Hier staat tegenover dat uit de afgelegde getuigenverklaringen ook volgt: wat betreft de verklaring van de getuige Vroege&#13;
-dat hij vanaf september 1989 geen bemoeie-nis meer met de zaak had en dus niets kan ver-klaren omtrent het nadien aanwezig (geble-ven) zijn van het voornemen van J.A. van der Wal tot een duurzaam persoonlijk gebruik;&#13;
- dat hij denkt dat er niet over nagedacht was hoe de zoon verder het bedrijf zou runnen als zijn ouders er niet meer zijn (het hof over weegt hier dat de moeder van betrokkene toen - te weten in juli 1989 - reeds was over leden);&#13;
wat betreft de verklaring van appellant sub 2&#13;
- dat het de bedoeling was dat zijn vrouw en hij in Meerkerk zouden gaan wonen en de boerderij in Leerbeek zouden verkopen;&#13;
- dat zijn zoon er erg tegenop zag om in de boerderij van Buijserd alleen te gaan wonen, hetgeen anders geweest zou zijn als zijn moe der nog had geleefd;&#13;
-dat zij omstreeks juli 1990 besloten dat zijn zoon mee zou gaan naar Meerkerk en, toen zij dat deden, zijn zoon zijn melkquotum heeft verleased en is gaan vetweiden;&#13;
- dat zijn zoon in april 1990 het nieuwe melk quotum niet meer is gaan gebruiken;&#13;
-dat in mei 1990 de beslissing viel dat zijn zoon niet in de boerderij van Buijserd zou gaan wonen en zijn zoon toen de koeien van lieverlee heeft verkocht;&#13;
-dat in de herfst van 1989 de meeste koeien zijn drooggemaakt en ook wel wat koeien zijn verkocht die in het voorjaar kalverden;&#13;
wat betreft de verklaring van appellant sub 1&#13;
- dat hij er niet verbaasd over was dat de eer der bestaande voornemens veranderden op het moment dat de hoeve van Buijserd vrij kwam;&#13;
- dat de moeder van J.A. van der Wal in de zomer van 1989 was overleden en laatstge- noemde zich, toen de hoeve vrijkwam, reali- seerde dat hij het zonder de steun van zijn moeder moest doen en dat niet aandurfde; wat betreft de verklaring van J.A. van der Wal&#13;
- dat hij in het najaar van 1989 is opgehouden met melken en toen zo'n 10.000 liter had ver- leased;&#13;
-dat hij in april 1990 weer is gaan melken maar niet zo veel meer en toen nog niet beslo-ten had of hij door wilde gaan met de melk-veehouderij;&#13;
- dat hij was gaan twijfelen door het overlij- den van zijn moeder en het verhuizen van zijn vader naar Meerkerk;&#13;
-dat in december 1989 het huis in Meerkerk al in aanbouw was en dat zijn vader daar zou gaan wonen.&#13;
5.7. In de afgelegde getuigenverklaringen, voor zover te dezen relevant, - deze tezamen en in onderling verband bezien - wordt bedoeld aan te geven dat ten tijde van de beslissing op het pachtverlengingsverzoek bij J.A. van der Wal (nog steeds) het voornemen bestond om de litigieuze hoeve persoonlijk duurzaam in gebruik te nemen, maar dat dit voornemen door later opgekomen ontwikke- lingen c.q. bekend geworden feiten niet tot uitvoering is gebracht. Het Hof is evenwel van mening dat de getuigenverklaringen, mede bezien tegen de achtergrond van wat ten processe vaststaat, die conclusie niet kunnen dragen.&#13;
5.8. Het voornemen dat J.A. van der Wal de onderhavige hoeve persoonlijk in gebruik zou nemen, impliceerde al dat hij daar - gezien zijn persoonlijke omstandigheden: alleen - zou gaan wonen en het plan van zijn ouders om in Meerkerk te gaan wonen - hetgeen later door zijn vader ook daadwerkelijk is gereali- seerd - is te dezen dan ook irrelevant. Overi- gens bestond dat plan al ruimschoots vóór het moment waarop door het hof over de pacht- verlenging is beslist. Dit laatste geldt ook ten aanzien van de door meerdere getuigenge-&#13;
noemde consequenties van het overlijden van de moeder van J.A. van der Wal in juli 1989, wat van die consequenties op zichzelf ook moge zijn. Van omstandigheden die eind 1989 nog niet bekend waren en daarmee dus bij het melding maken van het voornemen tot per-soonlijk gebruik van het verpachte nog geen rekening kon worden gehouden, is dan ook geen sprake.&#13;
5.9. Evenmin kan te dezen betekenis worden toegekend aan het eventueel pas in mei 1990 gebleken zijn van een slechte onderhoudstoe- stand van de tot de litigieuze hoeve behorende gebouwen c.q. een gedeelte daarvan. Er moet van worden uitgegaan dat aan het opvatten van een voornemen om een hoeve van ruim 11 ha zelf in gebruik te gaan nemen, zulks mede gezien de daaraan verbonden financiële conse- quenties, een gedegen onderzoek en planning ten grondslag liggen, althans geacht moet worden ten grondslag te liggen. Daartoe be- hoort zeker ook een onderzoek met betrek- king tot de toestand van de betreffende gebouwen. Niet gesteld noch anderszins aan- nemelijk geworden is dat zulk een onderzoek niet mogelijk was. Verpachters kunnen dan ook, mede in aanmerking genomen de ingrij- pende gevolgen voor de pachter van het afwij- zen van diens verlengingsverzoek op grond van het voorgenomen eigen gebruik van ver- pachterszijde, zich ter afwending van de gevolgen van een later niet doorgaan van dat eigen gebruik niet beroepen op een slechte onderhoudstoestand van (een gedeelte van) de gebouwen die hun ruimschoots van tevoren bekend had kunnen en moeten zijn. Overigens heeft appellant sub 2 als getuige verklaard dat zijn zoon ten tijde van de ver- lengingsprocedure het voornemen tot duur- zaam eigen gebruik had, ook als hij geweten had hoe slecht het onderhoud van de boerde rij was.&#13;
5.10. Bij het vorenstaande komt dat uit enkele van de getuigenverklaringen ook blijkt dat J.A. van der Wal in feite zijn melkveebedrijf eind 1989 al aan het afbouwen was. Dit volgt met name uit het niet meer volmelken van zijn melkquotum en het droogzetten van het merendeel van zijn melkvee, waarvoor tegen de achtergrond van het gestelde voornemen om zijn melkveebedrijf niet alleen ten hand-&#13;
haven maar ook te vergroten, geen aanneme-lijke verklaring is gegeven en welke handel-wijze haaks staat op dat voornemen.&#13;
5.11. Uit het vorenstaande volgt dat in feite ter ondersteuning van het standpunt van Van der Wal c.s. van hetgeen de getuigen naar voren hebben gebracht alleen resteert de ver klaring van al die getuigen dat J.A. van der Wal ten tijde van de beslissing op het pacht- verlengingsverzoek van Buijserd het voorne- men had de litigieuze hoeve duurzaam per- soonlijk in gebruik te nemen. Mede gelet op het in rechtsoverweging 5.3 overwogene, is dat tegen de achtergrond van hetgeen overi- gens hiervoor is overwogen en van hetgeen is overwogen in rechtsoverweging 6 van 's hofs arrest van 4 oktober 1994, onvoldoende. De conclusie moet dan ook zijn dat Van der Wal c.s. niet geslaagd zijn in het leveren van het hun opgedragen bewijs.&#13;
De grieven I t/m VIII kunnen derhalve geen doel treffen.&#13;
5.12. Aan het verbod van Van der Wal c.s. om de getuigen A. van der Wal (appellant sub 2) en J.A. van der Wal opnieuw te doen horen gaat het hof voorbij. Bedoeld aanbod is te wei- nig concreet, met name nu niet, althans onvol doende is aangegeven dat en op welke - rele- vante - punten die getuigen andere dan wel aan vullende verklaringen zouden kunnen afleg gen dan door hen in prima reeds zijn afgelegd. Ook het aanbod om nog enkele andere getui- gen, te weten J.C. van Dijk, N. Rietveld en G.E. van Kranenburg, te doen horen, wordt door het hof gepasseerd. Van der Wal c.s. bie- den nader bewijs door deze getuigen aan "met betrekking tot datgene wat zij in hun schrifte- lijke verklaringen hebben opgenomen". Uit die bij memorie van grieven in het geding gebrachte schriftelijke verklaringen volgt evenwel niets dat tot een andere slotsom kan leiden dan hiervoor reeds overwogen.&#13;
5.13. Nu Van der Wal c.s. niet geslaagd zijn in het hun opgedragen bewijs, moet er ten pro- cesse van worden uitgegaan dat destijds de wil om de onderhavige hoeve persoonlijk duur- zaam in gebruik te nemen bij J.A. van der Wal in werkelijkheid niet aanwezig is geweest. Zulks geldt met betrekking tot de verpachte hoeve als geheel en niet slechts met betrek- king tot een gedeelte daarvan. Bij de bepaling&#13;
van de omvang van de boete heeft het hof dat in aanmerking genomen en voorts gelet op (de grootte van) het belang dat voor partijen aan de uitslag van de pachtverlengingsprocedure was verbonden. Voor matiging van de boete bestaat naar het oordeel van het hof dan ook geen aanleiding, met name ook niet op de door Van der Wal c.s. daartoe aangevoerd gronden.&#13;
De - subsidiaire - grief IX faalt dan ook. 5.14. De ongegrondheid van alle voorgaande grieven moet ertoe leiden dat de conventionele vordering van Buijserd terecht is toegewe-zen. Ook grief X is derhalve ongegrond.&#13;
6. Slotsom&#13;
Het vonnis, waarvan beroep, moet, voor zover dit aan het oordeel van het hof is onder-worpen, worden bekrachtigd, met veroorde-ling van Van der Wal c.s. in de kosten van het hoger beroep.&#13;
Beslissing&#13;
Het hof, rechtdoende in hoger beroep: Bekrachtigt het door de pachtkamer van het kantongerecht te Gorinchem tussen partijen gewezen vonnis van 11 september 1995, voor zover dit vonnis aan het oordeel van het hof is onderworpen;&#13;
veroordeelt Van der Wal c.s. in de in hoger beroep tussen partijen gevallen proceskosten, aan de zijde van Buijserd tot heden begroot op ƒ1.590,- voor verschotten en ƒ4.100,-voor salaris van de procureur.</content><legacyfootnotes/><footnotes><footnote/></footnotes><auteurs/><published>1998-05-01 00:00:00</published><modified>1996-10-22 00:00:00</modified><editiondate>1998-05-01</editiondate><htmlpath>https://denhollander.info/artikel/4846</htmlpath></article>
</articles></edition>
<edition><articles><article><jaar>1998</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1998</searchword><id>4850</id><udhid>UDH:TvAR/4850</udhid><titel>Zijp c.s. / Laan c.s. (TvAR 1998/4917)</titel><searchwords><searchword>TvAR 6/1998</searchword><searchword>TvAR 1998/4917</searchword><searchword>UDH:TvAR/4850</searchword></searchwords><attachments><attachment><name>1998_nr 6_Rechtspraak_4917.pdf</name><extention>pdf</extention><url>https://denhollander.info/download/4792/ci</url></attachment></attachments><inleiding>Pachtwet, art. 49a&#13;
&#13;
Pachter (in 1997 65+) vordert zijn echtgenote aan te merken als me dep achtster. Na comparitie blijkt dat medepacht wordt gevraagd om&#13;
langer de mogelijkheid open te houden om te beslissen over eventuele opvolging als pachter door de zoon (31 jaar oud) en/of de partner (28 jaar oud) van de dochter. Beiden hebben thans een volle baan elders. Zij beiden willen thans nog niet beslissen over de opvolging, maar eerst nog een aantal jaren in hun huidige baan blijven werken. Hof: De wens tot medepacht is niet ingegeven door de wens tot een voorziening ten behoeve van de echtgenote zelf. Alleen psychologische erkenning van het reeds jarenlang door de echtgenote verrichte werk in het bedrijf' — hoe gerechtvaardigd op zichzelf ook - kan geen reden vormen haar thans aan te merken als me dep achtster. Mede gezien de leeftijd van de mogelijke opvolgers is er geen reden waarom niet vóór het einde van de lopende pachtovereenkomst over eventuele indeplaatsstelling zou kunnen (en dus jegens de verpachter zou dienen te) worden beslist. Afwijzing van de vordering.</inleiding><content>ARREST VAN 14 MEI 1996&#13;
(mrs. Spoor, Kok en Bierman, en de raden baron De Weichs de Wenne en Wentink)&#13;
1. Anneke Wilhelmina Zijp, wonende te Amsterdam,&#13;
2. Marjan Zijp, wonende te Amsterdam,&#13;
3. Jan Zijp, wonende te Delft,&#13;
4. Willem Zijp, wonende te Enkhuizen,&#13;
5. Hans Zijp, wonende te Leusden, appellanten,&#13;
procureur: mr F.J. Boom, tegen&#13;
1. Dirk Laan,&#13;
2. Klazien Leeuw,&#13;
echtgenoten, beiden wonende te Venhuizen,&#13;
geïntimeerden,&#13;
procureur: mr J.M. Bosnak.&#13;
Het geding in eerste aanleg&#13;
De pachtkamer van het kantongerecht te Hoorn heeft op 21 december 1994 tussen geïntimeerden sub 1 als eiser en appellanten&#13;
als gedaagden een vonnis gewezen, dat in fotocopie aan dit arrest is gehecht en naar de inhoud waarvan wordt verwezen.&#13;
Het geding in hoger beroep&#13;
Appellanten - hierna ook te noemen: ver-pachters - zijn bij exploit van 20 januari 1995, met gelijktijdige dagvaardiging van geïnti-meerde sub 1 - hierna ook te noemen: pachter - en van geïntimeerde sub 2 - hierna ook te noemen: de voorgestelde medepachtster - voor dit hof, in hoger beroep gekomen van voor-meld vonnis van 21 december 1994, waarbij op vordering van pachter de voorgestelde mede-pachtster, geboren op 24 mei 1940, als mede-pachtster werd aangemerkt in de door pachter met verpachters gesloten pachtovereenkomst met betrekking tot de hoeve in geschil. Bij memorie van grieven zijn na te melden grieven aangevoerd, met conclusie dat het hof het vonnis, waarvan beroep, zal vernietigen en, opnieuw rechtdoende, pachter alsnog in zijn vordering niet-ontvankelijk zal verklaren althans aan pachter alsnog zijn vordering zal ontzeggen, met veroordeling van geïntimeer-den althans van pachter, in de kosten van beide instanties.&#13;
De pachter en de voorgestelde medepachtster hebben bij memorie van antwoord verweer gevoerd, met conclusie dat het hof het vonnis, waarvan beroep, zal bekrachtigen met veroor-deling van appellanten in de kosten van het hoger beroep.&#13;
Verpachters hebben een akte-verzoek hou-dende uitlating producties en overlegging producties gedaan.&#13;
Pachter en de voorgestelde medepachtster hebben bij akte een productie in het geding gebracht.&#13;
Verpachters hebben zich bij akte over die laat-ste productie uitgelaten.&#13;
Pachter en de voorgestelde medepachtster hebben hierop bij antwoord-akte gereageerd. Tenslotte hebben partijen de stukken doen overleggen voor het wijzen van arrest.&#13;
De vaststaande feiten&#13;
Als enerzijds mede aan de hand van beschei-den gesteld en anderzijds erkend dan wel niet of onvoldoende weersproken, staat ten pro-cesse het navolgende vast:&#13;
- tussen appellanten als verpachters en geïnti- meerde sub 1 als pachter bestaat een door de grondkamer voor Noord-Holland goedge- keurde pachtovereenkomst met betrekking tot een hoeve, kadastraal gemeente Venhui zen, sectie G 3, nrs 263, 287 en 290, groot 12.79.10 ha.&#13;
- Pachter is geboren op 18 oktober 1932 en thans derhalve 63 jaar oud, de voorgestelde medepachtster is geboren op 24 mei 1940, en heeft de leeftijd van 55 jaar bereikt. Op de hoeve wordt een (melk)veehouderijbedrijf geëxploiteerd.&#13;
De grieven&#13;
De door verpachters aangevoerde grieven lui-den als volgt:&#13;
Grief 1&#13;
Ten onrechte heeft de pachtkamer van het kantongerecht de vordering van pachter niet reeds afgewezen, omdat aan pachter geen gezamenlijke exploitatie door hem en zijn als medepachtster voorgestelde echtgenote, voor ogen staat, maar in feite enkel een na het bereiken van de 65-jarige leeftijd per 18 okto-ber 1997 respectievelijk na ommekomst van de huidige looptijd van de pachtovereenkomst per Kerstmis 2000/1 mei 2001 doen overblij-ven van zijn echtgenote als enige pachtster, waarvoor artikel 49a Pachtwet echter niet is bedoeld.&#13;
Grief 2&#13;
Ten onrechte en op onjuiste gronden heeft de pachtkamer van het kantongerecht de vorde-ring van pachter niet reeds afgewezen, omdat de voorgestelde medepachtster niet voldoende waarborgen voor een behoorlijke bedrijfsvoe-ring biedt.&#13;
Grief 3&#13;
Ten onrechte is de vordering van pachter althans en verder subsidiair bij een beslissing naar billijkheid niet afgewezen.&#13;
Gnef4&#13;
Ten onrechte heeft de pachtkamer van het kantongerecht althans de vordering van pach-ter toegewezen, zonder dat de voorgestelde medepachtster tegenover de pachtkamer van&#13;
het kantongerecht heeft verklaard met een positie van haar als medepachtster in te stem-men en dus de daaruit voortvloeiende rechten en verplichtingen te aanvaarden.&#13;
Beoordeling van het geschil in hoger beroep&#13;
1. Verpachters dienen in hun hoger beroep, voor zover gericht tegen de voorgestelde medepacht ster, niet-ontvankelijk te worden verklaard omdat laatstgenoemde geen procespartij is in dit geschil.&#13;
2. Alvorens op de grieven in te gaan zal het hof, teneinde meer inzicht te verkrijgen in de te dezen relevante feiten en omstandigheden, een comparitie van partijen tot het verstrek ken van inlichtingen bepalen. Verpachters c.q. pachter dienen daarbij nog wel het pachtcon- tract te tonen met de goedkeuring daarvan door de grondkamer voor Noord-Holland, nu een en ander zich niet bij de stukken bevindt. Pachter dient de jaarstukken be- treffende zijn bedrijf alsmede de "meitellingen" over de afgelopen drie (boek)jaren aan het hof ter inzage te geven. Deze stukken zullen uiterlijk twee weken vóór de comparitie aan de griffier van het hof moeten worden toege- zonden met afschriften aan de verpachters.&#13;
Beslissing&#13;
Het hof, rechtdoende in hoger beroep, verklaart verpachters niet-ontvankelijk in hun hoger beroep voor zover dat ook tegen de voorgestelde medepachtster is ingesteld; bepaalt dat partijen, vergezeld van hun raads-lieden, in één der zalen van het Paleis van Jus-titie, Walburgstraat 2 te Arnhem, voor de pachtkamer van het hof zullen verschijnen op een nader te bepalen tijdstip; bepaalt dat de verhinderdagen van partijen en van hun advocaten zullen worden opgegeven ter rolle van 11 juli 1996 ambtshalve peremptoir; houdt iedere verdere beslissing aan.&#13;
ARREST VAN 7 JANUARI 1997 (mrs. Bierman, Heisterkamp en Houtman, en de plv. raden ir. Rogaar en ing. Hamelink)&#13;
1. Het verloop van het geding&#13;
1.1. Het hof verwijst naar het in deze zaak op 14 mei 1996 gewezen tussenarrest.&#13;
1.2. Ter voldoening aan dit tussenarrest is op 12 augustus 1996 een comparitie van partijen gehouden, alwaar aanwezig waren de appel- lanten sub 2 en 3, bijgestaan door hun procu- reur, en de geïntimeerden, bijgestaan door mr A.H.J. Dunselman, advocaat te Alkmaar. Van deze comparitie is proces-verbaal opge- maakt, waarin de door appellant sub 3 en door geïntimeerden aldaar afgelegde verkla- ringen zijn opgenomen. Ter comparitie zijn door mr Boom nog overgelegd een aanvullen de Pachtovereenkomst d.d. 2 oktober 1955 en een vonnis van de pachtkamer van het kan tongerecht te Hoorn van 4 januari 1963 (bij welk vonnis Laan als pachter in de plaats van zijn vader is gesteld).&#13;
1.3. Vervolgens hebben partijen wederom de stukken overgelegd voor het wijzen van arrest.&#13;
2. Verdere beoordeling van het&#13;
geschil in hoger beroep&#13;
Grief 1&#13;
2.1. De pachter - verder ook aan te duiden als Laan - heeft gevorderd zijn echtgenote - ver der ook aan te duiden als Leeuw - te benoe- men tot medepachtster.&#13;
2.2. Laan heeft ter zitting van het hof - voor zover ten deze van belang en zakelijk weerge- geven - onder meer verklaard:&#13;
Mijn dochter van 32 jaar is niet-agrarisch werkzaam en heeft een vriend die een MLS opleiding heeft en werkzaam is bij de agrari-sche bedrijfsverzorging.&#13;
Mijn zoon van 31 jaar is in vaste dienst in volle tijd werkzaam bij het Nederlandse Rundvee Stamboek in Arnhem en woont in Arnhem.&#13;
Mijn zoon van 24 jaar is beroepsmilitair. Ik heb in 1990 met mijn oudste zoon een maatschap gesloten op advies van de accoun-tant, met name om mijn zoon alvast kapitaal in het bedrijf te laten hebben, voor het geval hij mij zou opvolgen.&#13;
Er is geen bijzondere reden geweest waarom mijn vrouw per januari 1994 tot de maatschap is toegetreden. Ze heeft altijd al in het bedrijf meegewerkt. Daarin is noch in 1990 noch in 1994 enige verandering gekomen. Al ver vóór&#13;
1990 deed mijn vrouw mee in alle werkzaam-heden voor het bedrijf, zoals zij dat thans nog doet.&#13;
In 1993/1994 hoopte ik van de gemeente nog enig uitstel te krijgen voor afdekking van de mestsilo. Ik heb in verband daarmee wel aan de gemeente gezegd dat ik nog geen opvolger voor het bedrijf had. Ik heb echter niet gesteld dat het bedrijf mogelijk zou worden beëin-digd. Ik werk zelf volledig in het bedrijf. Mijn vrouw werkt 20 a 30 uur per week in het bedrijf, en mijn oudste zoon in de weekends plm. 20 uur per week. Ook mijn zoon ver-richt alle voorkomende werkzaamheden. Ik heb in 1995 om bedrijfseconomische redenen geen melkquotum meer bijgeleased. Alle bedrijfsbeslissingen van betekenis worden met mijn vrouw en mijn oudste zoon be-sproken. Wij beslissen daar gezamenlijk over. Ik heb gevraagd mijn vrouw tot medepacht-ster te benoemen om de kans open te houden voor mijn zoon en eventueel de vriend van mijn dochter voor opvolging van mij als pach-ter na het jaar 2000/2001. Ik heb niet gevraagd of mijn oudste zoon ook medepachter zou mogen worden, omdat hij in Arnhem woont en werkt. Als hij werkelijk boer wil worden zal hij toch moeten verhuizen. Zijn vriendin is veearts. Zij heeft nog geen vaste praktijk. Het is daarom nog onduidelijk of mijn zoon mij in het bedrijf in West-Friesland wil opvolgen. De vriend van mijn dochter is 28 jaar oud. Hij helpt nu niet of nauwelijks mee in het bedrijf. Mijn oudste zoon en de vriend van mijn dochter zijn nu eerst bezig goed geld te ver-dienen. Het is nog niet duidelijk of zij het bedrijf te zijner tijd willen overnemen. Bij de overgelegde brief van 10 juli 1994 heb ik de familie Zijp voorgesteld mijn vrouw medepachtster te maken. Vóór die brief is dat door mij niet ter sprake gebracht.&#13;
2.3. Leeuw heeft ter zitting van het hof - voor zover ten deze van belang en zakelijk weerge-geven - onder meer verklaard:&#13;
Ik sta geheel achter de verklaring die mijn man zojuist heeft afgelegd. Ik heb een opleiding gevolgd op de Landbouw Huishoudschool en daar een aantal praktijkvakken gedaan, onder andere boek-&#13;
houden. Ik heb daar ook les gekregen in agra-rische vakken, onder andere fruitteelt en, wat ik noem, kippenkunde. Nadien heb ik een opleiding van 5 maanden als gezinsverzorg-ster gehad, met diploma, en twee jaar in de gezinsverzorging gewerkt, tot mijn huwelijk. Mijn man had toen zijn bedrijf reeds, met een vaste werknemer. Ik ben meer in het bedrijf gaan helpen nadat de vaste werknemer omst-reeks 1976 was vertrokken. Met name 's win-ters melk ik geregeld mee en houd ik bijvoor-beeld de stallen schoon. Ik melk 's morgens bijna alle dagen mee.&#13;
De bedrijfsbeslissingen worden door mijn man en mij altijd gezamenlijk genomen. Mijn oudste zoon is bij belangrijke beslissingen ook altijd betrokken.&#13;
Ik wil graag medepachtster worden, samen met mijn man, om de opvolging in het bedrijf uiteindelijk voor mijn kinderen veilig te stel-len. Achteraf had ik eigenlijk al in 1990 ook tot de maatschap moeten toetreden. Er was dan natuurlijk feitelijk niet veel veranderd ten opzichte van de situatie nu. Psychologisch beschouw ik dat echter vooral als een erken-ning van mijn werk in het bedrijf. Ik heb er in 1990 zelf wel al over gedacht of ik niet tot de maatschap zou dienen toe te treden. Ik heb dat echter niet uitgesproken tegen mijn man en mijn zoon, want je was immers bezig met het regelen van de positie voor je zoon.&#13;
2.4. De pachtverhouding met Laan komt, gezien het feit dat Laan bij het einde van de lopende pachtovereenkomst de 65-jarige leef tijd heeft overschreden en Zijp c.s. deswege bezwaar heeft tegen verlenging, niet voor ver- lenging in aanmerking.&#13;
2.5. In geval van benoeming van Leeuw tot medepachtster zou de pachtovereenkomst na 2000/2001 echter wel voor verlenging in aan merking kunnen komen met Leeuw als pacht- ster.&#13;
2.6. De zoon van Laan en Leeuw en de vriend van hun dochter hebben beiden thans een vol- letijds werkkring buiten het bedrijf, en wen- sen, in de woorden van Laan "eerst nog een aantal jaren goed geld te verdienen" alvorens te beslissen of één van hen Laan als pachter wil opvolgen.&#13;
2.7. Uit de vaststaande feiten en de bovenaan-&#13;
gehaalde - door Zijp c.s. niet betwiste - ver-klaringen van Laan en Leeuw blijkt dat de vordering tot het aanmerken van Leeuw als medepachtster niet is ingegeven door een wens van Laan of Leeuw tot het feitelijk wij-zigen en/of juridisch aanpassen van de huidi-ge, reeds jarenlang ongewijzigd bestaande, positie van Leeuw met betrekking tot de exploitatie van het bedrijf of haar betrokken-heid daarbij, doch uitsluitend is ingegeven door - kort gezegd - de wens van Laan en Leeuw een mogelijke opvolging van Laan als pachter door hun oudste zoon dan wel de partner van zijn dochter veilig te stellen, doch een beslissing daarover uit te stellen.&#13;
2.8. Met de vordering tot benoeming van Leeuw tot medepachtster is aldus niet beoogd een voor- ziening te verkrijgen ten behoeve van Leeuw als mede-exploitante van het gepachte, doch slechts om te bereiken dat pas later dan thans mogelijk is kan worden beslist omtrent even- tuele indeplaatsstelling van de oudste zoon of de partner van de dochter van Laan als pachter.&#13;
2.9. Psychologische erkenning van het reeds jaren door Leeuw verrichte werk ten behoeve van het bedrijf kan - hoe gerechtvaardigd op zichzelf ook - geen reden vormen haar thans daarom aan te merken als medepachtster.&#13;
2.10. Het hof acht, mede gezien de leeftijd van de mogelijke opvolgers in de pacht en de ove- rige omstandigheden van het geval, geen goede redenen aanwezig, waarom niet reeds vóór het einde de lopende pachtovereenkomst omtrent eventuele indeplaatsstelling zou kun- nen (en dus jegens de verpachters zou dienen te) worden beslist.&#13;
2.11. Een eventueel eigen belang van Leeuw na 2000/2001 bij een verlenging van de Pacht overeenkomst met haar als pachtster, in het geval zij zou worden aangemerkt als medepachtster en geen indeplaatsstelling plaatsvindt van de zoon of de partner van de dochter, kan aan het bovenstaande niet afdoen, nu een dergelijk belang niet is gesteld en door Laan niet aan zijn vordering ten grondslag is gelegd.&#13;
2.12. Het hof acht de in art. 49a Pachtwet gegeven mogelijkheid de echtgenote van de pachter aan te merken als medepachtster niet gegeven tot het nastreven van doeleinden als door Laan beoogd en dus niet bedoeld voor een geval als het onderhavige.&#13;
2.13. Grief I is derhalve gegrond. Het vonnis waarvan beroep moet derhalve worden ver- nietigd, en de vordering tot het aanmerken van Leeuw als medepachtster moet alsnog worden afgewezen.&#13;
2.14. De overige grieven behoeven daarom geen beoordeling meer.&#13;
2.15. Laan moet als de in het ongelijk gestelde partij worden veroordeeld in de kosten van het geding in beide instanties.&#13;
3. Beslissing&#13;
Het hof, rechtsprekend in hoger beroep: vernietigt het vonnis waarvan beroep; en opnieuw rechtdoende:&#13;
wijst de vordering van Laan tot het aanmer-ken van Leeuw als medepachtster in de on-derhavige pachtovereenkomst alsnog af; veroordeelt Laan in de kosten van het geding in hoger beroep, welke tot heden aan de zijde van Zijp c.s. worden begroot in eerste instan-tie op ƒ 650,- en in hoger beroep op ƒ 420,-voor verschotten en ƒ 4.200,- aan procureurs-salaris.</content><legacyfootnotes/><footnotes><footnote/></footnotes><auteurs/><published>1998-06-01 00:00:00</published><modified>1996-12-17 00:00:00</modified><editiondate>1998-06-01</editiondate><htmlpath>https://denhollander.info/artikel/4850</htmlpath></article>
</articles></edition>
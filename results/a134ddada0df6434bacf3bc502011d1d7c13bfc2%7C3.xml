<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2002</searchword><id>5585</id><udhid>UDH:TvAR/5585</udhid><titel>De Reconstructiewet concentratiegebieden als model voor een nieuwe landinrichtingswet</titel><searchwords><searchword>TvAR 5/2002</searchword><searchword>UDH:TvAR/5585</searchword></searchwords><attachments><attachment><name>2002_nr 5_Artikel_Haan.pdf</name><extention>pdf</extention><url>https://denhollander.info/download/5517/ci</url></attachment></attachments><inleiding>1. Inleiding&#13;
Ruilverkavelingswet 1954&#13;
Het wordt langzamerhand een vaste gewoonte van de wetgever dat, wanneer een&#13;
nieuwe landinrichtingswet op stapel staat, deze wordt voorafgegaan door een speciale&#13;
wet voor een of meer gebieden die als model voor de algemene wet gaat dienen. De&#13;
eerste keer dat dit gebeurde was de Ruilverkavelingswet 1954 die de zgn. ruilverkaveling-&#13;
nieuwe stijl (met veel werken) introduceerde, daarbij geïnspireerd door de&#13;
speciale Herverkavelingswet Walcheren en latere overstromingsgebieden in Zeeland1.&#13;
En het was deze laatste wet die mij door mijn lidmaatschap van de Raad van Beroep&#13;
voor de Herverkaveling Zeeland voor het eerst in aanraking bracht met ruilverkavelingslandmeters&#13;
als ir. G. Homan, medeoprichter en erelid van het Landmeetkundig&#13;
Gezelschap Snellius en zelfs medeauteur van het bekende Snelliuslied. Ik kwam hier&#13;
in 1961 dan ook binnen – om het deftig te zeggen – als administratief rechter over het&#13;
plan van toedeling in de Zeeuwse herverkaveling. Dat bepaalt nog altijd mijn standpunt&#13;
over de nu zo omstreden kwestie burgerlijke of administratieve rechtspraak&#13;
inzake de herverkaveling in de Reconstructiewet en de toekomstige Landinrichtingswet.&#13;
Jammer genoeg nam de Ruilverkavelingswet van 1954 dit administratieve rechtspraakmodel&#13;
niet over, zeer ten nadele vind ik nog altijd van de rechthebbenden. Wel&#13;
werd daarbij overgenomen de verbrede doelstelling van de ruilverkaveling tot ook&#13;
bepaalde niet-agrarische belangen via de toewijzing van grond aan openbare lichamen&#13;
en het landschapsplan. Ik kom op de genoemde rechtsbeschermingskwestie uiteraard&#13;
terug.&#13;
Landinrichtingswet&#13;
De tweede keer dat speciale wetgeving voor bepaalde gebieden model kwam te staan&#13;
betrof de bekende Reconstructiewet Midden-Delfland en de Herinrichtingswet&#13;
Oost-Groningen en de Gronings-Drentse Veenkoloniën, beide van 1977. Opnieuw&#13;
leidde dit tot een verbrede doelstelling van de landinrichting, zoals die nu omschreven&#13;
staat in art. 4 en 5 van de Landinrichtingswet 1985. Die omschrijving luidt: verbetering&#13;
van de inrichting van het landelijk gebied overeenkomstig de functies van dat gebied, zoals deze in het kader van de ruimtelijke ordening zijn aangegeven, met&#13;
maatregelen ten behoeve van onder meer:&#13;
a. de land-, tuin- en bosbouw;&#13;
b. de natuur en het landschap;&#13;
c. de infrastructuur;&#13;
d. de openluchtrecreatie en&#13;
e. de cultuurhistorie.&#13;
Reconstructiewet concentratiegebieden&#13;
En nu is het dan de derde keer dat een speciale wet aan de nieuwe algemene Landinrichtingswet&#13;
voorafgaat en daarvoor min of meer een model gaat vormen. Maar nu&#13;
doet zich toch een bijzonderheid voor. Dat is namelijk dat de Reconstructiewet concentratiegebieden&#13;
die gaat dienen voor de reconstructie van de intensieve veehouderij&#13;
in de Gelderse Valei, Oost-Overijssel, Oost-Gelderland, het oosten van Noord-Brabant&#13;
en Noord-Limburg, op haar beurt inspiratie ontleent aan het Rapport Herijking&#13;
landinrichting2 ter voorbereiding van de nieuwe Landinrichtingswet. Er is nu dus&#13;
sprake van beïnvloeding over en weer. Andermaal gaat het om een verbreding van de&#13;
inzet van de landinrichting, dit keer in het belang van de kwaliteit van milieu, water,&#13;
infrastructuur en plattelandsontwikkeling. Daarnaast wordt in beide wetten een vereenvoudiging,&#13;
versnelling en flexibilisering van procedures beoogd.&#13;
Behandeling&#13;
Vanwege de samenhang zal ik bij de bespreking van de vraag in hoeverre de Reconstructiewet,&#13;
zoals die nu tot stand gekomen is, als model kan dienen voor de nieuwe&#13;
Landinrichtingswet, ook aandacht schenken aan het Rapport Herijking voorzover&#13;
dat althans niet door de behandeling van de Reconstructiewet is achterhaald. Achtereenvolgens&#13;
zullen aan de orde komen:&#13;
– de wettelijke doelstellingen van de landinrichting;&#13;
– de bestuurlijke organisatie;&#13;
– de planning;&#13;
– de uitvoering; en&#13;
– de herverkaveling.&#13;
Ik eindig met een pleidooi voor een herverkaveling-nieuwe stijl (ditmaal juist met&#13;
weinig werken) als een van de hoofdvormen van de toekomstige landinrichting naast&#13;
de herinrichting aan de ene kant en de kavelruil, al dan niet voorzien van een plus, aan&#13;
de andere kant.&#13;
</inleiding><content>2. De wettelijke doelstellingen&#13;
Doelstellingen Reconstructiewet&#13;
Allereerst de wettelijke doelstellingen, die dus opnieuw verbreed worden. De vraag is&#13;
in hoeverre de Reconstructiewet hierbij richtsnoer kan zijn, nu deze op heel specifieke&#13;
gebieden met grote concentraties van intensieve veehouderij, in het bijzonder varkenshouderij&#13;
betrekking heeft, die elders in het land niet in die mate voorkomen. In&#13;
ieder geval zal niet in het hele land een algehele reconstructie van plattelandsgebieden&#13;
behoeven plaats te vinden als omschreven in de art. 4 en 5 Rcw. In het eerste artikel&#13;
worden naast de bevordering van een goede ruimtelijke structuur van die gebieden, in&#13;
het bijzonder met betrekking tot landbouw, natuur, bos, landschap, recreatie, water,&#13;
milieu en infrastructuur, ook nog genoemd de verbetering van een goed woon-,&#13;
werk- en leefklimaat en van de economische structuur. Die wel zeer brede omschrijving&#13;
lijkt nogal op die van art. 3 van de Herinrichtingswet Oost-Groningen.&#13;
Idem nieuwe Landinrichtingswet&#13;
Aan de andere kant zullen de maatregelen en voorzieningen die in art. 5 Rcw worden&#13;
aangekondigd ter verbetering van de ruimtelijke structuur ten behoeve van de landbouw&#13;
en ter verbetering van de kwaliteit van natuur, landschap, milieu en water wel&#13;
van toepassing zijn in de toekomstige wet. Uiteraard met uitzondering van de aanleg&#13;
van varkensvrije zones met het oog op de veterinaire risico’s. Ook zal in het algemeen&#13;
plattelandsontwikkeling mede doel worden van de landinrichting, nu de desbetreffende&#13;
doeleinden, zoals die in de Kaderverordening van de EG3 en het Nederlandse Plattelandsontwikkelingsprogramma&#13;
(POP)4 zijn omschreven, vrijwel parallel lopen met&#13;
die van de Reconstructiewet. Het zijn: ontwikkeling van een duurzame landbouw,&#13;
verhoging van de kwaliteit van natuur en landschap, omschakeling naar een duurzaam&#13;
waterbeheer en verbetering van de economische structuur5.&#13;
Ik verwacht verder dat de nieuwe Landinrichtingswet ook overeenkomstig de Vijfde&#13;
Nota ruimtelijke ordening onderscheid zal maken tussen drie soorten plattelandsgebieden,&#13;
namelijk: landbouwontwikkelingsgebieden, verwevingsgebieden van&#13;
landbouw, wonen en natuur, en extensiveringsgebieden met het primaat wonen en&#13;
natuur, zoals dat nu al in de Reconstructiewet is gebeurd in de art. 1 (definities) en 11&#13;
(inhoud reconstructieplan)6. Verschil in vormen&#13;
Een verschil is echter weer, dat de Reconstructiewet maar één vorm van landinrichting&#13;
kent, namelijk de reconstructie, terwijl de Landinrichtingswet er meerdere kent, meer&#13;
of minder ingrijpend. Het zijn nu nog volgens art. 13 naar volgorde van ingrijpendheid:&#13;
herinrichting, ruilverkaveling, aanpassingsinrichting en ruilverkaveling bij overeenkomst,&#13;
de zgn. kavelruil. De Herijkingsnota stelt hier een modulaire opbouw voor&#13;
in de plaats met keuze uit verschillende modulen, zoals een landinrichtingsplan, herverkaveling&#13;
zonder een dergelijk plan, grondverwerving, kavelruil, subsidieregelingen&#13;
enz. Wanneer men echter goed kijkt komen in ieder geval de herinrichting, de administratieve&#13;
verkaveling, de kavelruil en waarschijnlijk ook de aanpassingsinrichting weer&#13;
terug, al is het onder een modulaire vlag en met wat andere benamingen.&#13;
3. De bestuurlijke organisatie&#13;
Provinciale zeggenschap&#13;
Wat de bestuurlijke organisatie van de toekomstige landinrichting betreft is één ding&#13;
zeker, namelijk dat de provincies het daarin volledig voor het zeggen krijgen. Zelfs&#13;
nog veel meer dan nu al in de Reconstructiewet het geval is. Moeten zij in die wet&#13;
zich voor hun reconstructieplannen nog houden aan bij de wet behorende rijksuitgangspunten&#13;
en daaraan jaarlijks toe te voegen beleidsprioriteiten waaraan bij de vereiste&#13;
goedkeuring van de plannen door de betrokken ministers wordt getoetst (art. 17&#13;
juncto 10 Rcw), de nieuwe Landinrichtingswet zal een dergelijke rijksbemoeienis niet&#13;
meer kennen7. Alle wettelijke bevoegdheden die nu nog toekomen aan rijksdiensten&#13;
als de Dienst Landelijk Gebied (DLG) en zelfstandige bestuursorganen als de&#13;
Centrale Landinrichtingscommissie en de landinrichtingscommissie in het betrokken&#13;
gebied, komen dan in één klap toe aan de provinciale en gedeputeerde staten. De&#13;
DLG wordt een gemeenschappelijke dienst van Rijk en provincies die gedeputeerde&#13;
staten en de landinrichtingscommissies bijstaat in de vervulling van de aan hen opgedragen&#13;
taken (vgl. art. 8 Rcw). Deze commissies worden, evenals in de Reconstructiewet&#13;
in afwijking van de Herijkingsnota het geval is8, gewone provinciale commissies&#13;
als bedoeld in hoofdstuk V van de Provinciewet, behoudens een wettelijk voorgeschreven&#13;
samenstelling (vgl. art. 6 en 7 Rcw). En de vroeger zo machtige Centrale&#13;
Landinrichtingscommissie met haar regelende en uitvoerende bevoegdheden is in&#13;
feite via een mandaatsconstructie allang uit het beeld verdwenen en zal in de nieuwe&#13;
wet dan ook niet meer terugkeren.&#13;
Praktische betekenis&#13;
Wat betekent dit alles nu in de praktijk? In ieder geval dat planning en uitvoering van&#13;
de landinrichting in de verschillende gebieden steeds meer een provinciaal-politieke aangelegenheid worden. Het initiatief komt volledig bij de provincie te liggen. De&#13;
landinrichtingsplannen zullen, net als nu de reconstructieplannen (art. 13, 16 en 37&#13;
e.v. Rcw), door gedeputeerde staten worden opgesteld en uitgevoerd na vaststelling&#13;
door provinciale staten. Zij worden daarbij uiteraard ondersteund door de landinrichtingscommissies,&#13;
die op hun beurt worden bijgestaan door de Dienst Landelijk&#13;
Gebied en de ingenieurs van het Kadaster. Maar de grootste verandering zal zich&#13;
aftekenen bij de herverkaveling als plannings- en uitvoeringsinstrument van de landinrichting,&#13;
ook wat betreft de rechtsbescherming, waar ik zoals gezegd op terugkom.&#13;
Dit zijn echter naar mijn mening niet de enige te verwachten veranderingen in de&#13;
landinrichtingspraktijk. Anders dan de vroegere centrale en regionale landinrichtingscommissies&#13;
staan de provinciale organen veel dichter bij de gemeenten en waterschappen&#13;
die op hun beurt door de schaalvergroting ook steeds meer op regionaal en&#13;
zelfs provinciaal niveau terechtkomen. Het is dan ook de bedoeling van de wetgever&#13;
dat deze openbare lichamen veel nauwer dan in het verleden bij de planning en uitvoering&#13;
van de landinrichting zullen worden betrokken.&#13;
Bestuursovereenkomsten&#13;
Grote betekenis kan daarbij worden toegekend aan de bestuursovereenkomsten tussen&#13;
de provincies enerzijds en de gemeenten en waterschappen anderzijds, zoals die&#13;
nu al in de Reconstructiewet zijn te vinden. Art. 14 lid 2 zegt dat GS voorafgaand aan&#13;
de opstelling van het ontwerp van een reconstructieplan een bestuursovereenkomst&#13;
met de besturen van de betrokken gemeenten en waterschappen moeten sluiten. En&#13;
wel omtrent de wijze waarop de betrokkenheid van die lichamen bij de totstandkoming&#13;
en uitvoering van dit plan, alsmede de afstemming met de bestemmingsplanprocedures&#13;
zal zijn gewaarborgd. Prof. Bruil heeft in zijn preadvies voor de Vereniging&#13;
voor Agrarisch Recht van vorig jaar uitvoerig bij deze rechtsfiguur stilgestaan9.&#13;
Voor mij is die figuur vrij duidelijk: een overeenkomst tussen overheden over de uitoefening&#13;
van hun publiekrechtelijke bevoegdheden. Dit betekent dat de inhoud en&#13;
uitvoering van de bestuursovereenkomst dus mede door de voor die bevoegdheden&#13;
geldende wettelijke voorschriften en beginselen worden bepaald, kortom door het&#13;
publieke recht. Aan de andere kant worden de totstandkoming en bindende kracht&#13;
van die overeenkomst gereguleerd door algemene rechtsbeginselen als pacta sunt&#13;
servanda (overeenkomsten moeten worden nagekomen) en zelfbinding op grond van&#13;
het vertrouwensbeginsel, zoals dat ook bij beleidsregels en eenzijdige toezeggingen&#13;
het geval is10. Je hebt er het privaatrecht zelfs niet voor nodig, behoudens de bevoegdheid&#13;
van de gewone rechter. 4. De planning&#13;
Vereenvoudiging structuur&#13;
De planningstructuur van de landinrichting zal in de nieuwe wet vergaand worden&#13;
vereenvoudigd. Zo verdwijnen niet minder dan drie soorten plannen geheel van het&#13;
toneel: het landinrichtingsprogramma, het plan van tijdelijk gebruik en het begrenzingenplan,&#13;
terwijl zelfs het landinrichtingsplan bij minder complexe inrichtingsvormen&#13;
achterwege kan blijven. Het landinrichtingsprogramma, vooral bedoeld voor afstemming&#13;
op het streekplan, is nu de provincie het voortouw heeft geheel overbodig&#13;
geworden, omdat die afstemming net zo goed bij het landinrichtingsplan kan plaatsvinden.&#13;
Het plan van tijdelijk gebruik wordt weer vervangen door individuele besluiten&#13;
van GS, zoals eertijds onder de ruilverkavelingswetgeving met besluiten van de&#13;
plaatselijke commissie het geval was. Het begrenzingenplan dat de grenzen aangeeft&#13;
van gronden met openbare bestemming die via een algemene aftrek of onteigening&#13;
worden verworven, zal eenvoudig worden geïntegreerd in het plan van toedeling. Dit&#13;
laatste plan ondergaat ook zelf een belangrijke vereenvoudiging, doordat de aparte&#13;
inbrengprocedures inzake de lijst van rechthebbenden en het register van schattingen&#13;
komen te vervallen. Voor de vaststelling van de ingebrachte rechten gaat men primair&#13;
af op de kadastrale registratie en openbare registers (vgl. art. 61 Rcw), uiteraard met&#13;
de mogelijkheid van aanvulling of wijziging tijdens de procedure van het ruilplan&#13;
(lijst van rechthebbenden en plan van toedeling). En de toedeling geschiedt voortaan&#13;
op basis van oppervlakte in plaats van waarde, met eventuele verrekening bij de lijst&#13;
van geldelijke regelingen. Ik kom daarop terug.&#13;
Afstemming ruimtelijke planning&#13;
Dit alles betreft dus de sterk vereenvoudigde planningstructuur van de landinrichting&#13;
zelf. Maar er is óók sprake van een vereenvoudigde afstemming van het landinrichtingsplan&#13;
op plannen van de ruimtelijke ordening. Zo is in de art. 11 lid 5 en 19&#13;
lid 3 Rcw bepaald dat het reconstructieplan afwijkingen van het streekplan kan&#13;
inhouden, terwijl in de daarop volgende leden van die artikelen ook een rechtstreekse&#13;
doorwerking in het bestemmingsplan wordt mogelijk gemaakt, wanneer de gemeente&#13;
zelf dit plan niet tijdig aanpast. Het reconstructieplan geldt dan als een voorbereidingsbesluit&#13;
in de zin van art. 21 WRO en als vrijstelling van het bestemmingsplan&#13;
als bedoeld in art. 19 van die wet (art. 27 Rcw). In de Memorie van Antwoord&#13;
aan de Eerste Kamer is weliswaar aangegeven dat deze rechtstreekse doorwerking&#13;
niet wordt overwogen voor de landinrichtingsplannen in de toekomstige wet11. Maar&#13;
nu deze constructie ook wordt opgenomen in de WRO voor rijksprojectbesluiten,&#13;
kan ik mij moeilijk voorstellen dat dit voor provinciale landinrichtingsplannen op&#13;
den duur niet zal gelden. In ieder geval zou ik daarvoor willen pleiten, al geef ik&#13;
natuurlijk nog steeds met enkele oud-studenten van de TU Delft en de VU in hun voortreffelijke artikel over het wetsvoorstel Reconstructiewet12 de voorkeur aan de&#13;
operationele gebiedsaanwijzing in de zin van parallelschakeling van landinrichtingsplan&#13;
en bestemmingsplan. Ik kan tenslotte moeilijk van mijn eigen geloof afvallen.&#13;
5. De uitvoering&#13;
Twee hoofdelementen&#13;
Vanouds bestaat de uitvoering van de landinrichting uit twee hoofdelementen: de uitvoering&#13;
van werken (inrichting) en de herverkaveling (planmatige beschikking over&#13;
eigendom en gebruik). Die twee elementen staan niet los van elkaar, omdat men eenvoudig&#13;
geen werken kan uitvoeren zonder op zijn minst tijdelijk de beschikking te&#13;
hebben over de betreffende grond. Hiertoe dient onder meer de regeling omtrent het&#13;
tijdelijk gebruik van tot een blok (herverkavelingsgebied) behorende gronden, ongeacht&#13;
of deze regeling de vorm aanneemt van een plan, zoals in de huidige Landinrichtingswet&#13;
(art. 189 e.v.), dan wel van individuele besluiten, zoals in de Reconstructiewet&#13;
(art. 56 e.v.). Ook overigens is de uitvoering van werken in die wet&#13;
beperkt tot binnen het blok gelegen gronden (art. 51 tot en met 53). Hetzelfde geldt&#13;
voor de gedoogplicht van eigenaren en beperkt gerechtigden in art. 54. De enige&#13;
mogelijkheid om die uitvoering buiten herverkavelingsverband af te dwingen is onteigening&#13;
waarvan het nu juist niet de bedoeling is dat zij anders dan in uiterste noodzaak&#13;
wordt toegepast.&#13;
Rol herverkaveling&#13;
Daarom heeft het mij in hoge mate verbaasd dat zowel in de kamerstukken als in de&#13;
literatuur13 er zonder meer vanuit wordt gegaan dat de herverkaveling in de reconstructiegebieden&#13;
maar een beperkte rol zou kunnen spelen, namelijk voor de inrichting&#13;
van varkensvrije zones en van natuurgebieden al dan niet binnen de ecologische&#13;
hoofdstructuur (EHS). Vooreerst gaat het daarbij toch al om grote oppervlakten, als&#13;
men bedenkt dat blijkens de Memorie van Toelichting14 van het concentratiegebied&#13;
Oost circa 43% en van het zuidelijk concentratiegebied circa 35% binnen de bruto-&#13;
EHS valt. Maar hoe wil men buiten deze gebieden tot uitvoering van werken komen,&#13;
zonder tot onteigening of toevallige aankopen te vervallen? Men ziet de gedoogplicht&#13;
helemaal over het hoofd, die alleen binnen het herverkavelingsgebied geldt. Nog&#13;
daargelaten dat – zoals we nog nader zullen zien – een planmatig grondverwervingsbeleid&#13;
voor natuurdoeleinden alleen van de grond kan komen binnen een&#13;
veel groter herverkavelingsgebied dan dat van de ecologische hoofdstructuur zelf. Exclusieve rol&#13;
En wat voor de concentratiegebieden van de varkenshouderij geldt, springt nog veel&#13;
sterker naar voren bij de inrichting van landelijke gebieden elders in het land. Dat&#13;
landinrichting, zoals in de Herijkingsnota staat15, ook zonder herverkaveling zou&#13;
kunnen plaatsvinden lijkt mij uiterst onwaarschijnlijk. Van de onteigening die ter verwezenlijking&#13;
van een landinrichtingsplan in het kader van de herinrichting volgens&#13;
art. 122 Ow mogelijk is, werd tot nu toe bij mijn weten vrijwel geen gebruik gemaakt.&#13;
Ik acht het dan ook uiterst onwaarschijnlijk dat dit in de toekomst anders zal worden.&#13;
Eerder nog zal blijkens de Nota Grondbeleid16 een reactivering plaatsvinden van&#13;
het voorkeursrecht van het BBL krachtens de Wet agrarisch grondverkeer (WAG).&#13;
Vooral in combinatie met herverkaveling zou dit instrument tot gelding kunnen&#13;
komen. Ik kom daar bij de door mij bepleite herverkaveling-nieuwe stijl op terug.&#13;
Coördinatie besluitvorming&#13;
Interessant is wat het hoofdstuk Uitvoering in de Reconstructiewet betreft verder&#13;
hetgeen in titel 2 is bepaald over de coördinatie van de besluitvorming met name&#13;
inzake de nodige vergunningen. Een vergelijkbare coördinatieregeling onder leiding&#13;
van gedeputeerde staten komt in verschillende wetten voor, zoals in de Tracéwet, de&#13;
Wet op de waterkering, de WRO en straks ook de Awb17. Het gaat tot nu toe alleen&#13;
om een procedurele coördinatie waarbij GS plaatsvervangend voor de gemeenten en&#13;
waterschappen kunnen optreden, als die onvoldoende meewerken. Op den duur zal&#13;
daar ook een materiële coördinatieprocedure naast komen, die tevens een onderlinge&#13;
aanpassing van de toetsingskaders voor de verschillende vergunningen mogelijk maakt.&#13;
6. De herverkaveling&#13;
Met betrekking tot de herverkaveling zijn in de toekomst drie belangrijke veranderingen&#13;
op til. Het betreft de vereenvoudiging van de procedure, de wijziging van de&#13;
rechtsbescherming en de herverkaveling zonder landinrichtingsplan. Eerst de vereenvoudiging.&#13;
Vereenvoudigde procedure&#13;
Als een schuiftrompet zijn de verschillende procedureonderdelen van de herverkaveling&#13;
in elkaar geschoven tot het ruilplan dat naast het plan van toedeling ook de lijst&#13;
van rechthebbenden omvat. Volgens het oorspronkelijk ontwerp-Reconstructiewet&#13;
zou daar ook nog de lijst der geldelijke regelingen aan worden toegevoegd (art. 59), maar dankzij een amendement-Meijer (CDA)18 werd deze toevoeging terecht ongedaan&#13;
gemaakt. Het zou een ernstige vertraging hebben betekend, wanneer het intreden&#13;
van de nieuwe rechtstoestand via plan en akte van toedeling had moeten wachten&#13;
op de financiële afwikkeling. Geheel onder tafel is zelfs verdwenen het register van&#13;
schattingsuitkomsten. Mijn helaas overleden oud-collega prof. ir. G.F. Witt zou zich&#13;
er in hoge mate over hebben verbaasd, dat het door hem destijds met zoveel élan verrichte&#13;
schattingsonderzoek nu eindigt in algehele afschaffing en vervanging door het&#13;
systeem van inbreng en toedeling naar oppervlakte in plaats van waarde. Dit verbaast&#13;
des temeer nu in de parlementaire behandeling van de Reconstructiewet er vrijwel&#13;
niets over is gezegd, evenmin trouwens in de commentaren, terwijl het toch een buitengewoon&#13;
vergaande vereenvoudiging is. Het enige dat ik erover heb kunnen vinden&#13;
is de argumentatie in de Herijkingsnota19, dat de eerste schatting overbodig is geworden,&#13;
omdat het ruilen van gronden verantwoord kan worden gebaseerd op een recente&#13;
bodem(geschiktheids)kaart en met inachtneming van de huidige wettelijke voorwaarden.&#13;
Tot die voorwaarden behoort ook dat iedere eigenaar en pachter recht heeft&#13;
op toedeling van onroerende zaken van gelijke hoedanigheid en gebruiksbestemming&#13;
als door hem ingebracht (art. 63 lid 3 en 64 lid 2 Rcw).&#13;
Wijziging rechtsbescherming&#13;
Verreweg het meest omstreden is tot op de dag van vandaag en zelfs tot in deze collegezaal&#13;
de wijziging van de rechtsbescherming, zoals die in de Reconstructiewet is opgenomen&#13;
en waarbij de beslissing van de herverkavelingsgeschillen aan de bestuursrechter&#13;
in plaats van de gewone rechter is opgedragen. In plaats van een beroep op de&#13;
rechtbank na bemiddeling van de rechter-commissaris en beroep in cassatie bij de&#13;
Hoge Raad tegen de lijsten van rechthebbenden en geldelijke regelingen zou nu&#13;
komen een beroep op de administratieve kamer van de rechtbank met hoger beroep&#13;
op de Afdeling bestuursrechtspraak van de Raad van State. Het is vooral de CDAfractie&#13;
geweest, die – met steun van prof. mr. Jitske de Jong en haar medewerkers uit&#13;
Delft20 – zowel in de Tweede als in de Eerste Kamer het verzet tot het laatst toe heeft&#13;
georganiseerd21. Dit met als voornaamste argument dat het in wezen zou gaan om&#13;
civiele rechtspraak vanwege de vaststelling en toedeling van burgerlijke rechten. Ook&#13;
van de zijde van het Kadaster werd dit argument voortdurend aangevoerd22.&#13;
Principieel argument&#13;
Het spijt mij dat ik het met dit principiële argument toch niet eens kan zijn. Met de&#13;
regering ben ik van mening dat het bij de vaststelling en toedeling van eigendoms- en gebruiksrechten in de herverkaveling gaat om de uitoefening van een publiekrechtelijke&#13;
bevoegdheid die volgens de nieuwe wet zal toekomen aan gedeputeerde&#13;
staten. Het plan van toedeling is een samenstel van beschikkingen, vergelijkbaar met&#13;
een subsidieplan waar het gaat om de toedeling van geld. De rechtspraak over het&#13;
plan van toedeling is door mij dan ook altijd aangemerkt als administratieve rechtspraak&#13;
door de gewone rechter, ook al heb ik mij één keer verkeerd uitgedrukt door&#13;
te schrijven dat het naar de inhoud toch eigenlijk civiele rechtspraak zou zijn23. Dit is&#13;
het echter niet, evenmin als de rechtspraak over subsidies, belastingen, premies of&#13;
welke publiekrechtelijke geldvorderingen ook, hoewel die ook civielrechtelijke gevolgen&#13;
hebben. Zelfs de rechtspraak door de Centrale Grondkamer over de wijziging&#13;
van pachtovereenkomsten door de grondkamers bij wijze van beschikkingen is pure&#13;
administratieve rechtspraak. Als ik niet al ruim 5 jaar na mijn rechtenstudie in Groningen&#13;
tot hoogleraar burgerlijk en agrarisch recht in Delft was benoemd, zou ik op&#13;
dit onderwerp zijn gepromoveerd in plaats van er later een complete commentaar op&#13;
het pachtrecht van te maken24.&#13;
Praktisch argument&#13;
Er komt voor mij nog een praktisch argument bij, zoals ik in het begin al zei. Dat is&#13;
de jarenlange ervaring die ik aanvankelijk als griffier en later als lid van de enige echte&#13;
administratieve rechter over het plan van toedeling in de Zeeuwse herverkaveling heb&#13;
gehad. Toen ik in 1988 – dus 25 jaar later – de complete herverkavelingsjurisprudentie&#13;
nog eens in kaart moest brengen bij het schrijven van een boek over de landinrichting25,&#13;
heb ik opnieuw het verschil kunnen constateren, namelijk de veel actievere&#13;
opstelling van de Zeeuwse Raad van Beroep tegenover de bezwaren tegen het&#13;
plan van toedeling dan bij de burgerlijke rechter het geval is. Het meest duidelijk&#13;
komt dit tot uiting bij de volstrekt kunstmatige scheiding tussen toedeling en uitvoering&#13;
van werken – dus tussen de beide hoofdelementen van de landinrichting – die&#13;
door rechtbanken wordt aangebracht26, terwijl de Raad van Beroep veelvuldig uitvoering&#13;
van bepaalde werken gelastte om de toedeling alsnog aanvaardbaar te maken. De&#13;
kavelaanvaardingswerken worden in het landinrichtingsplan slechts globaal omschreven&#13;
en moeten dus bij het plan van toedeling betrokken worden. Maar ook los daarvan&#13;
was de Zeeuwse toedelingsrechtspraak veel effectiever.&#13;
Afwijzing Afdeling bestuursrechtspraak&#13;
Toch, ondanks deze principiële en praktische voorkeur voor de administratieve herverkavelingsrechtspraak,&#13;
ben ik geen voorstander van opdracht in hoogste instantie&#13;
aan de Afdeling bestuursrechtspraak van de Raad van State. In een korte reactie in het&#13;
Nederlands Juristenblad op een artikel over het gebrek aan onafhankelijkheid van deze Afdeling vanwege de combinatie met de wetgevingsadvisering27 – een zaak die&#13;
ook bij het Europese Hof voor de Rechten van de Mens in onderzoek is28 – heb ik&#13;
gezegd alleen voorstander te zijn van opdracht van herverkavelings- en onteigeningszaken&#13;
aan de bestuursrechter, wanneer de hele bestuursrechtspraak bij de gewone&#13;
rechterlijke macht wordt ondergebracht29. Vooruitlopend daarop kunnen deze zaken&#13;
alvast aan de administratieve kamers bij de rechtbanken met beroep in cassatie bij de&#13;
Hoge Raad worden opgedragen. Privaatrechtelijke geschillen bij de vaststelling van&#13;
de lijst van rechthebbenden kunnen dan eenvoudig naar de burgerlijke kamer worden&#13;
verwezen, zoals ook pachtgeschillen tijdens de herverkavelingsprocedure door de&#13;
pachtrechter worden beslist. Daar is tijd genoeg voor.&#13;
Intussen is op 29 januari 2002, dus ruim een maand na het houden van deze voordracht,&#13;
het lot van de rechtsbescherming bij herverkaveling in die zin beslist dat de&#13;
Eerste Kamer wel met algemene stemmen de Reconstructiewet heeft aanvaard. Echter&#13;
niet dan nadat van regeringswege is toegezegd dat de lijst van geldelijke regelingen&#13;
door de burgerlijke rechter zal worden vastgesteld, zoals ook voor de schadeloosstelling&#13;
bij onteigening geldt. Tegelijk is eveneens met algemene stemmen een motie aangenomen&#13;
dat hetzelfde zou moeten gelden voor het ruilplan30. De regering blijft echter&#13;
ten aanzien van de aangenomen wet zelf het standpunt handhaven dat de vaststelling&#13;
van dit plan een taak moet zijn van de bestuursrechter, inclusief het hoger beroep&#13;
op de Afdeling bestuursrechtspraak van de Raad van State, zoals dit ook voor het&#13;
besluit tot onteigening is voorzien. En hetzelfde zou voor de toekomstige Landinrichtingswet&#13;
moeten gelden31. Mijn hoop kan nog slechts zijn, dat tegen de tijd dat&#13;
die wet in het Staatsblad verschijnt de integratie van de rechterlijke macht eveneens in&#13;
het verschiet ligt.&#13;
7. Herverkaveling-nieuwe stijl&#13;
Definitie&#13;
Ik kom nu bij het laatste onderwerp dat ik al eerder heb aangekondigd, namelijk de&#13;
door mij bepleite herverkaveling-nieuwe stijl. Ik versta er onder een herverkaveling&#13;
zonder landinrichtingsplan, zoals in de Herijkingsnota voorzien, maar dan gecombineerd&#13;
met een planmatig grondverwervings- en subsidiebeleid waaraan in die nota&#13;
niet gedacht is. Ik heb nog steeds de indruk dat men noch bij het Ministerie van&#13;
Landbouw noch zelfs bij de Dienst Landelijk Gebied goed beseft, hoe enorm groot&#13;
de juridische en praktische mogelijkheden zijn van de herverkaveling in combinatie&#13;
met grondverwerving en agrarisch natuurbeheer, om over de uitvoering van werken&#13;
waar ik het eerder over had maar niet te spreken. Zou dat anders zijn, dan had men niet alleen geen ondergeschikte positie aan de herverkaveling kunnen toedichten bij&#13;
de reconstructie van de concentratiegebieden, doch ook niet in de Herijkingsnota&#13;
slechts een beperkte, overwegend agrarische rol kunnen verzinnen voor een herverkaveling&#13;
zonder landinrichtingsplan32.&#13;
Twee doeleinden&#13;
Mijn stelling luidt dat men in dit land niet tot een behoorlijke en tijdige realisatie van&#13;
de ecologische hoofdstructuur zal kunnen komen anders dan met behulp van de door&#13;
mij omschreven herverkaveling-nieuwe stijl. Uiteraard zou het op zeer lange duur&#13;
ook via meer complexe herinrichtingen of ruilverkavelingen kunnen, maar de gemiddelde&#13;
duur daarvan stijgt ver uit boven die van een administratieve, althans met weinig&#13;
werken gepaard gaande herverkaveling. Dat heeft de destijds vanuit Delft geïnspireerde&#13;
ruilverkaveling met een administratief karakter (RAK)33 intussen wel geleerd. Bovendien&#13;
zijn die complexe landinrichtingswerken buiten de randstedelijke gebieden vaak&#13;
niet meer nodig en kunnen de meeste infrastructurele werken in het landelijk gebied&#13;
even goed door waterschappen en gemeenten worden uitgevoerd, al dan niet via een&#13;
bestuursovereenkomst met de provincie. Het overgrote deel van de groene ruimte&#13;
waar zich ook de ecologische hoofdstructuur bevindt leent zich uitstekend voor een&#13;
administratieve herverkaveling voor in hoofdzaak twee doeleinden: 1) een tweede&#13;
ronde agrarische verkaveling die in Zweden al grotendeels is uitgevoerd en hier nu&#13;
ook nodig is in verband met de enorme schaalvergroting die inmiddels in de landbouw&#13;
heeft plaatsgevonden en nog plaatsvindt, en 2) de al genoemde realisatie van de EHS.&#13;
Mogelijkheden herverkaveling&#13;
Wat maakt nu de herverkaveling-nieuwe stijl zo geschikt voor die realisatie? Dat is de&#13;
combinatie met systematische en dus ook planmatige grondverwerving en subsidiëring&#13;
voor agrarisch natuurbeheer. Het gaat dus om twee dingen: verwerving van&#13;
gronden binnen de EHS waar het kan en moet, en subsidiëring van agrarisch natuurbeheer&#13;
via beheersovereenkomsten of subsidieverlening waar verwerving nog niet&#13;
hoeft of niet mogelijk is. In beide opzichten is de herverkaveling als uitvoeringsinstrument&#13;
verre superieur boven toevallige aankopen in het natuurgebied zelf of toevallige&#13;
bereidheid van de daar aanwezige eigenaren en gebruikers om het natuurbeheer&#13;
op zich te nemen. En daarmee kom ik op het grote geheim van het plan van&#13;
toedeling. Ten eerste kan zich dat over een veel groter gebied uitstrekken dan het&#13;
natuurgebied. Dit maakt dat de grondaankopen door BBL of provincie in dat grotere&#13;
gebied kunnen leiden tot toedeling in het natuurgebied, terwijl de aangekochte landbouwgronden&#13;
vervolgens weer gewoon aan boeren worden toegedeeld. Ten tweede&#13;
kan het plan van toedeling ook dienen om gronden in het natuurgebied toe te delen&#13;
aan boeren die bereid en in staat zijn het agrarisch natuurbeheer op zich te nemen, al&#13;
dan niet in combinatie met een voorkeursrecht van BBL of provincie om ze later bij&#13;
het einde van dat beheer te kunnen aankopen. Geen bedrijfsverkleining&#13;
De sturende werking van het plan van toedeling is dermate groot dat landinrichting&#13;
in de praktijk vrijwel nooit of nauwelijks (max. 1%) tot bedrijfsverkleining leidt, terwijl&#13;
dit volgens de huidige wet maximaal 10% (namelijk 5% korting en 5% onderbedeling)&#13;
zou kunnen zijn. Hoe komt dat? Wel, de BBL-grondpot zorgt ervoor dat&#13;
alle boeren weer goeddeels voor die korting worden gecompenseerd, terwijl onderbedeling&#13;
vrijwel niet plaatsvindt. De beroemde toewijzing aan openbare lichamen&#13;
vindt dus wel plaats, maar wordt via overbedeling weer gecompenseerd. Dat is het&#13;
geheim van de geodetisch-juridische smid. Als daarbij ook nog een voorkeursrecht&#13;
voor groen, zoals in de Nota Grondbeleid omschreven, zou worden gevoegd is zelfs&#13;
die ene procent bedrijfsverkleining niet meer nodig.&#13;
Herverkavelingsdienst&#13;
Maar – slotvraag – hoe kan men dit toedelingsvernuft dat zelfs bij het ministerie van&#13;
Landbouw nog geen gemeengoed is getuige de Herijkingsnota, nu bij de provincies&#13;
als nieuwe initiatiefnemers van de landinrichting ingang doen vinden? Ik zie maar één&#13;
mogelijkheid. Dat is dat niet alleen maar een ingenieur van het Kadaster de provincie&#13;
en de provinciale landinrichtingscommissie bijstaat, maar de hele Dienst van het&#13;
kadaster en de openbare registers waar een ontzaglijke ‘know how’ nu al 75 jaar lang&#13;
is opgebouwd. In het verleden heeft het ministerie van Landbouw daar nooit aangewild,&#13;
omdat het politiek de touwtjes in handen wilde houden. Nu echter de DLG&#13;
als zelfstandig bestuursorgaan straks mede ten dienste komt te staan van de provincies,&#13;
zie ik niet in waarom ook dat andere zbo, het Kadaster, dit niet zou kunnen. Ik&#13;
pleit dus voor het instellen van een herverkavelingsdienst-nieuwe stijl bij het Kadaster,&#13;
die in opdracht van de provincies het vooronderzoek van de herverkavelingsmogelijkheden&#13;
in de diverse gebieden voor de agrarische herstructurering en de realisatie&#13;
van de EHS op zich neemt.&#13;
8. Aardverdeelkunde&#13;
Toegift&#13;
Tenslotte nog een kleine toegift over de wetenschappelijke basis van het geheel. Wat&#13;
voor type geodetisch ingenieur is voor dit alles en nog veel meer waar ik het vandaag&#13;
niet over kan hebben nu nodig? Ik maak mij – zoals velen – grote zorgen over de&#13;
richting waarin zich de geodetische opleiding ontwikkelt, met name wat het steeds&#13;
afkalvende aantal studenten betreft. Dat ligt naar mijn vaste overtuiging aan de nog&#13;
altijd veel te eenzijdig technische opleiding. Geodesie betekent letterlijk aardverdeelkunde.&#13;
De betreffende ingenieur zou daarom ook beter aard- of ruimteverdeelkundig&#13;
ingenieur kunnen heten, naar analogie van lucht- of ruimtevaartkundig. Niemand&#13;
weet namelijk – zeker op de middelbare scholen – wat geodesie betekent en waarvoor&#13;
het dient. Maar ieder die echt stilstaat bij de term aardverdeelkunde kan begrijpen dat&#13;
het daarbij gaat om een wetenschappelijk paard met vier benen, namelijk niet alleen&#13;
de achterbenen geometrie en geo-informatie die de kracht en de snelheid bepalen,&#13;
maar ook de voorbenen georecht (ruimtelijk publiek- en privaatrecht) en geo-economie (ruimtelijke economie en grondeconomie) die de richting en de doeleinden bepalen.&#13;
De huidige opleiding lijkt meer op een kangoeroe dan op een paard, met in de&#13;
buidel zes aankomende studentjes. En dit terwijl de juridische en economische opleidingen&#13;
werkelijk óverstromen van studenten waarvan er zeer vele zijn met een alfabèta&#13;
verstand die uitstekend in de aardverdeelkundige opleiding zouden passen. Zelf&#13;
ben ik er namelijk zo één, ook al zal ik er niet meer aan beginnen. En ik neem aan de&#13;
heer Lopes ook niet.</content><legacyfootnotes>1. Herverkavelingswet Walcheren (Stb. 1947, H. 400), later via de Herverkavelingswet Noodgebieden&#13;
(Stb. 1953, 444), mede van toepassing verklaard op de overstromingsgebieden van 1953.&#13;
2. Rapport Herijking landinrichting tweede fase, TK 1997-1998, 25 940, nrs. 1-2, voorafgegaan door de&#13;
nota Dynamiek en Vernieuwing, TK 1994-1995, 24 140, nrs. 1-2.&#13;
3. Verordening (EG) nr. 1257/1999 van de Raad van 17 mei 1999 inzake steun voor de plattelandsontwikkeling&#13;
uit het Europees Oriëntatie- en Garantiefonds voor de Landbouw (EOGFL) en tot wijziging en&#13;
instelling van een aantal verordeningen (Pb EG 161).&#13;
4. Zie over de Kaderverordening en het daarop aansluitende Nederlandse POP het preadvies van P. Beekhuizen,&#13;
‘De Reconstructiewet concentratiegebieden en het Europees Plattelandsontwikkelingsbeleid’,&#13;
voor de Vereniging voor Agrarisch Recht, Agrarisch recht april 2001, p. 241-258.&#13;
5. Beekhuizen a.w. p. 254.&#13;
6. Zie over de relatie met de Vijfde nota ruimtelijke ordening, MvA Eerste Kamer, EK 2000-2001, 26 356,&#13;
nr. 169b, p. 11, waar wordt verwezen naar de ontwerp-pkb (beleidslijn C22) die deze gebiedsindeling&#13;
eveneens hanteert.&#13;
7. MvT, TK 1998-1999, 26 356, nr. 3, p. 21, Nota n.a.v. het verslag, TK 1999-2000, 26 356, nr. 5, p. 24 en&#13;
MvA, EK 26 356, nr. 169b, p. 18.&#13;
8. Die afwijking is te danken aan het Advies van de Raad van State, TK 1998-1999, 26 356, A, p. 9, zoals&#13;
blijkt uit het Nader Rapport, p. 10 onder nr. 4.&#13;
9. D.W. Bruil, ‘Reconstructiewet concentratiegebieden: enkele losse eindjes’, Agrarisch recht april 2001,&#13;
par. 3 Bestuursovereenkomsten, blz. 198-210.&#13;
10. Zie over de vergelijkbare bindende werking van publiekrechtelijke overeenkomsten, beleidsregels en&#13;
toezeggingen mijn boekbespreking ‘Wetten, plannen, richtlijnen, overeenkomsten en toezeggingen’ in&#13;
Bouwrecht juni 1996 en Bestuursrecht in de sociale rechtsstaat, deel 1, VII.45 en deel 2, II.38. Verder Gio&#13;
ten Berge in Onderhandelend bestuur, Zwolle 1994, blz. 38 e.v., F.J. van Ommeren in bundel Convenanten&#13;
en maatschappelijke organisaties, ’s-Gravenhage 1993, blz. 29 e.v. (speciaal blz. 48), A.Q.C. Tak&#13;
onder het arrest GCN/Nieuwegein II in de bundel Jurisprudentie Publiekrecht, Zwolle 1995, blz. 1137&#13;
e.v. en H.H. Veurtjes in NJB 1997, blz. 1508 e.v.&#13;
11. MvA, EK 2000-2001, 26 356, nr. 169b, p. 18.&#13;
12. J.A. Zevenbergen, E.G.M. Vogel-Jaartsveld, D.W. Bruil, V.W.M.M. Ampt-Riksen, ‘Het wetsvoorstel&#13;
Reconstructiewet concentratiegebieden (een goed begin is het halve werk …..)’, Agrarisch recht september&#13;
1999, p. 434-463, speciaal par. 4.4. Uitvoerbaarheid parallelle aanpassing.&#13;
13. MvT, p. 39; Zevenbergen/Vogel-Jaartsveld/Bruil/Ampt-Riksen a.w. par. 6.7. Reden zou zijn dat de herverkaveling&#13;
als zodanig niet op gebouwen betrekking heeft (art. 25 lid 3 Rcw). Art. 51 lid 3 maakt dit&#13;
echter bij bedrijfsverplaatsing en -beëindiging op vrijwillige basis wel mogelijk.&#13;
14. MvT, p. 4.&#13;
15. Zie het Schema modulaire opbouw op blz. 14 van de Nota.&#13;
16. Nota Grondbeleid, TK 2000-2001, 27 581, nr. 2, par. 7.4.2. Voorkeursrecht voor groen (WAG). Ook aan&#13;
de provincie zal in het kader van de Fundamentele Herziening van de WRO een beperkt voorkeursrecht&#13;
worden toegekend (par. 7.4.3).&#13;
17. Art. 20 Tracéwet, art. 18-31 Wet op de waterkering, art. 40-41 WRO en art. 3.5.3.1-3.5.3.9 Voorontwerp&#13;
Wet samenhangende besluiten Awb I.&#13;
18. TK 2000-2001, 26 356, nr. 10.&#13;
19. TK 1997-1998, 25 940, nrs. 1-2, p. 15.&#13;
20. Niet alleen via het preadvies van J.B. Groot Nibbelink en J.A. Zevenbergen, ‘Rechtsbescherming bij de&#13;
herverkaveling in de Reconstructiewet concentratiegebieden; het paard achter de wagen’, Agrarisch recht&#13;
2001, p. 217-240, doch ook meer rechtstreeks.&#13;
21. Zie wat de Eerste Kamer betreft VV par. 4.4, MvA par. 4.4, Nader VV, TK 2000-2001, 26 356, nr. 169c.,&#13;
Nadere MvA, nr. 169d, p. 9 e.v., Verslag nr. 169e en Nota n.a.v. het Verslag, TK 2001-2002, 26 356, nr. 90.&#13;
22. Brief ter inzage gelegd onder griffie nr. 126958, aangehaald in MvA I, p. 22.&#13;
23. Onroerend-goedrecht, deel c Landinrichting, Deventer 1988, p. 49-50.&#13;
24. Pachtrecht, commentaar op wet en jurisprudentie, Zwolle 1969, in het bijzonder hoofdstuk II, De plaats&#13;
van de pacht temidden van privaat- en administratief recht.&#13;
25. Onroerend-goedrecht, deel c Landinrichting, par. 4.3.7 Plan van toedeling met jurisprudentie onder c.&#13;
26. Bezwaren tegen uitvoering van werken of ontsluiting niet ontvankelijk: bijv. Rb. Breda 25-5-1993, LiJ1,&#13;
nr. 24 en Rb. Leeuwarden 26-6-1995, LiJ3, nr. 16.&#13;
27. A.F.M. Brenninkmeijer, ‘De rechtgever’, NJB 2001/26, p. 1191-1201.&#13;
28. EHRM 3 mei 2001, Deeluitspraak inzake de ontvankelijkheid van o.a. application no. 39032/97: Maatschap&#13;
Smits e.a.; gepubliceerd in NJB 2001/26.&#13;
29. ‘Opsplitsing Raad van State: integratie rechterlijke macht’, NJB 2001/32, p. 1572-1573 met verwijzing&#13;
naar mijn preadvies ‘Het moderne bestuursrecht en de verhouding publiek- en privaatrecht voor de&#13;
Christen Juristenvereniging’, Sdu 1998, p. 63-72.&#13;
30. Motie Rabbinge c.s., EK 2001-2002, 26 356, nr. 90c.&#13;
31. Zie voor dit alles in samenvattende zin Bestuursrecht Actueel maart 2002, p. 11.&#13;
32. TK 1997-1998, 25 940, nrs. 1-2, par. 3.2.2.2. Herverkaveling zonder landinrichtingsplan.&#13;
33. Zie hierover uitgebreid Onroerend-goedrecht, deel c Landinrichting, par. 2.4.5. Administratieve vormen&#13;
van ruilverkaveling en herinrichting, p. 75-78.&#13;
</legacyfootnotes><footnotes><footnote/></footnotes><auteurs>prof. mr. P. de Haan</auteurs><published>2002-02-11 00:00:00</published><modified>2002-02-11 00:00:00</modified><editiondate>2002-02-11</editiondate><htmlpath>https://denhollander.info/artikel/5585</htmlpath></article>
</articles></edition>
<edition><articles><article><jaar>2014</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2014</searchword><id>11018</id><udhid>UDH:TvAR/11018</udhid><titel>Wetgeving en literatuur</titel><searchwords><searchword>TvAR 3/2014</searchword><searchword>UDH:TvAR/11018</searchword></searchwords><attachments><attachment><name>TvAR2014_03_05_Wetgeving.pdf</name><extention>pdf</extention><url>https://denhollander.info/download/9429/ci</url></attachment></attachments><inleiding>Algemeen</inleiding><content>Algemeen&#13;
Opheffing PBO&#13;
De regels van het PPE (Productschap Pluimvee en Eieren) inzake welzijn van ouderdieren vleeskuikens, kalkoenen, konijnen en nertsen worden bij de Wet dieren ondergebracht. Een ontwerp-besluit houders van dieren is naar de Tweede Kamer gestuurd (Kamerstukken II 2013/14, 28 286, nr. 725).&#13;
Beheer landelijk gebied&#13;
Natura 2000&#13;
F. Damen schrijft in Tijdschrift voor Bouwrecht (TBR) een artikel over de toepassing van art. 19kd Natuurbeschermingswet bij plannen. Zij pleit voor een gelijke uitleg van de NB-wet en de Habitatrichtlijn bij plannen en projecten. Voor plannen betekent dat dat uitgegaan moet worden van de feitelijk bestaande en op de referentiedatum vergunde emissies. Erkend wordt dat dit voor grote bestemmingsplannen met meerdere veehouderijen niet goed uitvoerbaar is. (TBR 2014, p. 84 e.v.)&#13;
PAS&#13;
Tijdens de behandeling van het wetsvoorstel wijziging Natuurbeschermingswet inzake de programmatische aanpak stikstof (PAS) zijn enkele amendementen ingediend. Daarover is voorlichting gevraagd aan de Raad van State (Kamerstukken II 2013/14, 33 669, nr. 40). Het eerste amendement hield in dat de minister een drempelwaarde kon vaststellen, waaronder de toename van de ammoniakdepositie zonder vergunning zou kunnen worden toegestaan. Volgens de Raad van State kan dat niet. Het tweede amendement beoogt de huidige mogelijkheid van saldering ook in de nieuwe regeling te behouden. Ook daarover is de Raad van State kritisch, met name omdat niet is uitgesloten dat ontwikkelruimte twee keer wordt gebruikt.&#13;
Marktordening&#13;
Nieuw GLB&#13;
De Tweede Kamer heeft uitgebreid overlegd over de herziening van het Gemeenschappelijk Landbouwbeleid (Kamerstukken II 2013/14, 28 625, nr. 188). Er zijn veel vragen over bijvoorbeeld de weg naar de gelijke hectarepremie. De staatssecretaris kiest voor maximale geleidelijkheid, maar dat kan natuurlijk niet de problemen in bepaalde sectoren, zoals de kalverhouderij, wegnemen.&#13;
R&#13;
egeling GLB-inkomenssteun&#13;
De waarde van de toeslagrechten wordt verlaagd met 11% per 15 mei 2014. Het totale budget voor Nederland is verlaagd en dit maakt de operatie noodzakelijk (Stcrt. 12 maart 2014, nr. 7566). De wijziging van de regeling betreft verder de steunregeling voor vezelgewassen, die in 2014 (opnieuw) wordt opengesteld.&#13;
Dieren&#13;
QLL&#13;
Quality system Livestock Logistics (QLL) is een Nederlandse kwaliteitsregeling die voorschriften omvat betreffende het transport en verzamelen van landbouwhuisdieren. Deze regeling wordt beheerd door de Stichting Kwaliteitssysteem Dierenlogistiek. QLL is opgezet om het welzijn van dieren tijdens transport te waarborgen, en verspreiding van dierziekten via transport of verzamelen van dieren te voorkomen. Naast de wettelijk geldende eisen is een aantal bovenwettelijke zaken in de regeling opgenomen. Door een audit van de NVWA is vast komen te staan dat er een aantal tekortkomingen in het systeem zitten. Daarom is de aan QLL opgedragen toezichtsbevoegdheid ingetrokken. De klepkeuring wordt nu weer gedaan door de NVWA. Over het beleid is met de Kamer van gedachten gewisseld (Kamerstukken II 2013/14, 26 991, nr. 397).&#13;
Planten&#13;
G&#13;
ewasbescherming&#13;
Ook buiten de landbouw worden chemische middelen gebruikt. Op verhardingen wordt dat per november 2015 verboden. Op andere terreinen gaat het verbod in in november 2017 (voor professioneel gebruik). Daar zijn wel enkele uitzonderingen op, bijvoorbeeld voor sportterreinen, golfbanen, siertuinen, recreatiebedrijven en de bestrijding van Amerikaanse vogelkers, de eikenprocessierups en de Aziatische boktor. (Kamerstukken II 2013/14, 27 858, nr. 227).&#13;
Milieurecht&#13;
Mest&#13;
De staatssecretaris komt met een verbeterde handhavingsstrategie mestregelgeving (Kamerstukken I 2013/14, 33 322, nr. I). In de brief wordt een groot aantal maatregelen opgesomd, waaronder onafhankelijke monsterneming voor vaste mest.&#13;
Europees agrarisch recht&#13;
Landbouw- en Visserijraad&#13;
De uitkomsten van de LNV-Raad van februari 2014 zijn te vinden in Kamerstukken II 2013/14, 21 501, nr. 767. De Grieken hebben hun programma toegelicht (invoering nieuw GLB, promotie landbouwproducten e.d.). Ook is gesproken over de zuivelmarkt na 2015: goede vooruitzichten, maar kwetsbaar. Commissaris Ciolos wil de afspraken over beÃ«indiging van het melkquotum in 2015 niet veranderen. Hij meent dat het nieuwe GLB voldoende instrumenten bevat om te kunnen inspelen op veranderingen. Nederland heeft om extra quotum gevraagd in het laatste quotumjaar. Aangekondigd is dat de gedelegeerde regelgeving GLB begin maart naar Raad en Parlement worden gezonden. Op 11 maart heeft de Commissie de regelingen vastgesteld. Een overzicht is te vinden op http://europa.eu/rapid/press-release_MEMO-14-180_en.htm.</content><legacyfootnotes/><footnotes><footnote/></footnotes><auteurs/><published>2014-03-01 00:00:00</published><modified>2014-03-01 00:00:00</modified><editiondate>2014-03-01</editiondate><htmlpath>https://denhollander.info/artikel/11018</htmlpath></article>
</articles></edition>
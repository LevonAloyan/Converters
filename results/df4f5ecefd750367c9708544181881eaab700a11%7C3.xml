<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2009</searchword><id>8177</id><udhid>UDH:TvAR/8177</udhid><titel>Wetgeving en literatuur</titel><searchwords><searchword>TvAR 2/2009</searchword><searchword>UDH:TvAR/8177</searchword></searchwords><attachments><attachment><name>TAR_2009_02_Wet- en regelgeving.pdf</name><extention>pdf</extention><url>https://denhollander.info/download/7391/ci</url></attachment></attachments><inleiding>Algemeen&#13;
Inschrijving Handelsregisterwet&#13;
Met de inwerkingtreding van de Handelsregisterwet&#13;
2007 op 1 juli 2008&#13;
moet elke agrarische onderneming in&#13;
het handelsregister worden ingeschreven.&#13;
Over de wijze waarop dat dient te&#13;
geschieden, het overgangsrecht en het&#13;
nut van inschrijving schrijft J. Boele in&#13;
het Land- en Tuinbouw Bulletin van&#13;
januari (LTB 2009/1, p. 6).</inleiding><content>Pacht&#13;
Inbreng pachtrechten&#13;
Over de verschillende gevolgen van (de&#13;
wijze van) inbreng van pachtrechten en&#13;
de verschillen in gevolgen daarbij tussen&#13;
vennootschappen met en zonder&#13;
rechtspersoonlijkheid, gaat een artikel&#13;
van L.P.J. Mertens, getiteld: ‘Pacht, besloten&#13;
vennootschap en vereenzelviging’&#13;
in de uitgave van januari van het&#13;
Land- en Tuinbouw Bulletin (LTB&#13;
2009/1, p. 12).&#13;
Ruimtelijke Ordening&#13;
Programma ‘Ruimte voor de Rivier’&#13;
De stand van zaken rondom het programma&#13;
‘Ruimte voor de Rivier’ is te&#13;
lezen in de twaalfde voortgangsrapportage&#13;
die de staatssecretaris van Verkeer&#13;
&amp; Waterstaat aan de Tweede Kamer&#13;
heeft aangeboden (Kamerstukken II&#13;
2008/09, 30 080, nr. 34, brief 22 oktober&#13;
2008). Het verslag met vragen&#13;
van de vaste Commissie voor VWS&#13;
over deze voortgangsrapportage en de&#13;
antwoorden hierop van de Minister&#13;
van VWS is aan de Tweede Kamer gestuurd&#13;
(Kamerstukken II 2008/09,&#13;
30 080, nr. 36, verslag 18 december&#13;
2008).&#13;
Wet Ruimtelijke ordening&#13;
Over de beheersverordening ging de&#13;
op 26 november 2008 gehouden jaarrede&#13;
van de voorzitter van de Vereniging&#13;
voor Bouwrecht, P.J.J. van Buren.&#13;
De schriftelijke weergave is te lezen in&#13;
de uitgave van januari van het Tijdschrift&#13;
voor Bouwrecht: TBR 2009/2.&#13;
Van Buren staat stil bij de twee mogelijke&#13;
varianten van vaststelling van beheersverordeningen&#13;
(aansluiting bij het&#13;
feitelijk gebruik respectievelijk aansluiting&#13;
bij het laatste bestemmingsplan).&#13;
Ook wordt ingegaan op de mogelijke&#13;
motieven van een gemeente om te kiezen&#13;
voor een beheersverordening in&#13;
plaats van voor een bestemmingsplan.&#13;
Wet algemene bepalingen&#13;
omgevingsrecht (Wabo)&#13;
De Wabo was op 4 november 2008 al&#13;
aangenomen door de Eerste Kamer&#13;
(Agr.r. 2009, p. 502) en is inmiddels&#13;
gepubliceerd in het Staatsblad (Stb.&#13;
2008, 496). De inwerkingtreding laat&#13;
nog op zich wachten (volgens de minister&#13;
tot zeker 1 januari 2010, zie&#13;
Agr.r. 2008, p. 330).&#13;
Beheer landelijk gebied&#13;
Wetsvoorstel tot wijziging van de&#13;
Natuurbeschermingswet 1998&#13;
De voorgestelde wijzigingen van de&#13;
Natuurbeschermingswet 1998 die verband&#13;
houden met de regulering van&#13;
het bestaand gebruik en enkele andere&#13;
zaken zijn in werking getreden per&#13;
1 februari 2009 (Wet van 29 december&#13;
2009). De tekst van de wetswijziging&#13;
en het Besluit van 21 januari 2009 tot&#13;
inwerkingtreding zijn gepubliceerd in&#13;
Stb. 2008, 18 respectievelijk Stb.&#13;
2008, 23. De Eerste Kamer heeft het&#13;
onderliggende wetsvoorstel op 23 december&#13;
2008 aangenomen (Handelingen&#13;
I 2008/09, 17, p. 910-911). Hieraan&#13;
gingen vooraf het Nader voorlopig&#13;
verslag, de Nadere memorie van antwoord&#13;
en het Eindverslag (Kamerstukken&#13;
I 2008/09, 31 038, nr. E t/m G).&#13;
Bij het Nader voorlopig verslag is als&#13;
bijlage opgenomen een in opdracht&#13;
van de Vogelbescherming Nederland&#13;
vervaardigd advies van Ch.W. Backes&#13;
(hoogleraar bestuursrecht) over de verenigbaarheid&#13;
van het wetsvoorstel met&#13;
het Europees recht.&#13;
Natura 2000&#13;
In de uitgave van januari van bouwrecht&#13;
is een bijdrage gepubliceerd van&#13;
H.E. Woldendorp getiteld: ‘De eerste&#13;
klap is een daalder waard. Eerste jurisprudentie&#13;
over de definitieve aanwijzing&#13;
van Habitatrichtlijnen’. De titel&#13;
dekt de lading. De wettelijke systematiek&#13;
en de thans voorhanden zijnde jurisprudentie&#13;
wordt in een notendop&#13;
weergegeven. De auteur sluit af met&#13;
een conclusie. Eén van de conclusies&#13;
luidt dat de rechtsbescherming tegen&#13;
aanwijzing van Speciale Beschermingszones&#13;
Habitatrichtlijn naar Nederlandse&#13;
maatstaven te wensen over laat.&#13;
Natuurschoonwet 1928&#13;
In ABRS 3 december 2008, nr.&#13;
200800022/1 (LJN BG5888) oordeelt&#13;
de Afdeling dat de Staatsecretaris van&#13;
Financiën en de Minister van LNV een&#13;
besluit tot afwijzing van een aanvraag&#13;
tot rangschikking van opstallen en parkeerplaatsen&#13;
onder het begrip ‘landgoed’&#13;
onvoldoende hebben gemotiveerd&#13;
(art. 1 Natuurschoonwet 1928;&#13;
art. 2 lid 2 en art. 5 onder h Rangschikkingsbesluit&#13;
Natuurschoonwet&#13;
1928).&#13;
Structuurbeleid&#13;
LNV-subsidies: sneeuwdrukschade&#13;
boomkwekerijen&#13;
De Regeling LNV-subsidies is met ingang&#13;
van 25 november 2008 gewijzigd:&#13;
zie de regeling van de Minister van&#13;
LNV van 17 november 2008 (TRCJZ/2008/3209), Stcrt.2008, 231. Deze&#13;
wijziging voorziet in een tegemoetkomingfaciliteit&#13;
voor sneeuwdrukschade&#13;
in de boomkwekerijsector in 2005.&#13;
Dieren&#13;
Dierziekten&#13;
De Regeling tijdelijke maatregelen&#13;
dierziekten is met ingang van 15 december&#13;
2008 gewijzigd in verband met&#13;
de in Duitsland vastgestelde milde variant&#13;
van vogelgriep. Er is een dubbele&#13;
ontsmettingsverplichting ingevoerd&#13;
van vervoermiddelen waarin gevogelte&#13;
of broedeieren uit Nedersaksen zijn&#13;
vervoerd: zie de regeling van de Minister&#13;
van LNV (TRCJZ/2008/3699) van&#13;
15 december 2008, Stcrt. 2008, 2124.&#13;
De ziekte blauwtong blijft voor veel&#13;
politieke bedrijvigheid zorgen:&#13;
– op 2 november 2008 vond een&#13;
overleg plaats tussen de vaste commissie&#13;
voor LNV en de minister&#13;
over de (te treffen) maatregelen&#13;
tegen de ziekte blauwtong. Hiervan&#13;
is op 15 december 2008 verslag&#13;
gedaan aan de Tweede Kamer&#13;
(Kamerstukken II 2008/09, 30&#13;
669, nr. 18, verslag 15 december&#13;
2008);&#13;
– op 25 november 2008 heeft de minister&#13;
verslag uitgebracht aan de&#13;
Tweede Kamer over de stand van&#13;
zaken rondom blauwtong. Daarbij&#13;
kondigde de minister tevens een&#13;
onderzoek aan naar maatregelen&#13;
om bedrijven te steunen die in&#13;
continuïteitsproblemen komen als&#13;
gevolg van de overheidsmaatregelen&#13;
ter bestrijding van blauwtong&#13;
(Kamerstukken II 2008/09, nr. 30&#13;
669, nr. 17, brief 25 november&#13;
2008);&#13;
– de Regeling tijdelijke maatregelen&#13;
dierziekten (bluetongue) is gewijzigd:&#13;
zie de regeling van de Minister&#13;
van LNV van 23 december&#13;
2008 (TRCJZ/2008/3792), Stcrt.&#13;
2008, 2685. Het betreft wijzigingen&#13;
ten aanzien van de voorwaarden&#13;
voor het transport voor herkauwers&#13;
vanuit het insluitings- en&#13;
beperkingsgebied. Bij deze ministeriële&#13;
regeling is ook de Regeling&#13;
preventie, bestrijding en monitoring&#13;
van besmettelijke ziekten en&#13;
zoönosen en TSE´s gewijzigd met&#13;
betrekking tot het verzamelen van&#13;
schapen en weiderunderen gewijzigd.&#13;
Ritueel slachten&#13;
De minister heeft twee rapporten aan&#13;
de Tweede Kamer gestuurd over ritueel&#13;
slachten. Eén rapport uit 2002 met&#13;
een inventarisatie van de ontwikkelingen&#13;
rondom ritueel slachten sinds de&#13;
invoering van het Besluit Ritueel slachten&#13;
(vervaardigd door het voormalig&#13;
expertisecentrum van LNV). En een&#13;
recenter rapport vervaardigd door de&#13;
Animal Sciences Group met een literatuurstudie&#13;
over dierenwelzijn en ritueel&#13;
slachten alsmede met aanbevelingen&#13;
ter verbetering van het dierenwelzijn.&#13;
Een inhoudelijk standpunt van de minister&#13;
volgt nog. Wel geeft de minister&#13;
op voorhand aan dat zij niet van plan&#13;
is het ritueel slachten te verbieden,&#13;
omdat de vrijheid van godsdienst een&#13;
grondwettelijk recht is. Wel behoort&#13;
het aanscherpen van een aantal randvoorwaarden&#13;
rondom het slachtproces&#13;
ter verbetering van het dierenwelzijn&#13;
tot de mogelijkheden, aldus de minister&#13;
(Kamerstukken II 2008/09, 28&#13;
286, nr. 250, brief 9 december 2008).&#13;
Transport&#13;
Er zijn twee private kwaliteitssystemen&#13;
operationeel met betrekking tot het&#13;
transport van levend vee:&#13;
– het kwaliteitssysteem Dierwaardig&#13;
Vervoer van de Stichting Kwaliteitsregeling&#13;
Veetransport. Dit&#13;
heeft betrekking op de export&#13;
vanaf het primaire bedrijf;&#13;
– het kwaliteitssysteem NBW-Q van&#13;
de Stichting NBW-Q, dat ziet op&#13;
de export vanaf de verzamelplaatsen.&#13;
Deelnemers aan beide kwaliteitssystemen&#13;
komen in aanmerking voor minder&#13;
streng toezicht door de VWA, zoals&#13;
het regime van de stalkeuring en zij genieten&#13;
een aantal administratieve voordelen.&#13;
De kwaliteitssystemen dienen&#13;
dan wel te voldoen aan de door de minister&#13;
ter zake gestelde voorwaarden:&#13;
(a) de kwaliteitssystemen moeten minimaal&#13;
uitgaan van de eisen die de Europese&#13;
Transportverordening stelt; (b) de&#13;
onafhankelijkheid van het toezicht&#13;
moet zijn gegarandeerd en (c) er moet&#13;
sprake zijn van een adequaat sanctioneringsregime.&#13;
De minister heeft de&#13;
VWA opgedragen een onafhankelijk&#13;
onderzoek te laten uitvoeren om te&#13;
toetsen of de kwaliteitssystemen aan&#13;
deze voorwaarden voldoen. Dat onderzoek&#13;
is verricht door Ernst &amp;Young.&#13;
De conclusie luidt dat het kwaliteitssysteem&#13;
Dierwaardig Vervoer (na doorvoering&#13;
van een aantal wijzigingen) zal&#13;
voldoen aan de door de minister gestelde&#13;
eisen en dat het kwaliteitsysteem&#13;
NBW-Q hieraan niet voldoet. Reden&#13;
voor de minister om:&#13;
– het verminderd toezicht voor deelnemers&#13;
aan het kwaliteitssysteem&#13;
Dierwaardig Vervoer te continueren;&#13;
– het verminderd toezicht voor deelnemers&#13;
aan het kwaliteitssysteem&#13;
NBW-Q te beëindigen tot het moment&#13;
dat de door Ernst &amp; Young&#13;
genoemde aanpassingen zijn doorgevoerd.&#13;
De rapporten van Ernst &amp; Young zijn&#13;
door de minister aan de Tweede Kamer&#13;
gezonden, vergezeld van een tweetal&#13;
brieven met toelichting (Kamerstukken&#13;
II 2008/09, 28 286, nr. 247 en nr.&#13;
255, brieven 2 en 16 december 2008).&#13;
Wetsvoorstel tot wijziging van de&#13;
Gezondheidswet en welzijnswet voor&#13;
dieren (GWWD)&#13;
Bij de Tweede Kamer is een wetsvoorstel&#13;
ingediend tot wijziging van de&#13;
GWWD strekkende tot het opnemen&#13;
van bepalingen inzake bestuurlijke boetes&#13;
(Kamerstukken II 2009, nr. 1-4,&#13;
Koninklijke Boodschap, Voorstel van&#13;
Wet, Memorie van Toelichting, Advies&#13;
en Nader Rapport). Vooruitlopend op&#13;
de Wet dieren wordt hiermee in het instrument&#13;
bestuurlijke boete voorzien.&#13;
Belangrijkste reden voor het tussentijds&#13;
wetsvoorstel is de voortdurende handhavingsproblematiek&#13;
bij het transport&#13;
van levend vee, zoals gesignaleerd in de&#13;
rapporten Hoekstra en Van Themsche&#13;
(Kamerstukken II 2007/08, 26 991, nr.&#13;
177 en 205). In deze rapporten wordt&#13;
geconcludeerd dat het handhavingsinstrumentarium&#13;
in de reglementering&#13;
over levend vee ontoereikend is. De&#13;
bestuurlijke boete wordt genoemd als&#13;
nuttig aanvullend instrument.&#13;
Knippen hoektanden varkens&#13;
De wijziging van het Ingrepenbesluit&#13;
strekkende tot een verbod tot het knippen&#13;
van hoektanden van varkens is per&#13;
1 januari 2009 in werking getreden&#13;
(Stb. 2008, 544).&#13;
Diversen&#13;
De Europese regelgeving (Verordening&#13;
(EG) nr. 999/2001, PbEU L 404) met&#13;
betrekking tot overdraagbare spongiforme&#13;
encefalopathieën (TSE´s) is gewijzigd.&#13;
Om de Nationale regelgeving&#13;
hierop aan te passen, zijn de volgende&#13;
veterinaire regelingen gewijzigd:&#13;
– de Regeling handel in levende dieren&#13;
en levende producten;&#13;
– de Regeling preventie, bestrijding&#13;
en monitoring van besmettelijke&#13;
dierziekten en zoönosen en TSE´s;&#13;
– de Regeling vleeskeuring;&#13;
– de Regeling houdende veterinairrechtelijke&#13;
voorschriften inzake de&#13;
handel in dierlijke producten;&#13;
– de Regeling diervoeders;&#13;
– de Regeling dierlijke bijproducten&#13;
2008.&#13;
Zie: Regeling van de Minister van&#13;
LNV van 9 december 2008 (TRCJZ/&#13;
2008/3318) houdende wijziging van&#13;
diverse veterinaire regelingen ter uitvoering&#13;
van wijziging van verordening&#13;
(EG) nr. 999/2001, Stcrt. 2008, 250.&#13;
Het betreft slechts kleine inhoudelijke&#13;
wijzigingen, met name voor wat betreft&#13;
de handelsregelingen. Voor het overige&#13;
zijn het met name aanpassingen die&#13;
voorzien in een juiste verwijzing naar&#13;
Europese regelgeving.&#13;
Producten&#13;
Biologische producten&#13;
De minister heeft een totaalaanpak&#13;
ontwikkeld om vraag en aanbod van&#13;
biologische producten beter in evenwicht&#13;
te brengen (Kamerstukken II&#13;
2008/09, 29 842, nr. 36, brief 5 december&#13;
2008).&#13;
De Landbouwkwaliteitsregeling 2007 is&#13;
per 1 januari 2009 gewijzigd: zie de regeling&#13;
van de Minister van LNV van 4&#13;
december 2008 (TRCJZ/2008/ 3442),&#13;
Stcrt. 2008, 1987. De wijziging heeft&#13;
betrekking op de biologische productie&#13;
en de etikettering van biologische producten,&#13;
en houdt verband met de volgende&#13;
Europese regelgeving, die per 1&#13;
januari 2009 in werking is getreden:&#13;
– Verordening (EG) 834/2007 inzake&#13;
de biologische productie en&#13;
etikettering van biologische producten&#13;
en tot intrekking van verordening&#13;
(EEG) nr. 2092/91 (PbEU&#13;
L 189);&#13;
– Verordening (EG) nr. 889/2008&#13;
van de Commissie van 5 september&#13;
2008 tot vaststelling van bepalingen&#13;
ter uitvoering van verordening&#13;
(EG) 834/2007 van de Raad&#13;
inzake de biologische productie en&#13;
de etikettering van biologische&#13;
producten, wat de biologische productie,&#13;
de etikettering en de controle&#13;
betreft (PbEU L 250).&#13;
Voornoemde Europese regelgeving&#13;
heeft een bredere reikwijdte: het is nu&#13;
ook mogelijk om wijn en producten&#13;
van aquacultuur te voorzien van het&#13;
predicaat ‘biologisch’. De wijzigingen&#13;
van de Landbouwkwaliteitsregeling&#13;
zijn voornamelijk van ordenende aard.&#13;
Wel is hierin een aparte voorziening&#13;
opgenomen op grond waarvan jonge&#13;
opfokhennen als ‘biologisch’ in de handel&#13;
mogen worden gebracht.&#13;
Dierlijke bijproducten&#13;
De tarieven over 2009 ten behoeve van&#13;
het vervoer en de verwerking van kadavers,&#13;
bloed en boerderijafval en overig&#13;
materiaal zijn door de minister goedgekeurd:&#13;
zie Regeling instemming destructietarieven&#13;
2009, Stcrt. 2448,&#13;
2448 (wettelijke grondslag: 6 lid 1 Besluit&#13;
dierlijke bijproducten alsmede&#13;
Verordening (EG) nr. 1774/2002 van&#13;
3 oktober 2002 tot vaststelling van gezondheidsvoorschriften&#13;
inzake niet&#13;
voor menselijke consumptie bestemde&#13;
dierlijke bijproducten (PbEG L 273)).&#13;
Milieurecht&#13;
Kunstmestvervangers&#13;
Per 1 januari 2009 is een aantal pilotprojecten&#13;
van start gegaan met betrekking&#13;
tot het gebruik van zogenoemde&#13;
kunstmestvervangers. Het is de bedoeling&#13;
dat de deelnemende landbouwers&#13;
het mineralenconcentraat dat is geproduceerd&#13;
in het kader van de pilots,&#13;
kunnen gebruiken boven de gebruiksnormen&#13;
voor dierlijke meststoffen.&#13;
Deze mogelijkheid zal eveneens worden&#13;
opgenomen in de Uitvoeringsregeling&#13;
Meststoffenwet. De minister heeft&#13;
de ontwerpwijzigingsregeling aan de&#13;
Tweede Kamer gestuurd (Kamerstukken&#13;
II 2008/09, 28 385, nr. 121, brief&#13;
17 november 2008).&#13;
Wet luchtkwaliteitseisen (titel 5.2 Wet&#13;
milieubeheer)&#13;
In het kader van het wetsvoorstel tot&#13;
wijziging van de Wet milieubeheer in&#13;
verband met de implementatie en derogatie&#13;
van luchtkwaliteitseisen zijn&#13;
verschenen de Nota naar aanleiding&#13;
van het verslag en de Tweede nota van&#13;
wijziging (Kamerstukken II 2008/09,&#13;
31 589, nr. 7 en 8).&#13;
In het Tijdschrift voor Omgevingsrecht&#13;
van december 2008 is gepubliceerd&#13;
een artikel van W.J. Bosma getiteld:&#13;
‘De betekenis in de programmatische&#13;
aanpak van luchtkwaliteit voor de&#13;
rol van de belanghebbende’ (TO 2008,&#13;
nr. 4, p. 136). De auteur omschrijft de&#13;
gevolgen van de inwerkingtreding van&#13;
titel 5.2 Wet Milieubeheer op de&#13;
rechtsbescherming van de belanghebbende.&#13;
Deze zijn volgens de auteur ingrijpend;&#13;
de rechtsbescherming wordt&#13;
beperkt. De auteur vraagt zich af of de&#13;
wetgever hiermee niet te ver is doorgeschoten.&#13;
Regeling beoordeling luchtkwaliteit&#13;
2007(Rbl 2007)&#13;
De op de Wet Milieubeheer gebaseerde&#13;
Rbl 2007 is gewijzigd: Stcrt. 2008,&#13;
2040. De wijziging strekt tot implementatie&#13;
van de op 11 juni 2008 in&#13;
werking getreden EG-richtlijn luchtkwaliteit&#13;
(Richtlijn 2008/50/EG,&#13;
PbEG 2008, L 152) en heeft betrekking&#13;
op de werkingssfeer van de richtlijn&#13;
en op de beoordelingssystematiek.&#13;
Milieueffectrapportage (m.e.r.)&#13;
In een bijdrage getiteld ‘De m.e.r.-herijking:&#13;
een verrijking?’ geeft K.D. Jesse&#13;
in het Tijdschrift voor Omgevingsrecht&#13;
van januari een kritische beschouwing&#13;
over de komende wijzigingen van de&#13;
wetgeving inzake de m.e.r. (TO 2009,&#13;
nr. 4, p. 146).&#13;
Afvalstoffen in de zin van de Wet&#13;
milieubeheer&#13;
In ABRS 3 december 2008, nr.&#13;
200709177/1 (LJN BG5884) staat de&#13;
vraag centraal of de op het perceel van&#13;
een akkerbouwbedrijf bevindende goederen&#13;
zoals olievaten, grasmaaionderdelen,&#13;
oud ijzer en wrakken dienen te&#13;
worden aangemerkt als afvalstoffen in&#13;
de zin van art. 1.1 lid 1 jo. 10.1 Wet&#13;
Milieubeheer.&#13;
Diversen&#13;
Een beknopt overzicht van de ontwikkelingen&#13;
op het gebied van het milieurecht&#13;
(wetgeving en jurisprudentie)&#13;
geeft V.M.Y. van ´t Lam in de uitgave&#13;
van januari van bouwrecht (BR 2009,&#13;
p. 1).&#13;
Rechtspersonen&#13;
Wetsvoorstel&#13;
personenvennootschappen&#13;
(Invoeringswet titel 7.13 BW)&#13;
De gang van zaken rondom het wetsvoorstel&#13;
28 746 tot vaststelling van een&#13;
nieuwe titel 7.13 BW wekt ergernis en&#13;
doet de vraag rijzen of het geen tijd&#13;
wordt om het gebruikelijke wetgevingsproces&#13;
te herzien, aldus M.J.A.&#13;
van Mourik in zijn bijdrage in het&#13;
Weekblad voor Privaatrecht, Notariaat&#13;
en Registratie van 16 januari 2008, getiteld:&#13;
‘Wetgevingsellende’ (WPNR&#13;
6782, p. 45).&#13;
Fiscaal recht&#13;
Afschrijving milieubedrijfsmiddelen&#13;
In Stb. 2008, 493 is gepubliceerd de&#13;
Wet van 6 november 2008 tot goedkeuring&#13;
van de regeling van de Staatssecretaris&#13;
van Financiën van 23 november&#13;
2007, nr. DB 2007/00637&#13;
(Stcrt. 230) tot buitentoepassingstelling&#13;
voor een gedeelte van 2007 van&#13;
de willekeurige afschrijving milieubedrijfsmiddelen,&#13;
de energie-investeringsaftrek&#13;
en de milieu-investeringsaftrek.&#13;
Landbouwvrijstelling&#13;
Over de landbouwvrijstelling schrijft&#13;
A.Verduijn in de uitgave van januari&#13;
van het Land- en Tuinbouw Bulletin&#13;
(LTB 2009/1, p. 1).&#13;
Europees agrarisch recht&#13;
Landbouwraad&#13;
De minister heeft verslag gedaan van&#13;
de Landbouwraad van 28 november&#13;
2008 (Kamerstukken II 2008/09, 21&#13;
501-32, nr. 312, brief 8 december&#13;
2008). De belangrijkste onderwerpen&#13;
waren de toekomst van het Gemeenschappelijk&#13;
landbouwbeleid na 2013&#13;
en het voorstel voor hervorming van&#13;
de minstbedeeldenregeling.</content><legacyfootnotes/><footnotes><footnote/></footnotes><auteurs>mr. C.S.C. Monsma</auteurs><published>2009-02-01 00:00:00</published><modified>2009-02-01 00:00:00</modified><editiondate>2009-02-01</editiondate><htmlpath>https://denhollander.info/artikel/8177</htmlpath></article>
</articles></edition>
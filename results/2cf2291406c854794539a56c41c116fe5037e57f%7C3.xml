<edition><articles><article><jaar>2016</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2016</searchword><id>13374</id><udhid>UDH:TvAR/13374</udhid><titel>Centrale Grondkamer, 28 juli 2015, dossiernummers: GP 11.749 (TvAR 2016/5847)</titel><searchwords><searchword>TvAR 7/8/2016</searchword><searchword>TvAR 2016/5847</searchword><searchword>UDH:TvAR/13374</searchword></searchwords><attachments><attachment><name>18375.pdf</name><extention>pdf</extention><url>https://denhollander.info/download/18375/ci</url></attachment></attachments><inleiding/><content>&lt;p&gt;(Mourits &amp;ndash; Waterschap Hunze en Aa&amp;rsquo;s)&lt;/p&gt;&#13;
&lt;p&gt;(mrs. W.L. Valk, F.J.P. Lock en Th.C.M. Willemse en de deskundige leden F.J.A. baron van Verschuer en ir. J.H. Jurrius)&lt;/p&gt;&#13;
&lt;h2&gt;Pachtovereenkomst.&lt;/h2&gt;&#13;
&lt;p&gt;[Burgerlijk Wetboek, art.7:326, art.7:370]&lt;/p&gt;&#13;
&lt;p&gt;&amp;nbsp;&lt;/p&gt;&#13;
&lt;p&gt;Verzoek van verpachter om, met verwijzing naar art. 7:326 BW, andere bepalingen te herzien dan die met betrekking tot de pachtprijs is terecht door de grondkamer afgewezen. Beroep ongegrond.&lt;/p&gt;&#13;
&lt;p&gt;Met noot B. Nijman&lt;/p&gt;&#13;
&lt;p&gt;Beschikking&lt;/p&gt;&#13;
&lt;p&gt;in de zaak van:&lt;/p&gt;&#13;
&lt;p&gt;J.G.A.P. Mourits,&lt;/p&gt;&#13;
&lt;p&gt;wonende: Eilandsweg 3, 9902 TH Appingedam,&lt;/p&gt;&#13;
&lt;p&gt;-hierna te noemen: pachter-,&lt;/p&gt;&#13;
&lt;p&gt;gemachtigde:&lt;/p&gt;&#13;
&lt;p&gt;M. Meulenberg van LTM Vastgoed Meulenberg te Almelo,&lt;/p&gt;&#13;
&lt;p&gt;-tegen-&lt;/p&gt;&#13;
&lt;p&gt;Waterschap Hunze en Aa&amp;rsquo;s,&lt;/p&gt;&#13;
&lt;p&gt;p/a Postbus 195, 9640 AD Veendam,&lt;/p&gt;&#13;
&lt;p&gt;-hierna te noemen: verpachter-,&lt;/p&gt;&#13;
&lt;p&gt;gemachtigde:&lt;/p&gt;&#13;
&lt;p&gt;C.Y. Hiemstra van Rentmeesterskantoor Hiemstra B.V. te Assen.&lt;/p&gt;&#13;
&lt;h2&gt;Het geding in eerste aanleg&lt;/h2&gt;&#13;
&lt;p&gt;De grondkamer Noord heeft bij beschikking van 2 maart 2015, waarvan afschrift aan partijen is verzonden op 11 maart 2015, de pachtprijs in de tussen partijen bestaande pachtovereenkomst met betrekking tot diverse dijkpercelen langs het Eemskanaal te Appingedam en Delfzijl, kadastraal bekend gemeente Appingedam, sectie F, nrs. 734 ged., 735 ged., 641 ged., en 658 ged, sectie H, nrs. 2310 en 2313 en sectie M, nr. 58, alsmede kadastraal gemeente Delfzijl, sectie K, nr. 2156, sectie L, nrs. 1507, 1605 en 1607 en sectie N, nrs. 1535 en 1537, alsmede sectie O nr. 741, totaal groot 11.28.10, herzien en bepaald op &amp;euro; 1.672,00 in totaal per jaar, ingaande op 1 januari 2014.&lt;/p&gt;&#13;
&lt;p&gt;Voormelde beschikking is in fotokopie aan deze beschikking gehecht. Daarnaar wordt verwezen voor de procesgang in eerste aanleg en de bij de beschikking gegeven motivering.&lt;/p&gt;&#13;
&lt;h2&gt;Het geding in hoger beroep&lt;/h2&gt;&#13;
&lt;p&gt;Pachter is bij een op 13 april 2015 ter griffie ingekomen beroepschrift in beroep gekomen van voormelde beschikking, met verzoek die beschikking (naar de Centrale Grondkamer begrijpt) te vernietigen en de pachtprijs van de onderhavige percelen te bepalen op &amp;euro; 40,00 per ha en &amp;euro; 372,00 voor het geheel.&lt;/p&gt;&#13;
&lt;p&gt;Verpachter heeft hiertegen verweer gevoerd bij een op 8 mei 2015 ter griffie ingekomen verweerschrift, tevens houdende incidenteel beroep, met conclusie, de beschikking, waarvan beroep, te bevestigen, alsmede het incidentele beroep gegrond te verklaren.&lt;/p&gt;&#13;
&lt;h2&gt;De grieven&lt;/h2&gt;&#13;
&lt;p&gt;Pachter heeft aangevoerd dat de onderhoudstoestand van het gepachte niet goed is. Zo moet het waterschap stobben frezen, kuilen dichten, de dijk op meerdere plekken egaliseren, kale plekken met gras inzaaien en een plan de campagne opstellen op grond waarvan distels en brandnetels permanent worden bestreden. De gebrekkige staat van onderhoud wordt in de hand gewerkt en versterkt door het medegebruik van het gepachte door recreanten. De grondkamer heeft verzuimd het waterschap een verplichting tot onderhoud op te leggen. Pas nadat het waterschap de onderhoudstoestand van het gepachte in orde heeft gebracht, is er aanleiding voor een aanpassing van de pachtprijs. Tenslotte verzoekt pachter verpachter te veroordelen in de kosten van dit geding.&lt;/p&gt;&#13;
&lt;p&gt;Het incidentele beroep van verpachter betreft het verzoek, met verwijzing naar artikel 7:326 Burgerlijk Wetboek, tot het opnemen van de volgende bepalingen in de pachtovereenkomst.&lt;/p&gt;&#13;
&lt;p&gt;&amp;ldquo;Het is de pachter verboden om het pachtobject te bemesten, noch met kunstmest noch met dierlijke mest zonder uitdrukkelijke schriftelijke toestemming van verpachter en in dat geval uitsluitend volgens diens aanwijzingen. Verpachter behoudt zich tevens het recht voor om het pachtobject zelf te bemesten, indien de bestemming de bemesting naar zijn oordeel noodzakelijk maakt&amp;rdquo;&lt;/p&gt;&#13;
&lt;p&gt;en&lt;/p&gt;&#13;
&lt;p&gt;&amp;ldquo;Het is de pachter verboden om chemische middelen op het pachtobject te gebruiken, noch voor onkruid bestrijding, noch voor gewasbescherming zonder uitdrukkelijke schriftelijke toestemming van verpachter en in dat geval uitsluitend volgens diens aanwijzingen. Verpachter behoudt zich tevens het recht voor om op het pachtobject zelf onkruid te bestrijden of gewasbescherming te doen, indien de bestemming van de grasmat dit naar zijn oordeel noodzakelijk maakt&amp;rdquo;.&lt;/p&gt;&#13;
&lt;p&gt;Behandeling van het geschil in hoger beroep&lt;/p&gt;&#13;
&lt;p&gt;De Centrale Grondkamer ziet aanleiding eerst het incidentele beroep te behandelen.&lt;/p&gt;&#13;
&lt;p&gt;De Centrale Grondkamer overweegt als volgt.&lt;/p&gt;&#13;
&lt;p&gt;1. Volgens artikel 7:326, eerste lid van het Burgerlijk Wetboek kan de pachter of de verpachter telkens voor het verstrijken van de pachttermijn aan de grondkamer verzoeken andere bepalingen van de pachtovereenkomst dan met betrekking tot de pachtprijs te herzien. Het tweede lid van dat artikel bepaalt dat de grondkamer andere bepalingen herziet, indien de bijzondere omstandigheden van het geval daartoe aanleiding geven en noch het algemeen landbouwbelang, noch een redelijk belang van de andere partij zich daartegen verzet.&lt;/p&gt;&#13;
&lt;p&gt;2. Artikel 7:326 Burgerlijk Wetboek strekt er toe - deels - verouderde bepalingen in een pachtovereenkomst, bijvoorbeeld als gevolg van het steeds van rechtswege verlengen van de pachtovereenkomst met de wettelijke duur, weer in overeenstemming te brengen met nieuwere inzichten omtrent de landbouwkundige exploitatie. De Centrale Grondkamer heeft artikel 7:326 BW &amp;ndash; dat wil zeggen de overeenkomstige bepaling van artikel 33 Pachtwet (oud) &amp;ndash; tot nu toe restrictief uitgelegd, in die zin dat het wel mogelijk is om verouderde en onbevredigende bepalingen te elimineren, maar niet om aan partijen bepalingen op te leggen die zij niet zijn overeengekomen, en zeker niet bepalingen die het tegendeel inhouden van wat zij zijn overeengekomen. Zie onder meer de beschikking van 7 januari 1963, De Pacht 1964, 2435.&lt;/p&gt;&#13;
&lt;p&gt;3. De Centrale Grondkamer heeft zich de vraag gesteld of er reden is om deze rechtspraak te heroverwegen. Die vraag beantwoordt zij ontkennend. Ook naar de huidige rechtsopvattingen is het een zeer verstrekkende beslissing om partijen te binden aan wezenlijk andere contractvoorwaarden dan door hen zijn overeengekomen. Dat pleit nog steeds voor een restrictieve uitleg van de thans in artikel 7:326 Burgerlijk Wetboek aan de grondkamer toegekende bevoegdheid. Aan een verstrekkende voorziening als bedoeld, bestaat bovendien sinds 1 september 2007 minder behoefte, omdat de verpachter met verwijzing naar artikel 7:370, eerste lid aanhef en onder d, Burgerlijk Wetboek &amp;ndash; na opzegging &amp;ndash; de tussenkomst van de rechter kan inroepen als de pachter niet toestemt in een redelijk aanbod tot het aangaan van een nieuwe pachtovereenkomst of een pachtwijzigingsovereenkomst.&lt;/p&gt;&#13;
&lt;p&gt;4. De door de verpachter voorgestelde bepalingen hebben niet de strekking om verouderde of onbevredigende bepalingen van de pachtovereenkomst in overeenstemming te brengen met de huidige inzichten omtrent landbouwkundige exploitatie. Zoals verpachter in zijn bezwaar op het voorlopig oordeel van de grondkamer stelt, is zijn verzoek ingegeven door het openbare belang, in dit geval de veiligheid van de waterkerende dijk. De dijken langs het Eemskanaal dienen goed beheerd en onderhouden te worden. Het waterschap acht het daarvoor noodzakelijk dat op de dijk een speciaal bemestingsregime wordt gehanteerd.&lt;/p&gt;&#13;
&lt;p&gt;5. Gelet op het voorgaande heeft de grondkamer het verzoek van verpachter terecht afgewezen. Het incidenteel beroep treft geen doel.&lt;/p&gt;&#13;
&lt;p&gt;6. De Centrale Grondkamer ziet, alvorens op het principaal beroep te beslissen, aanleiding om deskundigen de hoogst toelaatbare pachtprijs van de onderhavige gronden met ingang van 1 januari 2014 te laten taxeren en hun bevindingen ter kennis van partijen te brengen.&lt;/p&gt;&#13;
&lt;h2&gt;Slotsom&lt;/h2&gt;&#13;
&lt;p&gt;Het incidentele hoger beroep zal worden verworpen. In het principaal hoger beroep zullen deskundigen de hoogst toelaatbare pachtprijs vaststellen en houdt de Centrale Grondkamer verder iedere beslissing aan.&lt;/p&gt;&#13;
&lt;h2&gt;Beslissing&lt;/h2&gt;&#13;
&lt;p&gt;De Centrale Grondkamer, beschikkende in hoger beroep:&lt;/p&gt;&#13;
&lt;p&gt;&lt;span class="underlined"&gt;in het incidenteel beroep&lt;/span&gt;:&lt;/p&gt;&#13;
&lt;p&gt;verklaart het incidentele beroep ongegrond,&lt;/p&gt;&#13;
&lt;p&gt;&lt;span class="underlined"&gt;in het principaal beroep&lt;/span&gt;:&lt;/p&gt;&#13;
&lt;p&gt;alvorens verder te beslissen:&lt;/p&gt;&#13;
&lt;p&gt;bepaalt dat deskundigen de hoogst toelaatbare pachtprijs van de onderhavige percelen met ingang van 1 januari 2014 zullen taxeren en dat hun bevindingen ter kennis van partijen zullen worden gebracht;&lt;/p&gt;&#13;
&lt;p&gt;houdt iedere verdere beslissing aan.&lt;/p&gt;&#13;
&lt;h2&gt;Noot&lt;/h2&gt;&#13;
&lt;p&gt;Over de toepassing van artikel 7:326 BW, voorheen artikel 33 Pachtwet, wordt niet vaak geprocedeerd. In een beschikking uit 1963 heeft de Centrale Grondkamer uitgelegd hoe het tweede lid van dit artikel moet worden toegepast. Die terughoudende uitleg geldt volgens de Centrale Grondkamer in de hier besproken tussenbeschikking nog steeds. Voor degene die deze uitleg niet meer helder op het netvlies had, wordt deze herhaald onder verwijzing naar de beschikking uit 1963 en de vindplaats daarvan.&lt;/p&gt;&#13;
&lt;p&gt;In deze zaak oordeelt de Centrale Grondkamer dat er geen reden is een ruimhartiger uitleg dan die uit 1963 te hanteren. De verpachter kan immers aan de pachter een nieuwe pachtovereenkomst voorstellen, waarin de in dit geval door het waterschap gewenste bepalingen zijn opgenomen. Indien die nieuwe pachtovereenkomst als een redelijk aanbod wordt aangemerkt, kan de weigering om die overeenkomst aan te gaan grond opleveren voor be&amp;euml;indiging van de pacht op basis van artikel 7:370, lid 1, sub d, BW.&lt;/p&gt;&#13;
&lt;p&gt;Over de d-grond van artikel 7:370 BW is nog weinig jurisprudentie beschikbaar. Uit het arrest van 22 november 2011 inzake Munneke/Feenstra-Horring II (&lt;span class="italic"&gt;Agr.r&lt;/span&gt;. 2012/5684) weten wij dat het aanbod tot het aangaan van een geliberaliseerde in plaats van een reguliere pachtovereenkomst niet snel als redelijk zal worden aangemerkt en dat een aanbod voldoende concreet moet zijn. Het arrest van 11 september 2012 (ECLI:GHARN:2012:BY2950) betrof de vraag of een strook grond tot het verpachte behoorde op grond van een stilzwijgende pachtwijzigingsovereenkomst. Het pachthof vond dat dit het geval was en bestempelde om die reden het voorstel om een pachtovereenkomst aan te gaan, onder de voorwaarde dat die strook niet tot het gepachte behoorde, als onredelijk.&lt;/p&gt;&#13;
&lt;p&gt;De parlementaire geschiedenis vermeldt dat de bepaling van artikel 7:370, lid 1, onder d, BW een uitwerking is van de meer algemene opzeggingsgrond van onderdeel c van dat artikel, de afweging van belangen. Daarbij is het voorbeeld genoemd van de situatie waarin door na de oorspronkelijke overeenkomst opgekomen omstandigheden, de wenselijkheid of de noodzaak is gebleken, om in de pachtovereenkomst een regeling voor het grondgebruik of de bescherming van natuurwaarden op te nemen (MvT &lt;span class="italic"&gt;Kamerstukken II&lt;/span&gt; 30448, nr. 3, p. 28). Daaruit valt af te leiden dat het aanbod beoordeeld moet worden op basis van de belangen van partijen. Een belangenafweging op basis van de c-grond is te vinden in het arrest van 27 mei 2014, inzake Doude van Troostwijk/Wismeijer (&lt;span class="italic"&gt;Agr.r&lt;/span&gt;. 2014/5769). Daar werd het belang van de verpachter bij herontwikkeling van een historische buitenplaats, afgewogen tegen het belang van de pachter bij voortzetting van de pacht. Op een zelfde wijze kan in de hier besproken casus het belang van het waterschap om beheersmaatregelen te kunnen voorschrijven, worden afgewogen tegen het belang van de pachter om bij de exploitatie van het gepachte zijn eigen keuzes te maken. Uit die afweging kan blijken of het aanbod redelijk is.&lt;/p&gt;&#13;
&lt;p&gt;Voor de taakverdeling tussen pachtkamer en grondkamer bij de beoordeling en goedkeuring van het redelijk aanbod en de daaruit voorkomende pachtovereenkomst, verwijs ik naar Valk, T&amp;amp;C Pachtrecht, art. 7:371, aant. 2.&lt;/p&gt;&#13;
&lt;p&gt;Tot slot, de voorschriften die het waterschap in de hier besproken beschikking in de pachtovereenkomst opgenomen wil zien, houden onder meer in dat het waterschap de bevoegdheid verkrijgt zelf maatregelen te treffen, door bemesting of chemische onkruidbestrijding toe te passen. Dergelijke bepalingen worden, althans werden, door de grondkamers niet goedgekeurd. Zie de beschikkingen van de Centrale Grondkamer van 30 augustus 1965 (&lt;span class="italic"&gt;De Pacht&lt;/span&gt; 1965/2597), 12 maart 1973 (&lt;span class="italic"&gt;De Pacht&lt;/span&gt; 1974/3174) en 8 april 1974 (&lt;span class="italic"&gt;De Pacht&lt;/span&gt; 1977/3326). Wordt die lijn gehandhaafd, dan zal bij de door het waterschap gewenste bepalingen niet snel sprake zijn van een redelijk aanbod in de zin van artikel 7:370, lid 1, sub d, BW.&lt;/p&gt;&#13;
&lt;p&gt;B. Nijman&lt;/p&gt;</content><legacyfootnotes/><footnotes><footnote/></footnotes><auteurs>B. Nijman</auteurs><published>2016-08-04 14:02:03</published><modified>2016-08-04 14:02:03</modified><editiondate>2016-08-04</editiondate><htmlpath>https://denhollander.info/artikel/13374</htmlpath></article>
</articles></edition>
<edition><articles><article><jaar>1985</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1985</searchword><id>6390</id><udhid>UDH:TvAR/6390</udhid><titel>Voorstel voor aanpassing Pachtwet onevenwichtig?</titel><searchwords><searchword>TvAR 6/1985</searchword><searchword>UDH:TvAR/6390</searchword></searchwords><attachments><attachment><name>1985_nr 6_Artikel_Rennen.pdf</name><extention>pdf</extention><url>https://denhollander.info/download/6172/ci</url></attachment></attachments><inleiding>1. AGRARISCH BEHEER VAN NATUURBESCHERMINGSGRONDEN&#13;
Staatsbosbeheer en een aantal particuliere natuurbeschermingsorganisaties hebben&#13;
een aanzienlijke hoeveelheid landbouwgronden in eigendom. Naar schatting gaat&#13;
het momenteel om 25.000 a 35.000 ha. Deze gronden zijn aangekocht vanwege hun&#13;
natuur- en landschapswaarden.&#13;
Omdat het merendeel van deze natuur- en landschapswaarden het gevolg zijn van&#13;
langdurig agrarisch gebruik is een, extensieve, vorm van agrarisch gebruik en beheer&#13;
vaak gewenst, zo niet noodzakelijk. Voor een deel gebeurt dit op basis van zesjarige&#13;
pachtcontracten, met name bij die gronden welke in verpachte staat zijn aangekocht.&#13;
Voor een belangrijk deel vindt het agrarisch gebruik en beheer echter plaats&#13;
op basis van éénjarige contracten (zoals éénjarige pacht, naweiden, inscharing, opstamverkoping).&#13;
Ook bij aflopen van zesjarige pachtcontracten wordt gewoonlijk&#13;
overgegaan op éénjarige contracten.&#13;
Aan deze éénjarige contracten zijn echter belangrijke nadelen verbonden, zowel&#13;
voor de boeren als de natuurbeschermingsorganisaties.1&#13;
- boeren kunnen aan éénjarige contracten geen enkele zekerheid ontlenen voor de&#13;
bedrijfsvoering op lange termijn, zeker niet wanneer de eigen grond een te smalle&#13;
basis vormt voor het bedrijf; het is ieder jaar maar weer afwachten of de één&#13;
jarige gronden weer beschikbaar zijn en zo ja, waar en voor hoeveel ha;&#13;
- natuur- en landschapswaarden hebben in het algemeen baat bij een stabiel beheer;&#13;
bij éénjarige contracten met mogelijk wisselende gebruikers zal hier nauwelijks&#13;
sprake van zijn;&#13;
- elk jaar opnieuw doet zich weer dezelfde uitgebreide administratieve rompslomp&#13;
voor bij het opstellen en afsluiten van de éénjarige contracten.&#13;
Deze nadelen gelden niet voor zesjarige pachtcontracten, maar hiertegen worden&#13;
doorgaans van de zijde van natuurbeschermingsorganisaties grote bezwaren aangevoerd&#13;
onder verwijzing naar de beperkingen van de Pachtwet. Het gevolg is dat momenteel&#13;
een steeds groter deel van de landbouwgronden van de natuurbeschermingsorganisaties&#13;
op éénjarige basis aan boeren in gebruik wordt gegeven of in eigen beheer&#13;
genomen.&#13;
Reeds geruime tijd wordt zowel uit kringen van de natuurbescherming als uit&#13;
landbouwkringen aangedrongen op aanpassing van de Pachtwet om de mogelijkheden&#13;
te verruimen voor langlopende contracten. Zo hebben in 1982 de Stichting Natuur en Milieu en de Vereniging tot Behoud van Natuurmonumenten in Nederland&#13;
het voorstel gedaan om de Pachtwet aan te passen voor de eigendommen van&#13;
de natuurbeschermingsorganisaties.2 In 1984 is door het Landbouwschap een uitgewerkt&#13;
voorstel gedaan in de vorm van introductie van zogenaamde pachtbeheersovereenkomsten3.&#13;
Najaar 1984 verscheen het langverwachte voorontwerp-Wet Beheer&#13;
Landbouwgronden4 (hierna te noemen: voorontwerp-WBL), waarin een aanpassing&#13;
van de Pachtwet wordt voorgesteld. Daarnaast beoogt het voorontwerp-&#13;
WBL een wettelijke basis te geven aan het Relatienotabeleid, maar daar zal in dit&#13;
artikel slechts zijdelings op worden ingegaan.&#13;
In dit artikel zal de volgende vraag centraal staan: Biedt het voorstel voor aanpassing&#13;
van de Pachtwet in het voorontwerp-WBL een oplossing voor de huidige situatie&#13;
bij het agrarisch gebruik van natuurbeschermingsgronden? Daartoe zal het voorontwerp-&#13;
WBL worden getoetst aan twee criteria.&#13;
a. Biedt het voorontwerp-WBL voldoende garanties om natuur- en landschapsdoelstellingen&#13;
te verwezenlijken?&#13;
b. Biedt het voorontwerp-WBL voldoende zekerheid aan boeren voor gebruik op&#13;
lange termijn?</inleiding><content>Vooraf nog twee opmerkingen:&#13;
De eerste opmerking betreft de visie van waaruit dit artikel is geschreven. Volgens&#13;
de segregatiegedachte geldt voor reservaatsgronden maar één doelstelling: natuuren&#13;
landschapsbeheer. Landbouw is daar geen doelstelling maar hooguit een middel.&#13;
Vanuit die visie hoeft toetsing aan criterium b zoals hierboven beschreven, niet&#13;
plaats te vinden. Dit artikel is echter geschreven vanuit de integratiegedachte. In deze&#13;
visie is er plaats voor meerdere doelstellingen en geldt voor reservaatsgronden ook&#13;
een landbouwdoelstelling, zij het als nevendoelstelling.5 Het accent dient voor deze&#13;
gronden te liggen op hoofddoelstelling natuur- en landschapsbeheer (criterium a),&#13;
maar ook nevendoelstelling landbouw (criterium b) verdient aandacht. In de praktijk&#13;
betekent dit, dat gestreefd zou moeten worden naar een zo goed mogelijke verwezenlijking&#13;
van de landbouwdoelstelling zonder dat de natuur- en landschapsdoelstelling&#13;
wordt aangetast. Andersom moet ook voor 'gewone' landbouwgrond&#13;
een natuur- en landschapsdoelstelling kunnen gelden. In de praktijk geldt dit bij&#13;
voorbeeld al bij de vele nestbeschermingsactiviteiten welke voor een belangrijk deel&#13;
ook op 'gewone' landbouwgronden wordt toegepast.&#13;
De tweede opmerking betreft de praktijk waarde van een voorstel ter verbetering&#13;
van de huidige situatie bij het agrarisch gebruik van natuurbeschermingsgronden. Een voorstel zal des te meer praktijk waarde hebben naarmate aan de bezwaren van&#13;
beide partijen zal worden tegemoetgekomen: wanneer enerzijds natuurbeschermingsorganisaties&#13;
geen garanties krijgen dat beheersvoorschriften worden nageleefd&#13;
als zij daarbij boeren inschakelen, zal hun animo om te verpachten gering zijn; wanneer&#13;
anderzijds boeren geen zekerheid hebben/krijgen over het gebruik van de&#13;
grond op lange termijn, zal hun animo om te pachten eveneens gering zijn. Bovendien&#13;
kunnen hun bestaansmogelijkheden daardoor in gevaar komen, zodat er op&#13;
den duur mogelijk niet eens boeren meer zijn om het agrarisch beheer uit te voeren.&#13;
2. MOGELIJKHEDEN EN ONMOGELIJKHEDEN VAN DE HUIDIGE PACHTWET&#13;
Zoals gesteld worden er betrekkelijk weinig zesjarige pachtcontracten afgesloten&#13;
voor gronden van de natuurbeschermingsorganisaties. Weliswaar zijn op hun eigendommen&#13;
nog een groot aantal zesjarige pachtcontracten van kracht, maar deze dateren&#13;
merendeels nog van vóór de aankoop. Het beleid is er meestal op gericht de&#13;
gronden, zodra dit mogelijk is, pachtvrij te maken en te houden. Als reden hiervoor&#13;
wordt aangevoerd dat de huidige Pachtwet onvoldoende mogelijkheden zou bieden&#13;
voor het opnemen en bijstellen van op natuur- en landschapsbescherming gerichte&#13;
beheersvoorschriften in pachtcontracten. Er wordt hier met opzet 'zou' gesteld, omdat&#13;
de meningen hierover verdeeld zijn, zowel bij de natuurbeschermingsorganisaties&#13;
als bij de verschillende Grondkamers welke de inhoud van pachtcontracten beoordelen.&#13;
6 Zo is in Friesland de afgelopen jaren een aantal normale pachtcontracten&#13;
afgesloten tussen het Staatsbosbeheer en het Fryske Gea enerzijds en een aantal&#13;
veehouders anderzijds. Het betrof in totaal enkele honderden ha en de Grondkamer&#13;
voor Friesland heeft hierbij een actieve rol gespeeld. Ook de Centrale Grondkamer&#13;
heeft nog niet zo lang geleden uitgesproken dat, doelend op natuurbeschermingsgronden,&#13;
het algemeen belang kan rechtvaardigen dat bepalingen in een pachtovereenkomst&#13;
zekere beperkingen opleggen aan het landbouwkundig gebruik van de&#13;
pachtgrond.7&#13;
Desondanks wordt het landelijk, al of niet terecht, toch als een soort 'gegeven'&#13;
beschouwd dat de huidige Pachtwet onvoldoende mogelijkheden biedt voor natuurvriendelijke&#13;
pachtovereenkomsten. Ook erfpacht wordt nauwelijks als alternatief&#13;
toegepast: de benodigde lange duur (minstens 26 jaar) om niet onder de werkingssfeer&#13;
van de Pachtwet te vallen, wordt als groot bezwaar aangevoerd.&#13;
3. VOORONTWERP WET BEHEER LANDBOUWGRONDEN&#13;
Zoals gesteld is in het voorontwerp-WBL onder meer een aanpassing van de Pachtwet opgenomen om boeren beter te kunnen inschakelen bij het beheer van, uit een&#13;
oogpunt van natuur- en landschapsbescherming, gevoelige gebieden.&#13;
Samengevat biedt het voorontwerp-WBL de mogelijkheid om in pachtcontracten&#13;
verdergaande beheersvoorschriften op te nemen dan gewoonlijk door de Grondkamer&#13;
wordt toegestaan en wel voor de twee volgende categorieën van landbouwgronden:&#13;
a. Reservaten en reservaatsgebieden8: met de voorgestelde beheersvoorschriften&#13;
dient rekening gehouden te worden in de pachtprijs en het pachtcontract geldt&#13;
slechts voor drie jaar, waarbij zonder opgave van redenen verlenging kan worden&#13;
geweigerd door de grondeigenaar.&#13;
b. Door de minister aangewezen gebieden: buiten de hierboven genoemde reservaten&#13;
en reservaatsgebieden kan de minister op verzoek van de eigenaar gebieden&#13;
aanwijzen waar op natuur- en landschapsbehoud gerichte beheersvoorschriften&#13;
zijn toegestaan. Deze moeten dan wel inpasbaar zijn in de bedrijfsvoering (al&#13;
thans volgens de toelichting, in de wettekst staat 'uitvoerbaar') en, evenals dat&#13;
het geval is bij reservaten en reservaatsgebieden, verwerkt in de pachtprijs. Deze&#13;
pachtcontracten gelden normaal voor zes jaar met een wettelijk recht op ver&#13;
lenging.&#13;
4. VOORSTEL NATUURBESCHERMINGSORGANISATIES&#13;
In maart 1982 hebben de Stichting Natuur en Milieu en de Vereniging tot Behoud&#13;
van Natuurmonumenten in Nederland een brief aan de verantwoordelijke bewindslieden&#13;
en aan de Tweede Kamer gericht, waarin zij aandacht vragen voor aanpassing&#13;
van de Pachtwet. Zij stellen in deze brief voor om de natuurbeschermingsorganisaties&#13;
de mogelijkheid te bieden voor hun gronden pachtcontracten af te sluiten met&#13;
(vergaande) beheersvoorschriften (welke normaal gesproken door de Grondkamer&#13;
als zijnde buitensporig worden afgewezen) en met beperkte duur en verlengingsrechten.&#13;
Voor deze laatste aspecten wordt een vergelijking gemaakt met art. 62 van&#13;
de Pachtwet waarin de overheid voor niet meer voor landbouw bestemde gronden&#13;
in haar pachtcontracten af kan wijken van de normale duur van zes jaar en de verlengingsrechten&#13;
voor de pachter.&#13;
5. VOORSTEL LANDBOUWSCHAP&#13;
Kort voor het verschijnen van het voorontwerp-WBL heeft het Landbouwschap in&#13;
de zomer van 1984 een voorstel gedaan voor het introduceren van zogenaamde&#13;
pachtbeheersovereenkomsten, eveneens met het doel de Pachtwet aan te passen voor&#13;
natuur- en landschappelijk waardevolle gebieden. Samengevat bepleit dit voorstel de mogelijkheid van pachtbeheersovereenkomsten&#13;
in aangewezen reservaten en nader door de minister aan te wijzen gebieden&#13;
met natuur- en landschapswaarden. Deze pachtbeheersovereenkomsten kunnen&#13;
(vergaande) beheersvoorschriften bevatten, waar een vergoeding voor kan worden&#13;
vastgesteld welke groter kan zijn dan de pachtprijs, zodat er netto sprake kan zijn&#13;
van een negatieve pachtsom. Er zou dan door de Provinciale Commissie Beheer&#13;
Landbouwgronden (PCBL)9 een beheersplan moeten worden vastgesteld waaraan&#13;
de Grondkamer de voorgestelde beheersvoorschriften toetst op doelmatigheid. Net&#13;
als voor normale pachtovereenkomsten zou een duur van zes jaar en een wettelijk&#13;
recht op verlenging moeten gelden.&#13;
Onderstaand zal het voorontwerp-WBL (voor wat betreft het gedeelte over de aanpassing&#13;
van de Pachtwet) worden besproken en becommentarieerd aan de hand van&#13;
een aantal belangrijke aspecten. Daarbij zullen ook de reactie van de terreinbeherende&#13;
particuliere natuurbeschermingsorganisaties en de Stichting Natuur en Milieu10,&#13;
en de reactie van het Landbouwschap11 op het voorontwerp-WBL aan de orde&#13;
komen.&#13;
6. WERKINGSSFEER&#13;
Zowel het voorontwerp-WBL als het voorstel van het Landbouwschap stellen dat&#13;
aanwijzing van de Pachtwet wenselijk is in aangewezen reservaten en reservaatsgebieden&#13;
en in speciaal door de minister op advies van de PCBL aan te wijzen gebieden.&#13;
Voor die laatste categorie geeft het voorontwerp-WBL als richtlijn dat het een&#13;
gevoelig gebied móet zijn uit oogpunt van natuur- en landschapsbescherming.&#13;
Men kan zich met de natuurbeschermingsorganisaties afvragen: waarom niet gewoon&#13;
de Pachtwet aanpassen voor alle eigendommen van de natuurbeschermingsorganisaties12?&#13;
Hiervoor pleiten twee argumenten:&#13;
- De natuurbeschermingsorganisaties ondervinden ook buiten de reservaten problemen&#13;
met de Pachtwet.&#13;
- De naar het zich laat aanzien omslachtige aanwijzingsprocedure door de minister&#13;
wordt hiermee overbodig.&#13;
Tegen deze opvatting zijn echter de volgende argumenten in te brengen: - Het over één kam scheren van de natuurbeschermingsgronden zou wel eens tot&#13;
gevolg kunnen hebben, dat de in het voorontwerp-WBL voorgestelde zeer beperkte&#13;
rechtszekerheid voor pachters in reservaten ook gaat gelden buiten de reservaten&#13;
(daarover straks meer).&#13;
- Het automatisch toestaan van aangepaste pachtcontracten op natuurbeschermingsgronden&#13;
kan ook beperkende effecten hebben op het omringende gebied&#13;
(denk bij voorbeeld aan peilaanpassingen en aan foerageergebieden voor ganzen).&#13;
Deze effecten kunnen strijdig zijn met het huidig gebruik en de bestemming&#13;
van het omringende gebied. In reservaten zal bij de begrenzing in het algemeen&#13;
veel meer rekening zijn gehouden met deze uitstralingseffecten.&#13;
- Het automatisch toestaan van aangepaste pachtcontracten op natuurbeschermingsgronden&#13;
kan tot gevolg hebben, dat het aankopen van gronden buiten reservaten&#13;
door natuurbeschermingsorganisaties op ongecontroleerde wijze wordt&#13;
gestimuleerd. De Stichting Natuur en Milieu en de Vereniging tot Behoud van&#13;
Natuurmonumenten in Nederland onderkennen dit risico in hun brief van maart&#13;
1982, maar stellen dat de Wet Agrarisch Grondverkeer de aankoop buiten reservaten&#13;
al voldoende aan banden legt. Dit is echter (nog) niet het geval, want hoe&#13;
wel de Wet Agrarisch Grondverkeer voorjaar 1981 door het parlement is aan&#13;
genomen, is de landbouwkundige toetsing tot op heden uitgesteld.&#13;
Zolang de uitwerking van aangepaste pachtcontracten in reservaten nog in discussie&#13;
is en zolang er onvoldoende waarborgen zijn ter voorkoming van ongewenste neveneffecten&#13;
van de mogelijkheid van aangepaste pachtcontracten buiten reservaten,&#13;
lijkt het beter om de voorzichtige weg van het voorontwerp-WBL en het Landbouwschap&#13;
te volgen: binnen reservaten en reservaatsgebieden automatische toestemming&#13;
om aangepaste pachtcontracten af te sluiten, en buiten reservaten en reservaatsgebieden&#13;
alleen na goedkeuring door de minister.&#13;
Voor een snelle en inzichtelijke goedkeuringsprocedure (welke voor een belangrijk&#13;
deel door de PCBL kan worden voorbereid) zou aan de volgende voorwaarden moeten&#13;
worden voldaan:&#13;
a. De minister dient op korte termijn een besluit te nemen.&#13;
b. Dit besluit dient beargumenteerd te worden aan de hand van criteria.&#13;
c. Er dienen goed toetsbare criteria te worden opgesteld. Deze zouden zich niet&#13;
moeten richten op de inhoud van het pachtcontract (daarvoor dient immers de&#13;
toetsing door de Grondkamer), maar op de wenselijkheid om in het desbetreffende&#13;
gebied bepaalde natuur- en landschapsdoelstellingen na te streven middels een&#13;
aangepast pachtcontract.&#13;
Daarbij zijn onder meer de volgende vragen van belang:&#13;
- Welke natuur- en landschapswaarden/-potenties behoeven bijzondere bescherming&#13;
welke niet in een normaal pachtcontract kunnen worden geregeld?&#13;
- Is het natuur- en landschapsbeheer in overeenstemming met de op het gebied&#13;
rustende bestemming?&#13;
- Heeft het beoogde natuur- en landschapsbeheer een ongewenst effect op de&#13;
omgeving? 7. INBREUK OP BESTAANDE CONTRACTEN&#13;
Het Landbouwschap stelt expliciet, dat een bestaand pachtcontract niet eenzijdig&#13;
door de verpachter-natuurbeschermingsorganisatie kan worden opgezegd teneinde&#13;
het om te zetten in een aangepast pachtcontract. Het voorontwerp-WBL gaat weliswaar&#13;
niet op deze mogelijkheid in, maar aangenomen mag worden dat men een dergelijke&#13;
eenzijdige opzegging ontoelaatbaar vindt. De verpachter-natuurbeschermingsorganisatie&#13;
kan zich echter altijd beroepen op de art. 40 en 51 van de Pachtwet,&#13;
welke de mogelijkheid bieden om de Pachtkamer een pachtcontract niet te laten&#13;
verlengen, resp. te laten ontbinden als er een niet-agrarische bestemming aan het gebied&#13;
wordt gegeven, welke in overeenstemming is met een goedgekeurd bestemmingsplan.&#13;
In dergelijke gevallen is de verpachter een schadevergoeding verschuldigd&#13;
aan de pachter (vergelijkbaar met de schadeloosstelling in het kader van een&#13;
onteigeningsprocedure). Om die (financiële) reden wordt nauwelijks door natuurbeschermingsorganisaties&#13;
van deze artikelen gebruik gemaakt.&#13;
In haar reactie op het voorontwerp-WBL dringt de Vereniging tot Behoud van&#13;
Natuurmonumenten in Nederland, mede namens andere particuliere terreinbeherende&#13;
organisaties en de Stichting Natuur en Milieu, aan op een overgangsregeling om&#13;
bestaande pachtcontracten - met inachtneming van de belangen van de pachter -&#13;
om te zetten in een aangepast pachtcontract. Uit oogpunt van rechtsbescherming&#13;
van de pachters is het echter ongewenst, als dit zou plaatsvinden tegen de wil van&#13;
de zittende pachters. Wanneer echter aangepaste pachtcontracten voldoende rechtszekerheid&#13;
geven voor pachters en zeker ook wanneer een negatieve pachtprijs mogelijk&#13;
is (op beide aspecten zal later in dit artikel nog worden ingegaan), zal het merendeel&#13;
van de zittende pachters vermoedelijk vrijwillig aan een omzetting in een aangepast&#13;
pachtcontract willen meewerken.&#13;
8. TOETSING VAN BEHEERSPLAN EN BEHEERSVOORSCHRIFTEN&#13;
Volgens het voorontwerp-WBL kunnen beheersvoorschriften in aangepaste pachtcontracten&#13;
in een reservaat(sgebied) niet als buitensporig worden beoordeeld door&#13;
de Grondkamer. Ook beheersvoorschriften kunnen echter buitensporig zijn, wanneer&#13;
deze niet bijdragen aan beheersdoelstellingen en voor de pachter onnodig beperkend&#13;
zijn. Het is daarom gewenst dat de Grondkamer ook in een reservaat(sgebied)&#13;
beheersvoorschriften op buitensporigheid beoordeelt. Daartoe dient de&#13;
Grondkamer te beschikken over een toetsingskader, waarvoor het beheersplan (met&#13;
beheersdoelstellingen en beheersrichtlijnen) zich bij uitstek leent.&#13;
De toelichting op het voorontwerp-WBL maakt duidelijk dat in de praktijk alleen&#13;
voor aangewezen beheersgebieden een beheersplan zal worden vastgesteld. Bovenstaand&#13;
voorstel, dat ook door het Landbouwschap wordt voorgestaan, pleit ervoor&#13;
om ook voor gronden waar een aangepast pachtregiem wordt voorgesteld, een beheersplan&#13;
op te stellen. Voor het ter beschikking stellen van de mogelijkheid van een&#13;
aangepast pachtcontract mag van de natuurbeschermingsorganisaties worden verwacht,&#13;
dat zij hun beheersdoelstellingen en beheersrichtlijnen expliciet maken in een beheersplan (zonder dat zij zich daarmee overigens voor jaren vastleggen; zie verder&#13;
in dit artikel). Dit te meer, omdat het overgrote deel van hun gronden is aangekocht&#13;
met aanzienlijke overheidssubsidies (vaak tot 100%). Overigens stellen ook nu al de&#13;
natuurbeschermingsorganisaties in de regel beheersplannen op voor hun gronden,&#13;
zij het soms alleen voor intern gebruik.&#13;
Aansluitend bij het voorontwerp-WBL zouden de beheersplannen door de PCBL&#13;
moeten worden vastgesteld (thans heeft de landelijke CBL deze taak nog). Het ligt&#13;
dan voor de hand dat de opstelling van het beheersplan plaatsvindt door eigenaar&#13;
en de beoogde gebruiker(s) gezamenlijk (dan is de kans ook het grootst dat het&#13;
beheersplan in de praktijk 'gedragen' wordt). De PCBL zou slechts een toetsende&#13;
functie moeten hebben. Wanneer de PCBL volgens plan een evenwichtige samenstelling&#13;
krijgt en middels subcommissies goede kennis van de streek, lijkt de PCBL&#13;
voor deze functie bij uitstek geschikt.&#13;
Ten slotte verdient hier de toetsing van de Grondkamer aandacht. Eerder is al gepleit&#13;
voor een toetsing van de beheersvoorschriften aan het beheersplan. In het voorontwerp-&#13;
WBL wordt een ander criterium voorgesteld, wat overigens alleen van toepassing&#13;
zou zijn op aangepaste pachtcontracten buiten reservaten en reservaatsgebieden.&#13;
Dit criterium houdt volgens de wettekst van het voorontwerp-WBL in, dat&#13;
de Grondkamer zou moeten toetsen of voorgestelde beheersvoorschriften 'uitvoerbaar'&#13;
zijn in de agrarische bedrijfsvoering. De toelichting spreekt echter over een&#13;
toetsing op 'inpasbaarheid' in de bedrijfsvoering. Terecht stelt het Landbouwschap&#13;
in zijn reactie op het voorontwerp-WBL, dat dit twee verschillende begrippen zijn&#13;
en dat duidelijkheid op dit punt gewenst is. 'Inpasbaarheid' lijkt daarbij het best&#13;
te hanteren begrip. Overigens zal er ook een financiële stimulans zijn om beheersvoorschriften&#13;
zo goed mogelijk inpasbaar, c.q. uitvoerbaar te laten zijn (zie hierna).&#13;
Ten slotte is van belang dat de Grondkamer wordt uitgebreid met deskundigen&#13;
op het gebied van natuur- en landschapsbeheer, wanneer ook toetsing van beheersvoorschriften&#13;
aan het beheersplan tot haar taak zou gaan behoren.&#13;
9. BEREKENING AANGEPASTE PACHTPRIJS&#13;
Het voorontwerp-WBL geeft aan dat bij de berekening van de pachtprijs rekening&#13;
moet worden gehouden met de beheersvoorschriften. Geconcludeerd moet echter&#13;
worden dat de netto-pachtprijs voor de aangepaste pachtcontracten nog steeds positief&#13;
dient te zijn, want het voorontwerp-WBL voorziet niet in de mogelijkheid dat&#13;
de pachter een netto-pachtprijs krijgt voor het aangepaste pachtcontract. Dat beperkt&#13;
de ruimte voor doorberekening van de beheersvoorschriften in de pachtprijs&#13;
(en dus ook de mogelijkheden voor natuurbeschermingsorganisaties om beheersvoorschriften&#13;
op te nemen!), te meer omdat de pachtprijzen in agrarische gebieden&#13;
met natuur- en landschapswaarden doorgaans al niet erg hoog liggen.&#13;
Het is dan ook realistischer om expliciet te stellen, zoals het Landbouwschap doet,&#13;
dat de netto-pachtprijs negatief kan uitvallen. Deze netto-pachtprijs dient volgens&#13;
het Landbouwschap gebaseerd te zijn op twee elementen: de door de pachter te betalen&#13;
pachtprijs voor het agrarisch gebruik van de grond en de door de verpachter te betalen beheersvergoeding voor het uitvoeren van de beheersvoorschriften. Naast&#13;
het Pachtnormenbesluit zou er volgens het Landbouwschap dan ook een Beheersvergoedingenbesluit&#13;
moeten komen.&#13;
Voor een dergelijke opbouw van de netto-pachtprijs valt veel te zeggen: het is inzichtelijk&#13;
en toetsbaar, en gebaseerd op reële gebruikswaarden, resp. beheervergoedingen.&#13;
Voor actieve beheersvoorschriften (werkzaamheden uitvoeren welke bij normaal&#13;
agrarisch gebruik niet plaatsvinden) zouden dezelfde normen kunnen worden&#13;
gehanteerd als voor beheers- en onderhoudsovereenkomsten. Voor passieve beheersvoorschriften&#13;
(het nalaten van werkzaamheden welke bij normaal agrarisch gebruik&#13;
wel geschieden, met andere woorden de gebruiksbeperkingen) zou moeten worden&#13;
nagegaan hoeveel de gebruikswaarde van het betreffend perceel daalt door het nakomen&#13;
van de voorgestelde beheersvoorschriften. De referentie is dan het saldo van&#13;
het perceel bij normaal agrarisch gebruik. Dit zal resulteren in gemiddeld lagere&#13;
beheersvergoedingen dan nu gebruikelijk is in beheersgebieden, omdat in het laatste&#13;
geval een vergelijkingsgebied wordt gehanteerd met min of meer optimale cultuurtechnische&#13;
omstandigheden.&#13;
Wanneer een aangepast pachtcontract in een negatieve pachtprijs resulteert, zou&#13;
men daartegen kunnen inbrengen dat er dan geen sprake meer is van een pachtverhouding.&#13;
De Pachtwet definieert een pachtovereenkomst immers als een overeenkomst&#13;
waarbij de verpachter een boerderij of los land voor landbouwkundig gebruik&#13;
aan de pachter ter beschikking stelt tegen voldoening van een tegenprestatie. Wanneer&#13;
er echter geen principiële bezwaren zouden bestaan tegen een negatieve pachtprijs&#13;
voor een aangepast pachtcontract, dan zou het een gemiste kans zijn als deze&#13;
mogelijkheid zou blijven steken op een definitiekwestie.&#13;
10. CONTRACTDUUR EN VERLENGINGSMOGELIJKHEDEN&#13;
Normale pachtcontracten voor los land gelden voor zes jaar met steeds een wettelijk&#13;
recht op verlenging voor een volgende periode van zes jaar. Het Landbouwschap wil&#13;
dit zo handhaven voor aangepaste pachtcontracten. Het voorontwerp-WBL wil dit&#13;
eveneens voor de aangepaste pachtcontracten in speciaal door de minister aangewezen&#13;
gebieden. Maar niet in een reservaat(sgebied): daar wordt in het voorontwerp-&#13;
WBL de duur teruggebracht tot minimaal drie jaar met steeds een wettelijk&#13;
recht op verlenging van drie jaar. Dit verlengingsrecht stelt echter niet bijster veel&#13;
voor, omdat de eigenaar zonder opgave van redenen het aangepaste pachtcontract&#13;
kan laten beëindigen of wijzigen. Dit zou betekenen dat de meeste toekomstige&#13;
pachters in reservaten en reservaatsgebieden volgens het voorontwerp-WBL maar&#13;
drie jaar zekerheid hebben over het gebruik (en beheer) van de pachtgrond. Dat is&#13;
wel een (lichte) verbetering ten opzichte van de huidige situatie met veelal éénjarige&#13;
contracten, maar is het niet mogelijk om de pachter meer zekerheid te geven zonder&#13;
afbreuk te doen aan de beheersdoelstellingen? Welnu, de eigenaar kan twee belangrijke&#13;
redenen hebben om het aangepaste pachtcontract te beëindigen of te wijzigen:&#13;
a. de natuur- en landschapswaarden lopen gevaar omdat de pachter zijn verplichtingen&#13;
niet nakomt; b. de beheersvoorschriften moeten worden bijgesteld omdat de beheersdoelstellingen&#13;
worden gewijzigd en/of omdat de inzichten veranderen over het effect van&#13;
beheersvoorschriften.&#13;
Gaat het om een onwillige pachter (a), dan moet net zoals dit in de huidige Pachtwet&#13;
mogelijk is, de pachter worden terechtgewezen en, bij onvoldoende verbetering,&#13;
pachtontbinding volgen. Gezien de kwetsbaarheid van natuur- en landschapswaarden&#13;
is het nodig dat dergelijke maatregelen op korte termijn kunnen worden genomen.&#13;
In principe voorziet de huidige Pachtwet in deze mogelijkheid.&#13;
Gaat het om wijziging van de beheersvoorschriften (b) dan moet het mogelijk&#13;
zijn, gezien de hiervoor genoemde kwetsbaarheid, om deze op korte termijn te realiseren.&#13;
Wanneer de pachter met de voorgestelde beheers wijziging akkoord gaat, kan&#13;
dit in een wijzigingsovereenkomst worden vastgelegd en kan het beheer probleemloos&#13;
en snel worden gewijzigd. Wanneer de pachter niet akkoord gaat, dan biedt de&#13;
Pachtwet echter onvoldoende mogelijkheden voor de grondeigenaar. Deze zou dan&#13;
pas bij het verstrijken van de pachttermijn de wijzigingsvoorstellen aan de Grondkamer&#13;
kunnen voorleggen. Omdat het gaat om kwetsbare natuur- en landschapswaarden,&#13;
moet dit ook tussentijds mogelijk zijn. De Grondkamer dient dan te toetsen&#13;
of de wijzigingsvoorstellen in overeenstemming zijn met het (inmiddels wellicht&#13;
ook gewijzigde) beheersplan. Als dit het geval is, dient de pachter de gewijzigde beheersvoorschriften&#13;
uit te voeren.&#13;
De conclusie kan worden getrokken, dat het niet noodzakelijk is om voor&#13;
reservaten en reservaatsgebieden afwijkende bepalingen op te nemen met betrekking&#13;
tot de duur en de verlenging van het aangepaste pachtcontract, mits de&#13;
mogelijkheid wordt geschapen voor tussentijdse wijziging van beheersvoorschriften.&#13;
11. MOGELIJKHEDEN VOOR KORTDURENDE CONTRACTEN&#13;
Zoals gemeld, wordt momenteel op de eigendommen van natuurbeschermingsorganisaties&#13;
veel gewerkt met éénjarige contracten. De reden die hiervoor meestal&#13;
wordt gegeven is, dat in pachtovereenkomsten onvoldoende op natuur- en landschapsbescherming&#13;
gerichte beheersvoorschriften zouden kunnen worden opgenomen&#13;
en, indien later nodig, bijgesteld. Nu dit opgelost lijkt te gaan worden door&#13;
aanpassing van de Pachtwet, dienen de éénjarige contracten met grote terughoudendheid&#13;
te worden gebruikt. Te denken valt aan gebieden waarvan de bestemming&#13;
nog niet vaststaat of aan zojuist door een natuurbeschermingsorganisatie&#13;
verworven gronden waarvan nog geen beheersplan is vastgesteld. Het zou dan ook&#13;
een goede zaak zijn als de verschillende Grondkamers art. 66 van de Pachtwet weer&#13;
van toepassing zouden verklaren. Dit houdt in dat voor inscharing en opstamverkoping&#13;
weer toestemming nodig is van de Grondkamer. Momenteel geldt dit alleen&#13;
voor Friesland en Zuid-Holland en voor opstamverkoping ook voor Gelderland&#13;
en Zeeland. 12. CONCLUSIE&#13;
Bezien we opnieuw de twee aan het begin van dit artikel geformuleerde criteria dan&#13;
kan het volgende worden geconcludeerd:&#13;
- aan criterium a (biedt het voorontwerp-WBL voldoende garanties om natuur- en&#13;
landschapsdoelstellingen te verwezenlijken?) wordt voor reservaatsgronden goed&#13;
voldaan;&#13;
- aan criterium b (biedt het voorontwerp-WBL voldoende zekerheid aan boeren&#13;
voor gebruik op lange termijn?) wordt voor wat betreft reservaatsgronden niet&#13;
voldaan.&#13;
Het voorontwerp-WBL is daarmee onevenwichtig en alleen acceptabel vanuit de&#13;
segregatiegedachte en niet vanuit de integratiegedachte. Wil de aanpassing van de&#13;
Pachtwet ook aanvaardbaar zijn vanuit de integratiegedachte, dan zal het voorontwerp-&#13;
WBL op ten minste drie punten moeten worden bijgesteld:&#13;
1. De aangepaste pachtcontracten voor reservaten en reservaatsgebieden zouden ge&#13;
woon moeten gelden voor zes jaar en met een wettelijk verlengingsrecht, mits een&#13;
aanpassing in de Pachtwet wordt aangebracht zodat desgewenst ook tussentijds&#13;
beheersvoorschriften kunnen worden gewijzigd. Desnoods éénzijdig, maar dan&#13;
wel na goedkeuring door de Grondkamer.&#13;
2. Toevoeging van de mogelijkheid van een negatieve pachtprijs.&#13;
3. Verplichting tot het opstellen van een beheersplan dat kan dienen als toetsingskader&#13;
voor de Grondkamer.&#13;
Deze wijzigingen kunnen worden aangebracht, zonder dat de natuur- en landschapsdoelstellingen&#13;
worden aangetast. Sterker nog, aan deze doelstellingen kan in sommige&#13;
gevallen extra worden bijgedragen, omdat de animo bij boeren voor dergelijke&#13;
aangepaste pachtcontracten plaatselijk zal toenemen.</content><legacyfootnotes>1. Onder natuurbeschermingsorganisaties zal in dit artikel verder worden verstaan: Staatsbosbeheer en&#13;
de particuliere terreinbeherende natuurbeschermingsorganisaties.&#13;
2. Brief aan de Staatssecretaris van CRM, de Minister van Landbouw en Visserij en de leden van de&#13;
Tweede Kamer, 30 maart 1982.&#13;
3. Advies van Commissie Grondgebruik over toepassing van de Pachtwet in gebieden waarin de land&#13;
bouw wordt geconfronteerd met bijzondere omstandigheden, verband houdende met natuur en land&#13;
schap, 26 juli 1984. Dit standpunt verscheen kort daarop in het augustusnummer van Agrarisch Recht&#13;
van de hand van prof. mr. P. de Haan en mr. W.J. Wolff onder de titel Voorstel voor een wettelijke&#13;
regeling van een pachtbeheersovereenkomst.&#13;
4. Voorontwerp Wet Beheer Landbouwgronden, Ministerie van Landbouw en Visserij, concept 26 oktober&#13;
1984.&#13;
5. Ook in de Monumentenzorg gaan meerdere functies samen: de cultuurdoelstelling gaat vrijwel altijd&#13;
gepaard met een huisvestingsdoelstelling (gebruik als woning of bedrijfsruimte).&#13;
6. Zie ook mijn rapport Samengaan van landbouw en natuurbeheer: welke kontraktvorm? Een vergelijking&#13;
tussen pacht, erfpacht, inscharing, opstamverkoping en ingebruikgeving om niet, Centrum&#13;
Landbouw en Milieu, Utrecht, 3e druk, juli 1983.&#13;
7. Uitspraak Centrale Grondkamer 26 juli 1982, zie Agrarisch Recht juli 1984, blz. 297-300. Zie voor&#13;
een overzicht van uitspraken van de Centrale Grondkamer en de Grondkamers van Overijssel en Gel&#13;
derland met betrekking tot de buitensporigheid van nevenbedingen (waaronder beheersvoorschriften)&#13;
M.C. Geuze in Buitensporige nevenbedingen in pachtovereenkomsten, De Pacht 1981, blz. 340-364. &#13;
8. Reservaten zijn volgens het voorontwerp-WBL door de minister op een lijst geplaatste eigendommen van&#13;
natuurbeschermingsorganisaties; reservaatsgebieden zijn eveneens op die lijst geplaatst, maar nog niet&#13;
aangekocht.&#13;
9. De PCBL zou volgens het voorontwerp-WBL moeten bestaan uit maximaal 13 leden, waarvan&#13;
minstens 5 leden voorgedragen kunnen worden door belangenorganisaties. Gedeputeerde Staten benoemen&#13;
uit hun midden de voorzitter, de directeur landelijke gebieden en kwaliteitszorg neemt de&#13;
functie van secretaris op zich.&#13;
10. Commentaar op het voorontwerp-WBL door de Vereniging tot Behoud van Natuurmonumenten in&#13;
Nederland (mede namens de Stichting Natuur en Milieu, de Nederlandse Vereniging tot Bescherming&#13;
van Vogels en de provinciale Landschappen) in brief aan Minister Braks van Landbouw en Visserij,&#13;
18 februari 1985.&#13;
11. Commentaar van het Landbouwschap op het voorontwerp-Wet Beheer Landbouwgronden, 8&#13;
februari 1985.&#13;
12. Naar schatting 35% van de eigendommen van natuurbeschermingsorganisaties is gelegen buiten aan&#13;
gewezen reservaten. </legacyfootnotes><footnotes><footnote/></footnotes><auteurs>Drs. A.J.M. Rennen</auteurs><published>1985-06-01 00:00:00</published><modified>1985-06-01 00:00:00</modified><editiondate>1985-06-01</editiondate><htmlpath>https://denhollander.info/artikel/6390</htmlpath></article>
</articles></edition>
<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1999</searchword><id>4800</id><udhid>UDH:TvAR/4800</udhid><titel>Y / Suikerfabrikant X (TvAR 1999/4952)</titel><searchwords><searchword>TvAR 3/1999</searchword><searchword>TvAR 1999/4952</searchword><searchword>UDH:TvAR/4800</searchword></searchwords><attachments><attachment><name>1999_nr 3_Rechtspraak_4952.pdf</name><extention>pdf</extention><url>https://denhollander.info/download/4742/ci</url></attachment></attachments><inleiding>Suikersysteem 1996 art. 27&#13;
&#13;
Met het ontbreken van Landbouwtelling-gegevens&#13;
kan slechts genoegen worden genomen&#13;
indien bijzondere omstandigheden dit rechtvaardigen&#13;
en op andere wijze wordt aangetoond&#13;
dat verzoekers voor eigen rekening en&#13;
risico suikerbieten hebben geteeld op gronden&#13;
die duurzaam tot hun bedrijf behoorden. Van&#13;
dergelijke bijzondere omstandigheden is sprake&#13;
indien de bietenagent van verweerster een&#13;
teler over de door hem te volgen handelswijze&#13;
heeft geadviseerd en de teler dit advies strikt&#13;
heeft opgevolgd, als gevolg waarvan de bietenteelt&#13;
op het bedrijf van een derde heeft&#13;
plaatsgevonden en de teler zelf bij de Landbouwtelling&#13;
geen teelt van suikerbieten heeft&#13;
opgegeven.</inleiding><content>Arbitraal vonnis (...) in de zaak van:&#13;
1. ...&#13;
en:&#13;
2. ...,&#13;
beiden wonende te ...,&#13;
verzoekers,&#13;
gemachtigde: mr J.T.A.M. van Mierlo,&#13;
tegen:&#13;
Suikerfabrikant X,&#13;
gevestigd te ...,&#13;
verweerster.&#13;
Het verloop van de procedure&#13;
1. Bij brief van hun gemachtigde d.d. 6 januari&#13;
1997, met twee producties, zijn verzoekers bij&#13;
de arbitragecommissie in beroep gekomen van&#13;
een beslissing van verweerster d.d. 18 december&#13;
1996, waarbij een bezwaar van verzoekers&#13;
d.d. 24 augustus 1996 door verweerster werd&#13;
afgewezen. Bij brief van hun gemachtigde d.d.&#13;
31 maart 1998, met vier producties, hebben&#13;
verzoekers de gronden van hun beroep aangevuld.&#13;
2. Verweerster heeft schriftelijk verweer&#13;
gevoerd bij verweerschrift d.d. 4 mei 1998,&#13;
met vier producties.&#13;
3. Bij brief van hun gemachtigde d.d. 18 mei&#13;
1998 hebben verzoekers zich naar aanleiding&#13;
van de bij het verweerschrift overgelegde producties&#13;
uitgelaten.&#13;
4. Op 19 oktober 1998 heeft te Utrecht ten&#13;
overstaan van de arbitragecommissie een&#13;
mondelinge behandeling plaatsgevonden. Verzoekers&#13;
waren hierbij in persoon aanwezig,&#13;
vergezeld van hun gemachtigde. Aan de zijde&#13;
van verweerster waren aanwezig mr ... en de&#13;
heer ir .... Beide partijen legden pleitaantekeningen&#13;
over. Ter zitting werd aan de zijde van&#13;
verzoekers als getuige gehoord ..., wonende te&#13;
.... (...)&#13;
5. De inhoud van bovenbedoelde stukken&#13;
moet als hier herhaald en ingelast worden&#13;
beschouwd.&#13;
6. De zaak is in staat van wijzen gekomen en&#13;
het vonnis is op heden bepaald.&#13;
De feiten&#13;
7. Tussen partijen staat als enerzijds gesteld en&#13;
anderzijds niet of onvoldoende gemotiveerd&#13;
betwist, alsmede op grond van de overgelegde&#13;
en in zoverre niet betwiste stukken, het volgende&#13;
vast.&#13;
7.1 Verzoekers exploiteren in maatschapsverband&#13;
een melkveehouderij te .... Met ingang&#13;
van 1 november 1993 verwierven zij tevens&#13;
het erfpachtsrecht van een fruitteeltbedrijf,&#13;
dat eveneens te ... is gelegen. Met dit fruitteeltbedrijf&#13;
hing basisreferentie samen met een&#13;
omvang van 45.980 kg polsuiker. Deze basisreferentie&#13;
werd naar verzoekers overgeschreven.&#13;
Verzoekers beoogden met het verwerven&#13;
van de erfpachtgrond op de middellange termijn&#13;
over voldoende bouwland te kunnen beschikken&#13;
voor enerzijds de bietenteelt en anderzijds&#13;
de teelt van maïs voor het eigen melkvee.&#13;
7.2 Verzoekers zagen aanvankelijk, gelet op de&#13;
beschikbare ruimte, binnen hun eigen bedrijf&#13;
geen mogelijkheden om suikerbieten te telen.&#13;
Daarbij speelde een rol dat de verworven erfpachtgrond&#13;
geheel met fruitbomen was ingeplant.&#13;
In verband hiermee lieten zij tot in&#13;
ieder geval 1996 suikerbieten telen door een&#13;
derde op grond die tot het bedrijf van die&#13;
derde behoorde. Met deze derde werd voor&#13;
een periode van twee jaar een huurovereenkomst&#13;
aangegaan. Tot 1996 hebben niet verzoekers&#13;
– maar heeft bedoelde derde – bij de&#13;
Landbouwtelling de teelt van suikerbieten&#13;
opgegeven.&#13;
7.3 Toen verweerster verzoekers vroeg haar&#13;
– gelet op het bepaalde in artikel 27 lid 2 van&#13;
het Suikersysteem 1996 – te voorzien van&#13;
Landbouwtelling-gegevens waaruit kon worden&#13;
opgemaakt dat verzoekers akkerbouwgronden&#13;
in gebruik hadden voor de suikerbietenteelt,&#13;
kon aan dit verzoek niet worden voldaan.&#13;
Het geschil&#13;
8. Verweerster heeft elke toewijzing aan verzoekers&#13;
vervallen verklaard en hun polsuikerreferenties&#13;
ingenomen, aangezien niet uit&#13;
Landbouwtelling-gegevens kon worden opgemaakt&#13;
dat verzoekers akkerbouwgronden in&#13;
gebruik hadden voor de suikerbietenteelt. Het&#13;
hiertegen gerichte bezwaar van verzoekers&#13;
werd bij de beslissing waarvan beroep verworpen.&#13;
9. Verzoekers hebben aan hun beroep de volgende&#13;
stellingen ten grondslag gelegd.&#13;
a. In het Suikersysteem wordt op oneigenlijke&#13;
wijze gebruik gemaakt van Landbouwtellinggegevens,&#13;
aangezien de Landbouwtelling voor&#13;
een ander doel in het leven is geroepen.&#13;
b. Een teler heeft geen enkele kans om tegenbewijs&#13;
te leveren en is met handen en voeten&#13;
gebonden aan het Suikersysteem dat via contractuele&#13;
bepalingen op hem van toepassing is&#13;
verklaard.&#13;
c. Gelet op hun feitelijke omstandigheden zijn&#13;
verzoekers eenvoudig niet in staat om over de&#13;
gehele referentieperiode 1991-1995 Landbouwtelling-&#13;
gegevens over te leggen.&#13;
d. De door verzoekers gevolgde praktijk was&#13;
in overeenstemming met de praktijk zoals&#13;
deze elders in het land werd gebezigd.&#13;
e. Bietenagent ... heeft verzoekers destijds&#13;
geadviseerd te handelen zoals zij hebben&#13;
gedaan; zij hebben de adviezen van ... strikt&#13;
opgevolgd.&#13;
f. De intrekking heeft met terugwerkende&#13;
kracht plaatsgevonden.&#13;
10. In verband met een en ander hebben verzoekers&#13;
een beroep gedaan op de hardheidsclausule&#13;
van artikel 29 Suikersysteem 1996; zij&#13;
hebben het standpunt ingenomen dat onverkorte&#13;
handhaving van artikel 27 tot een onredelijk&#13;
resultaat leidt en niet aanvaardbaar is.&#13;
11. Verzoekers hebben de arbitragecommissie&#13;
verzocht om de beslissing waarvan beroep te&#13;
vernietigen en hun over 1996 alsnog een quotum&#13;
toe te wijzen conform de berekening die&#13;
van toepassing is wanneer artikel 27 Suikersysteem&#13;
1996 om redenen van hardheid niet&#13;
toepasselijk is, met veroordeling van verweerster&#13;
in de kosten van de procedure.&#13;
12. Verweerster heeft gemotiveerd verweer&#13;
gevoerd.&#13;
De beoordeling van het geschil&#13;
13. De arbitragecommissie ziet aanleiding om&#13;
eerst in te gaan op hetgeen verzoekers bij de&#13;
hierboven onder e bedoelde stelling naar&#13;
voren hebben gebracht.&#13;
14. Centrale vraag in een zaak als de onderhavige&#13;
is of verzoekers voor eigen rekening en&#13;
risico suikerbieten hebben geteeld op gronden&#13;
die duurzaam tot hun bedrijf behoorden. In&#13;
de elkaar opvolgende suikersystemen is tot&#13;
uitgangspunt genomen dat deze vraag moet&#13;
kunnen worden beantwoord aan de hand van&#13;
met betrekking tot dat bedrijf verstrekte&#13;
Landbouwtelling-gegevens. Of hierbij op oneigenlijke&#13;
wijze van deze gegevens gebruik&#13;
wordt gemaakt kan in deze zaak, zoals hierna&#13;
zal blijken, in het midden blijven. Het kunnen&#13;
verkrijgen van inzage in Landbouwtellinggegevens&#13;
moet hoe dan ook worden aangemerkt&#13;
als een van de weinige mogelijkheden&#13;
ter controle van de grondslagen van het suikersysteem.&#13;
Vast staat dat deze gegevens in dit&#13;
geval ontbreken. Met het ontbreken van&#13;
Landbouwtelling-gegevens kan slechts genoegen&#13;
worden genomen indien bijzondere&#13;
omstandigheden dit rechtvaardigen en op&#13;
andere wijze wordt aangetoond dat bedoelde&#13;
centrale vraag in bevestigende zin beantwoord&#13;
dient te worden.&#13;
15. Van bijzondere omstandigheden als bedoeld&#13;
kan onder meer sprake zijn indien de&#13;
bietenagent van verweerster een teler over de&#13;
door hem te volgen handelswijze heeft geadviseerd&#13;
en de teler dit advies strikt heeft opgevolgd,&#13;
als gevolg waarvan de bietenteelt op&#13;
het bedrijf van een derde heeft plaatsgevonden&#13;
en de teler zelf bij de Landbouwtelling geen&#13;
teelt van suikerbieten heeft opgegeven.&#13;
16. Blijkens hetgeen de heer ... als getuige&#13;
heeft verklaard doet zich hier een dergelijk&#13;
geval voor. ... heeft onder meer verklaard dat&#13;
hij verzoekers heeft verteld dat in de praktijk&#13;
in de polder bieten werden ‘uitbesteed’, waarmee&#13;
hij bedoelde dat de desbetreffende bieten&#13;
niet worden geteeld op het bedrijf van degene&#13;
op wiens naam de referentie staat, maar op dat&#13;
van een andere teler. De bietenteelt wordt dan&#13;
in het bouwplan van die andere teler meegenomen;&#13;
de andere teler verricht de noodzakelijke&#13;
werkzaamheden. ... bevestigde dat hij&#13;
verzoekers heeft gezegd dat zij hun bieten op&#13;
dezelfde wijze konden uitbesteden. Hij verklaarde&#13;
voorts onder meer nog dat hij zich&#13;
niet kon herinneren dat hij destijds met verzoekers&#13;
had gesproken over de vraag wie de&#13;
bieten bij de Landbouwtelling zou moeten&#13;
opgeven indien deze op de grond van een&#13;
derde zouden worden geteeld.&#13;
17. De arbitragecommissie is van oordeel dat&#13;
onverkorte handhaving van het Suikersysteem&#13;
1996 onder deze omstandigheden tot een&#13;
zodanig onredelijk resultaat zou leiden dat dit&#13;
niet aanvaardbaar is.&#13;
18. In verband hiermee dient de beslissing&#13;
waarvan beroep te worden vernietigd. De&#13;
overige stellingen die verzoekers aan hun&#13;
beroep ten grondslag hebben gelegd kunnen&#13;
onbesproken worden gelaten. Verweerster&#13;
dient in de kosten van de procedure te worden&#13;
veroordeeld.&#13;
Beslissing&#13;
De arbitragecommissie bedoeld in artikel 31&#13;
van het Suikersysteem 1996, beslissend als&#13;
goede mannen naar billijkheid:&#13;
1. Vernietigt de beslissing waarvan beroep en&#13;
bepaalt dat verweerster met inachtneming van&#13;
het vorenoverwogene opnieuw dient te beslissen;&#13;
2. Veroordeelt verweerster in de kosten van de&#13;
procedure, welke kosten tot en met de deponering&#13;
van dit vonnis worden begroot op een&#13;
bedrag van ƒ ..., waarvan ƒ 750,– salaris&#13;
gemachtigde. Verzoekers hebben de kosten&#13;
van de arbitragecommissie bij wijze van voorschot&#13;
voldaan, in verband waarmee verweerster&#13;
het integrale bedrag ad ƒ ... aan verzoekers&#13;
dient te voldoen.</content><legacyfootnotes/><footnotes><footnote/></footnotes><auteurs/><published>1999-03-01 00:00:00</published><modified>1998-02-17 00:00:00</modified><editiondate>1999-03-01</editiondate><htmlpath>https://denhollander.info/artikel/4800</htmlpath></article>
</articles></edition>
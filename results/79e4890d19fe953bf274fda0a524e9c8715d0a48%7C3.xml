<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1991</searchword><id>7037</id><udhid>UDH:TvAR/7037</udhid><titel>'De Staat der Nederlanden / 1. Am Johannes Viersen 2. Saak Penders-Viersen 3. Johanna Walker-Viersen 4. Juliana Beatrix van Gunsteren-Viersen' (TvAR 1991/4508)</titel><searchwords><searchword>TvAR 10/1991</searchword><searchword>TvAR 1991/4508</searchword><searchword>UDH:TvAR/7037</searchword></searchwords><attachments><attachment><name>1991_nr 10_Rechtspraak_4508.pdf</name><extention>pdf</extention><url>https://denhollander.info/download/6647/ci</url></attachment></attachments><inleiding>Pachtwet, art. 11, 88&#13;
Hetgeen eisers hebben gesteld omtrent de&#13;
beweerdelijk gepachte percelen voldoet niet&#13;
aan art. 88-2 Pw en ook overigens staan de&#13;
ligging en grootte van die percelen niet vast.&#13;
Toch is het terecht dat de pachtkamer van het&#13;
kantongerecht een nader onderzoek heeft&#13;
ingesteld, omdat er wel schriftelijke pachtovereenkomsten&#13;
tussen partijen zijn geweest,&#13;
die evenwel krachtens het archiefbesluit&#13;
door de Staat zijn vernietigd. In de door&#13;
Viersen c.s. in het geding gebrachte lijst&#13;
inzake 'verhuurd vlasland in de N.O.P.'ontbreekt&#13;
enige, laat staan voldoende aanwijzing&#13;
voor de ligging van de beweerdelijk in&#13;
gebruik gegeven grond; alleen de vermelding&#13;
van een oppervlakte is niet voldoende voor een pachtovereenkomst. Aan het bewijsaanbod&#13;
van Viersen c.s. wordt voorbijgegaan&#13;
omdat, ook als zij in dat bewijs&#13;
zouden slagen, nog niet vaststaat op welke&#13;
percelen de gestelde pachtovereenkomsten&#13;
betrekking zouden hebben gehad. Inzake de&#13;
voor het jaar 1970 gestelde pachtovereenkomst&#13;
is een briefin het geding gebracht, die&#13;
slechts als aanbod tot het aangaan van een&#13;
pachtovereenkomst is aan te merken. Viersen&#13;
c.s. mogen bewijzen dat hun rechtsvoorganger&#13;
het desbetreffende perceel in&#13;
genoemd jaar conform het aanbod in gebruik&#13;
heeft gehad. Zij voldoen evenwel niet aan die&#13;
bewijsopdracht. Volgt afwijzing van hun&#13;
vordering voor zover deze is bestreden.</inleiding><content>Pachtkamer Gerechtshof Arnhem, arresten&#13;
van 11 december 1989 en 15 april 1991&#13;
(Mr. Maris, mr. Kok, mr. Houtman, mr. ing.&#13;
Jansens van Gellicum en Wentink)&#13;
Zitting van 11 december 1989&#13;
Rolnummer: PI0/89&#13;
In de zaak van:&#13;
De Staat der Nederlanden, (Ministerie van&#13;
Verkeer en Waterstaat, voorheen Rijksdienst&#13;
voor de IJsselmeerpolders, thans Directie&#13;
Flevoland van Rijkswaterstaat te Lelystad),&#13;
waarvan de zetel is gevestigd te 's-Gravenhage,&#13;
appellant, procureur: mr. D.C. de&#13;
Kempenear,&#13;
tegen&#13;
1. Am Johannes Viersen, wonende te Rot&#13;
terdam,&#13;
2. Saak Penders-Viersen, wonende te&#13;
Tucson, USA,&#13;
3. Johanna Walker-Viersen, wonende te&#13;
Rotterdam,&#13;
4. Juliana Beatrix van Gunsteren-Viersen,&#13;
wonende te Rotterdam, geïntimeerden, pro&#13;
cureur: mr. M.P.H. Winters.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
het tussen partijen door de pachtkamer&#13;
van het kantongerecht te Harderwijk gewezen&#13;
vonnis van 30 november 1988, dat in&#13;
fotocopie aan dit arrest is gehecht;&#13;
Overwegende:&#13;
Appellant - de Staat - is bij exploit van&#13;
22 november 1988, hersteld bij exploit van&#13;
29 december 1988, in hoger beroep gekomen&#13;
van voormeld vonnis, met gelijktijdige&#13;
dagvaarding van geïntimeerden - Viersen -&#13;
voor dit hof.&#13;
Bij memorie van grieven zijn na te melden&#13;
grieven aangevoerd en is geconcludeerd, dat&#13;
vonnis te vernietigen voor zover daarbij&#13;
- schriftelijk zijn vastgelegd pachtovereenkomsten&#13;
tussen partijen voor de jaren&#13;
1963, 1964, 1966 en 1970;&#13;
- de Staat is veroordeeld in de proceskosten;&#13;
en opnieuw rechtdoende:&#13;
- de vorderingen van geïntimeerden tot&#13;
schriftelijke vastlegging van pachtovereenkomsten&#13;
tussen partijen voor de jaren&#13;
1963, 1964, 1966 en 1970 zal afwijzen;&#13;
- geïntimeerden zal veroordelen in de kosten&#13;
van de beide instanties;&#13;
- het vonnis, waarvan beroep, voor het overige&#13;
zal bekrachtigen.&#13;
Bij memorie van antwoord is verweer gevoerd&#13;
met conclusie tot bekrachtiging van&#13;
het vonnis waarvan beroep en veroordeling&#13;
van de Staat in de proceskosten.&#13;
De zaak is vervolgens bepleit, voor de&#13;
Staat door mr. J. In 't Veld, advocaat te&#13;
Zwolle, en voor Viersen door mr. P.J.L.J.&#13;
Duijsens, advocaat te 's-Gravenhage.&#13;
Daarna hebben partijen de stukken - waaronder&#13;
de pleitnotities van de advocaten - aan&#13;
het hof overgelegd voor het wijzen van arrest.&#13;
De grieven&#13;
De grieven luiden als volgt:&#13;
Grief I&#13;
Ten onrechte heeft de pachtkamer van het&#13;
kantongerecht de vorderingen tot vastlegging&#13;
van de gestelde pachtovereenkomsten&#13;
over de jaren 1963, 1964 en 1966 niet terstond&#13;
afgewezen op grond van het feit dat&#13;
geïntimeerden niet in staat zijn aan te geven&#13;
om hoeveel percelen en om welke percelen&#13;
het gaat en waar die percelen waren gelegen.&#13;
(Grief III hieronder heeft betrekking op het&#13;
jaar 1970).&#13;
Grief II&#13;
Ten onrechte heeft de pachtkamer van het&#13;
kantongerecht overwogen dat de Staat onvoldoende&#13;
gemotiveerd heeft weersproken&#13;
dat deze produktie (prod. 5 bij conclusie van&#13;
repliek -adv.) van hem afkomstig is, zodat&#13;
van de juistheid van de in die produktie vermelde gegevens met betrekking tot de&#13;
diverse percelen kan worden uitgegaan.&#13;
Deze grief komt aan de orde indien de&#13;
eerste grief mocht worden verworpen.&#13;
Grief III&#13;
Ten onrechte heeft de pachtkamer van het&#13;
kantongerecht overwogen dat het verweer&#13;
(van de Staat -adv.) dat voor wat betreft het&#13;
jaar 1970 slechts sprake is geweest van een&#13;
aanbod tot verhuur en niet van acceptatie, als&#13;
onvoldoende gemotiveerd moet worden&#13;
verworpen.&#13;
De vaststaande feiten&#13;
Het hof gaat van de volgende feiten uit:&#13;
- Viersen, de geïntimeerden, zijn de enige&#13;
erfgenamen van Douwe Viersen, overleden&#13;
28 februari 1979 te Kampen, zijn laatste&#13;
woonplaats.&#13;
- In de jaren 1948 tot en met 1970 heeft de&#13;
Staat aan wijlen D. Viersen percelen land,&#13;
gelegen in de IJsselmeerpolders, verhuurd&#13;
voor de teelt van vlas, zulks voor de duur van&#13;
één jaar.&#13;
- Een aantal vlasteeltcontracten tussen deze&#13;
partijen is reeds aan de grondkamer voor&#13;
Overijssel als pachtovereenkomst ter toet&#13;
sing ingezonden.&#13;
- Maar de Staat noch Viersen zijn in het bezit&#13;
van andere vlasteeltcontracten. Daarvan&#13;
vorderen Viersen de schriftelijke vastlegging-&#13;
- In de eerste aanleg heeft de Staat zich niet&#13;
meer verzet tegen de schriftelijke vastleg&#13;
ging van contracten betreffende de jaren&#13;
1953 en 1961.&#13;
Behandeling van het geschil in hoger beroep&#13;
1. Bij grief I klaagt de Staat erover, dat de&#13;
pachtkamer te Harderwijk bij het bestreden&#13;
vonnis de vorderingen tot schriftelijke vastlegging&#13;
van de gestelde pachtovereenkomsten&#13;
van de jaren 1963, 1964 en 1966&#13;
niet terstond heeft afgewezen.&#13;
De Staat kan worden toegegeven, dat hetgeen&#13;
Viersen hebben gesteld omtrent de beweerdelijk&#13;
gepachte percelen niet voldoet&#13;
aan artikel 88, lid 2, Pachtwet, aangezien de&#13;
kadastrale kenmerken daarvan ontbreken.&#13;
Ook overigens kan niet worden gezegd, dat&#13;
de ligging en de grootte van het beweerdelijk&#13;
gepachte voor partijen redelijkerwijs zonder&#13;
twijfel vast staat.&#13;
Dat neemt niet weg, dat de pachtkamer van&#13;
het kantongerecht terecht nader onderzoek&#13;
heeft ingesteld, omdat naar vaststaat er wel&#13;
schriftelijke overeenkomsten tussen partijen&#13;
betreffende voor de vlasteelt bestemde percelen&#13;
in Oostelijk-Flevoland zijn geweest,&#13;
maar de Staat deze naar vaststaat krachtens&#13;
het archiefbesluit heeft vernietigd. Op die&#13;
grond zijn de vorderingen tot schriftelijke&#13;
vastlegging terecht niet terstond afgewezen.&#13;
Grief I faalt.&#13;
2. Grief II is gegrond. De Staat heeft in eerste&#13;
aanleg tot tweemaal toe gemotiveerd ontkend,&#13;
dat de voor Viersen bij repliek in het&#13;
geding gebrachte produktie 5 van hem - de&#13;
Staat - afkomstig is, en dat die in een geding&#13;
Huizinga tegen de Staat door de laatste was&#13;
overgelegd.&#13;
De Staat heeft de betwisting in hoger beroep&#13;
herhaald.&#13;
Viersen hebben als produktie 5 bij repliek&#13;
in eerste aanleg overgelegd een op blancopapier&#13;
getypte lijst, waarop rechtsboven is&#13;
vermeld: 'behoort bij brief Rijksdienst&#13;
IJsselmeerpolders'. Dagtekening, kenmerk&#13;
en opdruk van enig orgaan van de Staat&#13;
ontbreken. Daaronder volgt onder het hoofd:&#13;
Verhuurd Vlasland in de N.O.P. (in hectare)&#13;
een lijst van namen en plaatsen en daarachter&#13;
getallen in kolommen (kennelijk oppervlaktes&#13;
in hectaren), waarboven jaartallen. Op&#13;
volgende bladzijden van deze produktie&#13;
wordt ook Oostelijk-Flevoland vermeld.&#13;
De staat heeft dienaangaande in appèl gesteld,&#13;
dat bij onderzoek van de processtukken&#13;
in de procedures Huizinga tegen de Staat&#13;
door zijn advocaat het als produktie 5 aangemerkte&#13;
overzicht niet is aangetroffen.&#13;
3. Viersen hebben vervolgens aangevoerd,&#13;
dat zij nader onderzoek zouden instellen naar&#13;
het processtuk, dat volgens hen van de Staat&#13;
afkomstig is, maar zij hebben het hof geen&#13;
nadere inlichtingen dienaangaande ver&#13;
strekt.&#13;
Wel stellen zij, dat het overzicht alleen&#13;
door de Staat kon worden opgemaakt en dat&#13;
een particulier daartoe niet bij machte is&#13;
geweest, voorts dat er geen kwaliteitsverschillen&#13;
tussen de verschillende kavels in&#13;
Oostelijk-Flevoland voorkomen en dat de&#13;
Staat in de jaren 1963, 1964 en 1966 in&#13;
Flevoland eenheidsprijzen hanteerde.&#13;
4. Dienaangaande wordt overwogen, dat,&#13;
daargelaten of het stuk van de Staat afkomstig is - het ontbreken van enige verwijzing&#13;
naar een geleidebrief, van een opdruk en van&#13;
ondertekening en dagtekening maakt zulks&#13;
tenminste twijfelachtig - het stuk allerminst&#13;
enige, laat staan voldoende, aanwijzing bevat&#13;
voor de ligging van de beweerdelijk aan&#13;
D. Viersen voor de vlasteelt in gebruik gegeven&#13;
kavels.&#13;
Het stuk voldoet dus op die grond niet aan&#13;
een essentieel vereiste voor een pachtovereenkomst.&#13;
Indien van de juistheid van het&#13;
stuk zou worden uitgegaan, zou slechts de&#13;
oppervlakte van de door D. Viersen in de&#13;
desbetreffende jaren beteelde oppervlakten&#13;
vast staan. Dat is niet voldoende voor een&#13;
pachtovereenkomst.&#13;
De stelling van Viersen dat de Staat in de&#13;
jaren in geschil eenheidsprijzen heeft gehanteerd,&#13;
verdraagt zich niet met de van algemene&#13;
bekendheid zijnde omstandigheid dat&#13;
de kwaliteit van de gronden in Oostelijk-&#13;
Flevoland bepaald niet gelijk is. Afgezien&#13;
daarvan gaat het hof voorbij aan hun bewijsaanbod&#13;
omdat, ook als zij in dat bewijs zouden&#13;
slagen, nog niet ten processe vaststaat op&#13;
welke percelen de gestelde pachtovereenkomsten&#13;
in bedoelde jaren betrekking hebben&#13;
gehad. Vaststelling daarvan is evenwel&#13;
nodig om de grondkamer in staat te stellen de&#13;
overeengekomen pachtprijs/pachtprijzen te&#13;
toetsen en daartoe moet deze nauwkeurig de&#13;
ligging van de verpachte grond kennen.&#13;
Geenszins staat immers vast, dat de eventueel&#13;
door de Staat gehanteerde prijzen - ook&#13;
indien dat eenheidsprijzen zijn geweest als&#13;
door Viersen gesteld - al dan niet overeenkwamen&#13;
met de hoogst toelaatbare pachtprijs/&#13;
pachtprijzen.&#13;
Ten aanzien van de bepaling van de ligging&#13;
van de pachtobjecten, waarop de vordering&#13;
van Viersen wat betreft de jaren 1963, 1964&#13;
en 1966 betrekking heeft, hebben zij echter&#13;
geen voldoende gespecificeerd bewijsaanbod&#13;
gedaan. Hun vordering tot schriftelijke&#13;
vastlegging van tussen hun rechtsvoorgangers&#13;
en de Staat voor die jaren&#13;
gesloten pachtovereenkomsten moet derhalve&#13;
alsnog worden afgewezen.&#13;
5. Viersen hebben subsidiair betoogd, dat op&#13;
de Staat de bewijslast rust, dat de Staat geen&#13;
gronden, althans niet de aangegeven gronden&#13;
(kennelijk is bedoeld: aan D. Viersen) heeft&#13;
verpacht.&#13;
Dit betoog wordt verworpen. Vast staat,&#13;
dat de Staat ingevolge het archiefbesluit&#13;
vlasteeltcontracten en andere daarmee samenhangende&#13;
stukken heeft vernietigd. Er&#13;
moet dus van worden uitgegaan, dat de Staat&#13;
niet beschikt over stukken, waaruit een&#13;
nauwkeurige aanduiding van de ligging van&#13;
de kavels in geschil kan worden afgeleid. Het&#13;
is voorts allerminst waarschijnlijk dat ambtenaren,&#13;
die zich in de jaren '60 met vlascontracten&#13;
hebben beziggehouden, over (afschriften&#13;
van) stukken zouden beschikken,&#13;
waarvan het orgineel door de Staat is vernietigd.&#13;
Onder deze omstandigheden is er geen eis&#13;
van redelijkheid en billijkheid die tot een&#13;
omkering van de bewijslast leidt.&#13;
6. Grief III, die betrekking heeft op de gestelde&#13;
overeenkomst van het jaar 1970, is&#13;
eveneens gegrond. Anders dan bij het bestreden&#13;
vonnis is overwogen, heeft de Staat&#13;
in eerste aanleg gemotiveerd betwist, dat de&#13;
als produktie 11 bij repliek in het geding&#13;
gebrachte brief van de Rijksdienst voor de&#13;
IJsselmeerpolders aan D. Viersen van 3 februari&#13;
1970 een overeenkomst inhoudt, omdat&#13;
het slechts om een aanbod ging.&#13;
De brief luidt als volgt:&#13;
'Onderwerp: verhuur vlasland 1970.&#13;
Hierbij deel ik u mede, dat voor 1970 op de&#13;
aan u bekende voorwaarden de volgende&#13;
vlaskavel(s) is/zijn toegewezen:&#13;
kavel nr. voorlopige oppervlakte prijs per ha&#13;
J75ged. ±23.20 ha ƒ 1100,-&#13;
(van kavel J 75 blijft een gedeelte voorop en&#13;
een gedeelte achterop buiten de verhuur). Ik&#13;
verzoek u mij vóór 13 februari 1970 schriftelijk&#13;
te berichten of u deze kavel(s) aanvaardt.&#13;
Na aanvaarding...'.&#13;
De toewijzing is dus een eenzijdige handeling&#13;
van de Staat die het karakter van een&#13;
aanbod heeft. De ontvanger, D. Viersen, had&#13;
kennelijk de vrijheid het aanbod af te wijzen,&#13;
te trachten een beter aanbod te verkrijgen, of&#13;
het te aanvaarden. Slechts in het laatste geval&#13;
ontstaat een overeenkomst. Niet is gesteld of&#13;
gebleken, dat (tijdige) aanvaarding heeft&#13;
plaatsgehad. Terecht heeft de Staat de overgelegde&#13;
brief als aanbod aangemerkt. Van&#13;
een onvoldoende gemotiveerd verweer als&#13;
door de pachtkamer te Harderwijk overwogen&#13;
is dus geen sprake. Bovendien heeft de&#13;
Staat in hoger beroep aangevoerd, dat er na de verzending van de z.g. aanbiedingsbrieven&#13;
vaak nog allerlei wijzigingen zijn&#13;
voorgekomen, bijv. door ruiling of het nietuitgeven&#13;
in verhuur.&#13;
De brief vormt dus niet het bewijs voor de&#13;
gestelde overeenkomst voor het jaar 1970.&#13;
Viersen hebben hiervan echter bewijs aangeboden&#13;
door het horen van onder andere&#13;
Trummel, Bievinga, Koert, Wijnstra, De&#13;
Groene, van Kampen als getuigen. Zij zullen&#13;
dus worden toegelaten tot getuigenverhoor.&#13;
Slotsom&#13;
Er zal dus worden beslist als na te melden.&#13;
Rechtdoende in hoger beroep:&#13;
Alvorens verder te beslissen: Laat Viersen&#13;
toe, door getuigen te bewijzen, dat de&#13;
erflater D. Viersen van de Staat,&#13;
Rijksdienst voor de IJsselmeerpolders, voor&#13;
het seizoen 1970 in gebruik heeft ontvangen&#13;
voor de vlasteelt de kavel J 75 ged., groot&#13;
23.20. ha, voor een prijs van ƒ 1100,- per ha.&#13;
Bepaalt dat de getuigenverhoren zullen&#13;
plaatshebben voor mr. A.G. Mans, vice-president&#13;
van het hof, en mr. ing. J.A. Jansens&#13;
van Gellicum, plaatsvervangend raad, die&#13;
daartoe zitting zullen houden in het Paleis&#13;
van Justitie, Walburgstraat 2 te Arnhem, op&#13;
een door de griffier na overleg met partijen te&#13;
bepalen dag en uur.&#13;
Zitting van 15 april 1991&#13;
Rolnummer: P 10/89&#13;
In de zaak van:&#13;
De Staat der Nederlanden, (Ministerie van&#13;
Verkeer en Waterstaat, voorheen Rijksdienst&#13;
voor de IJsselmeerpolders, thans Directie&#13;
Flevoland van Rijkswaterstaat te Lelystad),&#13;
waarvan de zetel is gevestigd te 's-Gravenhage,&#13;
appellant, procureur: aanvankelijk&#13;
mr. D.C. de Kempenaer, later mr. P.C.&#13;
Plochg,&#13;
tegen&#13;
1. Aru Johannes Viersen, wonende te Rot&#13;
terdam,&#13;
2. Saak Penders-Viersen, wonende te&#13;
Tucson, USA,&#13;
3. Johanna Walker-Viersen, wonende te&#13;
Rotterdam,&#13;
4. Juliana Beatrix van Gunsteren-Viersen,&#13;
wonende te Rotterdam, geïntimeerden, pro&#13;
cureur: mr. M.P.H. Winters.&#13;
Het gerechtshof te Arnhem, pachtkamer;&#13;
Wederom gezien de stukken van het geding,&#13;
waaronder thans ook het in deze zaak door&#13;
het hof gewezen tussenarrest van 11 december&#13;
1989;&#13;
Overwegende:&#13;
Het hof neemt hier over hetgeen met betrekking&#13;
tot het verloop van de procedure in&#13;
hoger beroep in voormeld tussenarrest is&#13;
overwogen.&#13;
Viersen c.s. hebben, hoewel meerdere&#13;
malen in de gelegenheid gesteld om - ter&#13;
voldoening van de hun in dat tussenarrest&#13;
gegeven bewijsopdracht - getuigen te doen&#13;
horen, daarvan geen gebruik hebben gemaakt&#13;
en uiteindelijk daarvan afgezien met&#13;
het verzoek de zaak weer naar de rol te&#13;
verwijzen.&#13;
Na verwijzing van de zaak naar de rol&#13;
hebben partijen nog een conclusie na niet&#13;
gehouden enquête respectievelijk een antwoordconclusie&#13;
na niet gehouden enquête&#13;
genomen, beide met meerde produkties.&#13;
De Staat heeft vervolgens andermaal de&#13;
stukken aan het hof overgelegd ter fine van&#13;
arrest; Viersen c.s. hebben ondanks enkele&#13;
malen aan hen daartoe verleend peremptoir&#13;
uitstel geen verdere proceshandelingen meer&#13;
verricht.&#13;
Voortzetting van de behandeling van het geschil&#13;
in hoger beroep&#13;
1. Het hof neemt hier over en volhardt bij&#13;
hetgeen in zijn hiervoor genoemd tussen&#13;
arrest onder 'De vaststaande feiten' en 'Be&#13;
handeling van het geschil in hoger beroep' is&#13;
overwogen en beslist.&#13;
2. Aan Viersen c.s. is bij dat tussenarrest&#13;
opgedragen door getuigen te bewijzen dat de&#13;
erflater D. Viersen van de Staat, Rijksdienst&#13;
voor de IJsselmeerpolders, voor het seizoen&#13;
1970 in gebruik heeft ontvangen voor de&#13;
vlasteelt de kavel J 75 ged., groot 23.20 ha,&#13;
voor de prijs van ƒ 1 100,- per ha.&#13;
3. Nu Viersen c.s. niet hebben voldaan aan de&#13;
aan hen gegeven bewijsopdracht, hebben zij&#13;
het hun opgedragen bewijs niet geleverd.&#13;
Ook anderszins volgt het probandum niet uit&#13;
de door partijen nog in het geding gebrachte&#13;
stukken; met name volgt daar ook voor het&#13;
jaar 1970 niet uit welke, qua ligging vol&#13;
doende duidelijk aangewezen, percelen toen door de Staat aan D. Viersen zouden zijn&#13;
verpacht.&#13;
Slotsom&#13;
Het vonnis, waarvan beroep, moet worden&#13;
vernietigd voor zover daarbij schriftelijk&#13;
zijn vastgelegd pachtovereenkomsten voor&#13;
de jaren (seizoenen) 1963, 1964, 1966 en&#13;
1970, alsmede voor zover de Staat daarbij is&#13;
veroordeeld in de proceskosten; voor het&#13;
overige moet dat vonnis worden bekrachtigd.&#13;
Viersen c.s. moeten als de grotendeels in&#13;
het ongelijk gestelde partij worden veroordeeld&#13;
in de proceskosten van beide instanties.&#13;
Rechtdoende in hoger beroep:&#13;
Vernietigt het door de pachtkamer van het&#13;
kantongerecht te Harderwijk tussen partijen&#13;
gewezen vonnis van 30 november 1988,&#13;
waarvan beroep, voor zover daarbij schriftelijk&#13;
zijn vastgelegd pachtovereenkomsten&#13;
voor de jaren (seizoenen) 1963, 1964, 1966&#13;
en 1970, alsmede voor zover de Staat daarbij&#13;
is veroordeeld in de proceskosten,&#13;
en in zoverre opnieuw rechtdoende:&#13;
Wijst de vordering van Viersen c.s. voor&#13;
zover strekkende tot schriftelijke vastlegging&#13;
van pachtovereenkomsten voor de jaren&#13;
(seizoenen) 1963,1964,1966 en 1970 alsnog&#13;
van de hand.&#13;
Veroordeelt Viersen c.s. in de in eerste&#13;
aanleg tussen partijen gevallen proceskosten,&#13;
aan de zijde van de Staat tot heden&#13;
begroot op ƒ 750,-.&#13;
Bekrachtigt dat vonnis voor het overige.&#13;
Veroordeelt Viersen c.s. voorts in de in&#13;
hoger beroep tussen partijen gevallen&#13;
proceskosten, aan de zijde van de Staat tot&#13;
heden begroot op ƒ 395,30 voor verschotten&#13;
en ƒ 3 600,- voor salaris van de procureur.</content><legacyfootnotes/><footnotes><footnote/></footnotes><auteurs>Mr. Maris, mr. Kok, mr. Houtman, mr. ing.&#13;
Jansens van Gellicum en Wentink </auteurs><published>1991-10-01 00:00:00</published><modified>1991-10-01 00:00:00</modified><editiondate>1991-10-01</editiondate><htmlpath>https://denhollander.info/artikel/7037</htmlpath></article>
</articles></edition>
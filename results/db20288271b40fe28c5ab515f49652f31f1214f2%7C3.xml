<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1990</searchword><id>7115</id><udhid>UDH:TvAR/7115</udhid><titel>'Cornelis Nicolaas Timmer / de gemeente Amsterdam' (TvAR 1990/4362)</titel><searchwords><searchword>TvAR 6/1990</searchword><searchword>TvAR 1990/4362</searchword><searchword>UDH:TvAR/7115</searchword></searchwords><attachments><attachment><name>1990_nr 6_Rechtspraak_4362.pdf</name><extention>pdf</extention><url>https://denhollander.info/download/6723/ci</url></attachment></attachments><inleiding>Pachtwet, art. 12, lid 3&#13;
Op 28 december 1964 hebben de gemeente&#13;
als verpachter en Timmer als pachter voor&#13;
het laatst een pachtcontract m. b. t. de boerderij&#13;
en een pachtcontract m.b.t. de grond&#13;
gesloten, zulks - zoals ook in 1960, 1961,&#13;
1962 en 1963 geschiedde - voor de tijd van&#13;
één jaar en ingaande februari 1964 en eindigende&#13;
31 december 1964. Sedert 1960 oefent&#13;
Timmer ter plaatse een boerenbedrijf&#13;
uit. In verband met dit bedrijf zijn tot en&#13;
met 1987 jaarlijks geldbedragen door Timmer&#13;
aan de gemeente betaald.&#13;
De op 28 december 1964 ondertekende&#13;
pachtcontracten zijn ingegaan op 1 januari&#13;
1964. Aangenomen moet worden dat een&#13;
pachtovereenkomst niet kan ingaan voordat&#13;
zij is aangegaan. Geoordeeld moet derhalve&#13;
worden dat de beide pachtcontraeten&#13;
zijn aangegaan vóór of uiterlijk op 1 januari&#13;
1964.&#13;
De blijkens de beide pachtcontracten&#13;
overeengekomen pachtduur van één jaar&#13;
behoefde volgens art. 12, lid 3, Pw. de&#13;
goedkeuring van de grondkamer. Deze&#13;
goedkeuring moest worden verleend hetzij&#13;
voor het aangaan van de overeenkomsten&#13;
- uiterlijk 1 januari 1964 - hetzij bij de toetsing daarvan ingevolge art. 2, lid 2,&#13;
Pw., op 9 maart 1965.</inleiding><content>Pachtkamer Gerechtshof Arnhem, arrest&#13;
van 5 februari 1990&#13;
(Mr. Maris, mr. Spoor, mr. Kok, baron De&#13;
Weichs de Wenne en De Wolf)&#13;
In de zaak van:&#13;
Cornelis Nicolaas Timmer, wonende te&#13;
Amsterdam, appellant, procureur: Mr. B.&#13;
Peek;&#13;
tegen&#13;
de gemeente Amsterdam, waarvan de zetel&#13;
is gevestigd te Amsterdam, geïntimeerde,&#13;
procureur: Mr. P.C. Plochg.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
thans ook het door dit hof op 17&#13;
april 1989 tussen partijen gewezen interlocutoir&#13;
arrest, naar de inhoud hiervan wordt&#13;
verwezen;&#13;
Overweegt:&#13;
Ter uitvoering van voormeld tussenarrest&#13;
heeft de gemeente bij akte door het hof opgevraagde&#13;
stukken in het geding gebracht.&#13;
Vervolgens heeft Timmer zich bij antwoordakte&#13;
uitgelaten.&#13;
Tenslotte hebben partijen de stukken andermaal&#13;
doen overleggen voor het wijzen&#13;
van arrest.&#13;
De vaststaande feiten:&#13;
Als enerzijds mede aan de hand van bescheiden&#13;
gesteld en anderzijds erkend dan&#13;
wel niet of onvoldoende weersproken, staat&#13;
ten processe het navolgende vast:&#13;
- De gemeente als verpachtster en Tim&#13;
mer als pachter hebben in 1960, 1961, 1962&#13;
en 1963 pachtkontrakten gesloten voor de&#13;
duur van telkens één jaar betreffende een&#13;
boerderij aan de Osdorperweg 737 te Am&#13;
sterdam ter grootte 7.91.68 ha en percelen&#13;
grond aan die weg ter grootte van 0.60.00,&#13;
een en ander zoals omschreven in het inleidend&#13;
verzoekschrift;&#13;
- Timmer oefent ter plaatse sedert 1960&#13;
een boerenbedrijf uit. In verband met dit&#13;
gebruik zijn in ieder geval tot en met 1987&#13;
jaarlijks geldbedragen door Timmer aan de&#13;
gemeente betaald;&#13;
- Op 28 december 1964 hebben partijen&#13;
voor het laatst een pachtkontrakt met betrekking&#13;
tot de boerderij en een pachtkontrakt&#13;
met betrekking tot de percelen grond&#13;
ondertekend, zulks voor de overeengekomen&#13;
tijd van één jaar en ingaande 1 januari&#13;
1964 en eindigende 31 december 1964;&#13;
- Op verzoek d.d. 10 december 1963&#13;
van de gemeente heeft de grondkamer voor&#13;
Noord-Holland bij beschikking van 3 november&#13;
1964 goedkeuring verleend aan de&#13;
korte duur van één jaar van deze beide verpachtingen;&#13;
- Bij stempelbeschikkingen van 9 maart&#13;
1965 heeft de grondkamer voor Noord-&#13;
Holland de beide pachtkontrakten op de&#13;
voet van artikel 2, lid 2, van de Pachtwet&#13;
goedgekeurd;&#13;
- Bij brief van 30 november 1967 heeft&#13;
de gemeente Timmer verzocht pachtkontrakten&#13;
voor de jaren 1965, 1966 en 1967 te&#13;
komen ondertekenen, waarbij de gemeente&#13;
opmerkte dat in afwachting van een besluit&#13;
van de gemeenteraad tot verhoging van de&#13;
tegemoetkoming, welke aan daarvoor in&#13;
aanmerking komende pachters van de gemeente&#13;
wordt verstrekt, indien voor de uit&#13;
voering van werken over het verpachte&#13;
moet worden beschikt, en van de uitslag&#13;
van de daarover met de grondkamer voor&#13;
Noord-Holland gevoerde besprekingen,&#13;
sinds 1 januari 1965 geen kontrakten meer&#13;
met Timmer waren gesloten;&#13;
- Nadat de gemeente Timmer bij exploiten&#13;
van 18 juli 1968 had gesommeerd&#13;
pachtkontrakten voor de jaren 1965, 1966&#13;
en 1967 te ondertekenen onder aanzegging&#13;
dat bij gebreke van ondertekening van de&#13;
kontrakten 'op grond van geëindigde&#13;
pacht' in rechte de ontruiming van de boerderij&#13;
en van de percelen grond zou kunnen&#13;
worden gevorderd, heeft Timmer geweigerd&#13;
deze kontrakten met een pachtduur&#13;
van telkens één jaar te ondertekenen, onder&#13;
schriftelijke mededeling dat hij bereid was&#13;
pachtkontrakten te ondertekenen indien&#13;
met ingang van januari 1965 een pacht&#13;
voor de wettelijke duur gegeven werd;&#13;
- Bij brief van 15 april 1986 heeft de gemeente&#13;
Timmer gesommeerd de boerderij&#13;
en de percelen grond in geschil te ontrui&#13;
men. De beoordeling van het geschil in hoger beroep:&#13;
1. De op 28 december 1964 ondertekende&#13;
pachtkontrakten zijn ingegaan op 1 januari&#13;
1964. Aangenomen moet worden dat een&#13;
pachtovereenkomst niet kan ingaan voordat&#13;
zij is aangegaan. Geoordeeld moet derhalve&#13;
worden dat de beide pachtkontrakten&#13;
zijn aangegaan vóór of uiterlijk op 1 januari&#13;
1964.&#13;
2. De blijkens de beide pachtkontrakten&#13;
overeengekomen pachtduur van één jaar&#13;
behoefde volgens artikel 12, lid 3, van de&#13;
Pachtwet de goedkeuring van de grondkamer&#13;
voor Noord-Holland. Deze goedkeuring&#13;
moest worden verleend hetzij voor het&#13;
aangaan van de overeenkomsten — uiterlijk&#13;
1 januari 1964 - hetzij bij de toetsing&#13;
daarvan ingevolge artikel 2, lid 2, van de&#13;
Pachtwet, op 9 maart 1965.&#13;
Blijkens de vaststaande feiten, is noch&#13;
het een noch het ander geschied. De beschikking&#13;
van de grondkamer voor Noord-&#13;
Holland van 3 november 1964 heeft geen&#13;
rechtsgevolg nu deze is gegeven nadat de&#13;
pachtovereenkomsten waren aangegaan.&#13;
Dit betekent dat de pachtkontrakten van 28&#13;
december 1964 van rechtswege zijn gaan&#13;
gelden voor de wettelijke duur van twaalf&#13;
jaren voor de boerderij en zes jaren voor de&#13;
percelen grond in geschil. Sedertdien zijn&#13;
deze pachtovereenkomsten van rechtswege&#13;
telkens met zes jaren verlengd. Timmer gebruikt&#13;
een en ander derhalve niet zonder&#13;
recht of titel maar krachtens een pachtverhouding&#13;
met de gemeente. De grief X is in&#13;
zoverre gegrond.&#13;
Slotsom:&#13;
3. Omdat de grief X gegrond is bevonden,&#13;
kunnen de overige grieven buiten beschouwing&#13;
blijven. Het vonnis, waarvan beroep,&#13;
kan niet in stand blijven. De vorderingen in&#13;
conventie, strekkende tot ontruiming,&#13;
moeten alsnog worden afgewezen, omdat&#13;
Timmer de boerderij en de gronden in geschil&#13;
gebruikt ten titel van pacht. In de eis&#13;
in reconventie, strekkende tot schriftelijke&#13;
vastlegging van tussen partijen bestaande&#13;
pachtovereenkomsten, behoort Timmer alsnog&#13;
niet-ontvankelijk te worden verklaard&#13;
omdat tussen partijen met ingang van 1 januari&#13;
1964, op 9 maart 1965 goedgekeurde&#13;
pachtkontrakten gelden, waarvan de in artikel&#13;
12, lid 1, van de Pachtwet bepaalde&#13;
duur in verband met de werking van artikel&#13;
9, lid 1, van de Pachtwet overigens is ingegaan&#13;
op 1 januari 1966. De gemeente zal als&#13;
de in hoofdzaak in het ongelijk gestelde&#13;
partij - Timmer heeft zich terecht op het&#13;
standpunt gesteld dat er een pachtverhouding&#13;
tussen partijen bestaat - de kosten&#13;
van beide instanties hebben te dragen.&#13;
Rechtdoende in hoger beroep:&#13;
Vernietigt het vonnis van de pachtkamer&#13;
van het kantongerecht te Amsterdam, op&#13;
18 juni 1987 in conventie en in reconventie&#13;
gewezen,&#13;
en opnieuw rechtdoende:&#13;
Ontzegt aan geïntimeerde de vorderingen&#13;
in conventie.&#13;
Verklaart appellant niet-ontvankelijk in&#13;
zijn vordering in reconventie.&#13;
Veroordeelt geïntimeerde in de proceskosten&#13;
aan de zijde van appellant tot heden&#13;
begroot in eerste aanleg op / 1 100,- en in&#13;
hoger beroep op ƒ 1 843,75.&#13;
Pachtkamer Gerechtshof te Arnhem, 17&#13;
april 1989&#13;
(Mr. Maris, mr. Spoor, mr. Kok, baron De&#13;
Weichs de Wenne en De Wolf)&#13;
In de zaak van:&#13;
Cornelis Nicolaas Timmer, wonende te&#13;
Amsterdam, appellant, procureur: mr. B.&#13;
Peek;&#13;
tegen&#13;
de gemeente Amsterdam, waarvan de zetel&#13;
is gevestigd te Amsterdam, geïntimeerde,&#13;
procureur: mr. P.C. Plochg;&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
het door de pachtkamer van het kantongerecht&#13;
te Amsterdam op 18 juni 1987&#13;
tussen appellant als gedaagde in conventie,&#13;
eiser in reconventie, en geïntimeerde als eiseres&#13;
in conventie en gedaagde in reconventie&#13;
gewezen vonnis, dat in fotocopie aan dit&#13;
arrest is gehecht;&#13;
Overweegt:&#13;
Appellant is bij exploit van 16 juli 1987 in&#13;
hoger beroep gekomen van voormeld vonnis,&#13;
met gelijktijdige dagvaarding van geïntimeerde&#13;
voor dit hof. Bij memorie van grieven heeft appellant&#13;
onder aanvoering van grieven geconcludeerd&#13;
dat het hof het vonnis van 18 juni&#13;
1987 zal vernietigen en, opnieuw rechtdoende,&#13;
geïntimeerde alsnog niet-ontvankelijk&#13;
zal verklaren in haar vorderingen in&#13;
conventie, althans en in ieder geval haar die&#13;
vorderingen zal ontzeggen en in reconventie&#13;
alsnog tot schriftelijke vastlegging van&#13;
de tussen partijen bestaande pachtovereenkomst&#13;
zal overgaan met veroordeling van&#13;
geïntimeerde in de kosten van beide instanties.&#13;
Geïntimeerde - de gemeente - heeft bij&#13;
memorie van antwoord verweer gevoerd&#13;
met conclusie dat het hof het vonnis waarvan&#13;
beroep zal bekrachtigen, desnodig onder&#13;
verbetering van de grond waarop het&#13;
berust, met veroordeling van appellant -&#13;
Timmer - in de kosten van het hoger beroep.&#13;
Ten slotte hebben partijen de stukken&#13;
doen overleggen voor het wijzen van arrest.&#13;
De grieven&#13;
De door Timmer aangevoerde grieven luiden&#13;
als volgt:&#13;
I. Ten onrechte heeft de pachtkamer van&#13;
het kantongerecht te Amsterdam de vordering&#13;
in conventie toegewezen en die in re&#13;
conventie afgewezen. Zij is bovendien niet&#13;
c.q. onvoldoende ingegaan op de stellingen&#13;
van Timmer als vervat in de nrs. 5 t/m 20&#13;
van de conclusie van antwoord in conventie,&#13;
de nrs. 1 t/m 5 van de conclusie van eis in&#13;
reconventie, de nrs. 3 t/m 16 van de conclusie&#13;
van dupliek in conventie, de nrs. 1 t/m&#13;
3 van de conclusie van repliek in conventie;&#13;
II. Ten onrechte overweegt de pachtkamer&#13;
van het kantongerecht te Amsterdam&#13;
dat de stelling van Timmer dat de gemeente&#13;
in strijd met de wet heeft gehandeld, door&#13;
van jaar tot jaar te verpachten, terwijl zij&#13;
eerst nu, 26 jaar na het begin van de eerste&#13;
pachtperiode, ontruiming vordert, moet&#13;
worden afgewezen;&#13;
III. Ten onrechte overweegt de pachtkamer&#13;
van het kantongerecht te Amsterdam&#13;
dat voor de betreffende jaren de grondkamer&#13;
de door de gemeente aangevoerde bijzondere&#13;
omstandigheden aanvaardbaar&#13;
heeft geacht;&#13;
IV. Ten onrechte overweegt de pachtkamer&#13;
van het kantongerecht te Amsterdam&#13;
dat uit niets is gebleken dat de gemeente de&#13;
grondkamer op dit punt (aanvoeren van&#13;
bijzondere omstandigheden) zou hebben&#13;
misleid;&#13;
V. Ten onrechte overweegt de pachtkamer&#13;
van het kantongerecht te Amsterdam&#13;
dat het beroep van Timmer op artikel 7 lid&#13;
4 van de Pachtwet dient te worden afgewezen;&#13;
VI. Ten onrechte overweegt de pachtkamer&#13;
van het kantongerecht te Amsterdam&#13;
dat Timmer heeft geweigerd pachtcontracten&#13;
te tekenen voor elk van de op 1964 vol&#13;
gende jaren;&#13;
VII. Ten onrechte overweegt de pachtkamer&#13;
van het kantongerecht te Amsterdam&#13;
dat de gemeente van Timmer ontvangen&#13;
betalingen heeft aanvaard als schadeloos&#13;
stelling wegens het na de pachtbeëindiging&#13;
in gebruik houden van het land en dat&#13;
daaraan niet afdoet dat de desbetreffende&#13;
mededeling pas in juli 1968 is afgedaan;&#13;
VIII. Ten onrechte overweegt de pacht&#13;
kamer van het kantongerecht te Amsterdam&#13;
dat de Gemeente Amsterdam na 1964&#13;
weer pachtcontracten voor korte duur&#13;
wenste te sluiten;&#13;
IX. Ten onrechte overweegt de pachtkamer&#13;
van het kantongerecht te Amsterdam&#13;
dat van een wilsovereenstemming tussen&#13;
partijen, gericht op het aangaan van enige&#13;
pachtovereenkomst geen sprake is geweest;&#13;
X. Ten onrechte overweegt de pachtkamer&#13;
van het kantongerecht te Amsterdam&#13;
van mening te zijn dat de pachtverhouding&#13;
tussen partijen is geëindigd op 31 december&#13;
1964;&#13;
De vaststaande feiten:&#13;
Tussen partijen staat, voor zover hier van&#13;
belang, vast dat zij met betrekking tot de&#13;
hoeve in geschil, plaatselijk bekend Osdorperweg&#13;
737 te Amsterdam, voor het laatst&#13;
op 28 december 1964 een pachtcontract,&#13;
waarbij de gemeente de hoeve aan Timmer&#13;
voor het jaar 1964 verpachtte, hebben&#13;
gesloten.&#13;
Beoordeling van het geschil in hoger beroep&#13;
1. In de toelichting op de eerste grief heeft&#13;
Timmer aangevoerd dat hij onkundig is gehouden&#13;
van de bijzondere redenen die de&#13;
gemeente bij de grondkamer voor Noord-&#13;
Holland aanvoerde voor deze korte duur. Bij conclusie van antwoord in conventie&#13;
tevens conclusie van eis in reconventie, is&#13;
het betreffende pachtcontract met de stempelbeschikking&#13;
van de grondkamer voor&#13;
Noord-Holland, gedateerd 9 maart 1965,&#13;
houdende de goedkeuring als bedoeld in artikel&#13;
2, lid 2 Pachtwet in fotocopie overgelegd.&#13;
Niet bevindt zich bij de stukken een&#13;
beschikking van die grondkamer met de&#13;
daarin vermelde bijzondere omstandigheden&#13;
van het geval en de redenen van goedkeuring&#13;
van de korte duur van de pachtovereenkomst.&#13;
2. Het hof zal, gelet op het bovenstaan&#13;
de, de gemeente in gelegenheid stellen een&#13;
beschikking als bedoeld in artikel 12, lid 4&#13;
Pachtwet als bovenbedoeld alsnog in het&#13;
geding te brengen.&#13;
3. Met betrekking tot de in het inleidend&#13;
verzoekschrift onder b vermelde percelen&#13;
grond ter grootte van 0.60.00 ha zijn het&#13;
betreffende pachtcontract voor het jaar&#13;
1964 en de bijbehorende beslissingen van&#13;
de grondkamer ex artikel 2, lid 2 en artikel&#13;
12, lid 4 Pachtwet niet overgelegd. Ook de&#13;
ze stukken zal geïntimeerde alsnog in het&#13;
geding kunnen brengen.&#13;
Rechtdoende in hoger beroep:&#13;
Alvorens verder te beslissen:&#13;
Stelt geïntimeerde in de gelegenheid een&#13;
beschikking als bedoeld in artikel 12, lid 4,&#13;
Pachtwet houdende goedkeuring van de&#13;
eenjarige duur van het tussen partijen&#13;
gesloten pachtcontract d.d. 28 december&#13;
1964 betreffende de hoeve in geschil, plaatselijk&#13;
bekend als Osdorperweg 737 te Amsterdam,&#13;
bij akte in het geding te brengen.&#13;
Stelt geïntimeerde voorts in de gelegenheid&#13;
de stukken, bedoeld in de rechtsoverweging&#13;
3, bij akte over te leggen.&#13;
Verwijst de zaak te dien einde naar de rol&#13;
van 1 mei 1989.</content><legacyfootnotes/><footnotes><footnote/></footnotes><auteurs>Mr. Maris, mr. Spoor, mr. Kok, baron De&#13;
Weichs de Wenne en De Wolf</auteurs><published>1990-06-01 00:00:00</published><modified>1990-06-01 00:00:00</modified><editiondate>1990-06-01</editiondate><htmlpath>https://denhollander.info/artikel/7115</htmlpath></article>
</articles></edition>
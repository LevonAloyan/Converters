<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1993</searchword><id>5229</id><udhid>UDH:TvAR/5229</udhid><titel>van Dongen / Centrale Landinrichtingscommissie c.s. (TvAR 1993/4591)</titel><searchwords><searchword>TvAR 2/1993</searchword><searchword>TvAR 1993/4591</searchword><searchword>UDH:TvAR/5229</searchword></searchwords><attachments><attachment><name>1993_nr 2_Rechtspraak_4591.pdf</name><extention>pdf</extention><url>https://denhollander.info/download/5164/ci</url></attachment></attachments><inleiding>Landinrichtingswet, art. 217 jo. 182&#13;
&#13;
Ontvankelijkheid beroep in cassatie. Van&#13;
Dongen heeft in de ruilverkaveling 'Gil-ze-&#13;
Bavel-Rijensbroek' bezwaren ingediend tegen&#13;
de lijst der geldelijke regelingen. De&#13;
rechtbank heeft de bezwaren gedeeltelijk afgewezen.&#13;
Door Van Dongen is beroep in cassatie&#13;
ingesteld.&#13;
Hoge Raad: In een procedure als de onderhavige&#13;
waarin uitsluitend bezwaren tegen de&#13;
lijst der geldelijke regelingen aan de orde&#13;
zijn, kan evenwel slechts de Landinrichtingscommissie&#13;
gelden als tegenpartij van eiser.&#13;
Eiser is niet ontvankelijk in zijn beroepen tegen&#13;
de Centrale Landinrichtingscommissie en&#13;
de Staat. Het middel kan niet tot cassatie leiden.&#13;
Zulks behoeft, gelet op art. 101a van de&#13;
Wet op de rechterlijke organisatie geen nadere&#13;
motivering omdat het middel niet noopt tot&#13;
beantwoording van rechtsvragen in het belang&#13;
van de rechtseenheid of de rechtsontwikkeling.</inleiding><content>A.H. van Dongen, eiser tot cassatie,&#13;
tegen&#13;
1. de Centrale Landinrichtingscommissie, 2.&#13;
de Landinrichtingscommissie in de ruilverkaveling&#13;
'Gilze-Bavel-Rijensbroek', 3. de Staat&#13;
der Nederlanden, verweerders in cassatie.&#13;
Conclusie A-G mr. Moltmaker:&#13;
1. Feiten en geschil&#13;
1.1 Voor een weergave van de feiten en het&#13;
geschil verwijs ik in de eerste plaats naar het&#13;
tussenvonnis van de rechtbank d.d. 13 december&#13;
1988, naar het tussenvonnis van de rechtbank&#13;
d.d. 9 januari 1990 en naar het&#13;
eindvonnis van de rechtbank d.d. 4 juni 1991,&#13;
rolnr. 4518/88, waartegen het beroep in cassatie&#13;
is ingesteld.&#13;
1.2 In het tussenvonnis van 13 december&#13;
1988 overweegt de rechtbank:&#13;
'Ten aanzien van bezwaar 4:&#13;
Reclamant heeft diverse bezwaren geuit&#13;
met betrekking tot de hem toegedeelde kavel&#13;
42002; deze bezwaren zijn blijkens het proces-&#13;
verbaal van de Landinrichtingscommissie&#13;
alle uitvoerig door de Landinrichtingscommissie&#13;
weersproken en met reclamant doorgenomen.&#13;
Ter terechtzitting heeft reclamant&#13;
slechts volstaan met zijn bezwaren te herhalen&#13;
zonder in te gaan op het standpunt van de&#13;
Landinrichtingscommissie, verwoord in het&#13;
proces-verbaal. Aldus oordeelt de rechtbank -&#13;
behoudens het hierna te bespreken bezwaar -&#13;
dat de bezwaren van reclamant niet voldoende&#13;
onderbouwd zijn.&#13;
Met betrekking tot de klacht van reclamant,&#13;
dat de kavel 42002 niet geschikt is voor&#13;
landbouwkundige doeleinden, omdat er zich&#13;
in de grond diverse afvalstoffen bevinden, variërend&#13;
van leerafval, puin tot niet ongevaarlijke&#13;
chemicaliën, acht de rechtbank het naar&#13;
aanleiding van deze klacht door de Landinrichtingscommissie&#13;
ingestelde onderzoek ontoereikend&#13;
om reeds thans over deze klacht te&#13;
beslissen. Zij zal daarom een onderzoek gelasten&#13;
zoals hierna geformuleerd.'&#13;
1.3 Nadat het onderzoek als bedoeld in het&#13;
slot van vorenstaand citaat was verricht, heeft&#13;
Van Dongen daarop gereageerd bij brief van&#13;
19 augustus 1989. Hij maakt daarin een aantal&#13;
bezwaren, m.n. dat het onderzoek zich in onvoldoende&#13;
mate heeft gericht op de aanwezigheid&#13;
van concentraties van afvalstoffen,&#13;
zogenaamde 'hotspots'. Voorts maakt hij nog&#13;
een aantal andere bezwaren, ten aanzien waar&#13;
van de Centrale Landinrichtingscommissie&#13;
(CLC) in punt 9 van een voor de zitting van&#13;
de rechtbank van 8 december 1989 bestemde&#13;
brief opmerkt:&#13;
'Op blz. 4 van zijn verweer van 19 augustus&#13;
1989 stelt reclamant dat hij ten aanzien&#13;
van kavel 42002 sinds 1983 tienduizenden&#13;
guldens schade heeft geleden als gevolg van&#13;
de beperkte gebruiksmogelijkheden, de schade&#13;
aan machines en de sterfte van vee.&#13;
De commissie merkt op dat reclamant eerst&#13;
thans met deze claims komt en daarmede derhalve&#13;
te laat is. Voorts is de claim niet onderbouwd&#13;
dan wel nader gespecificeerd.'&#13;
1.4 Bij tussenvonnis van 9 januari 1990&#13;
oordeelt de rechtbank, dat het onderzoek zich&#13;
in onvoldoende mate heeft gericht op de mogelijkheid&#13;
van het voorkomen van hotspots ter&#13;
plaatse waar - volgens Van Dongen - in het&#13;
verleden sloten met afval zijn gedempt. In&#13;
verband daarmee gelast de rechtbank een nader onderzoek. Dit nader onderzoek resulteert&#13;
in een aanbod van de Landinrichtingsdienst&#13;
van een schadevergoeding van ƒ 22 380 voor&#13;
sanering van de grond.&#13;
1.5 Bij brief van 6 maart 1991 geeft Van&#13;
Dongen aan de rechtbank te kennen zich met&#13;
die schadevergoeding niet te kunnen vereni&#13;
gen. In deze brief geeft hij voorts een over&#13;
zicht van de naar zijn mening door hem&#13;
geleden schade, waaronder de vier posten,&#13;
vermeld in de onderdelen a t/m d van het cas&#13;
satiemiddel.&#13;
1.6 In de conclusie bestemd voor de zitting&#13;
van de rechtbank van 3 mei 1991 reageert de&#13;
CLC uitvoerig op de brief van 6 maart 1991.&#13;
Gesteld wordt o.m.:&#13;
'Basis van behandeling dient te blijven de&#13;
door reclamant ingediende reclame van 10&#13;
juni 1986 tegen de lijst der geldelijke regelingen.&#13;
De commissie wijst dan ook nieuwe bezwaren&#13;
(genoemd in de brief van 12 januari&#13;
1989), die niet in de reclame van 10 juni 1986&#13;
zijn vermeld, af. Daarin is reclamant naar het&#13;
oordeel der commissie niet ontvankelijk.'&#13;
Voor een verdere inhoudelijke reactie in de&#13;
brief van de CLC op de bezwaren van Van&#13;
Dongen verwijs ik naar de punten 5.1.2 en&#13;
5.3.1 hierna&#13;
1.7 In rov. 2.6 van het eindvonnis van 4&#13;
juni 1991 overweegt de rechtbank hetgeen is&#13;
vermeld in de onderdelen a en b van het tegen&#13;
dat vonnis gerichte cassatiemiddel en kent&#13;
vervolgens Van Dongen een schadevergoeding&#13;
toe van ƒ 30 000 met rente vanaf 10 juni&#13;
1986.&#13;
1.8 Van Dongen heeft tegen laatstvermeld&#13;
vonnis beroep in cassatie ingesteld. Het cassatiemiddel&#13;
bevat een viertal onderdelen a tot en&#13;
met d. Partijen hebben hun standpunt nader&#13;
schriftelijk doen toelichten.&#13;
2. Toepasselijk recht&#13;
2.1 Op 15 oktober 1985 trad in werking de&#13;
Landinrichtingswet (Wet van 9 mei 1985, Stb.&#13;
299, hierna: Lw.), waarbij de Ruilverkavelingswet&#13;
1954 (hierna: Rw) werd ingetrokken.&#13;
Zie hierover de (niet gepubliceerde) punten 1&#13;
t/m 2.2 van mijn conclusie voor HR 1 april&#13;
1987, nr. 13.180, NJ 1988, 131 m.nt.&#13;
J.B.M.V. Vgl. ook punt 1.1 van mijn conclusie&#13;
voor HR 22 juni 1988, NJ 1988, 929. De&#13;
ruilverkaveling Gilze-Bavel-Rijensbroek valt&#13;
niet onder de landinrichtingsprojecten, welke&#13;
nog volgens de bepalingen van de Rw dienen&#13;
te worden afgewikkeld.&#13;
2.2 In de toelichting op het cassatiemiddel&#13;
wordt derhalve terecht gesteld, dat niet de Rw&#13;
maar de Lw i.c. van toepassing is. Het lijkt&#13;
mij dat hier sprake is van een kennelijke vergissing&#13;
van de rechtbank, omdat overigens uit&#13;
de terminologie van het vonnis van 13 december&#13;
1988 valt af te leiden dat de rechtbank&#13;
zich van de toepasselijkheid van de Lw bewust&#13;
was. Met betrekking tot de door de&#13;
rechtbank in haar beoordeling van bezwaar 1&#13;
vermelde art. 18, lid 1, Rw en 19, lid 1, Rw&#13;
merk ik op dat de art. 54 Lw e.v. een soortgelijke&#13;
regeling bevatten.&#13;
2.3 De toepasselijkheid van de Lw brengt&#13;
blijkens de art. 217 juncto 182 van die wet&#13;
met zich mee dat de mogelijkheid van beroep&#13;
in cassatie voor Van Dongen openstaat.&#13;
3. Ontvankelijkheid&#13;
3.1 Met betrekking tot de ontvankelijkheidsvraag&#13;
verwijs ik naar de punten 4 en 6 van&#13;
mijn eerdervermelde conclusie voor HR 1&#13;
april 1987, nr. 13.180, NJ 1988, 131 (punt 4&#13;
werd gepubliceerd als bijlage bij de conclusie&#13;
voor HR 22 juni 1988, NJ 1988, 929), waarin&#13;
ik uitvoerig op dit onderwerp ben ingegaan.&#13;
Ik concludeerde dat het cassatieberoep voor&#13;
zover gericht tegen de Landinrichtingscommissie&#13;
(LC) en a fortiori tegen de CLC nietontvankelijk&#13;
was en dat slechts de Staat als&#13;
tegenpartij kon worden aangemerkt. Uw Raad&#13;
is in het bewuste arrest niet op de vraag ingegaan,&#13;
doch heeft het tegen de LC en de CLC&#13;
gerichte beroep in cassatie zonder meer inhoudelijk&#13;
behandeld.&#13;
3.2 In mijn conclusie voor HR 17 juni&#13;
1987, NJ 1988, 132 m.nt. J.B.M.V. leidde ik&#13;
uit het arrest NJ 1988, 131 af, dat de vraag of&#13;
de LC en de CLC als procespartij dienen te&#13;
worden beschouwd geen bespreking meer behoeft.&#13;
3.3 In punt 2.4 van mijn conclusie voor&#13;
HR 22 juni 1988, NJ 1988, 929 leidde ik uit&#13;
de voormelde arresten af, dat de LC kan worden&#13;
aangemerkt als de wederpartij in de zin&#13;
van art. 182 lid 3, Lw. Ook in het arrest van&#13;
27 maart 1991, NJ 1991, 440 was uitsluitend&#13;
de LC procespartij.&#13;
3.4 In het onderhavige geval zijn drie dag&#13;
vaardingen in cassatie uitgebracht, t.w. aan de&#13;
LC, de CLC en aan de Staat. Uit het voren&#13;
staande kan naar mijn mening worden afgeleid,&#13;
dat de dagvaardingen betreffende de&#13;
CLC en de Staat overbodig waren. Het zou&#13;
wellicht aanbeveling verdienen als Uw Raad&#13;
voor alle duidelijkheid uitdrukkelijk zou beslissen dat het voldoende is om in procedures&#13;
als de onderhavige uitsluitend de LC te dagvaarden.&#13;
Omvang van het cassatieberoep&#13;
4.1 Vooropgesteld zij, dat art. 217 Lw beroep&#13;
in cassatie mogelijk maakt van vonnissen&#13;
waarin de lijst der geldelijke regelingen definitief&#13;
wordt vastgesteld, of zoals art. 217 zegt:&#13;
Nadat de rechtbank omtrent alle geschillen&#13;
betreffende de lijst heeft beslist. Naar het mij&#13;
voorkomt sluit dit beroep in cassatie tegen&#13;
tussenvonnissen uit, ook al wordt daarin op&#13;
bepaalde bezwaren beslist. Zolang de procedure&#13;
over andere bezwaren van dezelfde belanghebbende&#13;
nog loopt, kan te zijnen aanzien&#13;
de lijst niet definitief worden vastgesteld en&#13;
zal beroep in cassatie moeten wachten tot het&#13;
eindvonnis is gewezen.&#13;
4.2 Uit het arrest HR 14 oktober 1983, Nj&#13;
1984, 47 m.nt. W.H.H, kan m.i. worden afgeleid,&#13;
dat een beroep in cassatie tegen een eind&#13;
vonnis mede beroep in cassatie kan omvatten&#13;
tegen in dezelfde zaak gewezen tussenvonnissen&#13;
waarop genoemd eindvonnis voortbouwt.&#13;
Zie hierover ook DJ. Veegens, Cassatie in&#13;
burgerlijke zaken, derde druk (1989), nr. 60&#13;
en nr. 132.&#13;
4.3 Uit voormeld arrest NJ 1984, 47 volgt&#13;
m.i. tevens, dat een cassatieberoep dat is ge&#13;
richt tegen het eindvonnis zich ook kan richten&#13;
tegen overwegingen van de tussenvonnissen,&#13;
ook al worden die vonnissen in het&#13;
cassatiemiddel niet uitdrukkelijk genoemd.&#13;
5. Beoordeling van het cassatiemiddel&#13;
Onderdeel a&#13;
5.1.1. In dit onderdeel betwist Van Dongen&#13;
dat hij, zoals de rechtbank heeft overwogen,&#13;
zijn stelling dat hij als gevolg van de gebreken&#13;
van kavel 42002 gedurende acht jaar inkomensschade&#13;
zou hebben geleden, niet nader&#13;
heeft toegelicht of begrijpelijk gemaakt.&#13;
5.1.2 De CLC had in haar conclusie, bedoeld&#13;
in punt 1.6 hiervóór, op blz. 7 opgemerkt:&#13;
'Onder punt C vervalt reclamant in herhalingen&#13;
en onbewezen stellingen. De opmerking,&#13;
dat reclamant kavel 42004 8 jaar lang&#13;
niet als cultuurgrond heeft kunnen gebruiken&#13;
is van elke redelijke zin ontbloot. Wel heeft&#13;
reclamant op zijn kosten enige sleuven doen&#13;
graven. De kosten - door de commissie geschat&#13;
op ƒ 300 - komen voor vergoeding in&#13;
aanmerking.&#13;
Reclamant heeft voorts in het jaar 1990&#13;
vak I (groot 37 are) niet kunnen gebruiken&#13;
vanwege aanwezige sleuven. Ook thans nog&#13;
liggen deze sleuven open. Daarom stelt de&#13;
commissie voor over de jaren 1990 en 1991&#13;
inkomensschade te vergoeden. Uitgaande van&#13;
een oppervlakte van 1 ha (ruim gemeten) en&#13;
een jaarlijkse inkomensschade van ƒ 2000 per&#13;
ha resulteert een bedrag van ƒ 4000.'&#13;
5.1.3. De rechtbank gaat niet in op het ver&#13;
weer van de CLC, dat Van Dongen deze bezwaren&#13;
kenbaar had moeten maken in zijn&#13;
bezwaarschrift tegen de lijst der geldelijke regelingen,&#13;
op basis waarvan de onderwerpelijke&#13;
procedure is gestart en dat hij niet tijdens&#13;
de procedure nog andere bezwaren naar voren&#13;
kan brengen. De juistheid van dit verweer kan&#13;
i.c. in het midden blijven, nu de LC, CLC of&#13;
de Staat op dit punt geen incidenteel cassatie&#13;
beroep hebben ingesteld.&#13;
5.1.4. Naar het mij voorkomt berust de beslissing&#13;
van de rechtbank met betrekking tot&#13;
deze bezwaren op een in cassatie onaantastbare&#13;
waardering van de in het proces gebleken&#13;
feiten en omstandigheden. Tot nadere motivering&#13;
daarvan was de rechtbank niet gehouden,&#13;
zodat onderdeel a van het middel faalt.&#13;
5.2. Onderdeel b&#13;
Het bovenstaande geldt evenzeer voor onderdeel&#13;
b, dat betrekking heeft op de door Van&#13;
Dongen gestelde verminderde marktwaarde&#13;
van zijn koeien.&#13;
5.3. Onderdeel c&#13;
5.3.1 Het citaat in punt 5.1.2 hiervóór heeft&#13;
ook betrekking op het in onderdeel c van het&#13;
cassatiemiddel gestelde met betrekking tot de&#13;
kosten van kapotte machines.&#13;
5.3.2 In het vonnis van 13 december 1988&#13;
heeft de rechtbank overwogen:&#13;
'Ten aanzien van bezwaar 3:&#13;
In het midden gelaten de juistheid van de&#13;
gronden, die tot de gewenste schadevergoeding&#13;
zouden moeten leiden ... komt de gewenste&#13;
schadevergoeding voor afrastering en&#13;
kapotte landbouwwerktuigen niet voor toekenning&#13;
in aanmerking, omdat reclamant niet&#13;
aannemelijk heeft gemaakt, laat staan met&#13;
enig bescheid gestaafd, welke schade hij tot&#13;
welk bedrag in concreto heeft geleden.'&#13;
en in het dictum van dat vonnis worden&#13;
alle andere bezwaren dan bezwaar 4 afgewezen.&#13;
Met betrekking tot die andere bezwaren&#13;
geeft dit vonnis dus een eindbeslissing, zie&#13;
ook rov. 2.5 van het eindvonnis van 4 juni&#13;
1991, waarin de rechtbank overweegt:&#13;
"In zijn reactie op de uitgebrachte rapporten&#13;
(de brief van 6 maart 1991 met bijlage)&#13;
heeft reclamant zich niet beperkt tot bespreking&#13;
van de kostenelementen van de vervuiling,&#13;
maar heeft hij tevens opnieuw bezwaren&#13;
aangevoerd, waarover reeds in het vonnis van&#13;
13 december 1988 werd beslist. De rechtbank&#13;
zal hieronder uitsluitend die argumenten van&#13;
reclamant behandelen, die betrekking hebben&#13;
op de thans in het kader van de lijst der geldelijke&#13;
regelingen nog resterende kwestie van&#13;
vervuiling van kavel 42002 en in welk bezwaar&#13;
nog niet werd beslist.'&#13;
5.3.3 Zoals opgemerkt in punt 4.3 hiervóór&#13;
had Van Dongen tegelijk met zijn beroep in&#13;
cassatie tegen het eindvonnis van 4 juni 1991&#13;
beroep in cassatie kunnen instellen tegen de&#13;
bovengeciteerde rechtsoverweging en het bovenvermeld&#13;
dictum van het tussenvonnis van&#13;
13 december 1988. Dit heeft Van Dongen i.c.&#13;
echter niet gedaan. Van Dongen verwijt de&#13;
rechtbank slechts, dat zij in het vonnis van 4&#13;
juni 1991 geen aandacht heeft besteed aan de&#13;
opgevoerde kosten kapotte machines. Aangezien&#13;
de rechtbank blijkens het vorenstaande&#13;
bij het tussenvonnis van 13 december 1988&#13;
dienaangaande reeds definitief had beslist,&#13;
faalt onderdeel c van het cassatiemiddel.&#13;
5.4. Onderdeel d&#13;
5.4.1 In het slot zijn bezwaarschrift van 10&#13;
juni 1986 tegen de lijst der geldelijke regelingen&#13;
is Van Dongen uitvoerig ingegaan op de&#13;
verwevenheid tussen de ruilverkaveling en de&#13;
realisatie van de uitbreidingsplannen van de&#13;
gemeente en de schade die hij naar zijn mening&#13;
daardoor heeft geleden.&#13;
5.4.2 De rechtbank is met betrekking tot&#13;
dit bezwaar kort en overweegt in het vonnis&#13;
van 13 december 1988:&#13;
'Ten aanzien van bezwaar 9:&#13;
Reclamant heeft op geen enkele wijze inzichtelijk&#13;
gemaakt, dat door toedoen van de&#13;
ruilverkaveling zijn onderhandelingspositie&#13;
met de gemeente zou kunnen zijn geschaad.&#13;
Als van iedere grond ontbloot wordt ook dit&#13;
bezwaar afgewezen.'&#13;
5.4.3 Onderdeel d van het cassatiemiddel&#13;
faalt op dezelfde gronden als vermeld in punt&#13;
5.3.3 hiervóór.&#13;
Conclusie&#13;
Het cassatiemiddel in al zijn onderdelen ongegrond&#13;
bevindend, concludeer ik tot verwerping&#13;
van het beroep.&#13;
Hoge Raad:&#13;
1. Geding in feitelijke instantie&#13;
1.1. Van Dongen heeft als reclamant in de&#13;
ruilverkaveling 'Gilze-Bavel-Rijensbroek'&#13;
een negental bezwaren tegen de lijst der geldelijke&#13;
regelingen ingediend. De bezwaren&#13;
zijn behandeld door de Landinrichtingscommissie.&#13;
Die behandeling heeft niet tot overeenstemming&#13;
tussen partijen geleid.&#13;
Ook de Rechter-Commissaris heeft geen&#13;
overeenstemming kunnen bereiken en hij&#13;
heeft partijen verwezen naar de terechtzitting&#13;
van de Rechtbank.&#13;
1.2. De Rechtbank heeft bij vonnis van 13&#13;
december 1988 met betrekking tot een van de&#13;
bezwaren een onderzoek gelast naar de aanof&#13;
afwezigheid van chemische en/of andere&#13;
afvalstoffen in de bodem van kavel 42002 en&#13;
naar de vraag of kan worden gesproken van&#13;
een relevante vermindering van de gebruiksmogelijkheden,&#13;
de overige bezwaren van re&#13;
clamant afgewezen en verstaan dat de lijst der&#13;
geldelijke regelingen in deze ruilverkaveling&#13;
zal worden gewijzigd overeenkomstig het&#13;
geen in het vonnis is overwogen. Het vonnis&#13;
is aan dit arrest gehecht.&#13;
1.3. Nadat de Rechtbank bij vonnis van 9&#13;
januari 1990 met betrekking tot evenbedoeld&#13;
bezwaar een nader onderzoek had bevolen,&#13;
heeft de Rechtbank bij het in cassatie bestreden&#13;
vonnis van 4 juni 1991 dat bezwaar in zo&#13;
verre gegrond verklaard dat reclamant recht&#13;
heeft op een schadevergoeding van ƒ 30 000&#13;
met de wettelijke rente daarover vanaf 10 juni&#13;
1986 tot de dag van de voldoening, het bezwaar&#13;
voor het overige ongegrond verklaard&#13;
en de proceskosten gecompenseerd aldus dat&#13;
iedere partij haar eigen kosten draagt. Het&#13;
vonnis is aan dit arrest gehecht.&#13;
2. Geding in cassatie&#13;
2.1. Van Dongen heeft het vonnis van de&#13;
Rechtbank van 4 juni 1991 met een uit vier&#13;
onderdelen bestaand middel bestreden. De&#13;
cassatiedagvaarding is aan dit arrest gehecht&#13;
en maakt daarvan deel uit.&#13;
2.2. Verweerders in cassatie hebben geconcludeerd&#13;
tot niet-ontvankelijkverklaring van&#13;
het beroep voor wat betreft de hierboven onoverige tot verwerping van het beroep.&#13;
2.3. Partijen hebben de zaak schriftelijk&#13;
doen toelichten door hun advocaten voor&#13;
noemd.&#13;
2.4. De Advocaat-Generaal Moltmaker&#13;
heeft geconcludeerd tot verwerping van het&#13;
beroep.&#13;
3. De ontvankelijkheid van het cassatieberoep&#13;
Eiser heeft de cassatiedagvaarding aan alle&#13;
drie verweerders doe betekenen. In een procedure&#13;
als de onderhavige waarin uitsluitend bezwaren&#13;
tegen de lijst der geldelijke regelingen&#13;
aan de orde zijn, kan evenwel slechts de&#13;
Landinrichtingscommissie gelden als tegenpartij&#13;
bedoeld in art. 217, lid 3, van de Landinrichtingswet&#13;
in verbinding met art. 182, lid&#13;
3. van die wet. Zulks brengt mede dat eiser&#13;
niet ontvankelijk is in zijn beroepen tegen de&#13;
Centrale Landinrichtingscommissie en de&#13;
Staat.&#13;
4. Beoordeling van het middel&#13;
Het middel kan niet tot cassatie leiden. Zulks&#13;
behoeft, gelet op art. 101a van de Wet op de&#13;
rechterlijke organisatie geen nadere motivering&#13;
omdat het middel niet noopt tot beantwoording&#13;
van rechtsvragen in het belang van&#13;
de rechtseenheid of de rechtsontwikkeling.&#13;
5. Beslissing&#13;
De Hoge Raad verklaart het beroep tegen de&#13;
Centrale Landinrichtingscommissie en de&#13;
Staat niet ontvankelijk, verwerpt het beroep&#13;
tegen de Landinrichtingscommissie en veroordeelt&#13;
Van Dongen in de kosten van het geding&#13;
in cassatie (enz.).</content><legacyfootnotes/><footnotes><footnote/></footnotes><auteurs/><published>1993-02-01 00:00:00</published><modified>1992-03-25 00:00:00</modified><editiondate>1993-02-01</editiondate><htmlpath>https://denhollander.info/artikel/5229</htmlpath></article>
</articles></edition>
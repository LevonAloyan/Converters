<edition><articles><article><jaar>1981</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1981</searchword><id>6531</id><udhid>UDH:TvAR/6531</udhid><titel>ENIGE GEDACHTEN MET BETREKKING TOT DE VRIJSTELLINGEN IN DE WET AGRARISCH GRONDVERKEER</titel><searchwords><searchword>TvAR 12/1981</searchword><searchword>UDH:TvAR/6531</searchword></searchwords><attachments><attachment><name>1981_nr 12_Artikel_Heisterkamp.pdf</name><extention>pdf</extention><url>https://denhollander.info/download/6304/ci</url></attachment></attachments><inleiding>Inleiding&#13;
Onder nummer 248 is in het Staatsblad van 1981 de Wet Agrarisch Grondverkeer&#13;
(verder te noemen WAG) opgenomen. Deze wet beoogt de prijsvorming&#13;
van landbouwgronden in goede banen te leiden. Hiertoe zullen,&#13;
wanneer deze wet in werking treedt, overeenkomsten tot vervreemding van&#13;
landbouwgrond worden getoetst aan vraagbeperkende landbouwkundige&#13;
criteria door de Grondkamers en zal er in bepaalde gebieden een plicht&#13;
bestaan om bij voorgenomen vervreemding van landbouwgrond dit eerst&#13;
aan het Bureau Beheer Landbouwgronden (voorheen Stichting Beheer&#13;
Landbouwgronden en verder te noemen BBL) aan te bieden (het voorkeursrecht&#13;
van het BBL).&#13;
Op deze beperkingen in de contractsvrijheid zijn een aantal&#13;
uitzonderingen gemaakt, krachtens welke men mag vervreemden zonder&#13;
gedwarsboomd te worden door de toetsingscriteria resp. de&#13;
aanbiedingsplicht. In het kader van een dissertatie-onderzoek over de&#13;
WAG ben ik op deze „vrijstellingen" gestuit. Bij nadere bestudering&#13;
bleken ze nogal wat vragen op te roepen. Deze vragen werden nog&#13;
versterkt door een summiere1) vergelijking met de uitzonderingen op het&#13;
voorkeursrecht van de pachter in de Pachtwet2) en dat van de gemeentes in&#13;
de nieuwe wet Voorkeursrecht Gemeenten3). Om te beginnen is het wat&#13;
moeilijk, om een overzicht te krijgen van het systeem in de vrijstellingen&#13;
die gelden ten aanzien van de landbouwkundige toetsing en de&#13;
voorkeursrechten4). Ook is het vaak niet duidelijk, met welk oogmerk&#13;
sommige van deze vrijstellingen zijn opgenomen, de uitvoerige&#13;
kamerstukken ten spijt. Verder is er op de formulering van diverse&#13;
vrijstellingen nogal wat aan te merken. Tot slot kunnen deze vrijstellingen&#13;
leiden tot een aantal gevolgen, die m.i. ongewenst zijn en zeker niet zullen&#13;
zijn bedoeld. Vooral dit laatste heeft aanleiding gegeven tot het&#13;
vroegtijdige publiceren van een aantal onderzoeksgegevens en enkele (misschien&#13;
nog niet helemaal uitgekristalliseerde) gedachten daarover. In het onderstaande zal ik slechts ingaan op de vrijstellingen uit art. 6 lid&#13;
2 WAG en de uitzonderingen op de aanbiedingsplicht uit art. 40 WAG.&#13;
Andere uitzonderingen, zoals die van art. 2 lid 2 sub a jo. 3 (bebouwde&#13;
kom), art. 2 lid 2 sub c („niet land verklaring") en art. 2 lid 2 sub 3 jo. art.&#13;
60 (vrijstelling van toetsing in een provincie) zullen in dit verband niet worden&#13;
besproken.</inleiding><content>1. Familietransacties (art. 6 lid 2 onder a en lid 3 WAG, art. 40 WAG)&#13;
De WAG bevat een volledige vrijstelling voor transacties tussen bloed- of&#13;
aanverwanten in de rechte lijn en met een pleegkind en verder een beperkte&#13;
vrijstelling voor transacties tussen bloed- of aanverwanten in de zijlijn tot&#13;
de tweede graad5)&#13;
De vrijstelling heeft in beide gevallen betrekking op landbouwgrond en&#13;
natuurterreinen; bij nauwkeurige lezing van de (beperkte) vrijstelling van&#13;
art. 6 lid 3 blijkt echter, dat een vervreemding van een natuurterrein aan&#13;
een broer of zuster van de vervreemder alleen dan zonder meer wordt goedgekeurd,&#13;
indien de verwerver voldoet aan de persoonsgebonden vereisten&#13;
die ten aanzien van landbouwgrond kunnen worden gesteld6).&#13;
Het wekt enige verbazing, dat er geen vrijstelling is opgenomen voor een&#13;
overeenkomst tot vervreemding aan een echtgeno(o)t(e)7). Deze was in de&#13;
Wet Vervreemding Landbouwgronden van 1953 vrijgesteld en is dat ook&#13;
bij soortgelijke toetsingen in Zweden en de BRD; in Denemarken wordt&#13;
een transactie tussen echtgenoten zelfs milder beoordeeld dan één tussen&#13;
bloedverwanten in de rechte lijn. Ook de Pachtwet stelt de echtgeno(o)t(e)&#13;
op één lijn met de naaste verwanten (o.a. in het kader van het voorkeursrecht,&#13;
zie art. 56e lid 1 sub b PW). Dat een overeenkomst tot vervreemding&#13;
aan een echtgeno(o)t(e) niet is uitgezonderd van toetsing in de WAG is voor&#13;
mij onbegrijpelijk, en nog onbegrijpelijker is het, dat deze inbreuk op de&#13;
familievrijstellingen nergens wordt gemotiveerd en dat ook tijdens de behandeling&#13;
van de WAG in de Staten-Generaal met geen woord hierover is&#13;
gerept.&#13;
Enige moeite heb ik ook met de beperkte toetsing van de zijlijn. Nog afgezien&#13;
van het feit, dat deze categorie in het kader van bedrijfsopvolgingen8)&#13;
niet van grote betekenis is en deze gedeeltelijke vrijstelling dus op&#13;
zichzelf al discutabel is9), zal het ontgaan van de persoonsgebonden toetsing hier geen grote problemen opleveren indien de ouders nog in leven zijn:&#13;
door twee overeenkomsten, beide geheel vrijgesteld op grond van art. 6 lid&#13;
2 onder a, kan men eenvoudig om de persoonsgebonden toetsing heenmanouvreren.&#13;
Of dit als een ongeoorloofde ontduiking moet worden beschouwd&#13;
laat ik in het midden; als er enige tijd verloopt tussen de twee&#13;
overeenkomsten treedt e.e.a. waarschijnlijk niet eens aan het licht.10)&#13;
Deze zojuist geschetste ontduikingsmogelijkheid had kunnen worden&#13;
voorkomen door op dit punt de zweedse landbouwkundige toetsing te volgen,&#13;
waar alleen nakomelingen (in de rechte neergaande lijn) zijn vrijgesteld&#13;
van het goedkeuringsvereiste. Een vrijstelling voor bloed- en aanverwanten&#13;
in de rechte neergaande lijn waarborgt de rechten van bedrijfsopvolgers&#13;
in nagenoeg even sterke mate als het huidige art. 6 lid 2 onder a;&#13;
de rechte opgaande lijn zou eventueel in art. 6 lid 3 (bij de zijlijn) kunnen&#13;
worden ondergebracht of gewoon aan toetsing kunnen worden onderworpen").&#13;
Lezing van art. 40 WAG leert, dat een vervreemding aan een bloed- of&#13;
aanverwant in de zijlijn tot de tweede graad niet is uitgezonderd van het&#13;
voorkeursrecht van het BBL. Ik vermoed, dat dit een vergissing is geweest&#13;
in die zin, dat men bij de invoeging van art. 6 lid 312) niet heeft gedacht aan&#13;
de koppeling met het voorkeursrecht via artikel 4013). Een echt zinnige reden&#13;
om broers, zusters en zwagers hier niet uit te zonderen, terwijl dit wel&#13;
bij het voorkeursrecht van de pachter (art. 56e sub b), het voorkeursrecht&#13;
van de gemeentes (art. 10 lid 2 onder a WVG) en de landbouwkundige toetsing&#13;
(deels, in art. 6 lid 3 WAG) is geschied, lijkt mij immers niet voorhanden.&#13;
Als men echter in art. 40 WAG de zijlijn opzettelijk buitenspel heeft&#13;
willen zetten, krijgt hierboven opgenomen opmerking over de ontduiking&#13;
van de toetsing van de zijlijn een extra betekenis, want ook van art. 40&#13;
WAG is deze ontduiking mogelijk door een koppelverkoop via de ouders. 2. Overheid, BBL en in het algemeen belang werkzame rechtspersonen&#13;
(art. 6 lid 2 onder b, j en k alsmede lid 7 en 8).&#13;
Deze categorieën vrijstellingen zijn sterk gewijzigd door en naar aanleiding&#13;
van amendementen uit de Tweede Kamer. Deze amendementen hebben de&#13;
positie van de overheidsverwervingen in de WAG zeker niet overzichtelijker&#13;
gemaakt: door onduidelijkheden, overlappingen en een weinig systematische&#13;
redactie is het een verwarrend geheel geworden. Ik noem enkele punten:&#13;
- de vervreemding van land aan de overheid is vrijgesteld, aldus art. 6 lid&#13;
2 onderdeel j; om te vernemen, dat deze vrijstelling sterk geclausuleerd&#13;
is, moet men art. 6 lid 7 en 8 erbij lezen14). Waarom is deze „overheidsvrijstelling"&#13;
niet als één geheel opgenomen? Bovendien blijkt na enige&#13;
vergelijking, dat onderdeel j betrekking heeft op „land" en lid 7 en 8 op&#13;
„landbouwgrond''. Of vervreemding van een natuurterrein aan de overheid&#13;
nu is vrijgesteld of niet, is voor mij onduidelijk (lid 7: onderdeel j&#13;
„vindt slechts toepassing indien het betreft landbouwgrond" etc.)&#13;
- vervreemding van land aan „in het algemeen belang werkzame rechtspersonen"&#13;
lijkt op het eerste gezicht tweemaal vrijgesteld, éénmaal „gewoon"&#13;
(onderdeel b) en éénmaal bij verwerving via het BBL (onderdeel&#13;
k). Het verschil blijkt verscholen in lid 4, waarin staat, dat voorschriften&#13;
kunnen worden verbonden aan een aanwijzing (bedoeld zal zijn: een&#13;
vrijstelling) uit onderdeel b15). Het opnemen van lid 4 in onderdeel b zou&#13;
de duidelijkheid ten goede zijn gekomen, evenals het schrappen van de&#13;
laatste zinsnede in onderdeel „k": als er voorschriften ex onderdeel b&#13;
worden gemaakt, kan men m.i. beter op die plaats een verkrijging via&#13;
het BBL van die voorschriften uitzonderen.&#13;
- de toevoeging van lid 7 en 8, met de bedoeling om reservoirvorming van&#13;
compensatiegronden bij gemeentes tegen te gaan, is eigenlijk hoogst on&#13;
gelukkig. Enige consequenties van deze regeling volstaan hopelijk om&#13;
dit aan te tonen:&#13;
a. het is onduidelijk, of een overheidslichaam vrij landbouwgrond zal kunnen&#13;
kopen om deze vervolgens te verpachten indien niet wordt aangetoond, dat&#13;
de grond een andere bestemming zal krijgen dan een landbouwkundige16). Deze koopovereenkomsten zullen immers moeten worden getoetst,&#13;
maar waaraan? Zeker niet aan het in art. 10 bepaalde, dat handelt over&#13;
natuurlijke personen; toetsing aan het in de art. 12 e.v. bepaalde is misschien&#13;
mogelijk, maar m.i. niet de bedoeling van de wetgever geweest17), niet&#13;
alleen gemeentes worden door deze voorschriften getroffen, maar ook&#13;
allerlei overheidslichamen waarvan gevaar voor een reservoirvorming van&#13;
compensatiegronden wellicht minder te duchten is (staat, waterschap e.d.);&#13;
de verhouding tussen art. 6 lid 2 onder g (vrijstelling bij bestemmingswijziging)&#13;
en art. 6 lid 2 onder j jo. lid 7 (idem bij overheidsaankopen) is&#13;
onduidelijk, in het bijzonder voor wat betreft de vraag, of de overheid nu&#13;
ook van art. 6 lid 2 onder g gebruik (of misbruik)18) zou kunnen maken;&#13;
Ook de overige implicaties van lid 8 zijn niet erg aanlokkelijk: een langdurige&#13;
procedure (twee toetsingen) en allerlei civielrechtelijke verwikkelingen,&#13;
omdat men ten aanzien van dezelfde grond twee overeenkomsten&#13;
moet sluiten, waarbij de geldigheid van de eerste afhankelijk wordt&#13;
gesteld van de geldigheid van de tweede19). Mijns inziens zullen gemeentes&#13;
worden geconfronteerd met terughoudende verkopers en zullen die&#13;
gemeentes allerlei eisen moeten gaan stellen aan degenen aan wie men&#13;
compensatiegrond wil aanbieden, met als gevolg weinig bereidheid van&#13;
laatstgenoemden om het niet tot een onteigening te laten komen. In ieder&#13;
geval zal lid 8 de onderhandelingen zeker niet vergemakkelijken. Gelukkig&#13;
kan een gemeente deze toetsing altijd (althans in theorie) nog ontduiken.&#13;
Naar mijn weten is het een overheidsinstelling niet verboden om als pachter op te treden. De nieuwe toetsing van de pachtovereenkomst&#13;
stelt de overheid niet vrij (art. 5a), dus zo'n pachtovereenkomst&#13;
met de overheid als pachter zal getoetst moeten worden. Art. 5 PW kan&#13;
hierop worden toegepast met uitzondering van lid 2 sub a (de persoonsgebonden&#13;
criteria). De nadere eisen, die de art. 5c e.v. stellen voor&#13;
rechtspersonen zijn (hier wèl uitdrukkelijk) alleen van toepassing op privaatrechtelijke&#13;
rechtspersonen en dus niet op bijvoorbeeld een gemeente.&#13;
Aangezien andere voorzieningen ontbreken, zal men moeten aannemen,&#13;
dat een verpachting aan een gemeente alleen wordt getoetst aan pachtprijs,&#13;
„buitensporige nevenbedingen", verkaveling en (eventueel) maximum&#13;
oppervlakte, terwijl 7-jarige controle ontbreekt. Dan resteert nog&#13;
slechts een koop onder uitoefening van het voorkeursrecht van de pachter&#13;
(vrijgesteld via art. 6 lid 2 sub d).&#13;
Op grond van bovenstaande - niet uitputtende - opsomming, geeft ik toch&#13;
wel de voorkeur aan de wijze, waarop de vrijstelling van de overheid&#13;
oorspronkelijk (in het ontwerp „Vervreemding Landbouwgronden", nr.&#13;
15969) was geformuleerd. De suggestie van minister Braks bij de openbare&#13;
behandeling20), dat Gedeputeerde Staten toezicht zou kunnen uitoefenen&#13;
op gemeentelijke compensatie-aankopen via de mogelijkheden die art. 228&#13;
Gemeentewet biedt, lijkt mij veel aantrekkelijker dan een regeling via de&#13;
WAG als nu het geval is. Als men echter toch meer duidelijkheid op dit&#13;
punt wenst, is het altijd mogelijk om alle overheidslichamen behalve gemeentes&#13;
vrij te stellen van toetsing. Men zou dan aan art. 6 lid 2 onder g een&#13;
afzonderlijke regeling voor bestemmingswijzigingen bij gemeenteaankopen&#13;
toe kunnen voegen en verder een bepaling kunnen opnemen, dat onverminderd&#13;
het bepaalde in art. 6 lid 2 onder g, goedkeuring wordt verleend, indien&#13;
de gemeente aannemelijk maakt, dat zij de grond spoedig zal dóórverkopen,&#13;
anderszins vervreemden of verpachten21). Hoewel een regeling als&#13;
deze vager is dan de huidige, kleven er m.i. minder bezwaren aan. Een dergelijk&#13;
stelsel bestaat in het duitse recht, waar aankopen door de „Bund" of&#13;
een „Land" in het geheel niet worden getoetst en voor compensatieaankopen&#13;
door gemeentes een soortgelijke regeling als boven omschreven&#13;
geldt22) Gezien het bovenstaande, kan men zich er uit juridisch-technisch&#13;
oogpunt alleen maar over verheugen, dat art. 40 WAG geen verwijzing naar de&#13;
„vrijstelling" voor overheid en natuurbeschermingsorganisaties bevat.&#13;
Een opmerkelijk punt bij art. 6 WAG is, dat vervreemding aan het BBL&#13;
is vrijgesteld, maar vervreemding dóór het bureau gewoon wordt getoetst.&#13;
Hoewel dit ongetwijfeld een bewuste keus zal zijn geweest, ligt deze m.i.&#13;
niet voor de hand.&#13;
Aan het BBL, dat in de vorm van de SBL al geruime tijd grond heeft uitgegeven,&#13;
ondermeer via het grondbankstelsel, en daarvoor allerlei criteria&#13;
heeft ontwikkeld, is toch zeker wel een verantwoord vervreemdingsbeleid&#13;
toe te vertrouwen?23) Het lijkt mij bovendien ongewenst om vervreemdingen&#13;
door het BBL aan de toetsingsprocedure te onderwerpen, omdat:&#13;
- het BBL als vervreemder geen koopplicht in kan roepen en voor het ge&#13;
val, dat het bureau voor het land geen geschikte gegadigde kan vinden,&#13;
alternatieven voorhanden moeten zijn. Ik zie niet in, waarom de pacht&#13;
overeenkomst voor korte duur, die in de Nota naar aanleiding van het&#13;
Eindverslag (p. 23) ten tonele wordt gevoerd, hier meer dan tijdelijke&#13;
uitkomst zou bieden;&#13;
- de „moeilijke" aankopen, die het bureau via de koopplicht moet doen,&#13;
ook „moeilijk" verkoopbaar24) zullen zijn; het bureau zal in principe&#13;
met dezelfde problemen komen te zitten als degene die de koopplicht&#13;
heeft ingeroepen;&#13;
- de mogelijkheid, die art. 57 lid 2 biedt voor de grondbank-erfpachter&#13;
(het kopen van de landbouwgrond na de erfpachtstermijn) nu kan worden&#13;
belemmerd; degene die gebruik maakt van de grondbankregeling zal&#13;
immers tweemaal de landbouwkundige toetsing moeten ondergaan (!):&#13;
éénmaal bij het overeenkomen van de erfpacht en wederom bij het kopen&#13;
van de grond van het BBL. Een probleem kan rijzen als de eisen we&#13;
gens hoge grondprijzen inmiddels zijn verscherpt... .25).&#13;
- het m.i. inconsequent is, dat het BBL wèl vrij mag vervreemden aan&#13;
overheid en in het algemeen belang werkzame rechtspersonen (art. 6 lid&#13;
2 sub k), maar niet aan particulieren: in het eerste geval wordt het bureau&#13;
kennelijk in staat geacht een verantwoord beleid te voeren; waarom&#13;
in het tweede geval dan niet? Vooral omdat het toetsen van vervreemdingen dóór het bureau het doel&#13;
van de WAG in geen enkel opzicht dient26), wil bepleiten om deze categorie&#13;
vervreemdingen vrij te stellen van de landbouwkundige toetsing.&#13;
3. Overhoeken (art. 6 lid 2 onder c).&#13;
Wat de wetgever met deze vrijstelling aanvankelijk heeft willen bereiken is&#13;
voor mij een raadsel, ondanks de bespreking die de Memorie van Toelichting&#13;
aan deze overhoeken wijdt27). In het oorspronkelijke ontwerp, waar alle&#13;
overheidsaankopen geheel buiten de toetsing vielen, was het nog eens op&#13;
aanvraag vrijstellen van een onderdeel van zo'n overheidsaankoop volslagen&#13;
zinloos. Ik kan mij slechts voorstellen, dat het de bedoeling is geweest&#13;
om een vrijstelling te scheppen voor een categorie vervreemdingen dóór de&#13;
overheid en dat de tekst had moeten luiden:... „waarvan de verwerving&#13;
heeft plaatsgevonden als onderdeel van een overeenkomst als bedoeld in art&#13;
i k e l " .&#13;
Ondertussen heeft de bepaling in de bestaande redactie nu, ,,dankzij" de&#13;
amendementen ten aanzien van de overheidsvrijstelling, een betekenis gekregen.&#13;
Er zijn nu immers gronden, die de overheid niet zomaar mag aankopen,&#13;
te weten landbouwgronden die de agrarische bestemming houden.&#13;
Krachtens de ,,overhoek-bepaling" zou de overheid dan hier ontheven zijn&#13;
van de verplichting terstond een overeenkomst te overleggen waarbij weer&#13;
tot vervreemding wordt overgegaan. Een latere overeenkomst tot vervreemding&#13;
zal dan echter weer getoetst moeten worden28).&#13;
Wat kan de praktijk met zo'n voorschrift doen? De toelichting geeft&#13;
slechts uitsluitsel over de vraag, wat overhoeken zijn29) en schept voor het&#13;
overige alleen verwarring. Men zal waarschijnlijk maar op de letterlijke&#13;
wettekst moeten afgaan en zelfs dan lijkt mij toepassing niet eenvoudig.&#13;
M.i. had wetgever er beter aan gedaan om regeling van dit soort kleine zaken&#13;
over te laten aan de ontheffingsmogelijkheid via de Minister (art.&#13;
64)30).&#13;
4. Bestemmingswijzigingen en kleine transacties (art. 6 lid 2 onder g en f).&#13;
Bij de vrijstelling bij bestemmingswijziging valt op, dat deze alleen betrekking heeft op landbouwgrond. Kan het al dan niet als zodanig in stand houden&#13;
van woeste gronden niet beter ook via de weg van het bestemmingsplan&#13;
worden bekeken? Wetssystematisch lijkt het mij juister, als deze vrijstelling&#13;
betrekking heeft op „land" in plaats van „landbouwgrond"31).&#13;
De vrijstelling uit art. 6 lid 2 onder f (land met een oppervlakte van minder&#13;
dan 50 are met niet-landbouwkundig opstal) is een bedenkelijke geworden&#13;
door de toevoeging van de slotzin bij nota van wijzigingen32).&#13;
Krachtens de huidige tekst kan iedereen immers een boerderij kopen&#13;
voor woondoeleinden als er maar niet meer dan 50 are grond bij wordt gekocht.&#13;
Met andere woorden: de deur wordt wagenwijd geopend voor het&#13;
op grote schaal onttrekken van opstallen aan de landbouw (hobbyfarms&#13;
en dergelijke). Waarom heeft de wetgever deze bepaling gewijzigd? De&#13;
Memorie van Antwoord aan de wijziging een voor mij onbegrijpelijke&#13;
passage, die erop neerkomt, dat de oude formulering aanleiding kan&#13;
geven tot ontduiking; vervolgens wordt de vrijstelling zó geredigeerd, dat&#13;
de geschetste ontduikingsmogelijkheid gelegaliseerd wordt33). En zo kan&#13;
nu iedereen, door te bewijzen dat hij geen hoofdberoep in de landbouw&#13;
heeft, niet voldoet aan de opleidings- en ervaringseisen uit de WAG en&#13;
zeker niet de landbouw wil gaan bedrijven, overgaan tot aanschaf van een&#13;
klein stuk tuin-bouwgrond met glasopstanden ten behoeve van de in de&#13;
MvA genoemde stalling van caravans. De consequenties van deze&#13;
vrijstelling lijken mij hoogst ongewenst en zullen waarschijnlijk ook niet&#13;
bedoeld zijn. Wat de wetgever ook voor ontduikingsmogelijkheid op het&#13;
oog heeft gehad, terugkeer naar de oude formulering lijkt mij verre te&#13;
verkiezen boven het handhaven van de huidige redactie.&#13;
5. Het voorkeursrecht van de pachter (art. 6 lid 2 onder d, art. 40 en art.&#13;
66 WAG).&#13;
Een overeenkomst tot vervreemding in het kader van dit voorkeursrecht is vrijgesteld van de landbouwkundige toetsing; tevens is men in dit geval ontheven&#13;
van de plicht, de landbouwgrond eerst aan het BBL aan te bieden&#13;
(vgl. ook art. 10 lid 2 onder h en art. 29 WVG).&#13;
Te betreuren is in de eerste plaats, dat men de Wet Agrarisch Grondverkeer&#13;
niet heeft aangegrepen om het voorkeursrecht van de pachter van een&#13;
„waterdichte" controle te voorzien zoals dat vroeger het geval was en zoals&#13;
nu de voorkeursrechten van de overheidslichamen in de WAG en de WVG&#13;
worden gehandhaafd. M.i. is het een eenvoudige ingreep om dit in art. 2&#13;
WAG in te bouwen. Men is kennelijk van mening, dat het huidige systeem&#13;
van handhaving van het voorkeursrecht in de praktijk voldoet, en misschien&#13;
is dat ook wel zo. Maar intussen schept de WAG zelf nieuwe complicaties.&#13;
Een voorbeeld:&#13;
- Iemand heeft een stuk losse landbouwgrond, dat hij wil verkopen aan&#13;
een kennis. Deze kennis voldoet aan de eisen, die in de AMvB ex art. 8&#13;
WAG zijn gesteld. Er zijn echter twee problemen: de grond wordt bewerkt&#13;
door een pachter en op het land drukt het voorkeursrecht van het bureau.&#13;
Art. 40 WAG leert, dat de wetgever de pachter bij deze botsing van&#13;
voorkeursrechten de „voorkeur" geeft. De grondeigenaar besluit ondanks&#13;
dit alles aan zijn kennis te verkopen. De pachter kan hij dan passeren,&#13;
maar het bureau niet: bij de Grondkamer stuit de transactie derhalve af.&#13;
Vervolgens wordt de grond aan het bureau aangeboden, waarbij het bureau&#13;
van het passeren van de pachter kennis neemt. Wat moet het bureau nu&#13;
doen? Kopen zou wel eens neer kunnen komen op een onrechtmatige&#13;
overheidsdaad jegens de pachter. Naar mijn mening zal het bureau moeten&#13;
weigeren te kopen. En dan kan de grondeigenaar volgens art. 42 lid 3 WAG&#13;
gedurende één jaar aan een ander verkopen, bijvoorbeeld aan zijn kennis,&#13;
die immers aan de voorwaarden van de WAG voldoet34). Uiteraard heeft de&#13;
pachter wel mogelijkheden om hier iets tegen te doen (zie art. 56h lid 1 en 3&#13;
PW, art. 43 lid 1 slotzin PW en het arrest HR 18-6-'71 NJ, '71, 408, die&#13;
echter niet altijd of niet volledig soelaas bieden35), maar een pachter zal&#13;
misschien minder voor zijn rechten opkomen dan bijvoorbeeld een&#13;
gemeente of een BBL. Bovendien geeft het gewoon te denken, dat men op&#13;
de bovenomschreven manier in theorie twee voorkeursrechten zou kunnen&#13;
ontgaan. Een tweede punt, dat ik hier aan de orde wil stellen, is het stellen van het&#13;
voorkeursrecht van de pachter boven het voorkeursrecht van het BBL (en&#13;
- ten dele - van dat van de gemeentes). Beseft de Regering wel, hoe ge&#13;
makkelijk het is om zo het voorkeursrecht van het bureau te omzeilen?&#13;
Men sluit een pachtovereenkomst ten aanzien van het stuk landbouwgrond&#13;
dat men wil vervreemden en gaat vervolgens over tot vervreemding via het&#13;
voorkeursrecht zonder acht te hoeven slaan op de aanwijzing ex. art. 37&#13;
WAG. De pachtovereenkomst moet weliswaar aan de landbouwkundige&#13;
toetsingseisen voldoen en kan uit zijn aard alleen betrekking hebben op&#13;
landbouwgrond, maar dat lijkt mij van ondergeschikt belang in het licht&#13;
van dit ,,gat" in het voorkeursrecht36). Terwijl men ingewikkelde en spits&#13;
vondige regelingen tegen ontduiking als art. 51 WAG opneemt, laat men&#13;
dit zitten.........37).&#13;
Een derde punt, dat ik slechts wil aanstippen zonder er in dit kader al te&#13;
diep op in te gaan: Het vrijstellen van de pachter in art. 6 lid 2 sub d WAG&#13;
heeft geleid tot een gelijktrekken van de eisen ten aanzien van de pachtovereenkomst&#13;
met die met betrekking tot de overeenkomst tot vervreemding.&#13;
Dit is gebeurd met de volgende motivering... „Het zal duidelijk zijn,&#13;
dat een landbouwkundige toetsing bij eigendomsoverdracht, slechts gerechtvaardigd&#13;
is, indien ook bij een pachtovereenkomst een zelfde toetsing&#13;
wordt toegepast".... (MvT p. 27). Wat er ook zij van deze motivering, ik&#13;
kan mij dit gelijktrekken slechts op twee gronden voorstellen:&#13;
a. men vreest anders ontduiking via eerst een pachtovereenkomst en ver&#13;
volgens een vervreemding krachtens voorkeursrecht;&#13;
b. een gedachte in de trant van „gelijke monniken, gelijke kappen" (zo&#13;
Heida, de Pacht 1980, p. 157/158).&#13;
De eerste gedachte impliceert, dat de nieuwe toetsing van de vervreemdingsovereenkomst&#13;
strenger is dan de oude toetsing van de pachtovereenkomst&#13;
was, want slechts dan heeft een ontduiking van de landbouwkundige&#13;
toetsing via het sluiten van een pachtovereenkomst, gevolgd door vervreemding&#13;
krachtens de vrijstelling van art. 6 lid 2 sub d WAG, enige zin.&#13;
Dat de eisen bij vervreemding stringenter zullen zijn dan het oude art. 5&#13;
Pachtwet, is intussen niet zeker, want als de grondprijs laag is, worden er&#13;
misschien helemaal geen eisen gesteld. Maar al zijn de eisen in de WAG wèl strenger dan die in de Pachtwet, ik zie die ontduiking nog niet zo snel&#13;
plaatsvinden: het risico voor de verkoper is te groot. Stel, dat de „oude"&#13;
toetsing van pachtovereenkomsten van toepassing is. De vervreemder-inspe&#13;
sluit eerst een pachtovereenkomst met iemand, die (bijvoorbeeld) niet&#13;
aan het opleidingscriterium ex. art. 8 WAG voldoet38), met de afspraak om&#13;
vervolgens, via de vrijstelling van art. 6 lid 2 onder d WAG, tot vervreemding&#13;
over te gaan39). De „pachter" kan nu echter volgens het pachtrecht&#13;
vervreemding tegen de waarde in verpachte staat eisen; als de „verpachter"&#13;
dan toch maar van verkoop afziet, zit hij niettemin opgescheept met een&#13;
pachtovereenkomst en een pachter met alle gevolgen van dien. Dit zwaard&#13;
van Damocles maakt het ontduiken van de landbouwkundige toetsing&#13;
langs deze weg een riskante aangelegenheid voor een vervreemder. Misschien&#13;
is de gedachte derhalve gerechtvaardigd, dat het vrijstellen van het&#13;
voorkeursrecht van de pachter ook zonder gelijktrekken van de toetsingscriteria&#13;
mogelijk was geweest, gezien vanuit de ontduikingsoptiek.&#13;
Resteert de gedachte „gelijke monniken, gelijke kappen". Het hanteren&#13;
van dit adagium in dit kader lijkt mij echter niet helemaal logisch. De landbouwkundige&#13;
toetsing in de Pachtwet is een structuurtoetsing, terwijl die in&#13;
de WAG in eerste instantie tot doel heeft het aantal vragers naar grond te&#13;
verminderen met het oog op de grondprijs. De gefixeerde pachtprijs maakt&#13;
dit laatste doel voor de Pachtwet zinloos en zorgt er tevens voor, dat het&#13;
adagium „gelijke monniken, gelijke kappen" niet opgaat, want de pachter&#13;
zal altijd beter af zijn dan de koper zolang de grondprijs niet is gezakt tot&#13;
ongeveer de „gekapitaliseerde pachtprijs". Gezien de bevoorrechte positie&#13;
van de pachter en het grote aantal vragers naar pachtgrond, lijkt mij een&#13;
gedegen toetsing van pachtovereenkomsten aan vaste40) structurele (oppervlakte,&#13;
verkaveling) en persoonlijke (opleiding, leeftijd, ervaring) criteria&#13;
meer in de lijn van een „gelijke monniken, gelijke kappen"-gedachte liggen&#13;
dan het huidige systeem. Het lijkt mij - zo men wil - geen groot technisch&#13;
probleem om deze criteria zó vast te leggen, dat een ontduiking van de&#13;
WAG via het voorkeursrecht alleen in theorie blijft bestaan.&#13;
Natuurlijk is het ook mogelijk, om vervreemdingen onder uitoefening van&#13;
het voorkeursrecht van de pachter gewoon te toetsen en dus niet vrij te stellen.&#13;
Misschien zijn dergelijke vervreemdingen inderdaad kwesties, die men beter&#13;
van geval tot geval zou kunnen beoordelen (bijvoorbeeld via art. 64 WAG). 6. Overige vrijstellingen&#13;
De overeenkomst tot scheiding en deling van een ontbonden huwelijksgemeenschap&#13;
of een nalatenschap en de vervreemding ingevolge een uiterste&#13;
wilsbeschikking41) zijn vrijgesteld van de landbouwkundige toetsing; van&#13;
het voorkeursrecht van het BBL is echter de vervreemding ingevolge een&#13;
uiterste wilsbeschikking niet uitgezonderd. De onzekerheid met betrekking&#13;
tot testamentaire makingen, die men bij de landbouwkundige toetsing&#13;
heeft willen opheffen42), blijft bij het voorkeursrecht van het bureau derhalve&#13;
bestaan. Aangezien de vrijstelling voor verwerving ingevolge een uiterste&#13;
wilsbeschikking bij Nota van Wijzigingen in het huidige artikel 6 lid 2 is&#13;
opgenomen, terwijl de Wet Voorkeursrecht Gemeenten wèl een uitzondering&#13;
voor deze categorie schept, rijst de vraag, of men hier misschien iets is&#13;
vergeten.&#13;
7. Andere mogelijke vrijstellingen.&#13;
Behalve de vervreemdingen, waarvoor men in de WAG een vrijstelling&#13;
heeft opgenomen, zijn er een aantal andere gevallen denkbaar, waar een&#13;
landbouwkundige toetsing (en misschien ook een voorkeursrecht van het&#13;
BBL) wellicht beter achterwege had kunnen blijven. Een drietal is hieronder&#13;
opgenomen.&#13;
- zakelijk (genots) recht voor een periode van 25 jaren of korter of voor&#13;
onbepaalde tijd. Deze vervreemdingen waren in de oude Wet Vervreemding&#13;
Landbouwgronden vanaf 1958 vrijgesteld, omdat ze ook in het ka&#13;
der van de Pachtwet ter toetsing bij de Grondkamers moesten worden&#13;
aangeboden. Deze situatie geldt nu ook: de erfpachtsovereenkomst voor&#13;
een periode van 10 jaar (bijvoorbeeld) moet zowel krachtens de Pachtwet&#13;
(art. 59) als krachtens de WAG door de Grondkamer worden beoordeeld.&#13;
Aangezien in de Pachtwet alle criteria van de WAG staan plus&#13;
nog twee extra, lijkt een toetsingsplicht via de WAG overbodig43).&#13;
- de erfpachter van de Grondbank, die krachtens art. 57 lid 2 WAG de&#13;
landbouwgrond koopt, welke hij in erfpacht heeft. De erfpachtovereenkomst&#13;
is al in een ander stadium getoetst en het niet vrijstellen van de koop&#13;
maakt het mogelijk, dat de erfpachter bij latere strengere toetsingscriteria zijn koopmogelijkheid gefrustreerd ziet (zie ook boven p. 523).&#13;
Overigens is het ook in het algemeen merkwaardig, dat een erfpachter met&#13;
een overeenkomst voor onbepaalde tijd of voor een periode korter dan 25&#13;
jaar een voorkeursrecht heeft dat van toetsing is vrijgesteld (art. 59 PW jo&#13;
artt. 56a e.v. PW jo. art. 6 lid 2 sub d WAG), terwijl andere erfpachters,&#13;
die na een erfpachtcontract voor (bijv.) 40 jaar „hun" grond willen kopen,&#13;
de toetsing moeten doorstaan. Dit is bijna even merkwaardig als het feit, dat&#13;
iemand, die een goedgekeurde erfpachtovereenkomst met een looptijd van&#13;
(bijv.) 40 jaar kan overleggen, desondanks door artikel 10 WAG niet als een&#13;
veilige belegger wordt beschouwd, daar hij immers geen goedgekeurde&#13;
/wc/tfovereenkomst kan overleggen!&#13;
- openbare verkopen. In de WAG wordt de overeenkomst tot vervreemding&#13;
na openbare verkoop landbouwkundig getoetst. De Memorie van&#13;
Antwoord zegt hierover ,,De toetsing geschiedt na verkoop doch voor&#13;
levering. Het betekent wel dat, wil openbare verkoop zinvol zijn, de&#13;
aspirant-bieders zich ervan moeten overtuigen dat ze aan de eisen van de&#13;
landbouwkundige toetsing voldoen. Dit kan op twee manieren geschieden:&#13;
de aspirant-koper kan een ontwerp-overeenkomst aan de Grondkamer&#13;
ter toetsing voorleggen of de aspirant-koper moet zelf nagaan of hij&#13;
aan de eisen voldoet. Doorgaans zal een koper, gezien het kwantitatieve&#13;
karakter van de toetsingscriteria, op vrij eenvoudige wijze kunnen&#13;
vaststellen of hij aan de criteria voldoet. Uiteraard blijven er grensgevallen&#13;
bestaan, doch de risico's voor de openbare verkoping achten de ondergetekenden&#13;
niet groter dan het risico dat een bieder achteraf niet kredietwaardig&#13;
blijkt te zijn". (MvA p. 41).&#13;
M.i. stelt deze passage de zaken wel wat erg simpel voor. In het „modelgeval",&#13;
te weten dat van de landbouwer, die voor eigen gebruik landbouwgrond&#13;
wil kopen, gaat de redenering op. Er past hoogstens enig medelijden&#13;
met de Grondkamers, die een aantal ontwerp-overeenkomsten moeten&#13;
toetsen terwijl duidelijk is, dat slechts één ervan tot een vervreemding kan&#13;
leiden.&#13;
Maar nu enkele probleemgevallen:&#13;
- de gegadigde, die het niet eens is met een voor hem negatieve beslissing&#13;
van de Grondkamer en in beroep wil gaan; m.i. zal beroep op de Centrale&#13;
Grondkamer in de praktijk wegens tijdgebrek niet mogelijk blijken;&#13;
- de gegadigde, die niet aan de eisen voldoet, maar meent dat zijn bijzondere&#13;
positie een vrijstelling ex. art. 64 rechtvaardigt;&#13;
- de veilige belegger van artikel 10 WAG; het overleggen van een ontwerppachtovereenkomst&#13;
en een goedkeuring ex art. 10 betekent hier slechts dat men mee mag bieden. Het lijkt mij weinig waarschijnlijk, dat beleggers&#13;
zich al deze moeite zullen getroosten; bovendien zal ook hiermee&#13;
veel tijd verloren gaan omdat zowel de pachtovereenkomst moet worden&#13;
getoetst (ook op prijs en buitensporige nevenbedingen) als de vervreemdingsovereenkomst.&#13;
En wat deze laatste betreft: artikel 14 WAG „doet&#13;
redelijkerwijs aannemen", dat de toetsing van zo'n overeenkomst op&#13;
bepaald minder „vrij eenvoudige wijze" plaats zal vinden dan de MvA&#13;
stelt. Bovendien, wat kan een Grondkamer doen als er met betrekking&#13;
tot één stuk land diverse pachtovereenkomsten met ontwerp-vervreemdingsovereenkomsten&#13;
ex art. 10 worden ingezonden? Een serieuze toetsing&#13;
zal dan waarschijnlijk achterwege moeten blijven wegens de tijdverlies&#13;
die daarmee gemoeid zou zijn; men zal zich moeten verlaten op de&#13;
artikelen 15, 16 en 17 WAG;&#13;
- mutatis mutandis geldt hetzelfde voor verwerving door een rechtspersoon;&#13;
- bij vervreemdingen van landgoederen (art. 7) en natuurterreinen (art. 8&#13;
lid 3) kan men evenmin op „vrij eenvoudige wijze" vaststellen of men&#13;
voldoet aan de eisen (dit geldt zowel voor de verwerver als voor de&#13;
Grondkamer);&#13;
- ook de overeenkomst van art. 9 WAG (afgezien van onderdeel ,,c") is&#13;
niet vrij van haken en ogen;&#13;
- over een overeenkomst tot vervreemding aan een gemeente, die langs de&#13;
ze weg compensatiegrond wil kopen, durf ik niet eens te denken.&#13;
Het komt mij voor, dat door deze toetsing een verkoop van land in&#13;
het openbaar weinig aantrekkelijk zal worden. Het te verwachten aantal&#13;
boden wordt m.i. door de toetsingsplicht verminderd, met alle gevolgen&#13;
van dien voor de prijs (en misschien voor de koopplicht van het Bureau&#13;
Beheer Landbouwgronden ex art. 53 lid 1 jo. lid 3). Misschien zal men&#13;
wel blij moeten zijn als de grond ligt in een voorkeursgebied ex art. 37&#13;
WAG, omdat dan een door deskundigen te bepalen prijs gegarandeerd&#13;
is. Aan de andere kant zou het bureau ook af kunnen zien van&#13;
uitoefening van het voorkeursrecht en, met een vrijstelling ex art. 6 lid&#13;
2 in de hand, mee kunnen bieden op de veiling!44).&#13;
Dit alles overziende, vraag ik mij af of het toetsen van openbare&#13;
verkopen wel opweegt tegen de problemen die ermee gemoeid zijn.&#13;
Misschien zou men een oplossing moeten zoeken in een aparte&#13;
procedure bij openbare veilingen45) of (toch maar) in een vrijstelling voor ,.openbare verkoop&#13;
krachtens wetsbepaling, bevel des rechters of een beding als bedoeld in art.&#13;
1223 lid 2 Burgerlijk Wetboek", hoewel toegegeven moet worden, dat dit&#13;
ontduikingsmogelijkheden biedt46).&#13;
Slot&#13;
Om aan dit helaas vrij negatieve opstel een conclusie te verbinden is niet&#13;
eenvoudig. Het enige, dat mijns inziens zeker aanbeveling verdient, is om de&#13;
vrijstellingen in de Wet Agrarisch Grondverkeer eens nader onder de loep te&#13;
nemen voordat de wet in werking treedt. Ook enkele andere bepalingen lijken&#13;
aan een revisie toe te zijn. Misschien verdient de hele materie zelfs&#13;
heroverweging, maar een zo vergaande conclusie zou ik aan alleen het&#13;
bovenstaande niet durven verbinden.&#13;
De bovenstaande opmerkingen bewijzen eens te meer, hoe moeilijk het is om&#13;
in een zo delicate materie als de grondpolitiek een evenwicht te vinden tussen&#13;
iets, dat politiek voldoende weerklank kan vinden en daarnaast zowel&#13;
wetstechnisch sluitend als werkbaar is.</content><legacyfootnotes>') Er heeft geen systematische vergelijking plaatsgevonden; meestal was nieuwsgierigheid&#13;
aanleiding om deze voorkeursrechten te raadplegen. Overigens zou een systematische&#13;
vergelijking m.i. interessante resultaten kunnen opleveren.&#13;
2) Artikel 56e en f Pachtwet.&#13;
3) Art. 10 lid 2 en 3 van de wet 22 april 1981, Stbl. 236 (wet Voorkeursrecht Gemeenten,&#13;
verder te noemen WVG).&#13;
4) Vgl. H. Stein (Advocatenblad 1980, p. 135) het lijkt meer op een lappendeken dan op&#13;
hanteerbare wetgeving".&#13;
5) Waaronder, naar ik aanneem, ook pleegbroers en -zusters te vallen, hoewel de wettekst hierover&#13;
zwijgt.&#13;
6) Met andere woorden: een verwijzing naar artikel 8 lid 3 ontbreekt.&#13;
7) Zo ook Verdoes Kleijn, WPNR 5578 p. 678 m.b.t. de WVG.&#13;
8) De Regering ziet de rechtvaardiging van de familievrijstellingen in het honoreren van opvolgersbelangen.&#13;
Vgl. Memorie van Antwoord (15969, nr. 6) p. 35, Hand. 11 (1980-1981) p. 1078.&#13;
9) Ook bij de parlementaire behandeling is sprake van aarzeling (eerst niet getoetst, dan wèl ge&#13;
toetst en tenslotte beperkt getoetst). Als men kiest voor het toetsen van deze transacties, kunnen&#13;
sprekende gevallen m.i. altijd nog via art. 64 (ontheffing) worden opgelost.&#13;
l0) Ook een vervreemding via koppelverkoop aan een oom of neef, die op grond van bedrijfsgronden&#13;
criteria niet mag verwerven, maar wel aan de persoonsgebonden normen voldoet, is&#13;
geen al te groot probleem.&#13;
") Met als uitlaatklep art. 64.&#13;
12) Bij nota van wijzigingen (ontwerp 15969 nr. 11 onderdeel II).&#13;
'3) In het oorspronkelijk ontwerp („Vervreemding Landbouwgronden", 15969 nr. 1) behoorde&#13;
de zijlijn tot de vrijstelling van toetsing in art. 7 lid 2 sub a ( nu art. 6 lid 2 sub a WAG),&#13;
waar art. 42 (nu 40) naar verwees. Bij Nota van Wijzigingen (nr. 7 Onderdeel IV) werd de zijlijn&#13;
uit de familievrijstelling gelicht; de verwijzing had nu derhalve slechts betrekking op&#13;
bloed- en aanverwanten in de rechte lijn en pleegkinderen. Later werd de zijlijn tot de tweede&#13;
graad aan een beperkte landbouwkundige toetsing (alleen persoonsgebonden) onderworpen&#13;
door invoeging van het huidige art. 6 lid 3. Art. 40 verwijst echter nog steeds naar art. 6 lid 2&#13;
onder a.&#13;
14) Helemaal verwarrend wordt het als men, gewoon doorlezend, via ,,j" bij „k" belandt. Een&#13;
verwijzing naar lid 7 en 8 had zeker niet misstaan.&#13;
15) Dat de voorschriften beperkingen kunnen inhouden, lijkt mij voor de hand liggend, en daar&#13;
om een overbodige toevoeging.&#13;
16) De letterlijke tekst sluit zelfs sommige verpachtingen ex art. 62 PW uit, nl. die van land&#13;
bouwgrond dat nog niet krachtens bestemmingsplan een andere bestemming heeft gekregen.&#13;
Met enige goede wil kan de zinsnede „verklaart dat het gebruik anders dan landbouwkundig zal&#13;
zijn" wel zo gelezen worden, dat deze zulke gevallen omvat. Erfpacht is overigens wèl mogelijk,&#13;
want dit is een vervreemding in de zin van art. 6 lid 8 jo. art. 1.&#13;
17) De bepalingen zijn toegespitst op en ook bedoeld voor privaatrechtelijke&#13;
rechtspersonen (zie MvT p. 35, zie ook bijv. de definitie van bedrijfsleider in art. 1).&#13;
Vgl. echter ook Hand. II p. 1419, waar de indiener van de amendementen de overheidverpachter&#13;
als een vanzelfsprekende „veilige belegger" (in de zin van art. 12?) beschouwt.&#13;
Overigens zou een overheidslichaam dat geen overeenkomst tot „dóór vervreemding" kan&#13;
overleggen ook in het algemeen de landbouwkundige toetsing moeten ondergaan volgens de&#13;
logica van de WAG. Aangezien hier echter geen voorzieningen voor zijn, is een verwerving&#13;
van landbouwgrond door de overheid in zo'n geval onmogelijk (bijv. een gemeente, die de&#13;
grond via een ambtenaar-beheerder voor landbouwkundige doeleinden wil gebruiken). Ook&#13;
art. 64 (de ontheffingsmogelijkheid) is dan niet toepasbaar (zie de tekst van het artikel;&#13;
hoogstens zou een overheidslichaam ontheffing van art. 9 kunnen krijgen). Men kan dus zeker&#13;
niet spreken van een overheidsvrijstelling in artikel 6!&#13;
18) Het toezicht op onderdeel „g" ligt immers voor een groot deel bij de gemeentes, terwijl&#13;
lid 7 juist tegen gemeentes gericht is. Indien rechtstreekse misbruik onmogelijk zou blijken, is&#13;
altijd nog het oprichten van een „B.V. compensatie-aankopen" mogelijk.&#13;
18) Stel bijvoorbeeld het geval, dat degene die compensatiegrond zou krijgen zich terugtrekt&#13;
van de ontwerp-overeenkomst nadat de gemeente deze heeft opgestuurd en tevens een overeenkomst&#13;
tot verwerving van die grond heeft gesloten en ingestuurd. Kan de verkoper nu schadevergoeding&#13;
van de gemeente eisen?&#13;
20) Hand. Il 1980/81, p . 1076/1077. Zie ook MvA p. 34.&#13;
21) Met een aanpassing van art. 64 als sluitstuk. Politieke controle op de naleving van de voor&#13;
nemens lijkt mij afdoende.&#13;
22) Nog op te merken valt, dat de duitse bepaling duidelijk het doel vermeldt (compensatie&#13;
aankopen) en ook de mogelijkheid tot verpachten aangeeft.&#13;
23) Temeer, nu het BBL onder politieke controle is komen te staan.&#13;
24) Zie art. 29 lid 2, dat men overigens vergeten is aan te passen aan een amendement op art. 53&#13;
(„landbouwgrond" moet zijn „land"). Ook grond dat is verworven in het kader van het voor&#13;
keursrecht moet m.i. vrij vervreembaar zijn (vgl. art. 29 lid 3, waar wel „land" staat).&#13;
25) Overigens lijkt mi j ook het toetsen van erfpachtovereenkomsten in het kader van de&#13;
Grondbankregeling zinloos; aan deze overeenkomsten komt geen enkele prijsopdrijvende&#13;
werking toe en ontduiking van de landbouwkundige toetsing via deze weg is uitgesloten. Ge&#13;
zien de toeloop op de Grondbank, zal het bureau vermoedelijk toch strengere eisen moeten&#13;
stellen dan de WAG doet.&#13;
26) Het prijsbeleid van het bureau kan van overheidswege vastgesteld worden en is dan onttrokken&#13;
aan het marktmechanisme.&#13;
27) MvT 15969, nr. 3 p. 32.&#13;
28) En dan is men weer ver verwijderd van de bedoeling, die ik de wetgever bij het oorspronkelijk&#13;
ontwerp heb toegedacht.&#13;
29) Merkwaardig is, dat de wet geen definitie van overhoeken bevat.&#13;
30) De huidige redactie van artikel 64 zou dan moeten worden aangepast in die zin, dat het ook&#13;
overheidsaankopen omvat.&#13;
31) Temeer, daar de „kleine feitelijke bestemmingswijziging" van art. 6 lid 2 onder f wel be&#13;
trekking heeft op „land".&#13;
32) Ontwerp 15969, nr. 7 onder V.&#13;
33) MvA p. 39: „De ondergetekenden kunnen zich echter voorstellen dat de gebezigde formu&#13;
lering aanleiding tot ontduiking kan geven. Een persoon die een perceel grond met glasopstan&#13;
den wil kopen ten behoeve van de stalling van caravans e.d. zou wellicht art. 7, tweede lid, on&#13;
der g, (nu art. 6, tweede lid, onder g, AHTH), kunnen ontgaan door een beroep te doen op de&#13;
vrijstelling vervat in onderdeel f. Het aannemelijk maken van het ander dan landbouwkundig&#13;
gebruik zou op deze wijze wellicht omzeild kunnen worden. Om deze incongruentie weg te ne&#13;
men, zullen de ondergetekenden bij nota van wijziging aan art. 7, tweede lid, onder f toevoe&#13;
gen: indien de opstal doorgaans dient ter uitoefening van de landbouw, dient de verwerver&#13;
aannemelijk te maken, dat hij de opstal voor andere dan landbouwkundige doeleinden zal ge&#13;
bruiken"&#13;
34) Het wordt helemaal absurd als de kennis kan verwerven krachtens art. 10 lid 1 omdat hij&#13;
een goedgekeurde pachtovereenkomst kan overleggen!&#13;
35) Vgl. Houwing/Rombach, losbladig commentaar op de Pachtwet, nrs. 566 d en 568 1; enige&#13;
variatie in de gegevens van het voorbeeld kan dit wel doen uitkomen.&#13;
36) Deze eisen gaan immers ook op, als het BBL in een „gewoon" geval niet wil kopen.&#13;
37)Iets, dat deze ontduikingsmogelijkheid misschien wat afzwakt, komt hieronder aan bod (bij&#13;
het derde punt). Men bedenke daarbij echter, dat men wellicht een sterkere drang heeft om het&#13;
voorkeursrecht van een overheidsinstantie te ontgaan dan de landbouwkundige toetsing te&#13;
ontduiken.&#13;
3S) Uiteraard moet de transactie de toetsing van art. 5 PW (oud) wèl kunnen doorstaan.&#13;
39) Een beding, dat m.i. nietig is wegens ongeoorloofde oorzaak (de strekking is immers wetsontduiking).&#13;
In rechte kan dan geen nakoming worden afgedwongen.&#13;
40) Het telkens wijzigen van deze criteria bij AMvB lijkt mij het creëren van nodeloze onzeker&#13;
heid en bovendien zinloos in het kader van de doelstellingen van de Pachtwet.&#13;
41) Overigens in beginsel geen overeenkomst, zoals de wettekst in de aanhef van art. 6 lid 2&#13;
suggereert (beter: art. 10 lid 2 sub c WVG).&#13;
42) Memorie van Antwoord p. 41.&#13;
43) Het enige verschil is, dat men via de WAG niet om de Grondkamer heen kan, terwijl het&#13;
niet inzenden van de overeenkomst krachtens de Pachtwet weliswaar mogelijk is, maar uiterst&#13;
onaantrekkelijk is gemaakt.&#13;
44) Of zal men de koopplicht al in kunnen roepen als de prijs niet boven een te verwachten&#13;
deskundigentaxatie ex art. 43 uit komt?&#13;
45) Zo bijvoorbeeld de oude Wet Vervreemding Landbouwgronden uit 1953.&#13;
46) De WVG stelt zelfs alle openbare verkopen vrij van het voorkeursrecht (voor vrijwillige&#13;
geldt slechts een aanmeldingsplicht). Dit wordt wel beschouwd als het „gat" in de regeling&#13;
(vgl. Verdoes Kleijn, WPNR 5578, p. 678 en Blom, WPNR 5578 p. 674).</legacyfootnotes><footnotes><footnote/></footnotes><auteurs>Mr. A. H. T. Heisterkamp.</auteurs><published>1981-12-01 00:00:00</published><modified>1981-12-01 00:00:00</modified><editiondate>1981-12-01</editiondate><htmlpath>https://denhollander.info/artikel/6531</htmlpath></article>
</articles></edition>
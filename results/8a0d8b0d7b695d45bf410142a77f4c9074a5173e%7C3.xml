<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1989</searchword><id>7205</id><udhid>UDH:TvAR/7205</udhid><titel>'M. V. / De besloten vennootschap K. BV' (TvAR 1989/4195)</titel><searchwords><searchword>TvAR 1/1989</searchword><searchword>TvAR 1989/4195</searchword><searchword>UDH:TvAR/7205</searchword></searchwords><attachments><attachment><name>1989_nr 1_Rechtspraak_4195.pdf</name><extention>pdf</extention><url>https://denhollander.info/download/6788/ci</url></attachment></attachments><inleiding>Pachtwet, art. 38a,&#13;
lid 2, art. 45, lid 5, art. 49&#13;
Op verzoek van de verpachter heeft de pachtkamer&#13;
bepaald, dat behoudens in het geval van art. 38a, lid 2,&#13;
geen verdere verlenging van de pachtovereenkomst&#13;
kan worden verzocht. Hieraan doet niet af, dat de&#13;
pachter inmiddels het voornemen heeft opgevat, te&#13;
verzoeken dat zijn echtgenote in zijn plaats als&#13;
pachter wordt gesteld.&#13;
Uit de geschiedenis van de totstandkoming van de&#13;
met de 65-jarige leeftijd van de pachter samenhangende&#13;
wettelijke bepalingen blijkt, dat naar de bedoeling van&#13;
de wetgever de bepaling dat geen verdere verlenging&#13;
van de pachtovereenkomst kan worden verzocht, strikt&#13;
zal worden toegepast. Er is dus geen plaats voor het&#13;
maken van het voorbehoud van art. 49 Pw. wel voor&#13;
het voorbehoud van art. 38a, lid 2, nu art. 45, lid 5 dat&#13;
voorbehoud met zoveel woorden mogelijk maakt. Er&#13;
moet dus een termijn worden gesteld binnen welke de&#13;
pachter in een dergelijk geval verlenging kan&#13;
verzoeken.&#13;
De bepaling van art. 45, lid 5, Pw. is bedoeld met het&#13;
oog op de zittende pachter. Indien op grond van&#13;
andere wetsbepalingen of krachtens een&#13;
wijzigingsovereenkomst een andere pachter in de&#13;
rechten en verplichtingen van de zittende pachter zal&#13;
zijn getreden, moet ook met het oog op dat geval&#13;
worden bepaald, binnen welke tijd de nieuwe pachter&#13;
verlenging van de pachtovereenkomst kan verzoeken.</inleiding><content>Pachtkamer Gerechtshof te Arnhem, beschikking d.d.&#13;
6 januari 1988.&#13;
Het gerechtshof te Arnhem, pachtkamer; Gezien&#13;
het op 28 april 1987 ter griffie van het hof&#13;
ingekomen beroepschrift van: M. V., wonende te O.-&#13;
B., procureur: mr. M.P.H. W. te Arnhem,&#13;
tegen een beschikking van de pachtkamer van het&#13;
kantongerecht te O.-B. van 31 maart 1987 waarbij&#13;
de tussen De besloten vennootschap K. BV,&#13;
gevestigd te O.-B., als verpachtster en appellant als&#13;
pachter bestaande en behoudens verlenging op 1 december&#13;
1987 eindigende pachtovereenkomst met&#13;
betrekking tot een hoeve met bouwland aan de K.weg&#13;
9 te O.-B., kadastraal bekend in die gemeente sectie&#13;
F, nrs. 4 en 5, totaal groot 39.23.81 ha, is verlengd met&#13;
vier jaren met bepaling dat de pachter geen verdere&#13;
verlenging van deze pachtovereenkomst kan&#13;
verzoeken;&#13;
Mede gezien een fotocopie van de beschikking en&#13;
het door geïntimeerde - procureur mr. D.C. de K. te&#13;
Arnhem - op 1 september 1987 ter griffie van het hof&#13;
ingediende verweerschrift;&#13;
Gelet op de behandeling van het hoger beroep in&#13;
raadkamer van het hof op 2 oktober 1987, waarbij&#13;
aanwezig waren appellant - hierna te noemen: V. -&#13;
vergezeld door zijn echtgenote en bijgestaan door&#13;
mr. P.J.L.J.D., advocaat te G., alsmede namens&#13;
geïntimeerde mr. P.M. F., advocaat te G.;&#13;
Overwegende dat de pachtkamer van het&#13;
kantongerecht te O.-B., voormelde beschikking heeft&#13;
gegeven uit overweging in hoofdzaak dat, nu&#13;
geïntimeerde - hierna te noemen: K. BV - te kennen&#13;
heeft gegeven met een verlenging van de pachtovereenkomst&#13;
tot 1 december 1991 te kunnen instemmen&#13;
aangezien V. op die datum de leeftijd van 65 jaar zal&#13;
hebben bereikt, gelet op het bepaalde in art. 45 der&#13;
Pachtwet de pachtovereenkomst met vier jaar kan&#13;
worden verlengd met toewijzing van het verzoek van&#13;
K. BV te bepalen dat de pachter geen verdere&#13;
verlenging van de pachtovereenkomst kan verzoeken;&#13;
Overwegende, dat V. tegen voormelde beschikking&#13;
van de pachtkamer van het Kantongerecht te O.-B. de&#13;
navolgende grieven heeft aangevoerd:&#13;
I. Ten onrechte heeft de pachtkamer van het&#13;
Kantongerecht te O.-B. het verzoek als bedoeld in art.&#13;
45, lid 5, van de Pachtwet ingewilligd;&#13;
II. Ten onrechte heeft de pachtkamer van het&#13;
Kantongerecht te O.-B. bij de bepaling dat appellant&#13;
geen verdere verlenging van de pachtovereenkomst kan verzoeken niet&#13;
het voorbehoud gemaakt van de art. 38a en 49 der&#13;
Pachtwet;&#13;
Overwegende, dat bij de behandeling van het&#13;
hoger beroep de raadslieden de wederzijdse&#13;
standpunten nog nader hebben toegelicht;&#13;
Overwegende, dat beide door V. tegen de beroepen&#13;
beschikking aangevoerde grieven gericht zijn tegen het&#13;
in die beschikking bepaalde dat hij geen verdere&#13;
verlenging van de onderhavige pachtovereenkomst&#13;
kan verzoeken, weshalve het hof deze grieven&#13;
gezamenlijk zal behandelen;&#13;
Overwegende, dat krachtens het bepaalde in art. 45,&#13;
lid 3, der Pachtwet de pachtkamer, indien zij tot de&#13;
bevinding komt dat het verzoek tot verlenging van de&#13;
pachtovereenkomst voor toewijzing vatbaar is en de&#13;
pachter van de lopende pachttermijn de leeftijd van 65&#13;
jaar zal bereiken, gehouden is op verzoek van de&#13;
verpachter de pachtovereenkomst te verlengen tot&#13;
het einde van het pachtjaar waarin de pachter die&#13;
leeftijd bereikt; dat dit geval zich hier voordoet, nu voor&#13;
het einde van het op 1 december 1991 expirerende&#13;
pachtjaar V. de leeftijd van 65 jaar zal hebben bereikt&#13;
en K. BV in verband daarmede heeft verzocht de&#13;
onderhavige pachtovereenkomst te verlengen tot&#13;
laatstgenoemde datum;&#13;
Overwegende voorts, dat art. 45, lid 5 der&#13;
Pachtwet (onder meer) voorschrijft dat, indien zich&#13;
zulk een geval voordoet, de pachtkamer op verzoek&#13;
van de verpachter moet bepalen dat, behoudens in het&#13;
geval van art. 38a, lid 2, der Pachtwet, geen verdere&#13;
verlenging van de pachtovereenkomst kan worden&#13;
verzocht; dat bedoeld verzoek in casu door K. BV is&#13;
gedaan en derhalve in de beroepen beschikking&#13;
terecht is bepaald dat V. geen verdere verlenging van&#13;
de onderhavige pachtovereenkomst kan verzoeken;&#13;
dat hieraan op zichzelf niet afdoet dat hij inmiddels&#13;
het voornemen heeft opgevat om een verzoek in te&#13;
dienen tot indeplaatsstelling van zijn echtgenote als&#13;
pachtster in zijn plaats althans tot het aanmerken van&#13;
die echtgenote als medepachtster;&#13;
Overwegende dat vervolgens aan de orde komt de&#13;
vraag of de pachtkamer van het kantongerecht bij&#13;
vorenbedoelde bepaling het voorbehoud had moeten&#13;
maken van de art. 38a en 49 der Pachtwet;&#13;
Overwegende, dat uit de geschiedenis van de&#13;
totstandkoming van de te dezen van belang zijnde,&#13;
met het bereiken door de pachter van de 65-jarige&#13;
leeftijd verband houdende, wettelijke bepalingen&#13;
blijkt, dat de wetgever heeft bedoeld dat in een geval&#13;
als het onderhavige de - desverzochte -bepaling dat&#13;
geen verdere verlenging van de pachtovereenkomst kan&#13;
worden verzocht, strikt zal worden toegepast en&#13;
daarop geen andere uitzonderingen moeten worden gemaakt&#13;
dan de desbetreffende wetsbepaling zelve&#13;
aangeeft; dat reeds hierom geen plaats is voor het&#13;
maken van het voorbehoud van art. 49 der Pachtwet;&#13;
dat zulks evenwel anders is ten aanzien van het voorbehoud&#13;
van art. 38a, lid 2, der Pachtwet, nu art. 45,&#13;
lid 5, van deze wet dat voorbehoud met zoveel&#13;
woorden maakt;&#13;
Overwegende ambtshalve, dat het vorenstaande&#13;
medebrengt dat op grond van het bepaalde in art. 45,&#13;
lid 2, der Pachtwet moet worden vastgesteld binnen&#13;
welke tijd de pachter, indien een in art. 38a, lid 2, van&#13;
genoemde wet bedoeld geval zich mocht voordoen, aan&#13;
de pachtkamer kan verzoeken de pachtovereenkomst&#13;
wederom te verlengen;&#13;
Overwegende voorts, zulks eveneens ambtshalve,&#13;
dat uit de geschiedenis van de totstandkoming van de&#13;
bepalingen van de Pachtwet die daarin met het oog&#13;
op het door de pachter bereiken van de 65-jarige&#13;
leeftijd zijn opgenomen, alsmede uit die bepalingen&#13;
zelve, deze in hun onderling verband beschouwd,&#13;
volgt dat het in art. 45, lid 5, van meergenoemde wet&#13;
bepaalde is bedoeld met het oog op de zittende pachter;&#13;
dat zeer wel denkbaar is dat op grond van andere&#13;
wetsbepalingen dan wel krachtens een eventueel&#13;
tussen partijen te sluiten wijzigingsovereenkomst vóór&#13;
het einde van de onderhavige pachtovereenkomst&#13;
daarin een andere pachter of andere pachters in de&#13;
rechten en verplichtingen van de zittende pachter V.&#13;
zal c.q. zullen zijn getreden; dat ook met het oog op&#13;
dat eventuele geval moet worden bepaald binnen&#13;
welke tijd de pachter(s) aan de pachtkamer kan (kunnen)&#13;
verzoeken de pachtovereenkomst wederom te&#13;
verlengen;&#13;
Overwegende dat het hiervoor overwogene&#13;
medebrengt dat grief II gedeeltelijk gegrond is, terwijl&#13;
grief I alsmede grief II voor het overige ongegrond zijn en de beschikking,&#13;
waarvan beroep, met aanvulling van gronden moet&#13;
worden bevestigd, met aanvulling tevens van de&#13;
gegeven beslissing;&#13;
Beschikkende in hoger beroep:&#13;
Bevestigt de beschikking, waarvan beroep, met&#13;
aanvulling van gronden als voormeld, met dien&#13;
verstande dat de tweede zin van die beslissing komt te&#13;
luiden als volgt: Bepaalt dat verzoeker geen verdere&#13;
verlenging van deze pachtovereenkomst kan verzoeken&#13;
behoudens in het geval van art. 38a, lid 2, der&#13;
Pachtwet.&#13;
Bepaalt dat in het geval van art. 38a, lid 2, der&#13;
Pachtwet, alsmede in het geval dat vóór het einde van&#13;
de pachtovereenkomst daarin een andere pachter of&#13;
pachters in de rechten en verplichtingen van V. zal c.q.&#13;
zullen zijn getreden de pachter(s) in de periode van 1&#13;
december 1989 tot en met 30 december 1990 aan de&#13;
pachtkamer kan c.q. kunnen verzoeken de&#13;
pachtovereenkomst wederom te verlengen.</content><legacyfootnotes/><footnotes><footnote/></footnotes><auteurs/><published>1989-01-01 00:00:00</published><modified>1989-01-01 00:00:00</modified><editiondate>1989-01-01</editiondate><htmlpath>https://denhollander.info/artikel/7205</htmlpath></article>
</articles></edition>
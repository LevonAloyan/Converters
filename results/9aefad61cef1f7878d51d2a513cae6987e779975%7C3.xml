<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1990</searchword><id>7163</id><udhid>UDH:TvAR/7163</udhid><titel>'Th.P. Pijnenburg, mr. J.Ph.M. Freijters en mevrouw M.M. Freijters-den Boogert / Burgemeester en Wethouders' (TvAR 1990/4413)</titel><searchwords><searchword>TvAR 10/1990</searchword><searchword>TvAR 1990/4413</searchword><searchword>UDH:TvAR/7163</searchword></searchwords><attachments><attachment><name>1990_nr 10_Rechtspraak_4413.pdf</name><extention>pdf</extention><url>https://denhollander.info/download/6756/ci</url></attachment></attachments><inleiding>Hinderwet, art. 6a&#13;
Aantasting bos door ammoniakemissie in dit&#13;
geval aanvaardbaar vanwege lange duur&#13;
beroepsprocedure. </inleiding><content>KB 13 oktober 1987, nr. 43&#13;
Beschikken bij dit besluit op de beroepen,&#13;
ingesteld door Th.P. Pijnenburg, mr. J.Ph.M.&#13;
Freijters en mevrouw M.M. Freijters-den&#13;
Boogert, allen te Dalfsen, tegen&#13;
de beschikking van Burgemeester en Wethouders&#13;
dier gemeente van 26 juli 1984, nr.&#13;
37, waarbij aan F.J. Zielman te Dalfsen een&#13;
nieuwe, de gehele inrichting omvattende,&#13;
vergunning onder voorschriften als bedoeld&#13;
in artikel 6a der Hinderwet is verleend voor&#13;
een varkensbedrijf met de daaraan verbonden&#13;
opslag van mest annex opslag van 3000&#13;
liter dieselolie op het perceel Vossersteeg 51,&#13;
kadastraal bekend gemeente Dalfsen, sectie&#13;
N, nummers 599 en 600.&#13;
De Raad van State, Afdeling voor de geschillen&#13;
van bestuur, gehoord, advies van 28&#13;
augustus 1987, no. G05.84.0727.241.87.&#13;
Op de voordracht van Onze Minister van&#13;
Volkshuisvesting, Ruimtelijke Ordening en&#13;
Milieubeheer van 5 oktober 1987, DGMH/&#13;
BM,nr. 13824/4;&#13;
Overzicht van het geschil&#13;
Burgemeester en Wethouders van Dalfsen&#13;
hebben bij hun evenvermelde beschikking,&#13;
voor zover te dezen van belang, het volgende&#13;
overwogen:&#13;
dat hun college naar aanleiding van de&#13;
tegen de aanvraag om vergunning ingebrachte&#13;
bezwaren onder meer heeft overwogen, dat&#13;
de aanvrager de beschikking heeft over 14 ha&#13;
land, waarover de gier kan worden uitgereden,&#13;
te weten circa 6,5 ha eigen land en 7,5 ha&#13;
van derden gepacht land; dat, gezien de totale oppervlakte land in relatie&#13;
tot het totaal aantal mestvarkeneenheden&#13;
(700), naar hun mening geen sprake kan&#13;
zijn van overbemesting;&#13;
dat, door verpreiding van de gier in de nabijheid&#13;
van het onderwerpelijke bedrijf en&#13;
derhalve in de nabijheid van de omliggende&#13;
bebouwing, met name in de zomermaanden&#13;
stankhinder kan optreden;&#13;
dat het in casu de percelen, kadastraal&#13;
bekend gemeente Dalfsen, sectie N, nummers&#13;
599 en 600 betreft;&#13;
dat hun college het derhalve, met het oog&#13;
op de omgeving van het onderwerpelijke bedrijf,&#13;
noodzakelijk acht voor wat betreft de&#13;
verspreiding van gier onder andere het volgende&#13;
voorschrift aan de vergunning te verbinden:&#13;
'het bemesten van de kadastrale&#13;
percelen gemeente Dalfsen, sectie N, nummer&#13;
599 en 600, mag niet geschieden gedurende&#13;
het tijdvak van 1 mei tot en met 31&#13;
augustus';&#13;
dat voorts zowel landschappelijke waarden&#13;
als natuurwetenschappelijke waarden bij&#13;
de beoordeling van een verzoek om vergunning&#13;
ingevolge de Hinderwet kunnen worden&#13;
betrokken;&#13;
dat de oprichting van de thans aan de orde&#13;
zijnde stal zal plaatsvinden binnen het voor&#13;
het bedrijf geldende bouwperceel;&#13;
dat in het kader van de toekenning van het&#13;
onderwerpelijke bouwperceel uit planologisch&#13;
oogpunt een integrale afweging heeft&#13;
plaatsgevonden van alle in het geding zijnde&#13;
belangen, zo ook de landschappelijke aanvaardbaarheid&#13;
van mogelijk toekomstige bebouwing&#13;
van het bouwperceel;&#13;
dat voorts in het kader van de afwikkeling&#13;
van de nog aan te vragen bouwvergunning&#13;
met name dit landschappelijke element aan&#13;
de orde kan worden gesteld;&#13;
dat, afgezien van het vorenstaande, geen&#13;
zodanige afbreuk aan het landschap wordt&#13;
gedaan, mede gezien de ter plaatse geldende&#13;
bestemming (agrarisch gebied met bouwperceel),&#13;
dat op grond daarvan de gevraagde&#13;
vergunning zou moeten worden geweigerd;&#13;
dat het land rondom het door de reclamanten&#13;
bedoelde bosperceel een agrarische bestemming&#13;
heeft met een geregeld gebruik voor&#13;
land- en/of tuinbouw;&#13;
dat in verband daarmee sprake is van een&#13;
zodanig gebruik van het desbetreffende land,&#13;
dat aanvaardbaar kan worden geacht voor&#13;
zover het gebruikt wordt ten behoeve van de&#13;
uitoefening van een agrarisch dan wel tuinbouwbedrijf;&#13;
dat naar hun mening derhalve eveneens&#13;
geen sprake kan zijn van verstoring van in het&#13;
wild levende dieren;&#13;
dat het onderwerpelijke bezwaar derhalve&#13;
niet mag leiden tot het weigeren van de gevraagde&#13;
vergunning;&#13;
dat de woning Vossersteeg 53 valt onder&#13;
categorie III als bedoeld in de brochure&#13;
'Veehouderij en Hinderwet' (een enkele&#13;
niet-agrarische bebouwing in het buitengebied);&#13;
dat in de nabijheid van het onderwerpelijke&#13;
bedrijf tevens sprake is van aaneengesloten&#13;
bebouwing;&#13;
dat in verband daarmee naar hun mening&#13;
categorie II, als bedoeld in evengenoemde&#13;
brochure, in acht dient te worden genomen;&#13;
dat de reclamanten daarentegen van mening&#13;
zijn, dat voor wat betreft het onderwerpelijke&#13;
verzoek toetsing dient plaats te vinden&#13;
aan categorie I van de brochure;&#13;
dat de reclamanten van mening zijn, dat er&#13;
sprake is van bebouwde kom als bedoeld in&#13;
de brochure;&#13;
dat de reclamanten hierbij naar de mening&#13;
van hun college uitgaan van de bebouwde&#13;
kom, als bedoeld in de Wegenverkeerswetgeving;&#13;
dat de reclamanten voorts ervan uitgaan,&#13;
dat de gemeente het voornemen heeft het&#13;
voor Ankum geldende bestemmingsplan aan&#13;
te passen in die zin, dat aansluiting zal worden&#13;
gezocht aan de voorschriften, die gelden&#13;
binnen de bebouwde kom van het dorp Dalfsen;&#13;
dat zulks naar de mening van hun college in&#13;
het kader van de thans aan de orde zijnde belangenafweging&#13;
geen juist uitgangspunt is;&#13;
dat de brochure geen definitie geeft van het&#13;
begrip 'bebouwde kom';&#13;
dat het onderwerpelijke bedrijf is gelegen&#13;
in het buitengebied nabij Ankum;&#13;
dat in dit geval sprake is van een aantal&#13;
woningen, geconcentreerd in lintbebouwing;&#13;
dat hun college derhalve van mening is,&#13;
mede gelet op het standpunt, dat in het verleden&#13;
door de Directeur-Generaal voor de MilieuhygiÃ«ne&#13;
ter zake is ingenomen ten aanzien&#13;
van een soortgelijke situatie in de nabijheid&#13;
van Ankum, in het onderwerpelijke&#13;
geval het verzoek om vergunning dient te worden getoetst aan categorie II van de brochure;&#13;
dat op basis van het onderwerpelijke verzoek&#13;
sprake zal zijn van intensieve veehouderij&#13;
zowel binnen het bestaande bedrijf als&#13;
binnen de nog te bouwen stal;&#13;
dat op grond van de thans nog geldende&#13;
vergunning maximaal 134 mestvarkeneenheden&#13;
binnen het bestaande bedrijf mogen&#13;
worden gehouden;&#13;
dat dit aantal op grond van het onderwerpelijke&#13;
verzoek zal worden teruggebracht tot&#13;
130 en tevens zal worden ondergebracht&#13;
zoals aangegeven op de bij het verzoek behorende&#13;
tekening;&#13;
dat naar hun mening, ook nu sprake is van&#13;
een verzoek om een nieuwe, de gehele inrichting&#13;
omvattende, vergunning, geen wijziging&#13;
behoeft te worden aangebracht in de huidige&#13;
situatie, uiteraard voor zover het betreft 130&#13;
mestvarkeneenheden onder te brengen als&#13;
aangegeven op evengenoemde tekening;&#13;
dat, in het kader van het onderwerpelijke&#13;
verzoek, de uitbreiding van het bedrijf met&#13;
een stal van 570 mestvarkens, voor wat betreft&#13;
de mate van schade, gevaar of hinder, op&#13;
zich dient te worden beoordeeld, mede gelet&#13;
op de afstand van de geprojecteerde stal ten&#13;
opzichte van omliggende bebouwing;&#13;
dat deze stal op 140 meter is gelegen van de&#13;
woning van Th.P. Pijnenburg, Vossersteeg&#13;
53 (catogorie III van de brochure);&#13;
dat de onderwerpelijke uitbreiding ten opzichte&#13;
van deze woning derhalve ruimschoots&#13;
voldoet aan de ter zake geldende&#13;
richtlijnen van de brochure;&#13;
dat de stal voorts op 240 meter is gelegen&#13;
van de woning van de heer en mevrouw&#13;
Freijters, Vossersteeg 31 (categorie II);&#13;
dat de onderwerpelijke uitbreiding ten opzichte&#13;
van deze woning eveneens ruimschoots&#13;
voldoet aan de ter zake geldende&#13;
richtlijnen van de brochure;&#13;
dat de onderwerpelijke uitbreiding overigens&#13;
is gesitueerd op 175 meter van de dichstbijzijnde&#13;
woning behorende tot meergenoemde&#13;
lintbebouwing (Vossersteeg 47);&#13;
dat de uitbreiding, uitgaande van categorie&#13;
II, derhalve ook anderszins voldoet aan de ter&#13;
zake geldende richtlijnen;&#13;
dat, gezien het vorenstaande, geen sprake&#13;
kan zijn van gevaar, schade of hinder van&#13;
zodanige aard, dat de gevraagde vergunning&#13;
zou moeten worden geweigerd;&#13;
dat overigens, ter voorkoming van stankhinder&#13;
voor de omgeving van het onderwerpelijke&#13;
bedrijf, aan de vergunning voorschriften&#13;
zullen worden verbonden;&#13;
dat Th.P. Pijnenburg stelt, dat sprake is van&#13;
20 tot 25 meter afstand tussen zijn woning en&#13;
de dichtstbijzijnde stal;&#13;
dat deze afstand juist is, doch dat hij daarmee&#13;
doelt op de bestaande deels nog illegale&#13;
situatie;&#13;
dat deze situatie niet aan de orde is;&#13;
dat de thans voorliggende aanvraag dient te&#13;
worden beoordeeld;&#13;
dat in dit geval sprake is van een afstand&#13;
van ongeveer 45 meter;&#13;
dat het onderwerpelijke bezwaar derhalve&#13;
stoelt op een onjuist uitgangspunt en in het&#13;
kader van deze procedure niet relevant is;&#13;
dat, voor wat betreft het bezwaar aangaande&#13;
overschrijding van de maximaal toegestane&#13;
overlast (gevolg 'superstank'), eveneens&#13;
weer wordt uitgegaan van de bestaande deels&#13;
illegale situatie;&#13;
dat het onderwerpelijke verzoek een einde&#13;
beoogt te maken aan het illegale gedeelte van&#13;
het onderwerpelijke bedrijf;&#13;
dat het maximum aantal mestvarkeneenheden&#13;
op basis van de onderwerpelijke aanvraag&#13;
700 zal bedragen;&#13;
dat in verband hiermee, gelet op de ter zake&#13;
geldende richtlijnen, neergelegd in de eerdervermelde&#13;
brochure, alsmede gelet op de&#13;
plaatselijke situatie, geen sprake kan zijn van&#13;
stankhinder, laat staan 'superstank';&#13;
dat hun college, voor wat betreft het bezwaar&#13;
aangaande het verzuim van de gemeente&#13;
inzake de toepassing van de Hinderwet&#13;
met betrekking tot de overschrijding van&#13;
het totaal aantal mestvarkeneenheden ten&#13;
opzichte van de thans nog geldende hinderwetvergunning,&#13;
overweegt, dat het onderwerpelijke&#13;
verzoek in overleg met de aanvrager,&#13;
de Inspectie MilieuhygiÃ«ne en de&#13;
gemeente tot stand is gekomen om zodoende&#13;
een einde te maken aan de deels illegale&#13;
situatie op het onderwerpelijke bedrijf;&#13;
dat desbetreffend bezwaar in het kader van&#13;
de thans aan de orde zijnde aanvraag&#13;
verder buiten beschouwing dient te worden&#13;
gelaten;&#13;
dat tegen de ontwerp-beschikking bezwaren&#13;
zijn ingebracht door onder meer&#13;
mr. J.Ph.M. Freijters en mevrouw M.M.&#13;
Freijters-den Boogert; dat zij, samengevat, de volgende bezwaren&#13;
naar voren hebben gebracht:&#13;
1. de reclamanten blijven van mening, dat&#13;
Ankum dient te worden aangemerkt als bebouwde&#13;
kom; zij beroepen zich daarbij op het&#13;
feit, dat de Wegenverkeerswetgeving weliswaar&#13;
niet doorslaggevend, maar wel van&#13;
belang is en dat tevens feitelijke omstandig&#13;
heden, zoals aantal woningen, aanwezigheid&#13;
school en wijkgebouw, een rol spelen; voorts&#13;
dient naar de mening van de reclamanten&#13;
rekening te worden gehouden met de toekomstige&#13;
ontwikkelingen (aanpassing van&#13;
het voor Ankum geldende bestemmingsplan&#13;
aan de voorschriften, die gelden binnen de&#13;
bebouwde kom van het dorp Dalfsen);&#13;
2. de reclamanten missen in de ontwerp&#13;
beschikking enige bepaling omtrent een verplichting&#13;
om passende beplanting aan te&#13;
brengen en missen tevens de motivering&#13;
waarom zulks achterwege is gelaten;&#13;
3. de reclamanten achten het bezwaarlijk, dat&#13;
is nagelaten te motiveren waarom redelijkerwijs&#13;
met voorschrift 14 van bijlage A (voor&#13;
schriften voor mestbewaarplaatsen) kan&#13;
worden volstaan, terwijl bovendien niet is&#13;
ingegaan op de suggestie inzake ventilatie&#13;
via luchtwassers;&#13;
dat hun college ten aanzien van deze bezwaren&#13;
het volgende overweegt:&#13;
ad 1. dat hun college naar aanleiding van dit&#13;
bezwaar geen redenen ziet af te wijken van de&#13;
motivering, zoals die is verwoord in de overweging&#13;
met betrekking tot de bezwaren naar&#13;
aanleiding van de aanvraag;&#13;
ad 2. dat in de overwegingen met betrekking&#13;
tot de bezwaren naar aanleiding van de aanvraag&#13;
voldoende is gemotiveerd waarom in&#13;
het kader van de thans aan de orde zijnde&#13;
procedure een voorschrift als door de reclamanten&#13;
bedoeld is achterwege gelaten;&#13;
ad 3. dat, gelet op de afstand van de nieuwe&#13;
stal tot de woonbebouwing, in het onderwerpelijke&#13;
geval kan worden volstaan met het&#13;
opnemen van desbetreffend voorschrift en&#13;
extra voorzieningen derhalve achterwege&#13;
kunnen worden gelaten; dat tegen de ontwerp-&#13;
beschikking tevens bezwaren zijn ingebracht&#13;
door Th.P. Pijnenburg;&#13;
dat, samengevat, de volgende bezwaren&#13;
naar voren zijn gebracht;&#13;
4. de gemeente verzuimt de toegestane gierbelasting&#13;
voor de omringende landerijen op&#13;
te geven;&#13;
5. de gemeente argumenteert ten aanzien van&#13;
de te bouwen stal in relatie tot de aanwezige&#13;
bospartij, dat er sprake is van een geregeld&#13;
gebruik voor land- en/of tuinbouw, terwijl er&#13;
sprake is van intensieve veehouderij met een&#13;
daarmee gepaard gaande verstoring van fau&#13;
na en flora in en rond het bos;&#13;
6. de gemeente onthoudt aan het buurtschap&#13;
Ankum ten onrechte het begrip 'bebouwde&#13;
kom', terwijl voorts opnieuw de mogelijke&#13;
stankoverlast vanuit de onderwerpelijke in&#13;
richting aan de orde wordt gesteld en er&#13;
sprake zal zijn van verzwaring van een ter&#13;
plaatse aanwezige erfdienstbaarheid, zulks&#13;
door vergroting van het onderwerpelijke&#13;
bedrijf; voorts heeft de gemeente niet over&#13;
wogen ten aanzien van de te bouwen stal&#13;
voorschriften te stellen aangaande een land&#13;
schappelijk verantwoorde erfbeplanting;&#13;
7. de gemeente gaat voorbij aan de realiteit&#13;
door te stellen, dat er geen sprake kan zijn van&#13;
stankhinder;&#13;
dat hun college ten aanzien van deze bezwaren&#13;
het volgende overweegt;&#13;
ad 4. dat ten aanzien van dit bezwaar kan&#13;
worden volstaan met te verwijzen naar voorschrift&#13;
12, onder d, van bijlage A (voorschriften&#13;
voor mestbewaarplaatsen);&#13;
ad 5. dat hun college in dit verband bedoeld&#13;
heeft te zeggen, dat naast de onderwerpelijke&#13;
bij de aanvrager in gebruik zijnde percelen&#13;
tevens andere percelen in de nabijheid van&#13;
het onderwerpelijke bos ten behoeve van&#13;
agrarisch gebruik moeten worden bewerkt,&#13;
waaronder tevens bemesting valt;&#13;
dat de invloed van de aanwezigheid van&#13;
de nog te bouwen stal op het onderwerpelijke&#13;
bosperceel overigens niet van dien aard zal&#13;
zijn, dat alleen op grond daarvan de gevraagde&#13;
vergunning zou moeten worden geweigerd,&#13;
zulks mede gelet op vergelijkbare situaties&#13;
binnen deze gemeente;&#13;
dat de onderwerpelijke stal overigens zal&#13;
worden gebouwd binnen het ter plaatse geldende&#13;
bouwperceel;&#13;
ad6. dat, voor wat betreft de invulling van het&#13;
begrip bebouwde kom, door hun college&#13;
wordt verwezen naar hetgeen op dit punt ten&#13;
aanzien van het bezwaarschrift van de heer&#13;
en mevrouw Freijters is overwogen (onder&#13;
adl);&#13;
dat hun college, voor wat betreft de mogelijk&#13;
te ondervinden stankhinder in de&#13;
omgeving van het onderwerpelijke bedrijf, volstaat met te verwijzen naar hetgeen is&#13;
overwogen naar aanleiding van de tegen de&#13;
aanvraag ingebrachte bezwaren alsmede&#13;
naar hetgeen is overwogen ten aanzien van&#13;
het onder 3 genoemde bezwaar van de heer en&#13;
mevrouw Freijters;&#13;
dat het bezwaar, dat er sprake is van verzwaring&#13;
van de ter plaatse aanwezige erfdienstbaarheid&#13;
niet kan worden beschouwd&#13;
als zijnde een bezwaar in de zin van de Hinderwet;&#13;
dat dit bezwaar, wat daarvan ook moge&#13;
zijn, buiten beschouwing moet worden gelaten;&#13;
dat, voor wat betreft een landschappelijk&#13;
verantwoorde erfbeplanting, eveneens wordt&#13;
verwezen naar hetgeen op dit punt ten aanzien&#13;
van het bezwaarschrift van de heer en&#13;
mevrouw Freijters is overwogen (onder&#13;
ad 2);&#13;
ad 7. dat de reclamant nog steeds uitgaat van&#13;
de bestaande, voor het grootste deel nog illegale,&#13;
situatie;&#13;
dat via de thans aan de orde zijnde procedure&#13;
wordt getracht juist een einde te maken aan&#13;
de deels illegale situatie;&#13;
dat de woning van de reclamant is gelegen&#13;
op ongeveer 140 meter van de te bouwen stal,&#13;
zodat voor wat betreft dat deel van het verzoek&#13;
ruimschoots wordt voldaan aan de ter&#13;
zake geldende richtlijnen, terwijl het houden&#13;
van 126 mestvarkens en 6 fokzeugen in de&#13;
nabijheid van de woning van de reclamant&#13;
een voortzetting zal zijn van hetgeen op basis&#13;
van de thans nog geldende vergunning is&#13;
toegestaan;&#13;
overwegende voorts dat Th.P. Pijnenburg&#13;
zijn bezwaren naar aanleiding van de aanvraag&#13;
onverminderd overeind wenst te houden;&#13;
dat hun college blijft bij hetgeen ter zake is&#13;
overwogen;&#13;
dat, gezien het vorenstaande, alsmede gelet&#13;
op de ter zake uitgebrachte adviezen van&#13;
de directeur gemeentewerken en van de Inspectie&#13;
MilieuhygiÃ«ne, naar hun mening de&#13;
gevraagde vergunning kan worden verleend.&#13;
Burgemeester en Wethouders hebben aan de&#13;
bij hun beschikking van 26 juli 1984 verleende&#13;
vergunning een aantal voorschriften verbonden,&#13;
waarvan te dezen van belang zijn de&#13;
volgende:&#13;
A. Voorschriften voor mestbewaarplaatsen&#13;
(bij veehouderijen)&#13;
1. In de inrichting mogen de in de aanvraag&#13;
genoemde aantallen mestvarkeneenheden&#13;
worden ondergebracht, uitsluitend zoals is&#13;
aangegeven op de bij de aanvraag behorende&#13;
tekening.&#13;
12. Op het terrein van de inrichting mag/&#13;
mogen:&#13;
a. geen afvalstoffen worden verbrand;&#13;
b. geen mest worden gedroogd of verbrand;&#13;
c. geen kadavers van dieren worden begraven;&#13;
deze dienen in afwachting van de afvoer uit&#13;
de inrichting te worden geborgen in een&#13;
deugdelijke, waterdichte verpakking of in&#13;
een goed gesloten, speciaal daartoe bestemde&#13;
ruimte;&#13;
d. geen bevloeiing plaats vinden, noch mag&#13;
dit op andere wijze van mest of gier worden&#13;
voorzien, behoudens ter bemesting volgens&#13;
de normale landbouwpraktijken (dit geldt&#13;
tevens ten aanzien van zuiveringsslib).&#13;
14. Ramen en deuren van de stallen moeten,&#13;
voor zover zij geen functie hebben voor de&#13;
luchtverversing of het onmiddellijk doorlaten&#13;
van personen, vee en goederen, gesloten&#13;
worden gehouden.&#13;
Th.P. Pijnenburg voert in beroep, voor zover&#13;
te dezen van belang, het volgende aan:&#13;
Ik heb geen bezwaar tegen het verzoek van&#13;
FJ. Zielman om zijn varkensbedrijf uit te&#13;
breiden. Ik heb evenwel de afgelopen 11&#13;
jaren van nabij ondervonden, hoezeer het&#13;
woongenot en de daarmee verbonden waarde&#13;
van mijn eigendom door de stankoverlast&#13;
vanuit de primitieve varkensmesterij op 20&#13;
meter afstand van mijn erf en woning zijn&#13;
aangetast.&#13;
Het voorstel van het gemeentebestuur&#13;
houdt thans in, dat in een omgebouwde veestal&#13;
voor jong mestvee 130 mestvarkens&#13;
mogen worden gehouden op 45 meter afstand&#13;
van mijn woning. Voorts zal op 140&#13;
meter afstand een nieuwe stal worden opgericht,&#13;
waarin 570 mestvarkens worden ondergebracht.&#13;
Met betrekking tot de verbouwde stal voor&#13;
jong mestvee moet worden opgemerkt, dat,&#13;
door de specifieke ligging van de belendende&#13;
gebouwen, tussen deze stal en mijn woonhuis&#13;
bij winden variÃ«rend van zuidoost tot&#13;
zuidwest een tunneleffect ontstaat met als gevolg, dat de stankoverlast een hoge graad&#13;
bereikt.&#13;
Indien daarenboven de te bouwen stal in&#13;
zuidoostelijke richting 570 mestvarkens zal&#13;
herbergen, zal bij zuidoosten winden sprake&#13;
zijn van een dubbele stankoverlast.&#13;
Mijns inziens zou een juiste oplossing zijn&#13;
om op ongeveer 200 meter afstand van mijn&#13;
woonhuis een nieuwe stal te bouwen, waarin&#13;
700 mestvarkens kunnen worden ondergebracht.&#13;
Deze stal zou daarbij op moderne&#13;
wijze moeten zijn voorzien van stankbeperkende,&#13;
luchtverversende technieken. Bij dit&#13;
alles zou het mesten van varkens in de oude,&#13;
thans bestaande stallen moeten worden beÃ«indigd.&#13;
Het legaliseren van de uitbreiding van het&#13;
mestbedrijf houdt zonder meer een verzwaring&#13;
van de bestaande historische erfdienstbaarheid&#13;
in, hetgeen een specifieke hinder&#13;
voor mij betekent.&#13;
Gelet op het vorenstaande, verzoek ik de&#13;
bestreden beschikking te vernietigen.&#13;
Mr. J.Ph.M. Freijters en mevrouw M.M.&#13;
Freijters-den Boogert voeren in beroep het&#13;
volgende aan:&#13;
Wij handhaven onze bezwaren, uitgebracht&#13;
naar aanleiding van de ontwerp-beschikking,&#13;
zoals uiteengezet in ons bezwaarschrift&#13;
van 24 juni 1984, onverkort.&#13;
Bio-industrie betekent in verschillende opzichten&#13;
een ernstige belasting voor het milieu&#13;
en overlast voor de omgeving. Gelet op de&#13;
relatieve omvang van de desbetreffende&#13;
veestapels en de wijze waarop deze worden&#13;
gehouden, is de traditionele relatie vee-land&#13;
verbroken. In de kring van milieudeskundigen&#13;
en ook elders in de samenleving hoort&#13;
men meer en meer de opvatting, dat bioindustrie,&#13;
evenals andere soorten van industrie,&#13;
zou moeten worden geconcentreerd.&#13;
Voor zover de gesignaleerde opvatting nog&#13;
niet reeds doorslaggevend kan zijn bij de&#13;
beoordeling of bio-industrie toelaatbaar is,&#13;
mag deze er wel toe leiden, dat bij de afweging&#13;
de belangen van het milieu en van de&#13;
omgeving zwaar wegen.&#13;
De gemeente Dalfsen weerlegt te gemakkelijk&#13;
het bezwaar, dat Ankum te dezen als&#13;
bebouwde kom moet worden aangemerkt. Er&#13;
is een aaneengesloten bebouwing van een&#13;
groot aantal burgerwoningen.&#13;
De nieuwe varkensschuur zal zijn gelegen&#13;
ten zuidwesten van onze woning. Daarbij zal&#13;
de lange zijde naar onze woning zijn gericht.&#13;
Deze ligging is ongunstig voor wat betreft&#13;
stank- en geluidoverlast (gezoem van ventilatoren).&#13;
Burgemeester en Wethouders stellen dat&#13;
de te bouwen schuur zal zijn gelegen op 240&#13;
meter van ons huis. Voor zover wij hebben&#13;
kunnen nagaan is de exacte ligging van de&#13;
schuur noch bij de aanvraag noch bij de vergunningverlening&#13;
aangegeven. Er is slechts&#13;
vastgesteld, dat de schuur zal worden gebouwd&#13;
op het perceel, kadastraal bekend&#13;
gemeente Dalfsen, sectie N, Nummers 599&#13;
en 600. Gelet op de onderwerpelijke vergunning,&#13;
zou de schuur kunnen zijn gelegen op&#13;
een afstand van minder dan 150 meter. Wij&#13;
achten het onzorgvuldig dat bij de onderwerpelijke&#13;
vergunningverlening, mede gelet op&#13;
het hierboven gestelde, de bouwplaats niet&#13;
exact wordt aangeduid.&#13;
Wij hebben vernomen, dat het de bedoeling&#13;
zou zijn de schuur te bouwen in de omgeving&#13;
van de noordwestelijke hoek van een&#13;
ten zuiden van onze woning gelegen bosje. In&#13;
dat geval is de door Burgemeester en Wethouders&#13;
opgegeven 240 meter eveneens te&#13;
ruim. Bovendien zou de schuur, die ongeveer&#13;
50 meter lang wordt, vanaf de hoek van het&#13;
bosje naar het noorden komen te liggen.&#13;
Mede gelet op het hierboven vermelde,&#13;
achten wij het onjuist, dat uitsluitend zou&#13;
worden gelet op de afstand tot de woning. De&#13;
tuin dient er eveneens bij te worden betrokken.&#13;
Deze vormt een gedeelte van de 'leefruimte',&#13;
die nauwelijks minder belangrijk is&#13;
dan de woning zelf.&#13;
Onze tuin ligt aan de zuidzijde van onze&#13;
woning en heeft een diepte van 50 meter&#13;
(hiervoor moest worden betaald).&#13;
Wij vinden het onzorgvuldig, dat aan de&#13;
onderwerpelijke vergunning geen voorschriften&#13;
zijn verbonden, die de aantasting&#13;
van het landschapsschoon compenseren.&#13;
Stellend, dat het landschapsschoon ter plaatse&#13;
de bouw van een moderne varkensschuur&#13;
niet verdraagt, hebben wij bezwaar tegen het&#13;
feit, dat de onderwerpelijke vergunning&#13;
wordt verleend zonder daaraan toereikende&#13;
voorschriften te verbinden als bovenbedoeld.&#13;
Gelet op het vorenstaande, verzoeken wij&#13;
de bestreden beschikking te vernietigen. Overwegingen ten aanzien van het geschil&#13;
Burgemeester en Wethouders van Dalfsen&#13;
hebben bij hun bestreden beschikking van 26&#13;
juli 1984, nr. 37, aan F.J. Zielman te Dalfsen&#13;
een nieuwe, de gehele inrichting omvattende,&#13;
vergunning onder voorschriften, als bedoeld&#13;
in art. 6a van de Hinderwet, verleend voor&#13;
een varkensbedrijf met daaraan verbonden&#13;
opslag van mest, op het perceel Vossersteeg&#13;
51 te Dalfsen.&#13;
Voor dit bedrijf hebben Burgemeester en&#13;
Wethouders, voornoemd, eerder bij beschikking&#13;
van 16 april 1974, nr. 7238, een oprichtingsvergunning&#13;
ingevolge de Hinderwet&#13;
verleend, welke bij Koninklijk besluit van 10&#13;
mei 1976, no. 23, is bevestigd.&#13;
Krachtens dit Koninklijk Besluit is het -&#13;
naar uit de daaraan ten grondslag liggende&#13;
bescheiden blijkt - toegestaan in de inrichting&#13;
130 mestvarkens, 20 stuks jongvee, 6 fokvarkens&#13;
en 7 koeien te houden.&#13;
De thans in geding zijnde beschikking&#13;
strekt ertoe, dat de inrichting wordt uitgebreid&#13;
met een nieuwe stal voor 570 mestvarkens,&#13;
welke meer zuidelijk op het bedrijfsperceel&#13;
is gesitueerd, en dat zij wordt gewijzigd&#13;
voor wat betreft het gebruik van de&#13;
bestaande stallen.&#13;
Deze wijziging houdt in, dat de open loopstal&#13;
voor jongvee van 12 bij 25 meter thans&#13;
geheel wordt gebruikt als wagenloods en&#13;
dat in de schuur voor 130 mestvarkens van&#13;
7,50 bij 21 meter alsmede in de schuur voor&#13;
6 fokvarkens annex hooiopslag van 10 bij 15&#13;
meter geen dieren meer worden gehouden.&#13;
Volgens de bij het verzoek om vergunning&#13;
overgelegde tekening is het de bedoeling in&#13;
de aan de woning gebouwde veestal 6 fokvarkens&#13;
te houden en 126 mestvarkens onder te&#13;
brengen in een meer zuidelijk van de woning&#13;
annex veestal gelegen en evenwijdig daaraan&#13;
gebouwde schuur van 9,40 bij 18 meter.&#13;
Uit de stukken blijkt, dat de inrichting is&#13;
gelegen aan de rand van de bebouwde kom&#13;
van Ankum, waarbij de dichtstbijzijnde&#13;
woning zich op ongeveer 45 meter ten noordwesten&#13;
van een der bestaande stallen bevindt.&#13;
Ten noordoosten, op circa 100 meter van&#13;
het bestaande gedeelte, ligt de eerste burgerwoning&#13;
van Ankum, terwijl de afstand van de&#13;
nieuwe stal voor 570 mestvarkens tot bovenvermelde&#13;
woningen respectievelijk 165 en&#13;
185 meter bedraagt.&#13;
De bezwaren van de appellanten - de bewoner&#13;
van de noordwestelijk gelegen woning&#13;
en een inwoner uit de kern Ankum op&#13;
circa 150 meter van het bestaande gedeelte&#13;
van de inrichting - hebben in hoofdzaak betrekking&#13;
op geluidoverlast, stankhinder,&#13;
waaronder begrepen cumulatie van stank,&#13;
aantasting van het landschapsschoon en&#13;
schade aan flora en fauna van een nabijgelegen&#13;
stuk bos.&#13;
Op grond van de stukken en het verhandelde&#13;
in de openbare vergadering van de Afdeling,&#13;
voornoemd, moet worden aangenomen,&#13;
dat geluidhinder, welke van de inrichting - in&#13;
het bijzonder de ventilatoren - is te duchten,&#13;
in voldoende mate kan worden beperkt, indien&#13;
alsnog een voorschrift betreffende de&#13;
maximaal aan te houden geluidsniveaus aan&#13;
de vergunning wordt verbonden.&#13;
Tevens moet worden aangenomen, dat,&#13;
gelet op de situering van de inrichting, de&#13;
afstanden tot de meest nabijgelegen woonbebouwing,&#13;
de plaats van de nieuwe stal&#13;
alsmede de omstandigheid, dat de vergunninghouder&#13;
in de vergadering van de Afdeling,&#13;
voornoemd, heeft verklaard eveneens&#13;
geen dieren te zullen houden in de aan de&#13;
woning gebouwde veestal, stankhinder van&#13;
de inrichting in voldoende mate wordt beperkt&#13;
door de aan de vergunning verbonden&#13;
voorschriften.&#13;
Wij achten het evenwel, ter voorkoming&#13;
van misverstanden, noodzakelijk, dat alsnog&#13;
in de vergunning de precieze varkensbezetting&#13;
in de inrichting wordt aangegeven, weshalve&#13;
voorschrift 1 moet worden gewijzigd.&#13;
Gelet op hetgeen hieromtrent uit de stukken&#13;
en het verhandelde in meergenoemde&#13;
vergadering is gebleken, kan niet worden gesproken&#13;
van zodanige cumulatie van stankhinder&#13;
dan wel aantasting van het landschapsschoon,&#13;
dat op grond daarvan vergunning&#13;
zou moeten worden geweigerd.&#13;
Voor wat betreft de eventuele aantasting&#13;
van flora en fauna van het stuk bos, overwegen&#13;
Wij, dat niet valt uit te sluiten, dat als&#13;
gevolg van de aanwezigheid van de nieuwe&#13;
stal voor 570 mestvarkens depositie van&#13;
ammoniak in dit bos zal plaatsvinden.&#13;
Wij zijn evenwel van oordeel, dat, gezien&#13;
de omstandigheden van het geval waaronder&#13;
begrepen de lange periode tussen de beschikking&#13;
en de beslissing op het beroep daartegen,&#13;
bij afweging der uiteenlopende belangen&#13;
zodanig milieuhygiÃ«nisch gevolg hier niet behoort te leiden tot het alsnog weigeren&#13;
van de gevraagde vergunning.&#13;
Alles bijeengenomen menen Wij, dat Burgemeester&#13;
en Wethouders van Dalfsen, gezien&#13;
art. 13 juncto art. 6a van de Hinderwet,&#13;
de gevraagde vergunning terecht hebben verleend,&#13;
zij het dat deze moet worden gewijzigd&#13;
en aangevuld, zoals hieronder nader is aangegeven.&#13;
Uit het vorenstaande vloeit voort, dat de&#13;
bestreden beschikking niet ongewijzigd kan&#13;
worden gehandhaafd.&#13;
Beslissing&#13;
Gezien de Hinderwet en de Wet algemene&#13;
bepalingen milieuhygiÃ«ne hebben Wij goedgevonden&#13;
en verstaan:&#13;
met handhaving voor het overige van de&#13;
beschikking van burgemeester en wethouders&#13;
van Dalfsen van 26 juli 1984, nr. 37, de&#13;
daarbij verleende vergunning in dier voege te&#13;
wijzigen, dat:&#13;
A. voorschrift 1 komt te luiden als volgt:&#13;
In de inrichting mogen de in de aanvraag&#13;
genoemde aantallen mestvarkeneenheden&#13;
worden ondergebracht, uitsluitend zoals is&#13;
aangegeven op de bij de aanvraag behorende&#13;
tekening, zulks met dien verstande, dat in de&#13;
aan de woning gebouwde veestal geen dieren&#13;
mogen worden gehouden. Alsdan zal in de&#13;
inrichting het volgende aantal dieren&#13;
mogen worden gehouden:&#13;
- 126 mestvarkens in de zuidelijke van de&#13;
woning annex veestal gelegen varkensschuur&#13;
van 9,40 bij 18 meter;&#13;
- 570 mestvarkens in de op de tekening aan&#13;
gegeven toekomstige varkensschuur van&#13;
13,840 bij 48,600 meter.&#13;
B. wordt toegevoegd een nieuw voorschrift&#13;
luidende:&#13;
De geluidbelasting, afkomstig van de in de&#13;
inrichting aanwezige installaties, alsmede&#13;
veroorzaakt door de werkzaamheden, mag&#13;
gemeten volgens de Handleiding meten en&#13;
rekenen industrielawaai, IL-HR-13-01, en&#13;
beoordeeld volgens deze handleiding ter&#13;
plaatse van een niet tot de inrichting behorende&#13;
woning niet hoger zijn dan: 40 dB(A)&#13;
tussen 07.00 en 19.00 uur, 35 dB(A) tussen&#13;
19.00 en 23.00 uur en 30 dB(A) tussen&#13;
23.00 en 07.00 uur.&#13;
Onze Minister van Volkshuisvesting, Ruimtelijke&#13;
Ordening en Milieubeheer is belast&#13;
met de uitvoering van dit besluit.</content><legacyfootnotes/><footnotes><footnote/></footnotes><auteurs/><published>1990-10-01 00:00:00</published><modified>1990-10-01 00:00:00</modified><editiondate>1990-10-01</editiondate><htmlpath>https://denhollander.info/artikel/7163</htmlpath></article>
</articles></edition>
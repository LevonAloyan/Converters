<edition><articles><article><jaar>2018</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2018</searchword><id>14962</id><udhid>UDH:TvAR/14962</udhid><titel>Pacht - Centrale Grondkamer , 22 november 2017 (TvAR 2018/5925)</titel><searchwords><searchword>TvAR 5/2018</searchword><searchword>TvAR 2018/5925</searchword><searchword>UDH:TvAR/14962</searchword></searchwords><attachments><attachment><name>19791.pdf</name><extention>pdf</extention><url>https://denhollander.info/download/19791/ci</url></attachment></attachments><inleiding/><content>&lt;p class="rechters"&gt;(mrs. Th.C.M. Willemse, F.J.P. Lock en H.L. Wattel en de deskundige leden mr. ing. H.J. Vinke en ir. J.H. Jurrius)&lt;/p&gt;&lt;p class="annotator"&gt;Met noot E.H.M. Harbers&lt;/p&gt;&lt;h4&gt;dossiernummer: G﻿P 11.774&lt;/h4&gt;&lt;h4&gt;Pachtovereenkomst.&lt;/h4&gt;&lt;p&gt;[Burgerlijk Wetboek, art.7:319 lid 1 sub f, art. 7:325, art. 7:367, art. 7:367 lid 1 en 2]&lt;/p&gt;&lt;p&gt;&lt;span class="italic"&gt;Tussentijdse opzegging van een geliberaliseerde pacht-&lt;br/&gt;overeenkomst. De beëindigingsgrond moet objectief &lt;br/&gt;bepaalbaar zijn.&lt;/span&gt;&lt;/p&gt;&lt;h3&gt;Beschikking &lt;/h3&gt;&lt;p&gt;in de zaak van: &lt;/p&gt;&lt;p&gt;Landbank B.V.,&lt;/p&gt;&lt;p&gt;gevestigd te Hardinxveld-Giessendam, &lt;/p&gt;&lt;p&gt;hierna te noemen: verpachtster&lt;/p&gt;&lt;p&gt;gemachtigde: &lt;/p&gt;&lt;p&gt;B.A. de Ruijter, werkzaam bij verpachtster,&lt;/p&gt;&lt;p&gt;tegen&lt;/p&gt;&lt;p&gt;1. J.A.C.M Joosen,&lt;/p&gt;&lt;p&gt;2. C.A.M. Joosen-Trouw,&lt;/p&gt;&lt;p&gt;beiden wonende te, Etten-Leur, &lt;/p&gt;&lt;p&gt;-hierna te noemen: pachters-.&lt;/p&gt;&lt;h3&gt;Het geding in eerste aanleg&lt;/h3&gt;&lt;p&gt;De grondkamer Zuid heeft bij beschikking van 13 januari 2017, waarvan afschrift aan partijen is verzonden op 26 januari 2017, met betrekking tot de op 5 juli 2016 bij haar ter goedkeuring ingezonden pachtovereenkomst als bedoeld in artikel 7:397, lid 1 BW tussen partijen met betrekking tot het perceel grasland, kadastraal bekend gemeente Prinsenbeek, sectie H, nrs. 502, 511, 1915 en 2992, tezamen groot 5.00.00 ha, zulks voor de duur van 5 jaar en 11 maanden, ingaande 1 januari 2016 en eindigende 30 november 2021, als volgt beslist: “De overeenkomst wordt gewijzigd in die zin dat de bijzondere voorwaarde, luidende: “Als de bestemming van het gepachte wijzigt of het gepachte wordt verkocht, wordt de pachtovereenkomst beëindigd.” wordt geschrapt. De aldus gewijzigde overeenkomst wordt goedgekeurd.”&lt;/p&gt;&lt;p&gt;Voormelde beschikking is in fotokopie aan deze beschikking gehecht. Daarnaar wordt verwezen voor de procesgang in eerste aanleg en de bij de beschikking gegeven motivering.&lt;/p&gt;&lt;h3&gt;Het geding in hoger beroep&lt;/h3&gt;&lt;p&gt;Verpachtster is bij een op 22 februari 2017 per gewone post ter griffie ingekomen beroepschrift in beroep gekomen van voormelde beschikking, met verzoek de ingezonden pachtovereenkomst alsnog ongewijzigd goed te keuren. Voorts heeft verpachtster bezwaar tegen het griffierecht dat in verband met de behandeling van het beroepschrift door de Centrale Grondkamer wordt geheven.&lt;/p&gt;&lt;p&gt;Pachters hebben hiertegen geen verweer gevoerd.&lt;/p&gt;&lt;h3&gt;De grieven&lt;/h3&gt;&lt;p&gt;Verpachtster heeft aangevoerd dat pachtster heeft ingestemd met de bijzondere voorwaarde dat bij wijziging van de bestemming de pachtovereenkomst voortijdig zal worden beëindigd. Het gepachte betreft een ontwikkellocatie en de instemming van pachtster blijkt onder meer uit diens ondertekening van de overeenkomst. Voorts wenst verpachtster geen factuur te ontvangen voor de griffierechten. Zij maakt nu voor de tweede keer bezwaar voor hetzelfde punt en vindt het niet redelijk dat zij daarvoor nu griffierecht moet betalen.&lt;/p&gt;&lt;h3&gt;Beoordeling van het geschil in hoger beroep&lt;/h3&gt;&lt;p&gt;1. Uit de stukken, waaronder die in eerste aanleg, blijkt dat punt 5 van de door partijen gesloten pachtovereenkomst als bedoeld in artikel 7:397, lid 1 BW als volgt luidt:&lt;/p&gt;&lt;p&gt;“5. Bijzondere voorwaarden&lt;/p&gt;&lt;p&gt;- Als de bestemming van het gepachte wijzigt of het gepachte wordt verkocht, wordt de pachtovereenkomst beëindigd.”&lt;/p&gt;&lt;p&gt;2. Blijkens de stukken, waaronder die in eerste aanleg, heeft de secretaris van de grondkamer Zuid bij brief van 9 december 2016 partijen het volgende meegedeeld:&lt;/p&gt;&lt;p&gt;“De grondkamer is voorlopig van oordeel dat de overeenkomst niet ongewijzigd kan worden goedgekeurd. Zij stelt u voor de bijzondere voorwaarde, luidende (…), te schrappen, omdat ook voor een geliberaliseerde pachtovereenkomst geldt, dat deze een bepaalde duur dient te hebben en niet tussentijds éénzijdig -zonder tussenkomst van de pachtrechter- kan worden beëindigd in afwijking van de overeengekomen pachtduur als bedoeld in artikel 7:397, lid 1, van het Burgerlijk Wetboek.” Vervolgens heeft de grondkamer blijkens zijn bestreden beschikking overwogen dat hij van oordeel is dat een dergelijk beding niet past in het wettelijk systeem dat geldt voor een geliberaliseerde pachtovereenkomst en dienovereenkomstig beslist.&lt;/p&gt;&lt;p&gt;3. De Centrale Grondkamer overweegt als volgt. Partijen hebben in de tussen hen gesloten geliberaliseerde pachtovereenkomst een tussentijds beëindigingsbeding opgenomen. In zijn beschikking van 16 januari 2012 GP 11.685 (Van den Boogaart/Landgoed Rozephoeve, Agrarisch Recht 2012, 5682) en in zijn beschikking van 11 maart 2009, GP 11.594 Ampsen/Kupper (Agrarisch Recht 2010, 5561) heeft de Centrale Grondkamer eerder beslist dat, gelet op het bepaalde in artikel 7:397, lid 1 juncto artikel 7:319, lid 1 sub f BW, de grondkamer terecht en op juiste gronden een tussentijds beëindigingsbeding als het onderhavige heeft geschrapt. De dragende overweging destijds was dat, omdat geliberaliseerde pacht een uitzondering vormt op een stelsel dat in sterke mate de bescherming van de belangen van de bedrijfsvoering door de pachter beoogt, het niet voor de hand ligt om de regeling van de geliberaliseerde pacht extensief te interpreteren, in die zin dat niet alleen geen verlenging van rechtswege plaatsvindt, maar het bovendien aan verpachter vrij zou staan om de mogelijkheid van tussentijdse opzegging te bedingen.&lt;/p&gt;&lt;p&gt;4. De Centrale Grondkamer heeft redenen om terug te komen van voormelde rechtspraak. Daartoe overweegt de Centrale Grondkamer het volgende. Het gevolg van het verbod op een tussentijds beëindigingsbeding in geliberaliseerde pachtovereenkomsten is dat de praktijk zich reeds lange tijd behelpt met het sluiten van geliberaliseerde overeenkomsten voor de duur van één jaar in het geval een toekomstige gebeurtenis verwacht wordt die tot het einde van de pacht zou moeten leiden, maar waarvan de termijn waarop dat gebeurt onzeker is. De Centrale Grondkamer doelt hier bij wijze van voorbeeld op verpachting door projectontwikkelaars (verpachting in afwachting van bestemmingswijziging), erven in een nalatenschap (verpachting in afwachting van verdeling) of verpachting aan een pachter met een onzeker toekomstperspectief (de mogelijkheid van surseance van betaling).&lt;/p&gt;&lt;p&gt;5. Indien het pachter en verpachter toegestaan zou zijn om tussentijdse beëindiging af te spreken, zou vaker gebruik gemaakt worden van een geliberaliseerde pachtovereenkomst voor de duur van zes jaar of korter. De Centrale Grondkamer acht het in het belang van zowel de verpachter als de pachter dat de mogelijkheid van een geliberaliseerde pachtovereenkomst voor een duur korter dan zes jaar met een tussentijdse beëindigingsbeding mogelijk wordt. Daardoor heeft de pachter in beginsel een langer perspectief dan een jaar waarbij geldt dat de pachter het risico dat en wanneer de omstandigheid waardoor tussentijds kan worden beëindigd zich voordoet, vaak zelf kan inschatten. Voor de verpachter is het niet alleen administratief en financieel aantrekkelijker om een geliberaliseerde overeenkomst voor langer dan een jaar aan te gaan, maar is doorgaans ook een duurzame relatie met de pachter in diens belang.&lt;/p&gt;&lt;p&gt;6. Daarnaast overweegt de Centrale Grondkamer dat het voorschrift van artikel 7:319 sub f BW de bepalingen te schrappen die in strijd zijn met titel 7.5 naar zijn aard beperkt is tot bepalingen die in strijd zijn met dwingend recht. Voor de reguliere overeenkomst geldt duurbescherming en vloeit uit artikel 7:367 BW voort dat tussentijdse opzegging niet mogelijk is. Voor geliberaliseerde pachtovereenkomsten geldt dat niet. De Centrale Grondkamer verwijst naar artikel 7:397, lid 1 BW, waarin onder meer de artikelen 7:325 en 7:367 BW zijn uitgesloten. Nu de bepalingen over duurbescherming en opzegging - waarmee een beëindigingsbeding in strijd zou zijn - niet van toepassing zijn, kan een beding dat inbreuk maakt op de tussen partijen afgesproken duur niet worden aangemerkt als een beding dat strijdig is met titel 7.5. Hierbij merkt de Centrale Grondkamer nog op dat in de totstandkomingsgeschiedenis van de geliberaliseerde pachtovereenkomst de wetgever ruimte heeft gegeven aan partijen om opzeggingsgronden overeen te komen (Memorie van Toelichting, Kamerstukken Tweede Kamer, vergaderjaar 2005/2006, 30 448, nr. 3: “De regeling [van de geliberaliseerde overeenkomst, CGK] brengt mee dat het regime voor de overeenkomst van lid 1 en 2 in belangrijke mate is overgelaten aan de contractsvrijheid. Zo kan worden overeengekomen dat de overeenkomst, al dan niet op bepaalde gronden, opgezegd kan worden (…)”).&lt;/p&gt;&lt;p&gt;7. De Centrale Grondkamer is bij dit alles van oordeel dat bedingen tot tussentijdse beëindiging slechts toelaatbaar zijn indien de beëindigingsgrond voor partijen objectief bepaalbaar is is. De wet veronderstelt immers dat een geliberaliseerde pachtovereenkomst voor een bepaalde duur wordt aangegaan (zo wordt in artikel 7:397 leden 1 en 2 BW gesproken over de duur van korter of langer dan 6 jaar waarvoor partijen de overeenkomst zijn aangegaan en gaat de wetgever ervan uit dat de overeenkomst voor langer dan zes jaar ook wel voor bepaalde tijd dient te worden aangegaan). De bedoeling daarvan is dat voor partijen – in het bijzonder voor de pachter - voorzienbaar is hoe lang de grond in gebruik kan blijven. Dat is een belang dat ook in een geliberaliseerde verhouding bescherming verdient. Daaraan is nog wel voldaan bij een overeenkomst die is gesloten voor een bepaalde tijdsduur, met een beding dat de overeenkomst eerder eindigt in geval van een objectief bepaalbare gebeurtenis, maar niet meer bij een overeenkomst die de verpachter de mogelijkheid geeft om de overeenkomst op elk door hem gewenst moment eerder eenzijdig te laten eindigen. Van een toelaatbaar tussentijds beëindigingsbeding zal dus alleen sprake kunnen zijn indien de gebeurtenis waarvan partijen het einde van de overeenkomst laten afhangen, objectief bepaalbaar is. De beëindiging mag niet afhangen van de vaststelling door één van de partijen dat de gebeurtenis is ingetreden.&lt;/p&gt;&lt;p&gt;8. In het onderhavige geval houdt de bijzondere voorwaarde in dat de pachtovereenkomst wordt beëindigd als de bestemming wordt gewijzigd of het gepachte wordt verkocht. Het eindigen van de pachtovereenkomst is daarmee afhankelijk gesteld van gebeurtenissen die objectief bepaalbaar zijn zodat het beding toelaatbaar is en de overeenkomst ongewijzigd kan worden goedgekeurd.&lt;/p&gt;&lt;p&gt;9. Ten aanzien van het bezwaar van verpachtster tegen de heffing van het recht voor het in behandeling nemen van een beroepschrift overweegt de Centrale Grondkamer dat ingevolge artikel 20 van het Uitvoeringsbesluit pacht (01-10-2007, Stb. 394) voor het instellen van beroep bij de Centrale Grondkamer een recht wordt geheven, waarvan geen ontheffing kan worden verleend. Bij Kennisgeving van de Staatssecretaris van Economische Zaken van 8 november 2016, nr. WJZ /16160086 is het hiervoor in artikel 20 bedoelde recht per 1 januari 2017 bepaald op € 115,00. Tegen de heffing daarvan staat geen rechtsmiddel open.&lt;/p&gt;&lt;h3&gt;Slotsom&lt;/h3&gt;&lt;p&gt;De beschikking waarvan beroep moet worden vernietigd en de pachtovereenkomst dient alsnog ongewijzigd te worden goedgekeurd.&lt;/p&gt;&lt;p&gt;Beslissing&lt;/p&gt;&lt;p&gt;De Centrale Grondkamer, beschikkende in hoger beroep:&lt;/p&gt;&lt;p&gt;vernietigt de beschikking, waarvan beroep;&lt;/p&gt;&lt;p&gt;keurt de pachtovereenkomst ongewijzigd goed.&lt;/p&gt;&lt;h3&gt;Noot&lt;/h3&gt;&lt;p&gt;De Centrale Grondkamer is omgegaan ten aanzien van de mogelijkheid tot het tussentijds beëindigen van een geliberaliseerde pachtovereenkomst. &lt;/p&gt;&lt;p&gt;In de beschikking van 11 maart 2009 TvAR 2010, 5561 (Ampsen/Kupper) en later nogmaals bevestigd in de beschikking van 16 januari 2012, TvAR 2012, 5682 ( Van den Boogaart/Landgoed Rozephoeve) was de Centrale Grondkamer van oordeel dat een tussentijdse opzegging van een geliberaliseerde pachtovereenkomst in strijd met de wet was. Op grond van artikel 7:319 lid 1 sub f BW werd daaraan goedkeuring onthouden. In de wet is evenwel niet opgenomen dat een tussentijdse opzegging bij een geliberaliseerde pachtovereenkomst niet is toegestaan. De Centrale Grondkamer was destijds van oordeel dat de regeling van geliberaliseerde pacht niet extensief moest worden geïnterpreteerd.&lt;/p&gt;&lt;p&gt;In mijn noot in dit tijdschrift onder eerstgenoemde beschikking uit 2009 heb ik opgemerkt dat de praktijk wel behoefte heeft aan de mogelijkheid van een tussentijdse opzegging, bijvoorbeeld bij percelen grond die op termijn voor woningbouw gebruikt zouden gaan worden. De praktijk heeft de afgelopen jaren noodgedwongen van kortlopende contracten gebruik moeten maken, in die gevallen waarin niet duidelijk was op welke termijn men wilde verkopen of de gewijzigde bestemming rond was. Dat gaf niet alleen extra rompslomp met de kans op fouten, maar ook leidde het tot kortlopende contracten in die gevallen waarin partijen – als een tussentijdse beëindiging zou zijn toegestaan – zich wel voor een langere termijn zouden hebben willen verbinden. &lt;/p&gt;&lt;p&gt;In deze beschikking wordt uitvoerig gemotiveerd waarom van de eerdere rechtspraak wordt teruggekomen. Dit kan als volgt worden samengevat: &lt;/p&gt;&lt;p&gt;1) de praktijk die zich moet behelpen met kortlopende pachtovereenkomsten, hetgeen niet in het belang is van pachter en verpachter;&lt;/p&gt;&lt;p&gt;2) de wet dwingt niet tot deze uitleg, nu artikel 7:319 lid 1 sub f BW naar zijn aard ziet op dwingendrechtelijke bepalingen;&lt;/p&gt;&lt;p&gt;3) de wetgever heeft deze ruimte wel gegeven, zo blijkt uit de parlementaire geschiedenis. &lt;/p&gt;&lt;p&gt;De nieuwe koers betekent niet dat ieder beëindigingsbeding toegestaan is. De Centrale Grondkamer stelt als voorwaarde dat de beëindigingsgrond objectief bepaalbaar moet zijn. Het moet dus gaan om een objectief vast te stellen toestand, niet om een subjectieve beleving van één van de partijen. Het in deze casus in de pachtovereenkomst opgenomen beding van beëindiging bij een bestemmingswijziging of bij verkoop wordt als een objectieve omstandigheid gezien. Objectief wil dus zeggen dat de omstandigheid objectief te bepalen moet zijn, echter het mag wel gaan om een omstandigheid die een partij zelf in zijn macht heeft, zoals bijvoorbeeld verkoop. &lt;/p&gt;&lt;p&gt;De beschikking roept nog wel vragen op. Het goedgekeurde beding is geformuleerd als een beëindiging zonder opzegging, de pachtovereenkomst wordt beëindigd als de omstandigheid zich voordoet. Het is echter de vraag of een verpachter zich op ieder moment gedurende de looptijd van de pachtovereenkomst op het beding zou kunnen beroepen. Als een verpachter midden in het oogstseizoen de grond verkoopt aan een derde, en zich alsdan beroept op dit beëindigingsbeding, rijst de vraag of dat de verpachter is toegestaan. De letterlijke tekst van deze goedgekeurde overeenkomst zou dit wel toelaten. Met een beroep op de eisen van de redelijkheid en billijkheid van artikel 6:248 BW zou dat kunnen worden ondervangen. Het kan aldus betekenen dat er wel een opzegging c.q. aankondiging nodig is om de pachter voor te bereiden op het einde van de pachtovereenkomst. Het verdient mijns inziens aanbeveling om in dat soort gevallen toch een opzeggingstermijn over een te komen, zodat partijen daarover vooraf duidelijkheid hebben en niet bij een beroep op de objectieve bepaalbare omstandigheid afhankelijk zijn van het beroep op de “subjectieve” redelijkheid en billijkheid. &lt;/p&gt;&lt;p&gt;E.H.M. Harbers&lt;/p&gt;</content><legacyfootnotes/><footnotes><footnote/></footnotes><auteurs>E.H.M. Harbers</auteurs><published>2018-05-23 16:42:06</published><modified>2018-05-24 14:34:38</modified><editiondate>2018-05-23</editiondate><htmlpath>https://denhollander.info/artikel/14962</htmlpath></article>
</articles></edition>
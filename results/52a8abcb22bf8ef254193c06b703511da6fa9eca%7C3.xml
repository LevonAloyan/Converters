<edition><articles><article><jaar>2017</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2017</searchword><id>14161</id><udhid>UDH:TvAR/14161</udhid><titel>Pacht - Pachtkamer Hof Arnhem-Leeuwarden, 24 mei 2016, ECLI:NL:GHARL:2016:4018 (Talsma/Van der Bos) (TvAR 2017/5871)</titel><searchwords><searchword>TvAR 3/2017</searchword><searchword>TvAR 2017/5871</searchword><searchword>UDH:TvAR/14161</searchword></searchwords><attachments><attachment><name>19063.pdf</name><extention>pdf</extention><url>https://denhollander.info/download/19063/ci</url></attachment></attachments><inleiding/><content>&lt;p&gt;(mrs. W.L. Valk, F.J.P. Lock en Th.C.M. Willemse de deskundige leden mr.ir. H.J. Vinke en ir. H.K.C. Roelofsen)&lt;/p&gt;&#13;
&lt;p&gt;Met noot E.H.M. Harbers&lt;/p&gt;&#13;
&lt;h3 class="jurisprudentieinzake"&gt;Medepacht.&lt;/h3&gt;&#13;
&lt;p&gt;[Burgerlijk Wetboek, art. 7:364]&lt;/p&gt;&#13;
&lt;p&gt;Vanwege zijn hoge opleidingsniveau, enkele jaren fulltime ervaring in het goed lopend agrarisch bedrijf van vader, alsmede de bijstand van vader, buurman en moeder, brengt de billijkheid mee dat de zoon van pachter aangemerkt wordt als medepachter.&lt;/p&gt;&#13;
&lt;h2&gt;Arrest van de pachtkamer&lt;/h2&gt;&#13;
&lt;p&gt;in de zaak van&lt;/p&gt;&#13;
&lt;p&gt;1. Kornelis van der Bos en 2. Igle Jan Kornelis van der Bos,&lt;/p&gt;&#13;
&lt;p&gt;beiden wonende te Holwerd, gemeente Dongeradeel,&lt;/p&gt;&#13;
&lt;p&gt;appellanten,&lt;/p&gt;&#13;
&lt;p&gt;hierna: gezamenlijk Van der Bos, appellant onder 1 afzonderlijk Van der Bos sr. en appellant onder 2. afzonderlijk Anco,&lt;/p&gt;&#13;
&lt;p&gt;advocaat: mr. K. Dankers,&lt;/p&gt;&#13;
&lt;p&gt;tegen:&lt;/p&gt;&#13;
&lt;p&gt;Rendert Talsma,&lt;/p&gt;&#13;
&lt;p&gt;wonende te &amp;lsquo;s-Gravenhage, ge&amp;iuml;ntimeerde,&lt;/p&gt;&#13;
&lt;p&gt;hierna: Talsma,&lt;/p&gt;&#13;
&lt;p&gt;advocaat: mr. A.G.A. van Rappard.&lt;/p&gt;&#13;
&lt;h2&gt;1 Het geding in eerste aanleg&lt;/h2&gt;&#13;
&lt;p&gt;Voor het geding in eerste aanleg verwijst het hof naar de inhoud van de vonnissen van 8 november 2013 en 11 april 2014 die de pachtkamer van de rechtbank Noord-Nederland, locatie Leeuwarden, tussen Van der Bos als eiser en Talsma als gedaagde heeft gewezen.&lt;/p&gt;&#13;
&lt;h2&gt;2 Het geding in hoger beroep&lt;/h2&gt;&#13;
&lt;p&gt;2.1 Het verloop van de procedure blijkt uit:&lt;/p&gt;&#13;
&lt;ul&gt;&#13;
&lt;li class="streepjes"&gt;de dagvaarding in hoger beroep d.d. 28 april 2014, zoals hersteld bij exploot van 12 mei 2014,&lt;/li&gt;&#13;
&lt;li class="streepjes"&gt;de memorie van grieven,&lt;/li&gt;&#13;
&lt;li class="streepjes"&gt;de memorie van antwoord,&lt;/li&gt;&#13;
&lt;li class="streepjes"&gt;de pleitzitting van 22 oktober 2015 en het verzoek tot wraking,&lt;/li&gt;&#13;
&lt;li class="streepjes"&gt;de beslissing van de wrakingskamer d.d. 11 december 2015&lt;/li&gt;&#13;
&lt;li class="streepjes"&gt;de pleidooien d.d. 1 maart 2016 overeenkomstig de pleitnotities. Hierbij is akte verleend van productie 2 (maatschapsakte) die bij bericht van 14 oktober 2015 door mr. Dankers namens Van der Bos is ingebracht.&lt;/li&gt;&#13;
&lt;/ul&gt;&#13;
&lt;p&gt;2.2 Na afloop van de pleidooien heeft het hof arrest bepaald.&lt;/p&gt;&#13;
&lt;h2&gt;3 De vaststaande feiten&lt;/h2&gt;&#13;
&lt;p&gt;Het hof gaat in hoger beroep uit van de feiten zoals beschreven in de rechtsoverwegingen 2.1 tot en met 2.7 van het bestreden vonnis van 11 april 2014.&lt;/p&gt;&#13;
&lt;h2&gt;4 De motivering van de beslissing in hoger beroep&lt;/h2&gt;&#13;
&lt;p&gt;4.1 Het gaat in dit geding kort samengevat over het volgende. Van der Bos sr. exploiteert in een maatschap tezamen met zijn echtgenote en Anco een akkerbouwbedrijf. Hij pacht van Talsma een hoeve met 28.05.74 ha cultuurgrond. Hij bezit daarnaast 24 ha eigendomsgrond, 20 ha van de zuster van Talsma gepachte grond, 7 ha grijs gepachte grond en 7 ha teeltpacht. In een samenwerkingsverband met zijn buurman Idsardi pacht Van der Bos sr. ruim 26 ha in geliberaliseerde pacht. Van der Bos sr. heeft Talsma in 2012 verzocht Anco aan te merken als medepachter. Talsma heeft daarop afwijzend gereageerd.&lt;/p&gt;&#13;
&lt;p&gt;4.2 Van der Bos sr. is thans 59 jaar oud en Anco 28 jaar. Anco is in 2012 afgestudeerd aan de universiteit van Wageningen. Hij heeft een bachelor Plantenwetenschappen met specialisatie Genen en veredeling en een master Management, Economics and Consumer Behavior, specialisatie Marketing and Consumer Behavior. Vanaf 2012 werkt Anco volledig in het bedrijf.&lt;/p&gt;&#13;
&lt;p&gt;4.3 In dit geding vordert Van der Bos dat Anco als medepachter wordt aangemerkt. De pachtkamer in eerste aanleg heeft bij vonnis van 11 april 2014 de vordering afgewezen op de grond dat Anco nog niet voldeed aan de eisen die aan een beoogd medepachter gesteld mogen worden.&lt;/p&gt;&#13;
&lt;p&gt;4.4 Het hoger beroep richt zich tegen dit oordeel. Het hof vindt op grond van het dossier, het besprokene ter zitting en de indrukken die het daar van de beoogde medepachter heeft gekregen voldoende aanknopingspunten om Anco aan te merken als medepachter. Daartoe overweegt het hof het volgende. Anco is academisch opgeleid en heeft kennis van planten, veredeling, consumentengedrag en marketing. Inhoudelijk komt deze kennis van pas in het akkerbouwbedrijf dat zich wil richten naar de vraag van consumenten en het pootaardappel-segment verder wil ontwikkelen. Het niveau van zijn opleiding brengt mee dat Anco het vermogen heeft zich snel nieuwe kennis en vaardigheden eigen te maken. Verder heeft Anco in 2013 een selectiecursus gevolgd en in 2014 een spuitlicentie behaald. Bij aanvang van zijn full time werkzaamheden in het bedrijf had Anco nog weinig ervaring met het leiden van een akkerbouwbedrijf, het werken met computergestuurde apparatuur en de cijfermatige en administratieve aspecten. Wel had hij ervaring met de uitvoeringswerkzaamheden omdat hij tijdens zijn studie in zijn vrije tijd meedraaide op het bedrijf. Inmiddels heeft Anco drie teelt-seizoenen volledig meegedraaid. In het laatste teeltseizoen is Anco zelfstandig verantwoordelijk geweest voor de teelt en verkoop van de pootaardappelen, het grootste segment van het bedrijf. Hij heeft de selectie gedaan, de gewasbescherming uitgevoerd, de oogstplanning gemaakt, de administratieve verplichtingen vervuld, zich beziggehouden met de verkoop een afzet van de aardappelen, de contacten met de keurmeesters gehad enzovoorts. Volgens zijn vader ter zitting heeft Anco over het geheel genomen een goed resultaat bereikt, al heeft hij hier en daar administratieve fouten gemaakt en valt er nog wel wat te leren. Komend teeltseizoen zal Anco zich verder inwerken in de teelt van de andere gewassen en de (nieuwe) administratieve systemen.&lt;/p&gt;&#13;
&lt;p&gt;4.5 Het akkerbouwbedrijf van ongeveer 110 ha is een gezond en voldoende groot bedrijf. De al veertig jaar durende samenwerking met buurman Idsardi is intens, beide bedrijven hebben dezelfde werkwijze en over en weer kan de bedrijfsvoering onmiddellijk worden overgenomen. Indien Van der Bos sr. onverhoopt mocht wegvallen, moet Anco thans in staat geacht worden het akkerbouwbedrijf zelfstandig te leiden, waarbij hij mede voor hulp en advies kan terugvallen op Idsardi en op zijn moeder. Gelet op de goede staat van het bedrijf was het &amp;ndash; anders dan Talsma betoogt &amp;ndash; niet nodig dat Van der Bos een recent bedrijfsplan presenteerde.&lt;/p&gt;&#13;
&lt;p&gt;4.6 In het licht van het bovenstaande kan niet worden gezegd dat Anco als voorgestelde medepachter onvoldoende waarborgen biedt voor een behoorlijke bedrijfsvoering en dienen de verweren van Talsma te worden gepasseerd. Niet is aannemelijk geworden dat Anco slechts van plan is aan veredeling te gaan doen en het bedrijf &amp;lsquo;over te laten&amp;rsquo; aan ingehuurde krachten. Integendeel, Anco maakte de indruk een serieuze landbouwer te zijn die voornemens is zelfstandig de teelt van de gewassen op zich te nemen en die verder te ontwikkelen. Er zijn geen aanwijzingen dat de suikerziekte waaraan Anco lijdt in de weg staat aan een actieve bedrijfsvoering door hem. Tot slot valt niet in te zien dat Van der Bos geen enkel belang bij onderhavige vordering zou hebben. Hoewel de vordering destijds is ingesteld vanwege de beoogde investering in een bewaarloods &amp;ndash; waarover partijen hebben geprocedeerd &amp;ndash; en de financieringsreden zijn belang heeft verloren, zijn er thans kenbare belangen bij de vordering tot medepacht. Anco is beoogd bedrijfsopvolger en zijn positie als medepachter geeft hem zekerheid voor de toekomst. Zijn medepachterschap kan van belang zijn voor financiers. Verder is er belang bij behoud van het gepachte voor het bedrijf voor het geval Van der Bos sr. in de toekomst geleidelijk zal terugtreden. Niet ondenkbaar is immers dat zonder medepachterschap van Anco Van der Bos sr. alsdan als tekortkoming verweten zou kunnen worden dat hij het gepachte niet meer persoonlijk gebruikt. Naar billijkheid dient daarom Anco als medepachter te worden aangemerkt.&lt;/p&gt;&#13;
&lt;h2&gt;Slotsom&lt;/h2&gt;&#13;
&lt;p&gt;4.7 Het vorenstaande leidt tot de conclusie dat het hoger beroep slaagt en het vonnis in eerste aanleg vernietigd moet worden. Het hof zal de vordering alsnog toewijzen. Als de in het ongelijk te stellen partij zal het hof Talsma in de kosten van beide instanties veroordelen. De kosten voor de procedure in eerste aanleg aan de zijde van Van der Bos zullen worden vastgesteld op:&lt;/p&gt;&#13;
&lt;p&gt;- explootkosten &amp;euro; 92,82&lt;/p&gt;&#13;
&lt;p&gt;- griffierecht &amp;euro; 75&lt;/p&gt;&#13;
&lt;p&gt;- salaris advocaat &amp;euro; 500 (2 punten x tarief 250)&lt;/p&gt;&#13;
&lt;p&gt;Totaal &amp;euro; 667,82.&lt;/p&gt;&#13;
&lt;p&gt;De kosten voor de procedure in hoger beroep zullen worden vastgesteld op:&lt;/p&gt;&#13;
&lt;p&gt;- explootkosten &amp;euro; 95,77 1397319796(de kosten van het herstelexploot blijven voor rekening van Van der Bos)&lt;/p&gt;&#13;
&lt;p&gt;- griffierecht &amp;euro; 308&lt;/p&gt;&#13;
&lt;p&gt;- salaris advocaat &amp;euro; 2.682 (3 punten x tarief II)&lt;/p&gt;&#13;
&lt;p&gt;Totaal &amp;euro; 3.085,77&lt;/p&gt;&#13;
&lt;h2&gt;5 De beslissing&lt;/h2&gt;&#13;
&lt;p&gt;Het hof, recht doende in hoger beroep:&lt;/p&gt;&#13;
&lt;p&gt;vernietigt het vonnis van de pachtkamer te Leeuwarden (rechtbank Noord-Nederland) van 11 april 2014 en doet opnieuw recht:&lt;/p&gt;&#13;
&lt;p&gt;merkt Anco (Igle Jan Kornelis van der Bos) per heden aan als medepachter;&lt;/p&gt;&#13;
&lt;p&gt;veroordeelt Talsma in de kosten van beide instanties, tot aan de bestreden uitspraak aan de zijde van Van der Bos vastgesteld op &amp;euro; 667,82 en tot aan deze uitspraak vastgesteld op &amp;euro; 3.085,77;&lt;/p&gt;&#13;
&lt;p&gt;verklaart dit arrest uitvoerbaar bij voorraad.&lt;/p&gt;&#13;
&lt;h2&gt;Noot&lt;/h2&gt;&#13;
&lt;p&gt;Een vordering tot indeplaatsstelling of medepachterschap moet worden afgewezen indien de voorgestelde (mede)pachter niet voldoende waarborgen biedt voor een behoorlijke bedrijfsvoering.&lt;/p&gt;&#13;
&lt;p&gt;Achtergrond van deze verplichte afwijzingsgrond is dat van een verpachter niet kan worden gevergd dat hij zich een (mede)pachter laat opdringen wiens kwaliteiten redelijkerwijs aan twijfel onderhevig zijn, zo overwoog de pachtkamer van het Hof in de uitspraak van 10 november 2015 (TvAR 2016/5844, m.nt. Nijman). Bij deze beoordeling is van belang de opleiding en ervaring van een voorgestelde (mede)pachter. Vaak gaat het dan om de vraag op de opleiding wel op niveau is.&lt;/p&gt;&#13;
&lt;p&gt;Dat kan niet van de opleiding van de in bovengenoemde uitspraak voorgestelde medepachter, zoon van de zittende pachter, worden gezegd. Hij was immers afgestudeerd aan de Universiteit van Wageningen, met een bachelor Plantenwetenschappen en een master Management, Economics and Consumer Behavior. Echter het moet wel gaan om een opleiding die past bij het bedrijf waar de voorgestelde medepachter werkzaam is. Uit de uitspraak volgt dat de verpachter zich op het standpunt stelde dat de opleiding te weinig aansluit bij de praktijk van een akkerbouwbedrijf en de voorgestelde medepachter te weinig praktijkervaring had.&lt;/p&gt;&#13;
&lt;p&gt;De pachtkamer in eerste aanleg vond dat de voorgestelde medepachter (nog) niet voldeed. Het Hof denkt daar anders over. Het Hof overweegt dat de (academische) opleiding van pas komt in het akkerbouwbedrijf. Daarnaast heeft de voorgestelde medepachter aanvullende (praktijk)cursussen gevolgd. Voorts heeft hij voldoende ervaring, gelet op het feit dat hij inmiddels drie jaar fulltime op het bedrijf werkzaam is. Als de zittende pachter zou wegvallen, zou de voorgestelde medepachter in staat moeten zijn het akkerbouwbedrijf zelfstandig te leiden, aldus het Hof.&lt;/p&gt;&#13;
&lt;p&gt;Hiermee betrekt het Hof aldus terecht in de beoordeling de kwaliteiten van de medepachter als hij er alleen voor zou komen te staan. Vaste jurisprudentie is dat bij het oordeel over de geschiktheid van een voorgestelde medepachter mee mag wegen dat de zittende pachter naar verwachting nog enige tijd bij het bedrijf betrokken zal blijven, zodat de bedrijfsopvolging geleidelijk zal kunnen verlopen (zie Pk Hof Arnhem 28 december 2010, TvAR 2011/5630 en Pk Hof Arnhem-Leeuwarden 10 november 2015, TvAR 2016/5844). Echter nu bij een medepachterschap de mogelijkheid aanwezig is dat de oorspronkelijke pachter wegvalt &amp;ndash; waarna de overblijvende medepachter de pachtovereenkomst dan alleen zal voortzetten &amp;ndash; dient in de beoordeling te worden betrokken of de voorgestelde medepachter het bedrijf zelfstandig zal kunnen runnen. Naast een adequate opleiding is daarvoor ook relevante praktijkervaring nodig. Het beoordelingscriterium is dan of de voorgestelde medepachter de potentie heeft om het bedrijf zelfstandig te voeren (zie Asser/Snijders &amp;amp; Valk 7-III 2016, 353).&lt;/p&gt;&#13;
&lt;p&gt;E.H.M. Harbers&lt;/p&gt;</content><legacyfootnotes/><footnotes><footnote/></footnotes><auteurs>E.H.M. Harbers</auteurs><published>2017-04-11 16:32:11</published><modified>2017-04-12 12:08:36</modified><editiondate>2017-04-11</editiondate><htmlpath>https://denhollander.info/artikel/14161</htmlpath></article>
</articles></edition>
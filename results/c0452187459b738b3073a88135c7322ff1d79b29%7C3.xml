<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1990</searchword><id>7145</id><udhid>UDH:TvAR/7145</udhid><titel>'H.J.H, en W.H. / ruilverkaveling 'Borculo'' (TvAR 1990/4396)</titel><searchwords><searchword>TvAR 10/1990</searchword><searchword>TvAR 1990/4396</searchword><searchword>UDH:TvAR/7145</searchword></searchwords><attachments><attachment><name>1990_nr 10_Rechtspraak_4396.pdf</name><extention>pdf</extention><url>https://denhollander.info/download/6740/ci</url></attachment></attachments><inleiding>Landinrichtingswet, art. 31,189,&#13;
195, 71 en 212&#13;
Een LC is niet gehouden aan een toezegging&#13;
die alleen uit de koker van de voorzitter zou&#13;
zijn gekomen. Op geen enkele wijze is aangegeven&#13;
of duidelijk geworden, dat de LC enige&#13;
toezegging of afspraak omtrent de toedeling&#13;
van de bedoelde grond met reclamanten&#13;
heeft gedaan c.q. gemaakt.&#13;
Het feit dat men reeds meerdere jaren het&#13;
tijdelijk gebruik van een bepaald perceel&#13;
geniet, geeft geen recht op toedeling. De&#13;
inrichtingskosten, zonder enig overleg met&#13;
de LC gemaakt, zijn geheel voor rekening en&#13;
risico van reclamanten. </inleiding><content>Rechtbank Zutphen, 28 september 1989&#13;
(Mrs. M.B.C. Scholten van Aschat, T. Reichard&#13;
en H.W. van Harreveld)&#13;
H.J.H, en W.H., reclamanten tegen het plan&#13;
van toedeling in de ruilverkaveling 'Borculo';&#13;
enz.&#13;
Ter beslissing resteren thans nog twee bezwaren,&#13;
te weten:&#13;
a. het niet toedelen van een westelijk gedeelte&#13;
van kavel 15512;&#13;
b. de toedeling van kavel 07214.&#13;
3. Ter zitting is het navolgende komen vast te&#13;
staan - voor zover thans nog van belang -: -&#13;
Reclamanten brengen in totaal in 26.46.00&#13;
ha verspreid over 12 plaatsen met een nettoinbrengwaarde&#13;
van ƒ 1 096 460,-.&#13;
Afgezien van een bosje dat wederom aan&#13;
reclamanten wordt toegedeeld en een woning&#13;
aan de Oosterveldweg, eveneens wederom&#13;
toegedeeld, bestaat die inbreng onder meer&#13;
uit drie percelen op grote afstand respectievelijk 1,4 km, 1,8 km en 2,4 km gelegen van de&#13;
bedrijfsgebouwen aan de Groenedijk.&#13;
Bij de toedeling heeft concentratie plaatsgevonden&#13;
bij de bedrijfsgebouwen in drie&#13;
complexen. Daarnaast is op korte afstand nog&#13;
een kavel toegedeeld aan de Brokersweg&#13;
(kavel 15502, groot 2.14.50 ha) en aan de&#13;
Needse Tolweg de kavel 07214, groot&#13;
4.46.45 ha.&#13;
De drie genoemde complexen zijn tezamen&#13;
19.79.90 ha groot. Een van die complexen&#13;
wordt gevormd door de huiskavel, die van&#13;
2.91.90 ha is vergroot tot 8.21.20 ha.&#13;
Reclamanten plegen hoofdzakelijk akkerbouw&#13;
doch houden daarnaast ook vee. -&#13;
Belanghebbende Bannink brengt in een&#13;
huiskavel aan de Griemerweg ter grootte van&#13;
12.24.40 ha, waarde ƒ 544 760,-, een kavel&#13;
op een afstand van 1,3 km, groot 0.87.10 ha,&#13;
waarde/39 890,-, een kavel op een afstand&#13;
van 3,6 km, groot 3.23.20 ha, waarde&#13;
ƒ 140 900,-, en een kavel op een afstand van&#13;
2,4 km, groot 0.01.80 ha, waarde ƒ 720,-.&#13;
Zijn toedeling bestaat uit drie aaneengesloten&#13;
kavels, die tezamen de huiskavel vormen,&#13;
groot 16.24.50 ha met een waarde van&#13;
ƒ730 000,-.&#13;
Bannink voert een melkveebedrijf en intensieve&#13;
veehouderij (fokzeugen).&#13;
4. Het bezwaar van reclamanten betreft allereerst&#13;
dat hen niet is toegedeeld een westelijk&#13;
deel van kavel 15512, welk stuk grond valt in&#13;
de toedeling van Bannink.&#13;
Reclamanten voeren aan dat zij in het&#13;
kader van tijdelijk gebruik dat stuk grond&#13;
reeds een aantal jaren in gebruik hebben en&#13;
dat zij die grond op eigen kosten hebben&#13;
ingericht. Voorts wordt gesteld dat de voorzitter&#13;
van de Landinrichtingscommissie destijds&#13;
bij de aanvang van het tijdelijk gebruik&#13;
zou hebben toegezegd, dat die grond te zijner&#13;
tijd aan hen zou worden toegedeeld.&#13;
Daargelaten dat de voorzitter uitdrukkelijk&#13;
heeft betwist dat hij op enig ogenblik een&#13;
dergelijke toezegging heeft gedaan, zij er op&#13;
gewezen dat een Landinrichtingscommissie&#13;
niet gebonden is aan een toezegging, die&#13;
alleen uit de koker van de voorzitter zou zijn&#13;
gekomen. Op geen enkele wijze is aangegeven&#13;
of duidelijk geworden, dat de Commissie&#13;
enige toezegging of afspraak omtrent de toedeling&#13;
van de bedoelde grond met reclamanten&#13;
heeft gedaan c.q. gemaakt.&#13;
Het feit dat men reeds meerdere jaren het&#13;
tijdelijk gebruik van een bepaald perceel&#13;
geniet, geeft geen recht op toedeling.&#13;
Niet bestreden is, dat reclamanten inrichtingskosten&#13;
hebben gemaakt, doch duidelijk&#13;
is geworden dat enig overleg daaromtrent&#13;
met de Landinrichtingscommissie niet heeft&#13;
plaatsgevonden, zodat reclamanten die kosten&#13;
geheel voor eigen rekening en risico&#13;
hebben gemaakt.&#13;
Overigens hebben zij over de jaren zelf het&#13;
voordeel van de verbeterde inrichting genoten.&#13;
Reclamanten hebben voorgesteld dat westelijk&#13;
deel van kavel 15512 te ruilen tegen een&#13;
deel van kavel 07214, gelegen nabij de Needse&#13;
Tolweg, dan wel tegen een deel van kavel&#13;
15701, gezien vanuit Bannink gelegen aan de&#13;
overzijde van de Griemerweg en deel uitmakend&#13;
van de huiskavel van reclamanten.&#13;
Het toedelen van dat westelijk deel van&#13;
kavel 15512 aan reclamanten houdt een deconcentratie&#13;
voor Bannink in. In het plan van&#13;
toedeling is zijn toedeling geheel geconcentreerd,&#13;
mede in aanmerking genomen de toedelingsregel,&#13;
dat bij het bereiken van zoveel&#13;
mogelijke concentratie de veehouders boven&#13;
de akkerbouwers gaan.&#13;
De rechtbank acht het evenzeer onjuist om&#13;
een wijziging in het plan van toedeling aan te&#13;
brengen die in feite neerkomt op deconcentratie&#13;
van beide huiskavels.&#13;
Bovendien bestaat het westelijk deel van&#13;
kavel 15512 uit esgrond terwijl dat niet het&#13;
geval is met het door reclamanten uit te ruilen&#13;
deel hetzij van kavel 15701 hetzij van kavel&#13;
07214.&#13;
In dit verband hebben reclamanten nog&#13;
gesteld dat zij als akkerbouwers meer belang&#13;
bij esgrond hebben dan veehouder Bannink.&#13;
De rechtbank is evenwel van oordeel dat&#13;
zulks slechts één aspect van de zaak is.&#13;
Terecht is zijdens de Landinrichtingscommissie&#13;
aangevoerd dat allereerst in aanmerking&#13;
genomen dient te worden de totale inbreng&#13;
en toedeling van reclamanten. Door de&#13;
Landinrichtingscommissie is gesteld dat van&#13;
de inbreng van reclamanten een oppervlakte&#13;
van ruim 17 ha als bouwland en dat van de&#13;
toedeling ruim 20 ha als bouwland dient te&#13;
worden aangemerkt, hetgeen een toename&#13;
van bouwland van 3 ha betekent.&#13;
Reclamanten betwisten deze cijfers wel&#13;
doch voeren geen redenen aan op grond waarvan het deskundig inzicht en oordeel&#13;
van de Landinrichtingscommissie in twijfel&#13;
getrokken zou dienen te worden. De rechtbank&#13;
gaat mitsdien van de door de Landinrichtingscommissie&#13;
genoemde oppervlakten&#13;
aan bouwland uit.&#13;
Bij handhaving van het plan van toedeling&#13;
verkrijgen reclamanten dus meer bouwland&#13;
dan zij inbrengen. Niet valt in te zien waarom&#13;
hun bouwland areaal nog vergroot zou dienen&#13;
te worden ten nadele van Bannink.&#13;
Het bezwaar tegen toedeling van kavel&#13;
07214 houdt in dat die kavel slechts geschikt&#13;
is voor weiland en niet voor bouwland. Zulks&#13;
zou mogelijk een reden kunnen zijn om tot&#13;
een andere toedeling te komen, wanneer de&#13;
inbreng van reclamanten alleen uit bouwland&#13;
zou hebben bestaan; in het hiervoren overwogene&#13;
is reeds aangegeven dat zulks niet het&#13;
geval is. Reclamanten hebben ook weiland&#13;
ingebracht. Een toedeling deels in weiland is&#13;
mitsdien aanvaardbaar.&#13;
Hierboven heeft de rechtbank reeds aangegeven&#13;
dat toedeling van een deel van kavel&#13;
07214 aan Bannink tegen afstand van een&#13;
deel van zijn huiskavel een zwaarwegende&#13;
deconcentratie betekent. De belangen van&#13;
beide partijen in aanmerking nemend is de&#13;
rechtbank van oordeel dat geen ruilverkavelingsbelang&#13;
met een dergelijke ruiling is&#13;
gediend.&#13;
Gelet op het vorenstaande komt de rechtbank&#13;
tot de conclusie, dat de bezwaren dienen&#13;
te worden afgewezen.&#13;
Enzovoorts.</content><legacyfootnotes/><footnotes><footnote/></footnotes><auteurs>Mrs. M.B.C. Scholten van Aschat, T. Reichard&#13;
en H.W. van Harreveld</auteurs><published>1990-10-01 00:00:00</published><modified>1990-10-01 00:00:00</modified><editiondate>1990-10-01</editiondate><htmlpath>https://denhollander.info/artikel/7145</htmlpath></article>
</articles></edition>
<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1996</searchword><id>4955</id><udhid>UDH:TvAR/4955</udhid><titel>Raap-Wiersma / Annema (TvAR 1996/4814)</titel><searchwords><searchword>TvAR 4/1996</searchword><searchword>TvAR 1996/4814</searchword><searchword>UDH:TvAR/4955</searchword></searchwords><attachments><attachment><name>1996_nr 4_Rechtspraak_4814.pdf</name><extention>pdf</extention><url>https://denhollander.info/download/4896/ci</url></attachment></attachments><inleiding>Pachtwet, art. 25, Bs 1984, art. 5&#13;
&#13;
Geëindigde pachtverhouding. Berekening van de omvang van met het gepachte samenhangend melkquotum dat de ex-pachter aan de ex-verpachtster ter beschikking moet stellen. Het gaat erom of een agrarisch gebruik van bepaald land in 1983 feitelijk heeft bijgedragen aan de melkproduktie van de ex-pachter, waarvoor hem in 1984 een eerste melkquotum is toegekend. Beantwoording van deze vraag aan de hand van diverse percelen welke de ex-pachter in gebruik heeft. Een gedeelte van de ex-pachter in 1979 aan een ander in gebruik heeft afgestaan, heeft aan die melkproduktie niet bijgedragen. In het midden kan daarbij blijven of de ex-verpachtster toestemming heeft gegeven tot onderverpachting. Be-rekening van de waarde van de melkquotum, waarvan de ex-verpachtster de helft aan de ex-pachter bij gelegenheid van de overdracht van het melkquotum moet vergoeden.</inleiding><content>Arrest in de zaak van:&#13;
Geertje Raap-Wiersma, wonende te Wouterswoude, gemeente Dantu-madeel, appellante, incidenteel geïntimeerde, procureur: mr. H. van Ravenhorst,&#13;
tegen&#13;
Eeltje Annema,&#13;
wonende te Damwoude, gemeente Dantuma-deel, geïntimeerde, incidenteel appellant, pro-cureur: mr. K. van der Meulen.&#13;
Het geding in eerste aanleg De pachtkamer van het kantongerecht te Leeuwarden heeft bij vonnis van 18 oktober 1991 op vordering van appellante een voorlopige voorziening betreffende het melkquotum&#13;
in geschil getroffen en heeft op 13 oktober 1992 tussen appellante als eiseres in conven-tie, gedaagde in reconventie, en geïntimeerde als gedaagde in conventie, eiser in reconven-tie een eindvonnis gewezen. Beide vonnissen zijn in fotocopie aan dit arrest gehecht en naar de inhoud daarvan wordt hier verwezen.&#13;
Het geding in hoger beroep&#13;
Appellante - hierna ook te noemen Raap-Wiersma - is bij exploit van 6 november 1992, met gelijktijdige dagvaarding van geïn-timeerde - hierna ook te noemen Annema -voor dit hof, in hoger beroep gekomen van het eindvonnis van 13 oktober 1992, voorzo-ver in conventie gewezen, waarbij voor recht werd verklaard dat Annema verplicht is tot medewerking aan de overgang van een even-redige referentiehoeveelheid melk op Raap-Wiersma en Annema bij voorraad en onder dwangsom werd veroordeeld om samen met Raap op de in de Beschikking superheffing voorgeschreven wijze gezamenlijk kennis te geven van het op 1 mei 1991 geëindigd zijn van de tussen partijen bestaan hebbende pachtovereenkomst en tevens zorg te dragen voor de kennisgeving leidende tot daadwerke-lijke overgang van een evenredige referentie-hoeveelheid melk van 152 672 kilo op Raap-Wiersma.&#13;
Bij memorie van grieven heeft Raap-Wiersma onder wijziging van haar eis drie grieven tegen het vonnis van 13 oktober 1992, voorzover in conventie gewezen, aangevoerd met conclusie dat het hof dat vonnis zal ver-nietigen en, opnieuw rechtdoende, voor recht zal verklaren dat Annema verplicht is tot me-dewerking aan de overgang van een evenredi-ge referentiehoeveelheid melk op Raap-Wiersma, met ingang van de heffingsperiode 1992/1993 en van 11/12 gedeelte daarvan met ingang van de heffingsperiode 1991/1992, en voorts Annema zal veroordelen om binnen veertien dagen na betekening van het te wij-zen arrest tezamen met Raap-Wiersma op de in de Beschikking superheffing voorgeschre-ven wijze gezamenlijk kennis te geven van het geëindigd zijn op 1 mei 1991 van de tus-sen partijen bestaand hebbende pachtovereen-komst, en tevens zorg te dragen voor de kennisgeving leidende tot daadwerkelijke overgang van een evenredige referentiehoe-veelheid melk van primair 231 097 kg, dan wel subsidiair van 190 757 kg op Raap-Wiersma, zulks aanvangende de heffingsperi-ode 1992/1993 en van 11/12 gedeelte daarvan&#13;
met ingang van de heffingsperiode 1991/1992, zulks op straffe van verbeurte van een dwangsom van f 500 000 indien en voor-zover Annema na betekening van het arrest in gebreke blijft aan deze veroordeling te vol-doen, een en ander met veroordeling van An-nema in de kosten van het geding in hoger beroep.&#13;
Annema heeft bij memorie van antwoord de aangevoerde grieven bestreden en zijner-zijds onder aanvoering van zes grieven inci-denteel appèl ingesteld tegen de vonnissen van 18 oktober 1991 en 13 oktober 1992 met conclusie dat het hof in het principaal appèl Raap-Wiersma in haar hoger beroep niet-ont-vankelijk zal verklaren, althans haar dit zal ontzeggen met veroordeling van Raap-Wiers-ma in de proceskosten, en in het incidenteel beroep, dat het hof de vonnissen van 18 okto-ber 1991 en 13 oktober 1992 zal vernietigen en, opnieuw rechtdoende,&#13;
a. Annema zal veroordelen om binnen veertien dagen na de betekening van het arrest tezamen met Raap-Wiersma op de in de Be-schikking superheffing voorgeschreven wijze gezamenlijk kennis te geven van het op 1 mei 1991 geëindigd zijn van de tussen partijen be-staan hebbende pachtovereenkomsten en te-vens zorg te dragen voor de kennisgeving leidende tot daadwerkelijke overdracht van een evenredige referentiehoeveelheid melk voor de heffingsperiode 1992/1993 van&#13;
primair 43 842 kg, althans 87 684 kg en&#13;
subsidiair 76 336 kg, althans 152 672 kg en, in reconventie, indien het hof van mening is, dat voor de overdracht van de helft van het op het gepachte rustende melkquotum met ge-sloten beurzen geen ruimte is, Raap-Wiersma zal veroordelen om aan Annema te voldoen een bedrag van f 2,20 per overgedragen kilo-gram melkquotum, een en ander met veroor-deling van Raap-Wiersma in de kosten van beide instanties.&#13;
Bij akte in het principaal appèl, tevens me-morie van antwoord in het incidenteel appèl, heeft Raap-Wiersma in het principaal appèl gepersisteerd en in het incidenteel beroep de daarin aangevoerde grieven bestreden met conclusie dat het hof Annema in zijn hoger beroep niet-ontvankelijk zal verklaren althans hem dit zal ontzeggen, met zijn veroordeling in de proceskosten.&#13;
Partijen hebben de zaak op 18 april 1994 doen bepleiten, Raap-Wiersma door mr. G. Janssen, advocaat te Arnhem, en Annema door mr. R.G. Holtz, advocaat te Groningen.&#13;
Nadien heeft Annema bij akte nog produk-ties in het geding gebracht waarop Raap-Wiersma bij antwoordakte heeft gereageerd. Annema is nog bij akte op deze antwoordakte ingegaan.&#13;
Tenslotte hebben partijen de stukken, waaronder de pleitnotities van de advocaten, doen overleggen voor het wijzen van arrest.&#13;
De grieven&#13;
De door Raap-Wiersma in het principaal ap-pèl aangevoerde grieven luiden als volgt:&#13;
Grief I&#13;
Ten onrechte heeft de pachtkamer van het kantongerecht te Leeuwarden in haar vonnis d.d. 13 oktober 1992 overwogen en beslist dat op het gepachte een melkquotum van 19.78.50/81.56.94 (totale oppervlakte van het bedrijf van Annema) x 629.435 kilogram is 152.672 kilogram rustte;&#13;
Grief ll&#13;
Ten onrechte overweegt de pachtkamer van het kantongerecht voorts dat zowel met be-trekking tot de omvang van het melkquotum, als de omvang van het bedrijf, ingevolge de jurisprudentie uitgegaan moet worden van de bedrijfssituatie op de datum van de beëindi-ging van de pachtovereenkomst en voorts dat naar het oordeel van de pachtkamer niet zou zijn gebleken dat Annema in de loop der jaren transacties heeft uitgevoerd, die erop gericht waren het op het gepachte rustende quotum te 'verdunnen';&#13;
Grief lII&#13;
Ten onrechte heeft de pachtkamer van het kantongerecht de dwangsom gesteld op een bedrag groot f 400 000.&#13;
Annema heeft in het incidenteel appèl de volgende grieven aangevoerd. A. Ten onrechte overweegt de pachtkamer van het kantongerecht&#13;
a. in haar incidenteel vonnis d.d. 18 okto- ber 1991, dat wat betreft de door Annema ge stelde onderverpachting aan zijn zwager Vrieswijk de pachtkamer voorshands van oor deel is, dat Raap-Wiersma, die uitdrukkelijk betwist met een dergelijke onderverpachting te hebben ingestemd, zich terecht op het standpunt stelt, dat zij slechts te maken heeft met Annema en niet met de relatie tussen An nema en voornoemde Vrieswijk en&#13;
b. in haar vonnis d.d. 13 oktober 1992 dat Raap-Wiersma zich terecht op het standpunt stelt, dat zij slechts te maken heeft met Anne ma en niet met de relatie tussen Annema en&#13;
voornoemde Vrieswijk. Indien Annema meent, dat hij recht heeft op een 'bijdrage' van Vrieswijk zal hij zich tot hem moeten wenden. Het is voor Raap-Wiersma niet mo-gelijk om Vrieswijk aan te spreken op vergoe-ding, danwei levering van melkquotum, aangezien tussen hen geen contractuele relatie bestaat of bestaan heeft;&#13;
B. Ten onrechte heeft de pachtkamer van het kantongerecht Annema - ondanks zijn uit- drukkelijke verzoek hiertoe - niet in de gele- genheid gesteld bewijs bij te brengen van de hierboven bij de toelichting op grief A gefor- muleerde stellingen;&#13;
C. Ten onrechte stelt de pachtkamer van het kantongerecht in haar vonnis d.d. 13 oktober 1992, dat noch de jurisprudentie, noch de re- delijkheid en billijkheid steun bieden voor Annema's stelling, dat slechts de helft van het met het gepachte samenhangende quotum aan Raap-Wiersma wordt overgedragen.&#13;
D. Ten onrechte stelt de pachtkamer van het kantongerecht in haar vonnis d.d. 13 oktober 1992 de waarde van het melkquotum op f 4 per kg;&#13;
E. Ten onrechte heeft de pachtkamer van het kantongerecht in haar vonnis d.d. (lees:) 18 oktober 1991 betwist dat Annema geen recht heeft zijn medewerking aan de quotumover- dracht op te schorten, nu Raap-Wiersma ter gelegenheid van de behandeling van de vor- dering uitdrukkelijk heeft aangeboden een vergoeding van 50% van de waarde van het naar evenredigheid met de onderhavige grond samenhangende melkquotum te voldoen;&#13;
F. Ten onrechte heeft de pachtkamer van het kantongerecht in haar incidentele vonnis d.d. (lees:) 18 oktober 1991 Annema veroordeeld om aan Raap-Wiersma voor het melkprijsjaar 1991/1992 over te dragen een referentiehoe- veelheid van 100 000 kg, alsmede in haar vonnis d.d. 13 oktober 1992 Annema veroor- deeld aan Raap-Wiersma met ingang van het melkprijsjaar 1991/1992 over te dragen 11/12 gedeelte van 152 672 kg.&#13;
De ontvankelijkheid van het hoger beroep Tegen een vonnis, gewezen naar aanleiding van een vordering tot een voorlopige voorzie-ning, is blijkens artikel 116, lid 4, Rechtsvor-dering, een hoger beroep toegelaten zodat Annema in zijn incidenteel appèl tegen het vonnis van 18 oktober 1991 niet kan worden ontvangen.&#13;
De grief A, voorzover gericht tegen dat vonnis alsmede de grief E en de grief F, voor-&#13;
zover gericht tegen het vonnis van 18 oktober 1991, worden daarom verder buiten beschou-wing gelaten.&#13;
De vaststaande feiten&#13;
Als enerzijds mede aan de hand van beschei-den gesteld en anderzijds erkend dan wel niet of onvoldoende weersproken, staat ten pro-cesse het navolgende vast:&#13;
- Tussen Raap-Wiersma als verpachtster en Annema als pachter heeft een op 1 mei 1979 ingaande en door de grondkamer voor Friesland op 5 oktober 1989 gewijzigd goed gekeurde pachtovereenkomst bestaan, betref fende een ligboxenstal met erf en land, gelegen te Wouterswoude en in totaal groot 19.78.50 ha;&#13;
- Deze pachtovereenkomst is op 1 mei 1991 geëindigd nadat dit hof bij beschikking van 25 maart 1991 een pachtverlengingsver- zoek van Annema had afgewezen;&#13;
- Annema exploiteert in maatschap met zijn broer L. Annema een (melkveehouderij bedrijf. Aan de maatschap werd in 1984 een (eerste) melkquotum toegekend van 612 585 kg met een gemiddeld vetgehalte van 4,38%.&#13;
De beoordeling van het geschil in hoger be-roep&#13;
1. Door de grieven I en II en de grieven A, B, C, D, F, voorzover gericht tegen het eindvon-nis, een en ander zoals toegelicht, worden aan het hof in volle omvang de geschilpunten voorgelegd hoeveel melkquotum er bij het einde van de pachtovereenkomst op 1 mei 1991 met de van Raap-Wiersma gepachte grond samenhing, of Annema gehouden is mede te werken aan overdracht aan Raap-Wiersma van het gehele met die grond samen-hangende melkquotum en, zo ja, welk bedrag per kg melkquotum Raap-Wiersma hiervoor aan Annema dient te vergoeden naar de waar-de daarvan per 1 mei 1991.&#13;
2. Het hof vindt aanleiding deze geschil punten zelfstandig opnieuw te onderzoeken en daarover te beslissen.&#13;
3. Blijkens artikel 5, lid 1, van de (eerste) Beschikking superheffing van 1984 werd aan melkproducenten voor een op 2 april 1984 in gaande periode een heffingvrije hoeveelheid melk toegekend, gebaseerd op de in 1983 (aan de melkfabriek) afgeleverde hoeveelheid melk, verminderd met 8,65%.&#13;
Aldus zijn de melkquota ontstaan en ge-handhaafd behoudens latere wijzigingen.&#13;
Dit brengt met zich mee dat als met be-paald land samenhangend melkquotum in be-ginsel alleen kan worden beschouwd melkquotum dat is verkregen dankzij de melkproduktie in 1983 met behulp van aan die produktie dienstbaar land. Met land dat de melkproducent nadien in pacht heeft verkre-gen, gaat in beginsel geen gedeelte van dat melkquotum samenhangen omdat de exploita-tie van dat land niet aan de toekenning van dat melkquotum heeft bijgedragen. Een andere opvatting zou leiden tot het onredelijke resul-taat dat bij beëindiging van die latere pachto-vereenkomst melkquotum van de betreffende pachter naar de verpachter zou overgaan hoe-wel het pachtobject zelf niet heeft bijgedragen aan de toekenning van het melkquotum.&#13;
Evenzo zal een latere verkrijging van land door een pachter er in redelijkheid niet toe kunnen leiden dat het hem op 1 april 1984 toegekend melkquotum alsnog ook met dat la-ter verkregen land gaat samenhangen met als gevolg dat met het in 1983 geëxploiteerde land samenhangend melkquotum als het ware wordt verdund ten nadele van de verpachter van de al in 1983 verpachte grond.&#13;
Dit alles in beginsel: de toepassing van dit uitgangspunt kan immers in de bijzondere omstandigheden van het geval, bijvoorbeeld bij de afwikkeling van een beëindigde pachto-vereenkomst, voor (een van) de partijen tot in redelijkheid niet aanvaardbare gevolgen lei-den.&#13;
Zodanige bijzondere omstandigheden zijn naar het oordeel van het hof in dit geval niet gesteld of gebleken.&#13;
4. In dit geval staat vast dat aan Annema althans aan de maatschap gebroeders Annema in 1984 een (eerste) melkquotum is toegekend van 612 585 kg met een gemiddeld vetgehalte van 4,38%. Na verrekening van een verho- ging en kortingen van overheidswege tot en met het referentiejaar 1991/1992 had dit melkquotum in dat laatste referentiejaar en dus ook per 1 mei 1991 een omvang van afge- rond 540 293 kg.&#13;
5. Blijkens de rechtsoverweging 3 moet thans worden onderzocht welk land aan de melkproduktie van het door Annema in maat schap uitgeoefende melkveehouderijbedrijf in 1983 dienstbaar is geweest.&#13;
"6. Als door Raap-Wiersma in de toelich-ting op de grief I erkend, was in ieder geval 34.10.30 ha grond, welke van mevr. L.M. Minnigh-Van Dorp werd gepacht, dienstbaar aan die melkproduktie.&#13;
7. Met betrekking tot het indertijd van Raap-Wiersma gepachte, groot bijna 20 ha, heeft Annema in de toelichting op de grief A (evenals in de eerste aanleg) gesteld dat hij hiervan slechts 10 ha voor zijn melkproduktie heeft gebruikt en de rest in 1979 meteen al bij de aanvang van de pachtovereenkomst met Raap-Wiersma, waarvan de pachtprijs circa f 10 000 per halfjaar voor de stal en de grond bedroeg, aan zijn zwager T. Vrieswijk heeft onderverpacht tegen een pachtprijs van f 5000 per half jaar. Daarvoor kreeg Vrieswijk de stal en het land voor de helft in gebruik.&#13;
Raap-Wiersma heeft dienaangaande in haar memorie van antwoord in het incidenteel appèl aangevoerd dat het haar niet bekend is of Vrieswijk van meet af aan de stal voor de helft in gebruik heeft gehad en/of vee op de helft van het land heeft laten lopen. Zij acht het wel ongeloofwaardig. Raap-Wiersma heeft in dit verband nog opgemerkt dat de wijze van gebruik van de stal en het land door Vrieswijk langs haar heen ging wegens haar ziekte. Haar adviseur J. Wiersma, die heeft bemiddeld bij de totstandkoming van de pachtovereenkomst tussen partijen, zou zich niet intensief meer met het gebruik hebben bemoeid.&#13;
Daartegenover heeft Annema bij de akte houdende overlegging produkties diverse bank-afschriften in het geding gebracht betreffende betalingen vanaf 1 november 1979 aan Anne-ma ad f 5000 per half jaar, in ieder geval in 1982 en 1983 betreffende 'Huur Stal' of 'Stal-Huur', per 1 mei 1983 met de toevoeging ('Huur Stal') 'RAAP'. Volgens een schriftelijke verklaring van het Accountants-en adviesbureau B.E.A.G., gedateerd 2 mei 1994, is na 1979 vanaf 1 mei 1980 10 ha grond in de boekhouding van T. Vrieswijk toegevoegd aan zijn areaal van 30 ha, zulks in ieder geval tot en met 1984.&#13;
Gelet op deze feitelijke adstructie van de vermelde stelling van Annema acht het hof het verweer van Raap-Wiersma hiertegen on-voldoende feitelijk onderbouwd. Het wordt dan ook gepasseerd.&#13;
In het midden kan blijven of Raap-Wiers-ma toestemming heeft gegeven tot de onder-verpachting aan T. Vrieswijk. Het gaat er im-mers om welk land feitelijk heeft bijgedragen aan de melkproduktie van Annema op grond waarvan hem in 1984 een melkquotum is toe-gekend. Het gedeelte ter grootte van bijna 10 ha, dat hij in gebruik aan T. Vrieswijk heeft afgestaan, heeft - naar ten processe moet wor-&#13;
den aangenomen - aan die melkproduktie in ieder geval niet bijgedragen. Dit betekent dat het in 1984 toegekende melkquotum tevens samenhangt met niet meer dan 10 ha van het toentertijd tot 1 mei 1991 van Raap-Wiersma gepachte land.&#13;
8. Uit de bij de akte houdende overlegging produkties in afschrift in het geding gebrachte notariële akte d.d. 29 februari 1988 betreffen de verkoop van land door Annema senior aan Annema en zijn broer L. Annema, blijkt dat Annema senior zijn landbouwbedrijf op 1 mei 1978 heeft beëindigd en dat hij de in de akte sub a en b vermelde percelen, in totaal groot 2.22.70 ha, op 23 december 1974 in eigendom heeft verkregen. In de akte wordt in artikel 4 vermeld dat de kopers, de gebroerders Anne ma, de pachters van de percelen grond zijn. Niet wordt vermeld sinds wanneer dat het ge val is.&#13;
Ten aanzien van de sub a en b vermelde percelen wordt met Annema aangenomen dat dit al in 1983 het geval was daar Annema se-nior zijn bedrijf toen ongeveer 5 jaren tevoren had beëindigd en hij de grond kennelijk aan zijn bedrijfsopvolger in gebruik had afge-staan.&#13;
Ten aanzien van het in de akte onder C vermelde perceel, groot 7.30 are staat dit niet vast nu Annema senior de eigendom daarvan blijkens de akte eerst op 8 september 1986 krachtens koop in eigendom heeft verkregen.&#13;
9. De schriftelijke verklaring van mevr. E. Sikkema, wonende te Damwoude, gedateerd 27 april 1994 en in het geding gebracht bij de akte houdende overlegging produkties, dat de gebroeders Annema in de jaren 1977-1986 gebruikers waren van 1.94.20 ha weiland te Damwoude, heeft Raap-Wiersma bij antwoord- akte op zichzelf niet bestreden. Zij voert ech- ter aan dat de grond geen eigendom van Annema was noch in pacht was afgestaan zo dat er geacht moet worden geen sprake te zijn van een voor de toerekening van melkquotum relevante gebruikstitel.&#13;
Het gaat er echter naar het oordeel van het hof om of een agrarisch gebruik van bepaald land in 1983 heeft bijgedragen aan de melk-produktie van Annema waarvoor in 1984 een eerste melkquotum is toegekend. Aangeno-men moet worden dat dit bij een gebruik van het onderhavige land als weiland het geval is geweest.&#13;
10. Aldus moet worden aangenomen dat in 1983 bijna 50 ha land bij Annema in gebruik is geweest ten behoeve van de melkproduktie.&#13;
Dit is in overeenstemming met het gegeven, blijkende uit de schriftelijke opgave van het landbouwkundig adviesbureau B.E.A.G., ge-vestigd te Goutum, gedateerd 17 september 1990 en gericht aan de advocaat van Annema, dat het bedrijf van de gebroeders Annema (de maatschap) kennelijk blijkens de boekhou-ding in 1983/1984 over een areaal van 40 ha beschikte in samenhang met het onweerspro-ken feit dat Annema in de meitellingen, die op zijn eigen naam waren gesteld, 10 ha grond apart vermeldde. Aangenomen moet worden dat het hier ging om de grond van Raap-Wiersma omdat op het formulier van de land-bouwtelling 1991 wordt vermeld: 'Gehuurd land opgezegd'. Dit heeft kennelijk betrek-king op het in het formulier vermelde areaal van 10 ha, zoals Annema heeft gesteld. Een areaal van ongeveer 50 ha was ook nodig voor een veebestand in 1983 van, blijkens de opgave van B.E.A.G. 118 melkkoeien, 34 pinken en 36 kalveren op het bedrijf van de maatschap gebroeders Annema.&#13;
Bij gelegenheid van de pleidooien is Raap-Wiersma ook van een areaal van de gebroe-ders Annema ter grootte van (ruim) 50 ha in 1983 uitgegaan.&#13;
Aangenomen moet worden dat in dit areaal van Annema als bedrijfsopvolger in 1978 van Annema sr., ook was begrepen het greidland ter grootte van 1.04.40 ha, dat in 1983 nog ei-gendom van Annema sr. was. Anders wordt aan een areaal van rond 50 ha, zoals in deze rechtsoverweging vastgesteld, niet toegeko-men.&#13;
11. Het staat een pachter, gelet ook op de bepaling van artikel 25 van de Pachtwet, niet vrij bij het einde van de pachtovereenkomst de grond aan de verpachter op te leveren zon der deze in de gelegenheid te stellen tevens het daarmee samenhangende melkquotum te verwerven.&#13;
Met de van Raap-Wiersma gepachte grond hing bij het einde van de pachtovereenkomst per 1 mei 1991 540 293 kg : (10 ha + 34.10.30 ha + 2.22.70 ha + 1.94.20 ha + 1.04.40 ha -) 49.31.60 ha - 10 955 kg (afge-rond) x 10 ha - 109.550 kg melkquotum sa-men. Deze laatste hoeveelheid melkquotum dient Annema alsnog aan Raap-Wiersma ter beschikking te stellen.&#13;
12. Daartegenover heeft Annema recht op een vergoeding voor het verlies van dat melkquotum. Hierbij wordt in aanmerking ge nomen dat Raap-Wiersma het pachtobject, op een gedeelte waarvan, groot 10 ha, de melk-&#13;
produktie heeft plaatsgevonden, ter beschik-king heeft gesteld en anderzijds Annema de melkproduktie, waarvoor in 1984 een melkquotum werd verkregen, tot stand heeft gebracht. Op grond van deze omstandigheden moet een vergoeding door Raap-Wiersma aan Annema van de helft van de waarde van het melkquotum - ten tijde van het einde van de pachtovereenkomst - passend worden geacht.&#13;
13. Gelet op de door de Minister van LNV op 25 mei 1992 aan de tweede kamer ver-strekte gegevens betreffende de prijs van melkquota in de betreffende periode en de marktontwikkelingen in het Friese kleigebied medio 1991, dient de waarde van het betref-fende melkquotum naar het oordeel van het hof op f 4 per kilo te worden bepaald.&#13;
Dit betekent dat Raap-Wiersma aan Anne-ma bij gelegenheid van de overdracht van het melkquotum dient te vergoeden: 109 550 x f 2 - f 219 100.&#13;
Slotsom&#13;
14. De grieven I en II, zoals toegelicht, treffen geen doel. Alleen de grief III in het principaal appèl is gegrond gelet op de omvang en waar-de van het over te dragen melkquotum.&#13;
De grief A, zoals toegelicht en voorzover betrekking hebbende op het eindvonnis, treft doel, de grief B behoeft geen bespreking meer en de grieven C en D in het incidenteel appèl zijn ongegrond. Grief F, voorzover gericht te-gen het eindvonnis, is gegrond.&#13;
Het eindvonnis van 13 oktober 1992 kan, voorzover het aan het oordeel van het hof is onderworpen, niet in stand blijven. Als de daarin grotendeels in het ongelijk gestelde par-tij zullen de kosten van het principaal appèl voor rekening van Raap-Wiersma komen. De kosten van het incidenteel appèl zullen tussen partijen worden gecompenseerd daar zij daarin over en weer in het ongelijk zijn gesteld. Het bewijsaanbod van partijen, voorzover nog re-levant, wordt als te vaag gepasseerd.&#13;
Beslissing&#13;
Het hof, rechtdoende in hoger beroep&#13;
In het incidenteel appèl&#13;
Verklaart Annema niet-ontvankelijk in zijn hoger beroep tegen het vonnis van de pacht-kamer van het kantongerecht te Leeuwarden d.d. 18 oktober 1991.&#13;
In het principaal en incidenteel hoger be-roep&#13;
Vernietigt het vonnis van die pachtkamer d.d. 13 oktober 1992 voorzover dat vonnis&#13;
aan het oordeel van het hof is onderworpen en in zoverre opnieuw rechtdoende,&#13;
Verklaart voor recht, dat Annema verplicht is tot medewerking aan de overgang van 109 550 kg melkquotum aan Raap-Wiersma.&#13;
Veroordeelt Annema om binnen 14 dagen na de betekening van dit arrest tezamen met Raap-Wiersma op de in de Beschikking su-perheffing voorgeschreven wijze gezamenlijk kennis te geven van het geëindigd zijn op 1 mei 1991 van de tussen partijen bestaan hebbende pachtovereenkomst en tevens zorg te dragen voor de kennisgeving, leidende tot daadwerkelijke overgang van 109 550 kg melkquotum naar Raap-Wiersma met inacht-neming van de betreffende heffingsperiode, een en ander op straffe van verbeurte van een dwangsom van f 500 000 indien en voorzover Annema na betekening van dit arrest in gebre-ke blijft aan de veroordeling te voldoen.&#13;
Veroordeelt Raap-Wiersma om hiertegen-over tegen behoorlijk bewijs van kwijting f 219 100 (zegge: tweehonderdnegentiendui-zendeenhonderd gulden) aan Annema te vol-doen.&#13;
Ontzegt het meer of anders gevorderde.&#13;
Veroordeelt Raap-Wiersma in de kosten van het principaal appèl, aan de zijde van An-nema tot heden begroot op f 4200 voor procu-reurssalaris en f 1200 voor verschotten.&#13;
Compenseert de kosten van het incidenteel beroep aldus dat ieder van partijen de hare zal dragen.</content><legacyfootnotes/><footnotes><footnote/></footnotes><auteurs/><published>1996-04-01 00:00:00</published><modified>1995-09-29 00:00:00</modified><editiondate>1996-04-01</editiondate><htmlpath>https://denhollander.info/artikel/4955</htmlpath></article>
</articles></edition>
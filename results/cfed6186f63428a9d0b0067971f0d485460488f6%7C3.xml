<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2005</searchword><id>4345</id><udhid>UDH:TvAR/4345</udhid><titel>De Molensteen / Daalland (TvAR 2005/5310)</titel><searchwords><searchword>TvAR 11/2005</searchword><searchword>TvAR 2005/5310</searchword><searchword>UDH:TvAR/4345</searchword></searchwords><attachments><attachment><name>2005_nr 11_Rechtspraak_5310.pdf</name><extention>pdf</extention><url>https://denhollander.info/download/4303/ci</url></attachment></attachments><inleiding>[Pachtwet art. 1, 11, 40, 51, 57; BW art. 6:248]&#13;
&#13;
Vraag of tussen partijen gelijktijdig met&#13;
verkoop boerderijcomplex tevens pachtovereenkomsten&#13;
tot stand zijn gekomen&#13;
met betrekking tot oppervlakten van 60&#13;
resp. 30 ha. Dat ter zake van de 60 ha enige&#13;
vorm van gebruik is overeengekomen ligt&#13;
voor de hand gelet op tekst koopovereenkomst&#13;
en transportakte van boerderijencomplex.&#13;
Hof verwerpt stelling dat in&#13;
gebruik zou zijn gegeven aan directeur van&#13;
eiser privé. Na weging getuigenbewijs en&#13;
overige omstandigheden acht hof bewezen&#13;
dat ter zake van de 60 ha een pachtovereenkomst&#13;
is tot stand gekomen, maar niet dat&#13;
dit ter zake van de 30 ha ook het geval is&#13;
geweest. Op zichzelf denkbaar dat beroep&#13;
op dwingendrechtelijke bepalingen van de&#13;
Pachtwet naar maatstaven van redelijkheid&#13;
en billijkheid onaanvaardbaar is, maar&#13;
daartoe zal aan zware eisen moeten zijn&#13;
voldaan. Daaraan op in arrest aangegeven&#13;
gronden niet voldaan. Geen misbruik van&#13;
bevoegdheid. Voorwaarde dat pacht zal&#13;
eindigen indien wijziging van bestemming&#13;
zal plaatsvinden ontneemt de pachtovereenkomst&#13;
haar bepaalde duur en kan niet&#13;
worden vastgelegd. Kan ook niet worden&#13;
aangepast in die zin dat op voorhand niet&#13;
zal worden verzet tegen het inroepen van&#13;
art. 51 en/of 40 van de Pachtwet, aangezien&#13;
art. 57 van die wet het niet mogelijk maakt&#13;
om bij overeenkomst van het bepaalde in&#13;
die artikelen af te wijken. Een en ander&#13;
neemt niet weg dat het hof – zonder vooruit&#13;
te lopen op het te zijner tijd mogelijk te&#13;
geven oordeel – voor dit geval niet uitsluit&#13;
dat het in de toekomst tegen deze afspraak&#13;
in inroepen van pachtersbescherming naar&#13;
maatstaven van redelijkheid en billijkheid&#13;
onaanvaardbaar zou zijn. Dit geldt ook voor&#13;
aanspraak op de vergoeding van art. 52&#13;
en/of 48 van de Pachtwet, waarvan art. 57&#13;
van de Pachtwet een afstand op voorhand&#13;
eveneens niet mogelijk maakt, maar waarvan&#13;
is verklaard dat men daarvan zal afzien.</inleiding><content>ARREST IN DE ZAAK VAN:&#13;
De besloten vennootschap met beperkte aansprakelijkheid&#13;
Beheer- en beleggingsmaatschappij&#13;
De Molensteen BV, gevestigd te Vught,&#13;
principaal appellante,&#13;
incidenteel geïntimeerde,&#13;
procureur: mr. P.C. Plochg,&#13;
tegen&#13;
de besloten vennootschap met beperkte aansprakelijkheid&#13;
Daalland BV, gevestigd te Uitwijk,&#13;
gemeente Woudrichem,&#13;
principaal geïntimeerde,&#13;
incidenteel appellante,&#13;
procureur: mr. J.M.J. Huver.&#13;
1 De procedure in eerste aanleg&#13;
De pachtkamer van het kantongerecht te Tilburg&#13;
heeft op 31 januari 2002, 11 april 2002 en&#13;
2 april 2003 (gerectificeerd op 28 april 2003)&#13;
vonnissen gewezen tussen appellante in principaal&#13;
appèl (verder te noemen: De Molensteen)&#13;
als gedaagde en geïntimeerde in principaal&#13;
appèl (verder te noemen: Daalland) als&#13;
eiseres. Van de vonnissen van 11 april 2002 en&#13;
2 april 2003 is een afschrift aan dit arrest&#13;
gehecht. Naar die vonnissen wordt verwezen&#13;
voor de procesgang in eerste aanleg, de in die&#13;
instantie genomen beslissing en de gronden&#13;
daarvoor.&#13;
2 De procedure in hoger beroep&#13;
2.1 Bij exploot van 23 april 2003 is De Molensteen&#13;
in hoger beroep gekomen van de vonnissen&#13;
van 31 januari 2002, 11 april 2002 en&#13;
2 april 2003 met dagvaarding van Daalland&#13;
voor dit hof.&#13;
2.2 Bij memorie van grieven heeft De Molensteen&#13;
tegen de vonnissen van 11 april 2002 en&#13;
2 april 2003 zesentwintig (deels in subgrieven&#13;
onderverdeelde en deels subsidiaire) grieven&#13;
aangevoerd en toegelicht, heeft zij bewijs&#13;
aangeboden en producties overgelegd, met conclusie&#13;
dat het hof bij arrest de bestreden vonnissen&#13;
zal vernietigen en opnieuw rechtdoende alsnog&#13;
Daalland in haar in prima ingestelde vorderingen&#13;
niet-ontvankelijk zal verklaren, althans&#13;
haar deze zal ontzeggen als ongegrond en&#13;
onbewezen, met veroordeling van Daalland in&#13;
de proceskosten in beide instanties.&#13;
2.3 Daalland heeft bij memorie van antwoord&#13;
verweer gevoerd, tegen het vonnis incidenteel&#13;
appèl ingesteld, bewijs aangeboden en geconcludeerd&#13;
dat het hof,&#13;
in principaal appèl&#13;
de vonnissen zal bekrachtigen, al dan niet&#13;
onder verbetering van gronden;&#13;
in incidenteel appèl&#13;
ook de pachtovereenkomst tussen De Molensteen&#13;
als verpachter en Daalland als pachter&#13;
betreffende de percelen met de kadastrale&#13;
nummers gemeente Capelle, sectie N, nrs.&#13;
303, 304, 305, 306, 308, 309, 311, 319 en 320&#13;
schriftelijk zal vastleggen en wel in die zin dat&#13;
de pachtovereenkomst is gesloten voor de&#13;
duur van 6 jaar, ingaande 20 april 2001 en dat&#13;
de pachtprijs € 680,67 per hectare per jaar&#13;
bedraagt;&#13;
in principaal en incidenteel appèl&#13;
De Molensteen zal veroordelen in de kosten&#13;
van de procedures (zowel in eerste instantie&#13;
als in hoger beroep).&#13;
2.4 De Molensteen heeft bij memorie van antwoord&#13;
in incidenteel appèl verweer gevoerd&#13;
en geconcludeerd dat het hof Daalland in haar&#13;
incidenteel appèl niet-ontvankelijk zal verklaren,&#13;
althans dit incidenteel appèl ongegrond&#13;
zal verklaren, met veroordeling van Daalland&#13;
in de proceskosten.&#13;
2.5 Ter terechtzitting van het hof van 2 februari&#13;
2004 hebben partijen de zaak doen bepleiten,&#13;
waarbij namens De Molensteen het woord&#13;
is gevoerd door mr. J.P. de Man, advocaat te&#13;
Rosmalen, en namens Daalland door mr. R.P.&#13;
Gasseling, advocaat te Rotterdam. Beide advocaten&#13;
hebben pleitnotities overgelegd.&#13;
2.6 Ten slotte hebben partijen de stukken aan&#13;
het hof overgelegd voor het wijzen van arrest.&#13;
3 De grieven&#13;
Deze luiden:&#13;
1 Ten onrechte overweegt de pachtkamer, dat&#13;
De Molensteen de 60 ha. grond en ook de&#13;
30 ha. grond aan Daalland B.V. in gebruik zou&#13;
hebben gegeven.&#13;
2 Ten onrechte overweegt de pachtkamer dat&#13;
er onderhandelingen zouden zijn gevoerd of&#13;
afspraken zouden zijn gemaakt tussen De&#13;
Molensteen en Daalland B.V.&#13;
3 Ten onrechte overweegt de pachtkamer dat&#13;
Daalland B.V. als pachter een pachtovereenkomst&#13;
zou kunnen sluiten.&#13;
4 Ten onrechte overweegt de pachtkamer:&#13;
“Alles overziende, dat het bewijs is geleverd&#13;
dat partijen in juni 2000 een overeenkomst&#13;
hebben gesloten, waarbij De Molensteen zich&#13;
verbonden heeft om de onderhavige grond, 60&#13;
respectievelijk 30 ha. groot, aan Daalland in&#13;
gebruik te geven, ter uitoefening van de landbouw,&#13;
zulks tegen betaling door Daalland van&#13;
prijzen van ƒ 1.000,– per ha. per jaar (voor&#13;
60 ha.) respectievelijk ƒ 1.500,– per ha. per&#13;
jaar (voor 30 ha.)”.&#13;
5 Ten onrechte heeft de pachtkamer betekenis&#13;
gehecht aan de verklaring van de getuige Plasmans.&#13;
6 Ten onrechte heeft de pachtkamer geen aandacht&#13;
geschonken aan de verklaringen van de&#13;
getuigen zijdens De Molensteen.&#13;
7 Ten onrechte is de pachtkamer voorbijgegaan&#13;
aan de diverse (innerlijke) tegenstrijdigheden in&#13;
de verklaringen van de getuigen zijdens Daalland&#13;
zowel tussen deze verklaringen onderling&#13;
als wel de innerlijke tegenstrijdigheden in die&#13;
verklaringen en in de stellingnamen van Daalland&#13;
alsmede de ongerijmdheden, die daarin&#13;
liggen besloten. De pachtkamer heeft daar ten&#13;
onrechte geen aandacht aan geschonken.&#13;
8 (Subsidiair) Ten onrechte overweegt de&#13;
pachtkamer dat een eventuele pachtovereenkomst&#13;
ter zake los land voor een kortere duur&#13;
dan 6 jaar ten deze niet aan de orde zou kunnen&#13;
komen, omdat geen beëindigingsdatum&#13;
zou zijn vastgesteld en er geen goedkeuring&#13;
van de grondkamer zou zijn verleend.&#13;
9 (Subsidiair) Ten onrechte overweegt de&#13;
pachtkamer dat de gepretendeerde overeenkomst&#13;
voldoet aan de definitie van de pachtovereenkomst&#13;
zoals de Pachtwet die omschrijft&#13;
en dat daarom de subsidiair door De&#13;
Molensteen aangevoerde stelling, dat er sprake&#13;
is van een gebruik van jaar tot jaar, niet&#13;
relevant is, omdat immers volgens de pachtkamer&#13;
een pachtovereenkomst voor een kortere&#13;
duur dan 6 jaar aan bepaalde wettelijke&#13;
vereisten moet voldoen, zoals een bepaalde&#13;
datum van beëindiging en goedkeuring door&#13;
de grondkamer.&#13;
10 (Subsidiair) Ten onrechte overweegt de&#13;
pachtkamer dat de betiteling “van jaar tot&#13;
jaar” niet zou stroken met datgene dat partijen&#13;
in feite beoogden te bereiken.&#13;
11 Ten onrechte overweegt de pachtkamer dat&#13;
het partijen erom te doen was, dat Daalland&#13;
de grond voor onbepaalde tijd in gebruik zou&#13;
hebben en houden onder een ontbindende&#13;
voorwaarde welke volgens de pachtkamer dan&#13;
door de dwingendrechtelijke bepalingen van&#13;
de Pachtwet aan de kant wordt gezet.&#13;
12 (Subsidiair) Ten onrechte overweegt de&#13;
pachtkamer dat er geen einddatum zou zijn&#13;
vastgesteld met betrekking tot de gebruiksduur&#13;
van een jaar (van jaar tot jaar) met betrekking&#13;
tot het gebruik van de gronden door Daalland&#13;
B.V.&#13;
13 Ten onrechte overweegt de pachtkamer:&#13;
“De aanwezigheid van een grondgebruikersverklaring&#13;
leidt niet tot een ander oordeel.&#13;
Het enkele bestaan van die verklaringen kan&#13;
niet tot de slotsom leiden, dat een pachtovereenkomst&#13;
is uitgesloten; het zijn immers verklaringen&#13;
die door partijen zelf zijn opgesteld&#13;
c.q. geïnitieerd, terwijl in ander opzicht (pachtbeëindigingscontracten&#13;
bij voorbaat) al is&#13;
gebleken dat partijen getracht hebben de&#13;
lading door een andere (juridisch ondeugdelijke)&#13;
vlag te laten dekken. Een soort gelijk&#13;
motief voor de gebruikersverklaringen is dan&#13;
ook geenszins uitgesloten”.&#13;
14 (Subsidiair) Ten onrechte overweegt de&#13;
pachtkamer dat de bepaling van dwingend&#13;
recht (wettelijke duur van 6 jaar) niet door&#13;
afspraken “van jaar tot jaar” opzij kunnen&#13;
worden gezet, indien de einddatum niet bepaaldelijk&#13;
vaststaat.&#13;
15 Ten onrechte overweegt de pachtkamer dat&#13;
in casu sprake zou zijn van een pachtovereenkomst,&#13;
waarop derhalve de wettelijke duur&#13;
van 6 jaren van toepassing zou moeten worden&#13;
verklaard.&#13;
16 (Subsidiair) Ten onrechte heeft de pachtkamer&#13;
hetgeen zij (overigens ten onrechte)&#13;
bewezen heeft verklaard, zelf ook getoetst aan&#13;
de algemene bepalingen van de Pachtwet en&#13;
daarover een oordeel uitgesproken en zulks in&#13;
dat kader geplaatst, met name voor wat&#13;
betreft de wettelijke duur.&#13;
17 Ten onrechte heeft de pachtkamer Daalland&#13;
B.V. in haar vorderingen ontvankelijk&#13;
verklaard en deze vorderingen aan Daalland&#13;
B.V. toegewezen.&#13;
18 Ten onrechte heeft de pachtkamer bewezen&#13;
geacht en schriftelijk vastgelegd (met een kostenveroordeling&#13;
ten laste van De Molensteen)&#13;
dat er tussen partijen een pachtovereenkomst&#13;
zou zijn gesloten betreffende de percelen&#13;
grond gelegen in de huidige gemeente Waalwijk:&#13;
gemeente Capelle, sectie N, nrs. 341&#13;
(gedeeltelijk), 344 (gedeeltelijk), 345 (gedeeltelijk),&#13;
346, 347, 348 en 349 tezamen groot&#13;
50.79.45 ha. voor een prijs van € 453,78 per&#13;
ha. per jaar;&#13;
en de percelen gemeente Capelle, sectie N,&#13;
nrs. (na correctie van een tweetal kadastrale&#13;
nummers): 223, 224, 323, 325, 326, 431 en 432,&#13;
tezamen groot 14.53.55 ha. voor de prijs van&#13;
€ 680,67 per ha. per jaar;&#13;
en dat deze pachtovereenkomst zou zijn&#13;
gesloten voor de duur van 6 jaar, ingaande&#13;
20 april 2001.&#13;
19A Ten onrechte overweegt de pachtkamer,&#13;
dat de pachtovereenkomst d.d. 22 maart 2001&#13;
zou zijn gesloten tussen De Molensteen en&#13;
Daalland B.V. en dat daarbij zou zijn overeengekomen,&#13;
dat De Molensteen G.A. van Daalen&#13;
zou verpachten de oppervlakte van 9.68.90&#13;
ha. (gemeente Capelle, sectie N, nrs. 340 en&#13;
341 gedeeltelijk) en dat dit zou strekken ter&#13;
voldoening aan de clausule in de akte van&#13;
30 juni 2000.&#13;
19B Ten onrechte laat de pachtkamer deze&#13;
overeenkomst d.d. 22 maart 2001 consequenties&#13;
hebben voor de beoordeling van de casus&#13;
in zijn geheel.&#13;
19C Ten onrechte overweegt de pachtkamer&#13;
dat partijen die pachtovereenkomst d.d.&#13;
22 maart 2001 hebben gesloten.&#13;
20 Ten onrechte is de pachtkamer voorbijgegaan&#13;
aan de stelling van De Molensteen, dat&#13;
De Molensteen niet bevoegd was om gronden&#13;
te verpachten, daar zulks haar is verboden in&#13;
de hypotheekakten met de financiers, te&#13;
weten Dakor B.V., de Rabobank Helvoirt en&#13;
de Rabohypotheekbank te Eindhoven.&#13;
21 Ten onrechte overweegt de pachtkamer,&#13;
dat de omstandigheid dat Daalland B.V. niet te&#13;
boek staat als agrarisch bedrijf aan haar oordeel&#13;
niet in de weg staat.&#13;
22 Ten onrechte heeft de pachtkamer geen&#13;
waarde toegekend aan de grondgebruikersverklaringen&#13;
en deze niet als geldig argument&#13;
aangemerkt voor de stellingen van De Molensteen.&#13;
23 Ten onrechte overweegt de pachtkamer in&#13;
de op een na laatste alinea van het vonnis van&#13;
2 april 2003: “Niet alleen ligt het voor de hand&#13;
ervan uit te gaan, dat Daalland B.V. die een&#13;
rekening courant verhouding met De Molensteen&#13;
had en in verband daarmee ook eigenaresse&#13;
van de boerderij met bijbehorende grond&#13;
was geworden, als pachter zou optreden, maar&#13;
ook heeft Plasmans als getuige verklaard dat&#13;
zulks de bedoeling was in verband met de aanvraag&#13;
voor premie voor zoogkoeien”.&#13;
24 Ten onrechte overweegt de pachtkamer in&#13;
de tweede alinea van pagina 5 van het vonnis&#13;
van 2 april 2003: “Het (de grondgebruikersverklaringen)&#13;
zijn immers verklaringen die&#13;
door partijen zijn opgesteld c.q. geïnitieerd,&#13;
terwijl in ander opzicht (pachtbeëindigingscontracten&#13;
bij voorbaat) al is gebleken dat&#13;
partijen getracht hebben de lading door een&#13;
andere (juridisch ondeugdelijke) vlag te laten&#13;
dekken. Een soortgelijk motief voor de grondgebruikersverklaringen&#13;
is dan ook geenszins&#13;
uitgesloten. Dit strookt met de door G.A. van&#13;
Daalen als getuige gegeven verklaring voor&#13;
het opstellen van die gebruikersverklaringen:&#13;
“Gedekt te zijn in verband met de regelgeving”.&#13;
25 Ten onrechte overweegt de pachtkamer dat&#13;
De Molensteen aan Daalland B.V. 90 ha. (60 +&#13;
30) grond in gebruik zou hebben gegeven.&#13;
26 (Uiterst subsidiair) Ten onrechte heeft de&#13;
pachtkamer miskend het feit dat de vorderingen&#13;
van Daalland naar maatstaven van redelijkheid&#13;
en billijkheid onaanvaardbaar zijn;&#13;
oftewel dat er sprake is van misbruik van&#13;
bevoegdheid.&#13;
4 De vaststaande feiten&#13;
4.1 Tussen partijen staat als van de ene zijde&#13;
gesteld en van de andere zijde niet dan wel&#13;
onvoldoende onderbouwd betwist en mede&#13;
op grond van de in zoverre niet betwiste&#13;
inhoud van in het geding gebrachte producties,&#13;
het navolgende vast.&#13;
4.2 De Molensteen houdt zich bezig met de&#13;
in- en verkoop van onroerende zaken, in het&#13;
bijzonder boerderijen en landbouwgronden in&#13;
gebieden waar een waardestijging wordt verwacht&#13;
in verband met de voorgenomen realisatie&#13;
van niet-agrarische bestemmingen door&#13;
gemeenten en projectontwikkelaars. De directeuren&#13;
van De Molensteen zijn J.W.D.C.&#13;
Lemmens (verder te noemen: Lemmens) en&#13;
P.L.J. Vugts (verder te noemen: Vugts).&#13;
4.3 De Molenstaan heeft in het onder 4.2&#13;
weergegeven kader gedurende enkele jaren&#13;
zaken gedaan met Daalland in die zin, dat&#13;
partijen gezamenlijke grondtransacties hebben&#13;
verricht en de daaruit behaalde winst&#13;
onderling hebben verdeeld. De statutaire doelomschrijving&#13;
van Daalland luidt onder meer:&#13;
“De handel in en exploitatie van onroerende&#13;
goederen (...), zulks in de meest ruime zin van&#13;
het woord.” De directeur van Daalland is&#13;
G.A. van Daalen (verder te noemen: Van&#13;
Daalen).&#13;
4.4 De Molensteen had in eigendom een boerderijcomplex&#13;
met twee woonhuizen, bedrijfsgebouwen&#13;
en ongeveer 60 ha grond aan de&#13;
Sasweg te Sprang-Capelle alsmede, in de&#13;
nabijheid daarvan aan de Sasweg en de Dellenweg,&#13;
ca. 30 ha grond. Bij notariële akte d.d.&#13;
30 juni 2000 heeft De Molensteen de gebouwen&#13;
met ondergrond, deel uitmakende van de&#13;
percelen kadastraal bekend gemeente Capelle,&#13;
sectie N nummers 344, 345 en 346 ter gezamenlijke&#13;
grootte van ongeveer een hectare,&#13;
aan Daalland geleverd.&#13;
4.5 In de leveringsakte is bepaald dat het verkochte&#13;
door de koper zal worden gebruikt&#13;
overeenkomstig zijn agrarische bestemming.&#13;
Artikel 3 van die akte bepaalt voorts: “(...) Aan&#13;
de koper zullen door de verkoper de aldaar&#13;
gelegen, tot haar eigendom behorende landbouwgronden&#13;
ter grootte van ongeveer zestig&#13;
hectaren op nader vast te stellen voorwaarden&#13;
respectievelijk op basis van een tijdelijke verpachting&#13;
in gebruik worden gegeven. De verpachting&#13;
eindigt in ieder geval indien de hierna&#13;
bedoelde bestemmingswijziging (...) van de&#13;
verpachte gronden wordt bewerkstelligd.”&#13;
4.6 In die akte is voorts de onderliggende&#13;
koopovereenkomst van diezelfde datum van&#13;
toepassing verklaard voor zover daarvan niet&#13;
in de transportakte is afgeweken. Met zoveel&#13;
woorden wordt daaruit van toepassing verklaard&#13;
en aan Daalland opgelegd een aan De&#13;
Molensteen bij haar verkrijging d.d. 30 december&#13;
1999 van het boerderijencomplex met&#13;
gronden opgelegd kettingbeding, luidende:&#13;
“Koper garandeert dat de gekochte bedrijfsgronden&#13;
gedurende tenminste drieënzeventig&#13;
maanden na heden middels een agrarische&#13;
onderneming, in fiscale zin, ten behoeve van&#13;
agrarische doeleinden worden aangewend. De&#13;
bij niet-nakoming van deze bepaling voor de&#13;
verkoper ontstane fiscale gevolgen komen&#13;
voor rekening van de koper. Indien bestemmingswijziging&#13;
niet aan de koper is toe te&#13;
rekenen, in het geval de bestemmingswijziging&#13;
een gevolg is van overheidsingrijpen gericht op&#13;
onteigening, zullen de daaruit voortvloeiende&#13;
fiscale gevolgen door koper en verkoper, ieder&#13;
voor de helft worden gedragen.”&#13;
4.7 Daalland dan wel Van Daalen heeft de&#13;
60 ha grond voor agrarische doeleinden in&#13;
gebruik genomen. Zij dan wel hij heeft daarnaast&#13;
een gedeelte van onder 4.4 bedoelde&#13;
30 ha grond in gebruik genomen.&#13;
4.8 Voor een gedeelte van de onder 4.7&#13;
bedoelde grond is resp. zijn door De Molensteen&#13;
aan Van Daalen (een) grondgebruikersverklaring(&#13;
en) afgegeven.&#13;
4.9 De Molensteen heeft bij schriftelijke&#13;
pachtovereenkomst van 22 maart 2001 met&#13;
ingang van 20 april 2001 en voor de duur van&#13;
6 jaar aan Van Daalen verpacht 9.68.90 ha cultuurgrond&#13;
gelegen aan de Sasweg te Sprang-&#13;
Capelle, kadastraal bekend gemeente Capelle&#13;
sectie N nummers 340 en 341 (ged.), voor de&#13;
prijs van f.9.689,– per jaar. Tevens is in dat&#13;
kader aan Van Daalen een suikerquotum van&#13;
24.224 kg polsuiker overgedragen. Deze overeenkomst&#13;
is op 11 mei 2001 door de Grondkamer&#13;
Zuid goedgekeurd.&#13;
5 Beoordeling van het geschil in&#13;
hoger beroep&#13;
5.1 Nu De Molensteen geen grief heeft gericht&#13;
tegen het vonnis van 31 januari 2002, zal zij in&#13;
haar hoger beroep van dat vonnis niet-ontvankelijk&#13;
worden verklaard.&#13;
5.2 Het onderhavige geschil betreft de vraag&#13;
of er tussen partijen pachtovereenkomsten&#13;
zijn tot stand gekomen met betrekking tot de&#13;
onder 4.4 bedoelde circa 60 ha en circa 30 ha&#13;
grond (verder ook te noemen: “de 60 ha”&#13;
respectievelijk “de 30 ha”). Daalland vordert&#13;
vastlegging van een pachtovereenkomst ter&#13;
zake van die gronden. De pachtkamer in eerste&#13;
aanleg heeft na bewijslevering de vordering&#13;
van Daalland toegewezen voor zover het&#13;
betrof de percelen ter zake waarvan met&#13;
zoveel woorden vastlegging van een pachtovereenkomst&#13;
was gevorderd (50.79.45 resp.&#13;
14.53.55 ha). In principaal appèl vordert De&#13;
Molensteen alsnog afwijzing van de vordering&#13;
van Daalland. In incidenteel appèl vordert&#13;
Daalland uitbreiding van de vastlegging met&#13;
een aantal andere tot de 30 ha behorende percelen,&#13;
waarvan zij thans de kadastrale aanduiding&#13;
vermeldt.&#13;
5.3 De grieven in principaal appèl stellen in&#13;
volle omvang de vraag aan de orde, of tussen&#13;
partijen een pachtovereenkomst tot stand is&#13;
gekomen. Het hof zal de kwestie in zijn&#13;
geheel beoordelen zonder in te gaan op de&#13;
grieven afzonderlijk; voor zover niet voor de&#13;
beoordeling van de kern van het geschil noodzakelijk,&#13;
zal de juistheid van de overwegingen&#13;
van de pachtkamer in eerste aanleg buiten&#13;
beschouwing blijven.&#13;
5.4 Daalland heeft gesteld dat partijen hebben&#13;
onderhandeld en dat daarbij is afgesproken&#13;
dat haar de circa 90 ha grond in pacht zou&#13;
worden gegeven voor een pachtprijs van&#13;
ƒ 1.000,– per ha voor de 60 ha en een pachtprijs&#13;
van ƒ 1.500,– voor de 30 ha.&#13;
5.5 Dat enige vorm van landbouwkundig&#13;
gebruik van de 60 ha grond door Daalland is&#13;
beoogd ligt voor de hand indien acht wordt&#13;
geslagen op de koopovereenkomst en transportakte&#13;
van 30 juni 2000 ter zake van de&#13;
gebouwen. Daarin is immers met zoveel&#13;
woorden tot uitdrukking gebracht dat die&#13;
grond aan Daalland in gebruik zou worden&#13;
gegeven, terwijl uit het gebruiksvoorschrift&#13;
ten aanzien van de gebouwen en het kettingbeding&#13;
– dat naar haar kennelijke bedoeling&#13;
ook voor het gebruik van de 60 ha grond was&#13;
bestemd – volgt dat landbouwkundig gebruik&#13;
van die grond door een agrarische onderneming&#13;
gedurende 73 maanden, gerekend&#13;
vanaf 30 december 1999, werd beoogd. Hierin&#13;
ligt reeds een duidelijke aanwijzing besloten&#13;
dat het partijen voor ogen stond dat die 60 ha&#13;
voor langere tijd bij Daalland in landbouwkundig&#13;
gebruik zouden blijven.&#13;
5.6 Voor zover De Molensteen betoogt dat er&#13;
geen sprake van kan zijn dat de grond aan&#13;
Daalland in gebruik is gegeven, maar dat&#13;
hoogstens van een in gebruik geven aan Van&#13;
Daalen privé sprake kan zijn, staat dit betoog&#13;
haaks op de tekst van de door partijen ondertekende&#13;
koop- en transportakten. Die tekst&#13;
spreekt immers van een in gebruik geven aan&#13;
de “koper” van de gebouwen. Die koper was&#13;
Daalland. Het hof wijst voorts op de bij&#13;
conclusie na enquête in het geding gebrachte&#13;
concept-pachtovereenkomst – waar eveneens&#13;
Daalland als pachter staat vermeld – en hetgeen&#13;
daarover hierna onder 5.8 en 5.9 zal worden&#13;
overwogen omtrent de getuigenverklaringen&#13;
van Bertens en Lemmens. Het hof merkt&#13;
bij een en ander voorts op, dat blijkens productie&#13;
1 bij conclusie van antwoord Van Daalen&#13;
enig directeur en enig aandeelhouder van&#13;
Daalland was. Gelet hierop is het goed denkbaar&#13;
dat de precieze persoon van de gebruiker&#13;
tijdens de onderhandelingen niet steeds scherp&#13;
voor ogen is gehouden. Aldus kon feitelijke&#13;
ingebruikname door Van Daalen zeer wel juridisch&#13;
een ingebruikname door Daalland betekenen.&#13;
Het hof onderschrijft voorts hetgeen&#13;
de pachtkamer in eerste aanleg op blz. 3, derde&#13;
tekstblok, van haar vonnis van 11 april 2002&#13;
heeft overwogen over de vraag of Daalland al&#13;
dan niet een agrarische onderneming is. Daarbij&#13;
wordt nog overwogen dat het exploiteren&#13;
van een landbouwbedrijf op zichzelf past binnen&#13;
de statutaire doelomschrijving van Daalland&#13;
(“exploitatie”) zoals weergegeven in&#13;
rechtsoverweging 4.3 van dit arrest. Het hof&#13;
acht voorts geen parallellie aanwezig met de&#13;
feitelijke situatie die aan de orde was in het&#13;
arrest van 23 januari 1996, rolnr. P 95/520 (Van&#13;
Leeuwen/Dalm), waar de niet-bedrijfsmatige&#13;
exploitatie een rol speelde voor het oordeel dat&#13;
het gebruik van de desbetreffende grond uit&#13;
economisch oogpunt van zo ondergeschikte&#13;
betekenis was dat niet van vruchttrekking met&#13;
economisch oogmerk kon worden gesproken.&#13;
Dat in het onderhavige geval van zo’n situatie&#13;
sprake is, is gesteld noch gebleken.&#13;
5.7 De pachtkamer in eerste aanleg heeft&#13;
Daalland toegelaten tot nadere bewijslevering&#13;
van de door haar gestelde pachtovereenkomst.&#13;
Daalland heeft als getuigen doen horen haar&#13;
directeur Van Daalen alsmede J.J.M. Plasmans,&#13;
J.M.M. Bertens, P.E.E. Verdurmen en&#13;
H.J. van Daalen. De Molensteen heeft als&#13;
getuigen doen horen haar directeuren Lemmens&#13;
en Vugts alsmede J.P.M. van Winden en&#13;
E. Nieuwenhuizen. Behoudens H.J. van Daalen&#13;
zullen de getuigen hieronder met alleen&#13;
hun achternamen worden aangeduid.&#13;
5.8 Bij de waardering van het getuigenbewijs&#13;
slaat het hof in het bijzonder acht op de verklaringen&#13;
van Plasmans en Bertens, die als&#13;
adviseurs de onderhandelingen hebben bijgewoond&#13;
en geen partij in dit geding zijn.&#13;
Plasmans – adviseur van Daalland – heeft met&#13;
stelligheid verklaard dat op 26 juni 2000 ter&#13;
zake van de 60 resp. 30 ha pacht is overeengekomen&#13;
voor een duur van minimaal 73&#13;
maanden en tegen pachtprijzen van ƒ 1.000,–&#13;
resp. ƒ 1.500,–. Hij heeft daarbij verwezen&#13;
naar gespreksverslagen die hij daags na iedere&#13;
bespreking voor eigen gebruik zou hebben&#13;
opgesteld. Plasmans heeft verder verklaard dat&#13;
is afgesproken dat door hem zelf en Bertens&#13;
een schriftelijke pachtovereenkomst zou worden&#13;
opgesteld en dat er in juli 2000 moeilijkheden&#13;
rezen omdat een hypotheekverstrekker&#13;
geen toestemming voor de pachtovereenkomst&#13;
gaf. Bertens – adviseur van De Molensteen&#13;
– heeft verklaard dat op 26 juni 2000 is&#13;
gesproken over een gebruiksrecht van Daalland&#13;
ten aanzien van de 60 ha en dat hij zich&#13;
kan herinneren dat op enig moment ook is&#13;
gesproken over 30 ha grond, dat is afgesproken&#13;
dat Daalland de 60 ha kon gebruiken&#13;
zolang De Molensteen de grond niet nodig&#13;
had voor de verkoop, dat is afgesproken dat&#13;
Plasmans een concept-overeenkomst zou&#13;
opstellen en dat over een pachtprijs wellicht is&#13;
gesproken en dat hij zich met name herinnert&#13;
dat een prijs van ƒ 1.000,– per ha is genoemd,&#13;
maar dat over de prijs geen overeenstemming&#13;
is bereikt. Hij heeft voorts verklaard dat hij de&#13;
hem door Plasmans toegezonden conceptpachtovereenkomst&#13;
heeft doorgezonden naar&#13;
de notaris, maar dat de daarin vermelde pachtprijs&#13;
van ƒ 1.000,– per ha niet was afgesproken.&#13;
Het hof is van oordeel dat de verklaring van&#13;
Bertens voldoende steun geeft aan de verklaring&#13;
van Plasmans om uit deze gezamenlijke&#13;
verklaringen te kunnen afleiden dat de 60 ha&#13;
voor langere duur aan Daalland zijn verpacht.&#13;
Wat betreft de pachtprijs heeft Bertens weliswaar&#13;
verklaard dat daarover geen overeenstemming&#13;
is bereikt, maar hij heeft niet aangegeven&#13;
wie het bedrag van ƒ 1.000,– heeft&#13;
genoemd, zodat niet kan worden uitgesloten&#13;
dat De Molensteen die prijs wenste en Daalland&#13;
zich daarbij uiteindelijk – via de conceptovereenkomst&#13;
– heeft neergelegd. Bovendien&#13;
heeft Bertens de concept-overeenkomst zonder&#13;
aanmerkingen doorgezonden naar de&#13;
notaris, hetgeen erop wijst dat hij die met de&#13;
besprekingen verenigbaar achtte. Aldus was&#13;
de onzekerheid die de koopakte openliet&#13;
(“nader vast te stellen voorwaarden”) in de&#13;
concepten opgeheven en behoefden zij niet te&#13;
betekenen dat – zoals De Molensteen op&#13;
blz. 19 van de memorie van grieven aanvoert –&#13;
dat partijen “er nog niet uit” waren. Gelet op&#13;
de bij de concept-overeenkomst gevoegde&#13;
blanco-beëindigingsovereenkomst acht het&#13;
hof het daarbij niet uitgesloten en zelfs tot op&#13;
zekere hoogte aannemelijk dat, zoals Bertens&#13;
heeft verklaard, is overeengekomen dat het&#13;
gepachte zou worden ontruimd in het geval&#13;
dat De Molensteen de grond met winst zou&#13;
kunnen verkopen. Een beding met die strekking&#13;
zou evenwel niet voor vastlegging in&#13;
aanmerking komen wegens strijd met de wet&#13;
(art. 11, lid 2 jo 12, lid 1 Pachtwet; geen&#13;
bepaalde duur). Voor de onderhavige vordering&#13;
kan een nader onderzoek op dit punt dus&#13;
achterwege blijven.&#13;
5.9 De verklaring van Van Daalen is op de&#13;
kernpunten in overeenstemming met die van&#13;
Plasmans en biedt in zoverre steun aan het&#13;
bewijs. Het hof is van oordeel dat de verklaringen&#13;
van Lemmens en Vugts, die beiden&#13;
hebben verklaard dat is overeengekomen dat&#13;
Van Daalen de grond van jaar tot jaar zou&#13;
gebruiken, terwijl er geen vaste prijs is genoemd,&#13;
niet kunnen afdoen aan hetgeen uit de&#13;
stukken volgt en is verklaard door de adviseurs,&#13;
die de gesprekken hebben bijgewoond&#13;
en geen direct persoonlijk belang bij de afloop&#13;
van het geding hebben. In het bijzonder op&#13;
het gebied van het gebruik van jaar tot jaar&#13;
vinden hun verklaringen geen steun in enige&#13;
andere getuigenverklaring, ook niet in die van&#13;
Bertens. Het hof merkt nog op dat de verklaring&#13;
van Lemmens aan geloofwaardigheid&#13;
inboet doordat hij in zijn verklaring suggereert&#13;
dat pacht direct is afgewezen, terwijl de&#13;
onder 4.5 en 4.6 bedoelde overeenkomst en&#13;
akte, die de mogelijkheid van verpachting vermelden,&#13;
door Lemmens zelf zijn ondertekend.&#13;
De verklaring van Van Winden levert evenmin&#13;
het vereiste tegenbewijs op. Dat Van Daalen&#13;
eind 1999 heeft verklaard altijd grond van jaar&#13;
tot jaar te gebruiken behoeft nog niet te betekenen&#13;
dat dit in 2000 wat betreft de grond&#13;
rond een aangekochte boerderij – in andere&#13;
omstandigheden dus – ook het geval moet&#13;
zijn geweest, terwijl de uitlatingen van Van&#13;
Daalen in augustus of september 2000 betrekking&#13;
kunnen hebben gehad op de weigerachtigheid&#13;
van De Molensteen om de gemaakte&#13;
afspraken te erkennen dan wel na te komen.&#13;
Ook de verklaring van Nieuwenhuizen kan&#13;
niet bijdragen tot honorering van het standpunt&#13;
van De Molensteen wat betreft de 60 ha.&#13;
Voor hetgeen hij heeft verklaard omtrent de&#13;
vaste handelwijze van gebruik van jaar tot jaar&#13;
wordt verwezen naar hetgeen zojuist over de&#13;
verklaring van Van Winden is overwogen.&#13;
Voor het overige heeft Nieuwenhuizen met&#13;
zoveel woorden verklaard tegen Lemmens en&#13;
Vugts te hebben gezegd dat hij het goed vond&#13;
dat die 60 ha aan Van Daalen in gebruik zouden&#13;
worden gegeven.&#13;
5.10 Het feit dat ten aanzien van (gedeelten&#13;
van) de grond grondgebruikersverklaringen&#13;
zijn afgegeven biedt onvoldoende steun voor&#13;
het standpunt van De Molensteen, aangezien&#13;
dit verband kan houden met het tussen partijen&#13;
gerezen geschil, ook De Molensteen van&#13;
mening was dat Daalland enige vorm van&#13;
gebruik van de grond toekwam en Daalland&#13;
in ieder geval die grondgebruikersverklaring&#13;
nodig had. Ook uit het feit dat Verdurmen&#13;
heeft verklaard dat in juli 2000 is gepoogd&#13;
voor Daalland zoogkoeienrechten aan te vragen,&#13;
maar dat dit niet lukte omdat geen pachtcontract&#13;
kon worden overgelegd en dat toen&#13;
uiteindelijk die rechten op naam van De&#13;
Molensteen zijn verkregen volgt niet, althans&#13;
onvoldoende, dat De Molensteen enige mate&#13;
van zeggenschap over de grond heeft behou-&#13;
den, zoals zij in de toelichting op haar eerste&#13;
grief stelt. Uit haar eigen stellingen volgt dat&#13;
hiervan in ieder geval feitelijk geen sprake is&#13;
geweest.&#13;
5.11 De Molensteen voert aan dat de onder&#13;
4.9 gesloten overeenkomst met Van Daalen&#13;
d.d. 22 maart 2001 betrekking heeft op een&#13;
gedeelte van de 60 ha. Dit is weliswaar&#13;
opmerkelijk, maar behoeft – mede gelet op&#13;
het feit dat er nog geen door partijen ondertekende&#13;
akte ten aanzien van de 60 ha bestond&#13;
en partijen kennelijk bietenquotum wilden&#13;
overdragen, waarvoor een schriftelijke overeenkomst&#13;
van een grondtransactie (in de praktijk&#13;
meestal een pachtovereenkomst) was vereist&#13;
– nog niet te betekenen dat niet in 2000 een&#13;
pachtovereenkomst met Daalland mede ten&#13;
aanzien van diezelfde grond kan zijn gesloten.&#13;
5.12 De Molensteen heeft gewezen op een&#13;
grote waardedaling van de grond indien pacht&#13;
zou worden aangenomen, op te verwachten&#13;
problemen met haar financiers – die verpachting&#13;
niet hebben toegestaan – en op ernstige&#13;
financiële gevolgen die vastlegging van een&#13;
pachtovereenkomst voor zes jaren voor haar&#13;
en haar directeuren met zich zou brengen.&#13;
Voor zover De Molensteen aan die omstandigheden&#13;
de gevolgtrekking verbindt dat&#13;
(reguliere) pacht ter zake van de 60 ha niet&#13;
kan zijn overeengekomen, volgt het hof haar&#13;
daarin niet. Uit de stukken en de getuigenverklaringen&#13;
wordt het tegendeel voldoende aannemelijk.&#13;
Het mogelijke feit dat een partij&#13;
bepaalde rechtsgevolgen die de wet aan een&#13;
pachtovereenkomst verbindt niet heeft gewild&#13;
staat niet in de weg aan de constatering dat&#13;
over de in art. 1, lid 1 onder “d” van de Pachtwet&#13;
bedoelde kenmerken van een pachtovereenkomst&#13;
wilsovereenstemming is bereikt.&#13;
Voorts heeft mogelijke onbevoegdheid tot&#13;
verpachting van De Molensteen jegens haar&#13;
financiers geen werking naar haar contractuele&#13;
wederpartij Daalland toe. Van nietigheid&#13;
van de pachtovereenkomst om deze reden is&#13;
dus geen sprake.&#13;
5.13 Anders dan wat betreft de 60 ha acht het&#13;
hof het bewijs van de gestelde pachtovereenkomst&#13;
ter zake van de 30 ha niet geleverd. In&#13;
de eerste plaats wordt van die 30 ha geen melding&#13;
gemaakt in de onder 4.5 en 4.6 bedoelde&#13;
koopovereenkomst en transportakte. In de&#13;
tweede plaats ontbreekt ter zake van deze&#13;
grond een concept-pachtovereenkomst. In de&#13;
derde plaats volgt de gestelde verpachting&#13;
minder duidelijk dan die ter zake van de 60 ha&#13;
uit de gespreksnotities van Plasmans (producties&#13;
bij conclusie van repliek): uit het slot van&#13;
die notities volgt immers dat er nog onduidelijkheid&#13;
was over de duur (kennelijk wilde de&#13;
Molensteen slechts voor één jaar verpachten,&#13;
terwijl niet voldoende duidelijk blijkt wat het&#13;
uiteindelijke standpunt van de andere zijde&#13;
daarover was) en bovendien staat in die notities&#13;
nadrukkelijk vermeld dat aan Van Daalen&#13;
privé zou worden verpacht, terwijl dit niet&#13;
– anders dan bij de 60 ha – is achterhaald door&#13;
latere schriftelijke stukken. Bovendien blijkt&#13;
uit de gespreksnotities dat niet alle grond vrij&#13;
was, zodat ook in zoverre onvoldoende duidelijk&#13;
uit die notities volgt dat sprake was van&#13;
meer dan alleen geuite voornemens. In de&#13;
vierde plaats bieden ook de getuigenverklaringen&#13;
onvoldoende steun voor de gestelde&#13;
pachtovereenkomst. Het hof hecht in dit verband&#13;
vooral belang aan het feit dat de verklaring&#13;
van Bertens die van Van Daalen en Plasmans&#13;
onvoldoende ondersteunt. Bertens heeft&#13;
immers niet meer verklaard dan dat “is gesproken&#13;
over 30 ha grond”, terwijl hij voorts&#13;
heeft verklaard zich niet meer te herinneren of&#13;
de vermelding van de 30 ha in de notities van&#13;
Plasmans in overeenstemming met de besprekingen&#13;
was en heeft verklaard dat hij ter zake&#13;
van die 30 ha grond geen concept-pachtovereenkomst&#13;
heeft ontvangen en dat dit ook niet&#13;
was afgesproken. Ook heeft Nieuwenhuizen&#13;
verklaard dat hij heeft ingestemd met het in&#13;
gebruik geven van de 60 ha door De Molensteen&#13;
aan Van Daalen, maar dat hij dat niet&#13;
heeft gedaan ter zake van de 30 ha. Al met al&#13;
vindt de gestelde verpachting alleen steun in&#13;
de verklaringen van (partij)getuige Van Daalen&#13;
en diens adviseur Plasmans, terwijl de&#13;
steun die voor de 60 ha in schriftelijke stukken&#13;
kan worden gevonden ontbreekt dan wel&#13;
gering is en er tegenbewijs is in de verklaringen&#13;
van Lemmens en Vugts. Alles afwegende&#13;
acht het hof, anders dan de pachtkamer in eerste&#13;
aanleg, onvoldoende bewijs voor verpachting&#13;
van de 30 ha voorhanden. In zoverre zijn&#13;
de grieven in principaal appèl gegrond en kan&#13;
het incidenteel appèl Daalland niet baten.&#13;
5.14 De Molensteen heeft zich er nog op&#13;
beroepen dat een beroep door Daalland op&#13;
een pachtovereenkomst naar maatstaven van&#13;
redelijkheid en billijkheid onaanvaardbaar&#13;
zou zijn. Op zichzelf is het denkbaar dat in&#13;
verband met de bijzondere omstandigheden&#13;
van het geval een beroep op de dwingendrechtelijke&#13;
bepalingen van de Pachtwet naar&#13;
maatstaven van redelijkheid en billijkheid&#13;
onaanvaardbaar is, maar daartoe zal aan zware&#13;
eisen moeten worden voldaan. In het onderhavige&#13;
geval is vastlegging van een pachtovereenkomst&#13;
gevorderd, welke vordering uitmondt&#13;
in het in een rechterlijke uitspraak&#13;
kwalificeren van de gemaakte afspraken als&#13;
een pachtovereenkomst en het op schrift stellen&#13;
van die afspraken. In een geval als het&#13;
onderhavige, waar na bewijslevering is geoordeeld&#13;
dat professionele handelaren in onroerende&#13;
zaken tijdens besprekingen in bijzijn&#13;
van adviseurs nadrukkelijk pacht zijn overeengekomen,&#13;
ligt het al niet voor de hand om&#13;
het vastleggen van die afspraken als pachtovereenkomst&#13;
naar maatstaven van redelijkheid&#13;
en billijkheid onaanvaardbaar te achten. Daar&#13;
komt bij dat die afspraken zijn gekoppeld aan&#13;
de verkoop van een (aan de grond grenzend)&#13;
boerderijcomplex, waarbij een gebruik van&#13;
dat complex overeenkomstig het afgesproken&#13;
doel zou worden bemoeilijkt zonder het&#13;
gebruik van grond. Uit hetgeen De Molensteen&#13;
stelt kan worden afgeleid, dat haar&#13;
bezwaren vooral zijn gelegen in de wettelijke&#13;
duur van de pachtovereenkomst in samenhang&#13;
met de door haar gestelde waardedaling&#13;
van de grond en problemen met haar financiers,&#13;
van wie er in ieder geval één verpachting&#13;
niet toestond. De problemen met de financiers&#13;
zijn echter in beginsel omstandigheden&#13;
die zijn gelegen in de persoonlijke risicosfeer&#13;
van De Molensteen, die ook beter dan Daalland&#13;
op de hoogte moet zijn geweest van de&#13;
eisen van haar eigen financiers. De Molensteen&#13;
heeft onvoldoende feiten of omstandigheden&#13;
gesteld om tot een ander oordeel te&#13;
komen. Het feit dat partijen hebben samengewerkt&#13;
in de aan- en verkoop van onroerende&#13;
zaken en dat Daalland wellicht op de hoogte&#13;
was van de financiële situatie van De Molensteen&#13;
is voor zo’n ander oordeel onvoldoende.&#13;
De waardedaling waarvan De Molensteen&#13;
rept is een omstandigheid die eigen is aan&#13;
iedere verpachting. Het hof tekent daarbij aan&#13;
dat partijen niet de oneindige verhouding die&#13;
De Molensteen noemt op het oog hebben&#13;
gehad, nu de pachtverhouding was gekoppeld&#13;
aan de agrarische bestemming van de grond&#13;
en partijen ervan uitgingen dat die bestemming&#13;
zou vervallen. Indien dit laatste niet&#13;
meer het geval blijkt te zijn – De Molensteen&#13;
heeft dit gesuggereerd – is dit een omstandigheid&#13;
waarvan de mogelijkheid voor De&#13;
Molensteen voorzienbaar moet zijn geweest&#13;
en die zij geacht moet worden voor haar risico&#13;
te hebben genomen. In ieder geval kan aan&#13;
een en ander niet het gevolg worden verbonden&#13;
dat een beroep op ieder rechtsgevolg van&#13;
de pachtovereenkomst naar maatstaven van&#13;
redelijkheid en billijkheid onaanvaardbaar is&#13;
en dat daarom de afspraken niet kunnen worden&#13;
vastgelegd als pachtovereenkomst.&#13;
5.15 De Molensteen stelt nog dat Daalland&#13;
misbruik van bevoegdheid (kennelijk niet&#13;
misbruik van omstandigheden) zou hebben&#13;
gemaakt, maar het hof beschouwt het vorderen&#13;
van vastlegging in de omstandigheden van&#13;
dit geval niet als misbruik in de door De&#13;
Molensteen bepleite zin. Daartoe wordt verwezen&#13;
naar hetgeen omtrent de redelijkheid&#13;
en billijkheid is overwogen.&#13;
5.16 Het hof is dus van oordeel dat de pachtovereenkomst&#13;
ter zake van (het restant van)&#13;
de 60 ha terecht is vastgelegd. In zoverre falen&#13;
de grieven in principaal appèl.&#13;
5.17 Wat betreft de inhoud van die pachtovereenkomst&#13;
overweegt het hof als volgt. Partijen&#13;
zijn overeengekomen dat de pacht zal eindigen&#13;
indien er een wijziging van de bestemming zal&#13;
plaatsvinden. Anders dan Van Daalen heeft&#13;
verklaard gaat het hof ervan uit – overeenkomstig&#13;
de verklaring van Plasmans – dat die&#13;
bestemmingswijziging niet alleen een wijziging&#13;
in een industriebestemming behoefde te&#13;
betreffen, maar ieder vervallen van de agrarische&#13;
bestemming. Die voorwaarde kan echter&#13;
niet worden vastgelegd, aangezien zij de&#13;
pachtovereenkomst haar bepaalde duur ontneemt.&#13;
Ook kan de voorwaarde niet worden&#13;
aangepast in die zin dat Daalland zich op&#13;
voorhand verbindt om zich niet te verzetten&#13;
tegen het inroepen door De Molensteen van&#13;
art. 51 en/of 40 van de Pachtwet, aangezien&#13;
art. 57 van die wet het niet mogelijk maakt om&#13;
bij overeenkomst van het bepaalde in die artikelen&#13;
af te wijken. Een en ander neemt niet&#13;
weg dat het hof – zonder vooruit te lopen op&#13;
het te zijner tijd mogelijk te geven oordeel –&#13;
voor dit geval niet uitsluit dat het in de toekomst&#13;
tegen deze afspraak in inroepen van&#13;
pachtersbescherming door Daalland naar&#13;
maatstaven van redelijkheid en billijkheid&#13;
onaanvaardbaar zou zijn. Dit geldt ook voor&#13;
het aanspraak maken op de vergoeding van&#13;
art. 52 en/of 48 van de Pachtwet, waarvan&#13;
art. 57 van de Pachtwet een afstand op voorhand&#13;
eveneens niet mogelijk maakt, maar&#13;
waarvan Van Daalen als getuige heeft verklaard&#13;
te zullen afzien.&#13;
5.18 Op blz. 34 van de memorie van grieven&#13;
maakt De Molenstaan nog bezwaar tegen de&#13;
in eerste aanleg vastgelegde ingangsdatum van&#13;
de pachtovereenkomst van 20 april 2001. Dit&#13;
bezwaar is terecht. Uit zowel de gespreksverslagen&#13;
van Vugts als het bij conclusie na&#13;
enquête in het geding gebrachte conceptpachtcontract&#13;
volgt, dat de pachtovereenkomst&#13;
volgens afspraak zou ingaan op 1 juli&#13;
2000. Het hof zal die laatste datum vastleggen.&#13;
5.19 De slotsom luidt, dat de vonnissen van&#13;
11 april 2002 en 2 april 2003 (zoals gecorrigeerd)&#13;
dienen te worden vernietigd ten aanzien&#13;
van de vastlegging ter zake van 14.53.55 ha&#13;
en het voor het overige in stand kunnen blijven&#13;
met dien verstande dat de ingangsdatum&#13;
van de pachtovereenkomst moet worden&#13;
gewijzigd in 1 juli 2000. Omwille van de overzichtelijkheid&#13;
zal het hof de vastlegging in een&#13;
nieuw dictum formuleren.&#13;
5.20 Het hof is van oordeel dat het hoger&#13;
beroep geen wijziging brengt in de in eerste&#13;
aanleg uitgesproken proceskostenveroordeling.&#13;
De Molensteen zal worden veroordeeld&#13;
in de kosten van het principaal appèl en Daalland&#13;
zal worden veroordeeld in de kosten van&#13;
het incidenteel appèl.&#13;
6 De beslissing&#13;
Het hof, rechtdoende in hoger beroep,&#13;
verklaart De Molensteen niet-ontvankelijk in&#13;
haar hoger beroep van het vonnis van de&#13;
pachtkamer van de rechtbank te Breda, sector&#13;
kanton, locatie Tilburg, van 31 januari 2002;&#13;
vernietigt de vonnissen van die pachtkamer&#13;
van 11 april 2002 en 2 april 2003, behoudens&#13;
het laatstgenoemde vonnis wat betreft de proceskostenveroordeling,&#13;
en, in zoverre opnieuw&#13;
rechtdoende:&#13;
legt schriftelijk vast een pachtovereenkomst&#13;
tussen De Molensteen als verpachtster en&#13;
Daalland als pachtster, gesloten voor de duur&#13;
van zes jaren ingaande 1 juli 2000, tegen een&#13;
pachtprijs van € 453,78 per hectare per jaar en&#13;
betrekking hebbend op de percelen grond in&#13;
de gemeente Waalwijk, kadastraal bekend&#13;
gemeente Capelle, sectie N, nrs. 341 (ged.,&#13;
03.20.70 ha), 344 (ged., 12.58.95 ha), 345 (ged.,&#13;
02.24.65 ha), 346 (00.50.00 ha), 347 (03.76.40&#13;
ha), 348 (06.71.00 ha) en 349 (21.77.75 ha), ter&#13;
gezamenlijke grootte van 50.79.45 ha, zulks&#13;
onverminderd de werking van art. 9, lid 1, van&#13;
de Pachtwet en mogelijke toepassing van&#13;
art. 9, lid 2 van die wet;&#13;
wijst af hetgeen in eerste aanleg en in hoger&#13;
beroep meer of anders is gevorderd;&#13;
bekrachtigt het eerderbedoelde vonnis van&#13;
2 april 2002 wat betreft de daarin uitgesproken&#13;
proceskostenveroordeling;&#13;
veroordeelt De Molensteen in de kosten van&#13;
het principaal appèl, aan de zijde van Daalland&#13;
tot op heden begroot op € 205,– wegens griffierecht&#13;
en € 2.313,– wegens salaris;&#13;
veroordeelt Daalland in de kosten van het&#13;
incidenteel appèl, aan de zijde van De Molensteen&#13;
tot op heden begroot op € 1.156,50&#13;
wegens salaris.</content><legacyfootnotes/><footnotes><footnote/></footnotes><auteurs/><published>2005-11-01 00:00:00</published><modified>2005-11-01 00:00:00</modified><editiondate>2005-11-01</editiondate><htmlpath>https://denhollander.info/artikel/4345</htmlpath></article>
</articles></edition>
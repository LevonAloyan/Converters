<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1992</searchword><id>5344</id><udhid>UDH:TvAR/5344</udhid><titel>Dille / Burgemeester en Wethouders van Deurne (TvAR 1992/4551)</titel><searchwords><searchword>TvAR 6/1992</searchword><searchword>TvAR 1992/4551</searchword><searchword>UDH:TvAR/5344</searchword></searchwords><attachments><attachment><name>1992_nr 6_Rechtspraak_4551.pdf</name><extention>pdf</extention><url>https://denhollander.info/download/5342/ci</url></attachment></attachments><inleiding>Hinderwet, art. 6a en 13&#13;
&#13;
Verlening vergunning: uitleg hardheidsclausule&#13;
brochure Veehouderij &amp; Hinderwet.</inleiding><content>Uitspraak in het geschil tussen:&#13;
H. Dille te Deurne (appellant)&#13;
en&#13;
Burgemeester en Wethouders van Deurne&#13;
(verweerders).&#13;
Bij beschikking van 28 maart 1989, kenmerk&#13;
87HO73, hebben verweerders aan A.J. Kuijpers&#13;
te Deurne een nieuwe, de gehele inrichting&#13;
omvattende, vergunning onder voor&#13;
schriften als bedoeld in artikel 6a der Hinderwet&#13;
verleend voor een varkensfokkerij op het&#13;
perceel Haageind 35, kadastraal bekend gemeente&#13;
Deurne, sectie K, nummer 777. De beschikking&#13;
van verweerders van 28 maart 1989&#13;
is aan deze uitspraak gehecht.&#13;
Tegen deze beschikking heeft appellant beroep&#13;
ingesteld bij de Afdeling voor de geschillen&#13;
van bestuur van de Raad van State.&#13;
Het beroepschrift is aan deze uitspraak gehecht.&#13;
Desgevraagd hebben verweerders een verweerschrift&#13;
ingediend.&#13;
Desgevraagd heeft de Adviseur Beroepen&#13;
Milieubeheer een ambtsbericht ingediend.&#13;
Nader is ingekomen een memorie van appellant.&#13;
Het geschil is op 19 april 1990 behandeld&#13;
in een openbare vergadering van een Enkelvoudige&#13;
Kamer van de Afdeling voor de geschillen van bestuur van de Raad van State,&#13;
waarin appellant, in persoon, verweerders,&#13;
vertegenwoordigd door A.L.M. Schrame, en&#13;
vergunninghouder, in persoon en vertegenwoordigd&#13;
door mr. G.R.A.G. Goorts, hun&#13;
standpunten nader hebben uiteengezet.&#13;
In rechte&#13;
Bij hun beschikking van 28 maart 1989 hebben&#13;
verweerders aan A.J. Kuijpers te Deurne&#13;
een nieuwe, de gehele inrichting omvattende,&#13;
vergunning onder voorschriften als bedoeld in&#13;
art. 6a van de Hinderwet verleend voor een&#13;
varkensfokkerij op het perceel Haageind 35 te&#13;
Deurne.&#13;
De inrichting omvat een aantal stallen en&#13;
een bedrijfswoning en is gelegen aan de rand&#13;
van de bebouwde kom van de gemeente&#13;
Deurne. De dichtstbijgelegen burgerwoningen&#13;
van derden bevinden zich op een afstand van&#13;
ongeveer 4 meter en 20 meter van de inrichting.&#13;
Appellant, bewoner van één van de in de&#13;
onmiddellijke nabijheid van de inrichting gelegen&#13;
woningen, kan zich niet verenigen met&#13;
de bestreden beschikking.&#13;
In dit verband heeft hij onder meer aangevoerd&#13;
dat de afstand van de inrichting tot zijn&#13;
woning zodanig kort is, dat verweerders de&#13;
gevraagde vergunning, welke neerkomt op&#13;
een aanmerkelijke uitbreiding van het aantal&#13;
dieren waarvoor in het verleden een vergunning&#13;
ingevolge de Hinderwet is verleend, wegens&#13;
de door die uitbreiding veroorzaakte&#13;
stankhinder hadden moeten weigeren. Naar&#13;
zijn mening is in dit geval het verlenen van&#13;
een vergunning ingevolge de Hinderwet in&#13;
strijd met het bepaalde in de brochure Veehouderij&#13;
en Hinderwet.&#13;
Verweerders hebben voor de beantwoording&#13;
van de vraag of de van de inrichting te&#13;
duchten stankhinder door het stellen van&#13;
voorschriften kan worden voorkomen dan wel&#13;
voldoende kan worden beperkt aansluiting gezocht&#13;
bij de brochure Veehouderij en Hinderwet.&#13;
Voor de toepassing van de brochure heb-&#13;
. ben verweerders in aanmerking genomen dat&#13;
de inrichting, met uitzondering van de in 1972&#13;
a 1973 tot kraamstal verbouwde rundveestal,&#13;
reeds voor 1972 in werking was en daarna&#13;
niet aanmerkelijk is uitgebreid.&#13;
Ten aanzien van een dergelijk bedrijf&#13;
wordt in voornoemde brochure een soepel&#13;
vergunningenbeleid geadviseerd.&#13;
Gelet op de omstandigheid dat de inrichting&#13;
in de thans verzochte omvang jarenlang&#13;
is gedoogd en in die tijd nimmer klachten zijn&#13;
ontvangen, hebben verweerders gemeend de&#13;
in de brochure gedane aanbeveling te moeten&#13;
volgen en de gevraagde vergunning te verlenen.&#13;
De Afdeling overweegt het volgende.&#13;
Ingevolge art. 13 van de Hinderwet kan&#13;
een vergunning slechts in het belang van het&#13;
voorkomen of beperken van gevaar, schade of&#13;
hinder buiten de inrichting worden geweigerd.&#13;
Ingevolge art. 17 van de Hinderwet worden&#13;
aan de vergunning de voorschriften verbonden&#13;
die nodig zijn in het belang van het&#13;
voorkomen of beperken van gevaar, schade of&#13;
hinder buiten de inrichting.&#13;
Het beleid van verweerders om de in geding&#13;
zijnde aanvraag om vergunning te toetsen aan&#13;
de brochure Veehouderij en Hinderwet komt&#13;
de Afdeling aanvaardbaar voor.&#13;
Blijkens de stukken hebben verweerders&#13;
bij beschikkingen van 16 mei 1969 en 9 oktober&#13;
1969 respectievelijk een oprichtingsvergunning&#13;
en een uitbreidingsvergunning inge&#13;
volge de Hinderwet voor de in geding zijnde&#13;
inrichting verleend.&#13;
Op grond van de stukken en het ter zake&#13;
uitgebrachte ambtsbericht van de Adviseur&#13;
Beroepen Milieubeheer, dat de Afdeling op&#13;
dit punt volgt, moet worden aangenomen dat&#13;
in de inrichting ingevolge voormelde vergunningen&#13;
maximaal 70 zeugen met bijbehorende&#13;
biggen mogen worden gehouden.&#13;
Vaststaat dat de inrichting is gelegen in de&#13;
bebouwde kom van Deurne, zodat de omgeving&#13;
van de inrichting in gevoeligheidscategorie&#13;
I van de in de brochure genoemde richtlijn&#13;
dient te worden ingedeeld.&#13;
Toepassing van de afstandsnormen van de&#13;
brochure leidt tot de conclusie dat in zodanige&#13;
situatie tussen de varkensstal en de dichtstbijzijnde&#13;
woning van derden minimaal een afstand&#13;
van 100 meter in acht dient te worden&#13;
genomen.&#13;
In werkelijkheid bedraagt deze afstand&#13;
slechts 4 meter. Door de gevraagde vergunning&#13;
voor het houden van 185 fokzeugen te&#13;
verlenen, zijn verweerders mitsdien van de in&#13;
de brochure vervatte normstelling afgeweken.&#13;
Ter onderbouwing van deze beslissing&#13;
hebben verweerders aangevoerd, dat in de&#13;
brochure Veehouderij en Hinderwet ten aanzien&#13;
van het onderwerpelijke bedrijf van voor&#13;
1972 een terughoudende toepassing van de afstandsnormen&#13;
wordt aanbevolen.&#13;
Daargelaten of het mogelijk is de in de&#13;
brochure opgenomen richtlijn terughoudend&#13;
toe te passen in die gevallen waarin niet een&#13;
oprichtingsvergunning doch de verlening van&#13;
een uitbreidingsvergunning aan de orde is,&#13;
mag de in de brochure aanbevolen terughoudende&#13;
toepassing er naar het oordeel van de&#13;
Afdeling niet toe leiden, dat vergunningverlening&#13;
een in milieuhygiënisch opzicht onaanvaardbare&#13;
situatie oplevert.&#13;
Naar het oordeel van de Afdeling, dat&#13;
mede steunt op het ter zake ingewonnen advies&#13;
van de Adviseur Beroepen Milieubeheer,&#13;
zijn de afstanden van achtereenvolgens 4 meter&#13;
en 20 meter tot de dichtstbijzijnde woningen&#13;
van derden dermate gering, dat een&#13;
vergroting van het aantal mestvarkenseenheden&#13;
in de inrichting ten opzichte van de eerder&#13;
verleende vergunningen ontoelaatbare stankhinder&#13;
in de directe omgeving van de inrichting&#13;
zal veroorzaken, waaraan niet in&#13;
voldoende mate door het stellen van voorschriften&#13;
kan worden tegemoet gekomen. De&#13;
bestreden beschikking komt mitsdien, gelet&#13;
op de art. 13 en 17 van de Hinderwet, voor&#13;
vernietiging in aanmerking op de grond, genoemd&#13;
in art. 2, eerste lid, onder a, van de Tijdelijke&#13;
wet Kroongeschillen.&#13;
Uitspraak&#13;
De Afdeling voor de geschillen van bestuur&#13;
van de Raad van State;&#13;
Gezien de Tijdelijke wet Kroongeschillen,&#13;
de Wet op de Raad van State, de Hinderwet en&#13;
de Wet algemene bepalingen milieuhygiëne;&#13;
Recht doende in naam der Koningin:&#13;
I. vernietigt de beschikking van verweer&#13;
ders van 28 maart 1989, kenmerk 87HO73;&#13;
II. gelast dat de gemeente Deurne aan appellant&#13;
het door hem ingevolge art. 32, vijfde&#13;
lid, van de Wet op de Raad van State gestorte&#13;
recht, zijnde ƒ 150,-, vergoedt.</content><legacyfootnotes/><footnotes><footnote/></footnotes><auteurs/><published>1992-06-01 00:00:00</published><modified>1990-09-10 00:00:00</modified><editiondate>1992-06-01</editiondate><htmlpath>https://denhollander.info/artikel/5344</htmlpath></article>
</articles></edition>
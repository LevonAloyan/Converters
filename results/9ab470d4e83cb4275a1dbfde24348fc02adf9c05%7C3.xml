<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2007</searchword><id>3922</id><udhid>UDH:TvAR/3922</udhid><titel>Wetgeving en literatuur</titel><searchwords><searchword>TvAR 5/2007</searchword><searchword>UDH:TvAR/3922</searchword></searchwords><attachments><attachment><name>TvAR_2007_5-nieuws.pdf</name><extention>pdf</extention><url>https://denhollander.info/download/3910/ci</url></attachment></attachments><inleiding>Landbouwkwaliteitsbeleid&#13;
&#13;
Boerenkaas&#13;
Op 16 februari jongstleden heeft de&#13;
Europese Commissie de boerenkaas uit&#13;
Nederland erkend als een Gegarandeerde&#13;
Traditionele Specialiteit (GTS),&#13;
PbEGL 46, 16 februari 2007. Boerenkaas&#13;
is daarmee het eerste Nederlandse&#13;
product dat beschermd wordt door de&#13;
verordening (EG) nr. 509/2006 van de&#13;
Raad van 20 maart 2006 inzake gegarandeerde&#13;
traditionele specialiteiten&#13;
voor landbouwproducten en levensmiddelen.&#13;
Op deze wijze kan bescherming&#13;
worden geboden voor boerenkaas&#13;
die wordt gemaakt van op een veehouderijbedrijf&#13;
gewonnen rauwe melk.&#13;
Met de Europese erkenning kan de nationale&#13;
bescherming van boerenkaas&#13;
komen te vervallen. De Landbouwkwaliteitsregeling&#13;
kaas 2006 is daartoe&#13;
aangepast. ( Stcrt.3 april 2007, nr. 66).&#13;
&#13;
Wrak vee&#13;
Met deze – toch wat respectloze – aanduiding&#13;
wordt vee bedoeld dat ‘meer&#13;
dan licht ziek of meer dan licht gewond&#13;
is’ (Besluit Dierenvervoer). Met&#13;
ingang van 5 januari 2007 mag wrak&#13;
vee op grond van de Europese transportverordening&#13;
niet meer worden vervoerd,&#13;
dus ook niet naar het slachthuis.&#13;
Deze dieren zullen dus ter plaatse,&#13;
meestal op het boerenbedrijf, gedood&#13;
moeten worden. Het vlees van deze&#13;
dieren mag alleen, na verdere verwerking,&#13;
op de nationale markt worden&#13;
aangeboden. Aangezien deze markt beperkt&#13;
is, kan het in de praktijk zo zijn&#13;
dat alleen destructie in beeld is. De&#13;
Raad voor Dierenaangelegenheden&#13;
heeft over deze materie een advies uitgebracht&#13;
(Den Haag 2007). Het advies&#13;
is erop gericht om enerzijds het probleem&#13;
te voorkomen door meer aandacht&#13;
voor preventie en anderzijds, als&#13;
het dier toch wrak is, om het zo snel&#13;
mogelijk uit zijn lijden te verlossen.&#13;
&#13;
Blauwtong&#13;
De knut is een onberekenbaar diertje&#13;
en de beperkingen aan het vervoer van&#13;
schapen moeten nogal eens worden&#13;
aangepast. Eerdere versoepelingen zijn&#13;
weer teruggedraaid. Een brief van de&#13;
minister geeft uitleg.&#13;
( Kamerstukken II2006/07, 30669, nr.&#13;
8) over de wijzigingen (Regeling beperkingsgebieden&#13;
bluetongue 2006, Stcrt.&#13;
4 april 2007, nr. 67 en 10 april 2007,&#13;
nr. 69)&#13;
&#13;
Bestrijdingsmiddelen&#13;
De nieuwe Wet gewasbeschermingsmiddelen&#13;
en biociden, welke de Bestrijdingsmiddelenwet&#13;
1962 vervangt,&#13;
is in het Staatsbladverschenen ( Stb.&#13;
2007, 125). Het bijbehorende kamernummer&#13;
is 30 474. De inwerkingtreding&#13;
wordt apart bepaald. In de wet&#13;
zijn onder meer de volgende onderwerpen&#13;
geregeld:&#13;
– Het College voor de toelating van&#13;
gewasbeschermingsmiddelen en biociden&#13;
(taken, samenstelling etc);&#13;
– Algemene verboden (zorgplicht, op&#13;
de markt brengen en voorhanden&#13;
hebben, gebruiksvoorschriften);&#13;
– Toelating van gewasbeschermingsmiddelen;&#13;
– Toelating van biociden;&#13;
– Handel en gebruik van middelen;&#13;
– Toezicht en handhaving;&#13;
– Bestuurlijke boetes.</inleiding><content/><legacyfootnotes/><footnotes><footnote/></footnotes><auteurs>prof. mr. D.W. Bruil</auteurs><published>2007-05-01 00:00:00</published><modified>2017-06-08 16:31:57</modified><editiondate>2007-05-01</editiondate><htmlpath>https://denhollander.info/artikel/3922</htmlpath></article>
</articles></edition>
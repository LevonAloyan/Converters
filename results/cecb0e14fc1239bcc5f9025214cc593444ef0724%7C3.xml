<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1990</searchword><id>7168</id><udhid>UDH:TvAR/7168</udhid><titel>'Antonius Johannes Neijland / GerritJohan te Mebel' (TvAR 1990/4418)</titel><searchwords><searchword>TvAR 11/1990</searchword><searchword>TvAR 1990/4418</searchword><searchword>UDH:TvAR/7168</searchword></searchwords><attachments><attachment><name>1990_nr 11_Rechtspraak_4418.pdf</name><extention>pdf</extention><url>https://denhollander.info/download/6762/ci</url></attachment></attachments><inleiding>Pachtwet, art. 36 en 41&#13;
De aard en strekking van een pachtverlengingsprocedure&#13;
brengen mee, dat de behandeling&#13;
daarvan met voortvarendheid geschiedt&#13;
maar dit staat er op zichzelf niet aan&#13;
in de weg dat de rechter in voorkomende&#13;
gevallen een tussenbeschikking geeft.&#13;
Het voornemen van verpachter en zijn&#13;
zoon om het verpachte zelf te gaan gebruiken staat vast, is ernstig gemeend en uitvoerbaar.&#13;
Hun huidige vollegrondsgroentebedrijfvan&#13;
ongeveer 2,50 ha moet, gezien de&#13;
eisen van een moderne bedrijfsvoering, als&#13;
te klein worden aangemerkt. Belangrijk&#13;
daarbij is dat een groter bedrijf meer mogelijkheden&#13;
geeft tot een rendabele mechanisatie,&#13;
terwijl van groot belang is dat er&#13;
voldoende mogelijkheden tot vruchtwisseling&#13;
zijn. Een en ander in aanmerking genomen,&#13;
is in casu, mede gelet op de marginale&#13;
bedrijfsuitkomsten van hun huidige bedrijf&#13;
en enkele andere in de beschikking genoemde&#13;
omstandigheden, het voorgenomen eigen&#13;
gebruik voor de verpachter en zijn zoon van&#13;
overwegende betekenis. Zij het pas met&#13;
ingang van het eerstvolgende teeltseizoen.</inleiding><content>Pachtkamer Gerechtshof Arnhem, beschikking&#13;
van 22 mei 1990&#13;
(Mr. Kok, mr. In 't Veld, prof. mr. Heida, ir.&#13;
Brunt, ir. Rogaar).&#13;
Het gerechtshof te Arnhem, pachtkamer;&#13;
Gezien het op 15 januari 1990 ter griffie&#13;
van het hof ingekomen beroepschrift van&#13;
Antonius Johannes Neijland, wonende te&#13;
Silvolde, gemeente Wisch, procureur: mr.&#13;
J.M. Bosnak, tegen een beschikking van de&#13;
pachtkamer van het kantongerecht te Terborg&#13;
van 14 november 1989, waarvan afschrift&#13;
aan partijen is verzonden op 9 januari&#13;
1990 en waarbij met een duur van één jaar,&#13;
eindigend 31 oktober 1990, is verlengd de&#13;
tussen appellant - hierna ook te noemen:&#13;
Neijland - als pachter en GerritJohan te&#13;
Mebel, wonende te Silvolde, gemeente&#13;
Wisch, als verpachter bestaande&#13;
pachtovereenkomst, behoudens verlenging&#13;
eindigend op 31 oktober 1989, met betrekking&#13;
tot de percelen grond, thans kadastraal&#13;
bekend gemeente Wisch, sectie B, nrs.&#13;
1086, 1087, 1088, 1089, 1090 en 2324, totaal&#13;
groot 4.45.60 ha;&#13;
Mede gezien het op 15 februari 1990 ter&#13;
griffie ingekomen verweerschrift, tevens&#13;
inhoudende incidenteel appel, van de verpachter&#13;
- hierna ook te noemen: Te Mebel -&#13;
procureur: mr. P.J. Eshuis, alsmede het op 5&#13;
maart 1990 ter griffie ingekomen verweerschrift&#13;
in het incidenteel appel;&#13;
Mede gezien de overige stukken, waaronder&#13;
een fotocopie van de door de pachtkamer&#13;
van het kantongerecht tussen partijen gegeven&#13;
tussenbeschikking van 11 juli 1989 en&#13;
van voormelde eindbeschikking;&#13;
Gelet op de behandeling van het hoger beroep&#13;
ter zitting van het hof van 30 maart&#13;
1990, waarbij aanwezig waren Neijland in&#13;
persoon, vergezeld door zijn partner en bijgestaan&#13;
door mr. E.Y. Ie Blanc, advocaat te&#13;
Utrecht, alsmede Te Mebel in persoon,&#13;
onder meer vergezeld door zijn zonen Mare&#13;
Johan en William en bijgestaan door mr.&#13;
N.L. van der Veen, advocaat te Doetinchem;&#13;
Overweegt:&#13;
Voormelde beschikking is gegeven uit overweging&#13;
in hoofdzaak, dat het voornemen&#13;
van Te Mebel c.q. diens zoon Mare om het&#13;
verpachte persoonlijk voor een tot de landbouw&#13;
betrekkelijk doel (tuinbouw) in gebruik&#13;
te nemen als serieus kan worden beschouwd&#13;
doch voor hen niet van overwegende&#13;
betekenis is, weshalve, nu door het verlies&#13;
van het gepachte Neijland ernstig in zijn&#13;
maatschappelijk bestaan wordt bedreigd, op&#13;
het verlengingsverzoek naar billijkheid&#13;
moet worden beslist; dat niet te verwachten&#13;
is dat Neijland ook bij behoud van het gepachte&#13;
een enigzins redelijk inkomen uit zijn&#13;
bedrijf zal kunnen verwerven; dat naar&#13;
billijkheid hem daarom een redelijke termijn&#13;
moet worden gegund om zijn bedrijf te liquideren,&#13;
waarna aan Te Mebel c.q. diens zoon&#13;
de mogelijkheid moet worden geboden om&#13;
op het verpachte de tuinbouw uit te oefenen;&#13;
dat daarom de pachtovereenkomst tot&#13;
1 november 1990 moet worden verlengd.&#13;
Neijland heeft de volgende grieven aangevoerd:&#13;
Grief I&#13;
Ten onrechte heeft de pachtkamer van het&#13;
kantongerecht in deze zaak een tussenbeschikking&#13;
genomen en partijen in de gelegenheid&#13;
gesteld nadere processtukken te&#13;
produceren;&#13;
Grief II&#13;
Ten onrechte overweegt de pachtkamer van&#13;
het kantongerecht - zakelijk weergegeven -&#13;
dat door haar niet bevestigd kan worden&#13;
geantwoord op de vraag of in redelijkheid te&#13;
verwachten valt dat pachter, ook als hij de&#13;
beschikking over het gepachte zou kunnen&#13;
behouden, in staat zal zijn zich uit z'n bedrijf&#13;
een enigzins redelijk inkomen te verwerven; Grief III&#13;
Ten onrechte heeft de pachtkamer van het&#13;
kantongerecht overwogen dat de levensvatbaarheid&#13;
van pachter's bedrijf, ook wanneer&#13;
wordt uitgegaan van behoud van het gepachte,&#13;
negatief dient te worden beoordeeld en&#13;
dat de billijkheid dient in te houden dat aan&#13;
pachter een redelijke termijn wordt gegund&#13;
om zijn bedrijf te liquideren;&#13;
Grief IV&#13;
Ten onrechte heeft de pachtkamer van het&#13;
kantongerecht de tussen partijen bestaande&#13;
pachtovereenkomst tot 1 november 1990&#13;
verlengd;&#13;
met verzoek de beschikking, waarvan beroep,&#13;
te vernietigen en opnieuw (lees:) beschikkende,&#13;
de tussen partijen bestaande&#13;
pachtovereenkomst voor de wettelijke duur&#13;
te verlengen.&#13;
In het incidenteel hoger beroep heeft&#13;
Te Mebel de volgende grief aangevoerd:&#13;
Ten onrechte heeft de pachtkamer van het&#13;
kantongerecht overwogen, dat het in gebruik&#13;
nemen van de thans verpachte grond&#13;
voor hem c.q. zijn zoon niet van overwegende&#13;
betekenis zou zijn;&#13;
met verzoek de beschikking, waarvan beroep,&#13;
te vernietigen voorzover daarin de&#13;
bestaande pachtovereenkomst is verlengd&#13;
voor de duur van één jaar en, opnieuw (lees:)&#13;
beschikkende, het verzoek tot verlenging&#13;
alsnog af te wijzen op grond dat het gestelde&#13;
eigen gebruik voor Te Mebel van overwegende&#13;
betekenis is.&#13;
De mondelinge behandeling&#13;
Ter zitting van het hof is niet of onvoldoende&#13;
weersproken verklaard (zakelijk weergegeven):&#13;
door Neijland:&#13;
dat hij 37 jaar is; dat hij en zijn partner drie&#13;
kinderen hebben in de leeftijd van 2,5 en 11&#13;
jaar; dat hij de Mulo, de Havo, een omscholingscursus&#13;
biologisch dynamische land- en&#13;
tuinbouw, een vervolgcursus tuinbouwtechniek,&#13;
een metsel- en timmercursus, een cursus&#13;
booglassen en een cursus kaasbereiding&#13;
heeft gevolgd; dat hij in 1980 bij zijn vader&#13;
op het bedrijf is gaan werken en dat bedrijf in&#13;
februari 1984 heeft overgenomen; dat het&#13;
hier een veehouderijbedrijf betreft van ongeveer&#13;
10 ha, waarvan ongeveer 0,50 ha met&#13;
de daarop staande gebouwen zijn eigendom&#13;
is en de rest van derden wordt gepacht; dat de&#13;
grond in geschil uit twee gedeelten bestaat&#13;
van respectievelijk ongeveer 4 ha vlak bij&#13;
zijn gebouwen gelegen grond en ongeveer&#13;
0,50 ha op een afstand van ongeveer 1 kilometer;&#13;
dat de overige bij hem in gebruik&#13;
zijnde grond uit op vier andere plaatsen&#13;
gelegen grond bestaat op afstanden van&#13;
ongeveer 1.5 tot ongeveer 3 kilometer van&#13;
zijn gebouwen; dat ongeveer 1.60 ha gebruikt&#13;
wordt voor de teelt van maïs en de rest&#13;
grasland is; dat hij 17 stuks melkvee heeft,&#13;
50 stuks jongvee, een pony, een pony-veulen&#13;
en twee geiten; dat hij een Hollandse stal&#13;
heeft met ruimte voor in totaal 30 stuks vee,&#13;
een jongveestal voor 30 stuks vee en voorts&#13;
nog beschikt over potstallen annex wagenloods&#13;
waarin onder meer ook nog plaats is&#13;
voor 30 stuks vee; dat zijn melkquotum voor&#13;
het melkjaar 1989/1990 ruim 85 000 kg is;&#13;
dat hij onder meer beschikt over twee tractoren,&#13;
een cultivator, een ploeg, een mestverspreider,&#13;
een opraapwagen en een voorlader;&#13;
dat zijn schuld ongeveer ƒ 150 000,-&#13;
bedraagt, waarvan ongeveer ƒ 145 000,- bij&#13;
de bank; dat hij geen andere inkomsten heeft&#13;
dan die uit zijn bedrijf; dat de grond in&#13;
geschil uit zandgrond (vroegere bosgrond)&#13;
bestaat en op ongeveer de helft ervan de&#13;
bouw voor slechts ongeveer 15 a 20 cm dik&#13;
is; dat het peil van het grondwater in de&#13;
zomer ongeveer 1.75 meter en in de winter&#13;
ongeveer 1 a 1.25 meter beneden het maaiveld&#13;
staat;&#13;
door Te Mebel:&#13;
dat hij 53 jaar is, gehuwd is en hij en zijn&#13;
echtgenote drie zoons hebben, te weten een&#13;
zoon van 25 jaar die elders een werkkring&#13;
heeft, een zoon van 21 jaar (Mare Johan) en&#13;
een zoon van 16 jaar (William) die op de&#13;
Lagere Tuinbouwschool gaat; dat hij zelf&#13;
twee jaar Mulo heeft gevolgd, vervolgens&#13;
het diploma van de Lagere Landbouwschool&#13;
heeft behaald en voorts het Middenstandsdiploma,&#13;
het Vakdiploma Melk en Zuivel en&#13;
het trekkersdiploma bezit; dat hij een destijds&#13;
van zijn vader overgenomen rijdende&#13;
zuivelhandel exploiteert en daarin vijf dagen&#13;
per week werkzaam is; dat zijn zoon Mare&#13;
Johan diploma's bezit van de Lagere&#13;
Agrarische en Technologische School te&#13;
Doetinchem, van een cursus bemesting aan de Rijks Middelbare Tuinbouwschool te&#13;
Nijmegen en van een cursus mechanische&#13;
techniek aan de Algemene Technische&#13;
School te Doetinchem; dat hij met deze zoon&#13;
met ingang van 1 juli 1987 een mondelinge&#13;
maatschapsovereenkomst heeft gesloten in&#13;
het kader waarvan op een hem in eigendom&#13;
toebehorende oppervlakte grond ter grootte&#13;
van ongeveer 3 ha een tuinbouwbedrijf&#13;
wordt geëxploiteerd; dat deze grond rondom&#13;
zijn woning is gelegen en uit ongeveer 2.50&#13;
ha cultuurgrond, alsmede ongeveer 0.50 ha&#13;
erf en ondergrond van de gebouwen bestaat;&#13;
dat hij daarnaast nog een perceel van ongeveer&#13;
0.50 ha grasland bezit, waarop in de&#13;
zomer een koe wordt geweid; dat het werk in&#13;
het tuinbouwbedrijf voornamelijk door&#13;
Mare Johan wordt gedaan; dat de bedrijfsgebouwen&#13;
bestaan uit een varkensschuur (die&#13;
momenteel voor de opslag van aardappelen&#13;
en het onderbrengen van enige machineswordt&#13;
gebruikt), twee schuren voor werktuigenberging,&#13;
een schuur voor het stallen van&#13;
zijn winkelwagen en een recentelijk gebouwde&#13;
veldschuur; dat het beschikbare&#13;
machinepark onder meer omvat drie trekkers,&#13;
een hefmast, een aardappelrooimachine,&#13;
twee ploegen, een aardappelsorteermachine,&#13;
een palletwagen, een tandemasser,&#13;
een veldspuit, een schudlichter en een cyclomaaier;&#13;
dat de grond in geschil vlakbij de al&#13;
voor de tuinbouw in gebruik zijnde grond is&#13;
gelegen; dat de toegepaste teelten op dit&#13;
moment bestaan uit ongeveer 0.80 ha prei,&#13;
ongeveer 1 ha bloemkool, ongeveer 0.10 ha&#13;
spitskool, ongeveer 0.20 ha savoyekool,&#13;
ongeveer 0.30 ha wortelen en ongeveer 0.40&#13;
ha aardappelen;,dat Mare Johan nog ongehuwd&#13;
is, maar al wel verkering heeft; dat hij&#13;
bij niet-verlenging van de onderhavige&#13;
pachtovereenkomst het eventueel daarmee&#13;
verband houdende melkquotum wil behouden&#13;
en hij nog niet weet of hij daarvoor aan&#13;
Neijland een vergoeding wil betalen; dat hij&#13;
vorige week de grond in geschil samen met&#13;
bedrijfsvoorlichter ing. Witjes heeft bekeken&#13;
en daarbij heeft geconstateerd dat de&#13;
bouwvoor overal 30 cm of dikker is; dat het&#13;
in 1989 in het tuinbouwbedrijf behaalde&#13;
resultaat naar zijn schatting ongeveer hetzelfde&#13;
zal zijn geweest als in 1988; dat voor&#13;
de financiering van de beoogde uitbreiding&#13;
van het tuinbouwbedrijf al overleg met de&#13;
bank heeft plaats gehad en daarbij is gebleken&#13;
dat van die zijde het benodigde crediet&#13;
zal worden verstrekt.&#13;
Vervolgens hebben de raadslieden de wederzijdse&#13;
standpunten nog nader toegelicht.&#13;
Het oordeel van het hof&#13;
1. De eerste grief van het principaal hoger&#13;
beroep in ongegrond. Hoewel aan Neijland&#13;
in zijn algemeenheid kan worden toegegeven&#13;
dat aard en strekking van een pachtverlengingsprocedure&#13;
medebrengen dat de be&#13;
handeling daarvan met voortvarendheid&#13;
geschiedt, brengt dit nog niet mede dat het de&#13;
rechter in die gevallen, waarin hij daartoe uit&#13;
een oogpunt van een goede procesorde aan&#13;
leiding aanwezig acht, niet zou zijn toegestaan&#13;
een tussenbeschikking te geven. In&#13;
casu heeft de pachtkamer van het kantongerecht&#13;
zonder schending van elementaire&#13;
regels van procesrecht en zonder dat partijen&#13;
daardoor onevenredig in hun belangen zijn&#13;
geschaad kunnen besluiten tot het geven van&#13;
een tussenbeschikking als waarvan in casusprake&#13;
is.&#13;
2. Het hof zal thans eerst de in het incidenteel&#13;
hoger beroep aangevoerde grief bespreken,&#13;
zijnde deze van de verste strekking.&#13;
3. Ten processe staat tussen partijen vast, dat&#13;
Te Mebel en zijn zoon Mare Johan het ver&#13;
pachte persoonlijk voor een tot de landbouw&#13;
betrekkelijk doel in gebruik willen nemen.&#13;
De ernst van dit voornemen is voorts door&#13;
Neijland niet, althans onvoldoende bestreden&#13;
en staat mitsdien eveneens ten processe&#13;
vast. Gelet op de opleiding van betrokkenen&#13;
en de inmiddels door hen opgedane praktij&#13;
kervaring met de exploitatie van een tuin&#13;
bouwbedrijf (zowel het een als het ander&#13;
geldt met name voor de zoon), acht het hof&#13;
dat voornemen ook uitvoerbaar en de vraag&#13;
is thans of dit persoonlijk gebruik voor (één&#13;
van) hen al dan niet van overwegende bete&#13;
kenis is.&#13;
4. Een vollegrondsgroentebedrijf met een&#13;
oppervlakte van ongeveer 2.50 ha als waar&#13;
van hier sprake is, moet naar het oordeel van&#13;
het hof, mede in aanmerking genomen de&#13;
eisen van een moderne bedrijfsvoering, in&#13;
het algemeen als te klein worden aangemerkt&#13;
en dat klemt temeer als dat bedrijf&#13;
gelegen is in een gebied waarin de teelt van minder intensieve - en dus een grotere oppervlakte&#13;
grond vergende - gewassen voor&#13;
de hand ligt. Met name geldt dat indien het&#13;
een niet op korte afstand van een groentenveiling&#13;
gelegen bedrijf betreft. Een&#13;
belangrijke factor in dit soort bedrijven is&#13;
voorts de mate van mechanisatie: grotere&#13;
bedrijven bieden meer mogelijkheden voor&#13;
het op rendabele wijze toepassen daarvan.&#13;
Daarnaast is van groot belang welke mogelijkheden&#13;
tot vruchtwisseling zijn. Het huidige&#13;
streven om zoveel mogelijk te komen&#13;
tot een vermindering van het gebruik van&#13;
grondontsmettings- en gewasbeschermingsmiddelen&#13;
zal naar verwachting medebrengen&#13;
dat een minder intensief bodemgebruik&#13;
moet plaats vinden. Slechts bij voldoende&#13;
mogelijkheden tot vruchtwisseling zal daaraan&#13;
kunnen worden voldaan en daarvoor is&#13;
zonder meer noodzakelijk dat over een, in&#13;
relatie tot de toegepaste teelten, ruime oppervlakte&#13;
grond kan worden beschikt.&#13;
5. Uit het vorenstaande volgt, dat het huidige&#13;
tuinbouwbedrijf van Te Mebel en zijn zoon&#13;
Mare Johan als te klein voor een rendabele&#13;
exploitatie moet worden aangemerkt. Dit&#13;
blijkt ook uit de bepaald als zeer marginaal&#13;
te beschouwen bedrijfsresultaten uit de&#13;
achterliggende jaren. Voor de toekomst is&#13;
bepaald geen beter resultaat te verwachten&#13;
en uitbreiding van het beschikbare areaal&#13;
grond is, mede gelet op het hiervoor overwogene,&#13;
voor hen dan ook dringend noodzakelijk.&#13;
Het hof is derhalve van oordeel, dat het&#13;
persoonlijk gebruik van de grond in geschil&#13;
voor Te Mebel en zijn zoon Mare Johan van&#13;
zeer groot belang is, zeer dringend nodig is,&#13;
en dus voor hen van overwegende betekenis&#13;
is. Met name geldt dit voor laatstgenoemde.&#13;
Anders dan ten tijde van de beslissing op het&#13;
vorige verlengingsverzoek heeft Mare&#13;
Johan nu immers zijn opleiding voltooid en&#13;
is hij inmiddels al enige jaren geheel aangewezen&#13;
op de exploitatie van het tuinbouwbedrijf.&#13;
Ook ten aanzien van Te Mebel zelf is&#13;
echter sprake van een veranderde situatie,&#13;
nu - naar op grond van de overgelegde&#13;
boekhoudgegevens in voldoende mate aannemelijk&#13;
is geworden - zijn inkomen uit de&#13;
zuivelhandel drastisch is teruggelopen en&#13;
gedurende de laatste jaren als bepaald onvoldoende&#13;
moet worden aangemerkt. Voor&#13;
beiden is dan ook van zeer groot belang dat&#13;
zij het thans door hen uitgeoefende tuinbouwbedrijf&#13;
kunnen ontwikkelen tot een&#13;
rendabel bedrijf met voldoende mogelijkheden&#13;
voor de toekomst en daarvoor is uitbreiding&#13;
van de te gebruiken oppervlakte grond&#13;
zonder meer nodig.&#13;
6. Het hiervoor overwogene brengt mede,&#13;
dat de grief in het incidenteel hoger beroep&#13;
op zichzelf gegrond is, met dien verstande&#13;
evenwel dat naar het oordeel van het hof Te&#13;
Mebel en zijn zoon nog een korte tijd nodig&#13;
zullen hebben, zulks mede gezien het feit dat&#13;
het teeltseizoen 1990 inmiddels al is aangevangen,&#13;
om hun voornemen tot het persoon&#13;
lijk gebruik van de grond in geschil daad&#13;
werkelijk te kunnen uitvoeren. Bedoeld per&#13;
soonlijk gebruik acht het hof dan ook eerst&#13;
met ingang van het volgende teeltseizoen&#13;
uitvoerbaar en derhalve ook eerst dan van&#13;
overwegende betekenis.&#13;
7. Uit het vorenstaande volgt, dat de tweede&#13;
en derde grief van het principaal hoger beroep&#13;
geen bespreking behoeven en dat de vier&#13;
de grief van dat hoger beroep ongegrond is.&#13;
8. Ter zitting van het hof heeft de raadsman&#13;
van Neijland nog verzocht om te bepalen dat&#13;
bij het einde van de onderhavige pacht&#13;
overeenkomst het met de grond samenhangende&#13;
melkquotum bij de pachter zal blij&#13;
ven. In een geschil buiten eigenlijk rechts&#13;
geding als het onderhavige is voor zulk een&#13;
beslissing, wat daarvan overigens ook zij,&#13;
geen plaats en het hof gaat reeds daarom aan&#13;
dat verzoek voorbij. Indien partijen er niet in&#13;
slagen om in onderling overleg tot een regeling&#13;
te komen over het eventueel met de&#13;
grond in geschil verband houdende melk&#13;
quotum, dan kunnen zij die kwestie desgewenst&#13;
voorleggen aan de bevoegde pachtkamer.&#13;
9. Ambtshalve overweegt het hof nog dat in&#13;
een pachtverlengingsprocedure geen plaats&#13;
is voor een beslissing over de tussen partijen&#13;
gevallen proceskosten. De pachtkamer van&#13;
het kantongerecht heeft derhalve ten onrechte&#13;
in casu tussen partijen in eerste aanleg&#13;
gevallen proceskosten gecompenseerd.&#13;
Slotsom&#13;
De beschikking, waarvan beroep, moet worden bevestigd, behalve voorzover daarbij&#13;
de tussen partijen in eerste aanleg gevallen&#13;
proceskosten zijn gecompenseerd.&#13;
Beschikkende in hoger beroep&#13;
Bevestigt de door de pachtkamer van het&#13;
kantongerecht te Terborg tussen partijen&#13;
gegeven beschikking van 14 november&#13;
1989, waarvan beroep behalve voorzover&#13;
daarbij de tussen partijen in eerste aanleg&#13;
gevallen proceskosten zijn gecompenseerd.</content><legacyfootnotes/><footnotes><footnote/></footnotes><auteurs>Mr. Kok, mr. In 't Veld, prof. mr. Heida, ir.&#13;
Brunt, ir. Rogaar</auteurs><published>1990-11-01 00:00:00</published><modified>1990-11-01 00:00:00</modified><editiondate>1990-11-01</editiondate><htmlpath>https://denhollander.info/artikel/7168</htmlpath></article>
</articles></edition>
<edition><articles><article><jaar>2003</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2003</searchword><id>4605</id><udhid>UDH:TvAR/4605</udhid><titel>Van Oppenraaij-Terhorst / Van Kerkhoff (TvAR 2003/5166)</titel><searchwords><searchword>TvAR 7/8/2003</searchword><searchword>TvAR 2003/5166</searchword><searchword>UDH:TvAR/4605</searchword></searchwords><attachments><attachment><name>2003_nr 78_Rechtspraak_5166.pdf</name><extention>pdf</extention><url>https://denhollander.info/download/4550/ci</url></attachment></attachments><inleiding>[Pachtwet art. 11, 25; Regeling Superheffing]&#13;
&#13;
Stukken en getuigenverklaringen uit de&#13;
eerste aanleg geven geen voldoende aanwijzing&#13;
dat de pachter het gebruik van de&#13;
grond aan derden heeft afgestaan. Verpachtster&#13;
heeft zich wat betreft de ingangsdatum&#13;
van de pachtovereenkomst beroepen op&#13;
gezag van gewijsde van een tussen partijen&#13;
gewezen eindvonnis in een vastleggingsprocedure.&#13;
Het hof stelt voorop, dat een&#13;
vastleggingsvonnis dienst doet om tussen&#13;
de partijen daarbij definitief – ook voor latere&#13;
procedures – te doen vaststaan dat een&#13;
pachtovereenkomst met de in het vonnis&#13;
vermelde inhoud – waartoe ook behoort het&#13;
tijdstip van haar ingaan – is gesloten. Dit&#13;
brengt in beginsel mee, dat als tussen&#13;
partijen vaststaand moet worden aangenomen&#13;
dat de onderhavige pachtovereenkomst&#13;
in 1966 is ingegaan, zelfs indien&#13;
dit achteraf niet juist zou blijken te zijn.&#13;
Denkbaar is evenwel dat een kennelijke en&#13;
ook voor partijen kenbare vergissing in het&#13;
vastleggingsvonnis niet onder alle omstandigheden&#13;
in een volgende procedure aan de&#13;
wederpartij mag worden tegengeworpen.&#13;
Hier bevat het vastleggingsvonnis niet een&#13;
dusdanige misslag dat voor de onderhavige&#13;
procedure niet van de juistheid daarvan zou&#13;
mogen worden uitgegaan. Het naar aanleiding&#13;
van gevoerd verweer vastleggen&#13;
van de ingangsdatum van pachtovereenkomst&#13;
op een eerder tijdstip dan gevorderd&#13;
komt niet neer op het toewijzen van meer&#13;
dan is gevorderd. De vastleggingsprocedure&#13;
doet dienst om tussen partijen te doen vaststaan&#13;
welke de inhoud van de pachtovereenkomst&#13;
is. Tot die inhoud behoort ook het&#13;
tijdstip waarop het gebruik ingaat. Als vaststaand&#13;
moet worden aangenomen dat de&#13;
grond heeft bijgedragen tot de opbouw van&#13;
pachters melkquotum. Vervreemding van&#13;
het met deze grond samenhangende melkquotum&#13;
is toerekenbare tekortkoming van&#13;
de pachter die leidt tot ontbinding van de&#13;
pachtovereenkomst.</inleiding><content>ARREST IN DE ZAAK VAN:&#13;
Maria Petronella Agnes Conrada van Oppenraaij-&#13;
Terhorst, wonende te Honselersdijk,&#13;
gemeente Naaldwijk,&#13;
appellante in principaal beroep,&#13;
geïntimeerde in incidenteel beroep,&#13;
procureur: mr. J.M.J. Huver,&#13;
tegen&#13;
Aloysius Petrus Canisius van Kerkhoff,&#13;
wonende te Erlecom, gemeente Ubbergen,&#13;
geïntimeerde in principaal beroep,&#13;
appellante in incidenteel beroep,&#13;
procureur: mr. J.M. Bosnak.&#13;
1 De procedure in eerste aanleg&#13;
De pachtkamer van het kantongerecht te Nijmegen&#13;
heeft op 13 oktober 1997, 10 mei 1999&#13;
en 13 maart 2000 tussen appellante in principaal&#13;
beroep, geïntimeerde in incidenteel&#13;
beroep – verder te noemen: Van Oppenraaij&#13;
– als eiseres enerzijds en geïntimeerde in principaal&#13;
beroep, appellant in incidenteel beroep&#13;
– verder te noemen: Van Kerkhoff – als&#13;
gedaagde anderzijds vonnissen gewezen. Van&#13;
de vonnissen van 10 mei 1999 en 13 maart&#13;
2000 is een afschrift aan dit arrest gehecht.&#13;
Daarnaar wordt verwezen voor de procesgang&#13;
in eerste aanleg, de beslissing in die instantie&#13;
en de aan de beslissing ten grondslag gelegde&#13;
motivering.&#13;
2 De procedure in hoger beroep&#13;
2.1 Bij exploot van 11 april 2000 is Van&#13;
Oppenraaij in hoger beroep gekomen van de&#13;
vonnissen van 10 mei 1999 en 13 maart 2000&#13;
met dagvaarding van Van Kerkhoff voor dit&#13;
hof.&#13;
2.2 Bij memorie van grieven heeft Van&#13;
Oppenraaij tegen de vonnissen twee grieven&#13;
aangevoerd en toegelicht, bewijs aangeboden&#13;
en geconcludeerd dat het hof de vonnissen zal&#13;
vernietigen en opnieuw rechtdoende alsnog&#13;
de vordering van Van Oppenraaij zal toewijzen&#13;
met veroordeling van Van Kerkhoff in de&#13;
kosten van beide instanties.&#13;
2.3 Van Kerkhoff heeft bij memorie van antwoord&#13;
verweer gevoerd, onder aanvoering&#13;
van drie grieven tegen beide vonnissen incidenteel&#13;
beroep ingesteld en geconcludeerd dat&#13;
het hof Van Oppenraaij niet-ontvankelijk zal&#13;
verklaren in het door haar ingesteld hoger&#13;
beroep in het principaal appèl, althans dat&#13;
beroep ongegrond zal verklaren en in het incidenteel&#13;
appèl het vonnis van 10 mei 1999 zal&#13;
vernietigen en het vonnis van 13 maart 2000&#13;
met wijziging van gronden zal bekrachtigen&#13;
met veroordeling van Van Oppenraaij in de&#13;
kosten van het principale en incidentele hoger&#13;
beroep.&#13;
2.4 Van Kerkhoff heeft ter rolle van 24 oktober&#13;
2000 akte gevraagd van een rectificatie&#13;
betreffende het onder 2.3 bedoelde processtuk.&#13;
2.5 Van Oppenraaij heeft bij memorie van&#13;
antwoord in incidenteel beroep verweer&#13;
gevoerd, bewijs aangeboden en geconcludeerd&#13;
dat het hof de vordering van Van Kerkhoff zal&#13;
afwijzen met veroordeling van Van Kerkhoff&#13;
in de kosten van beide instanties.&#13;
2.6 Ter zitting van het hof van 7 mei 2001&#13;
hebben partijen hun zaak doen bepleiten, Van&#13;
Oppenraaij door mr. P.J.L.J. Duijsens, advocaat&#13;
te ’s-Gravenhage en Van Kerkhoff door&#13;
mr. D.M.H.M. van Dijk, advocaat te Arnhem.&#13;
Van beide zijden zijn daarbij pleitnotities&#13;
overgelegd. Mr. Van Dijk is voorts akte verleend&#13;
van het in het geding brengen van enige&#13;
nieuwe producties.&#13;
2.7 Hierna hebben partijen de stukken aan het&#13;
hof overgelegd voor het wijzen van arrest.&#13;
3 De grieven&#13;
De grieven in principaal beroep zijn gericht&#13;
tegen hetgeen de pachtkamer van het kantongerecht&#13;
in haar vonnis van 10 mei 1999 onder&#13;
“beoordeling van het geschil”, eerste alinea,&#13;
en in het vonnis van 13 maart 2000 onder&#13;
“beoordeling van het geschil” (geheel) heeft&#13;
overwogen.&#13;
De grieven in incidenteel beroep zijn gericht&#13;
tegen hetgeen de pachtkamer van het kantongerecht&#13;
in haar vonnis van 10 mei 1999 onder&#13;
“beoordeling van het geschil”, derde alinea en&#13;
voorlaatste alinea heeft overwogen en tegen&#13;
het in het vonnis van 13 maart 2000 uitgesproken&#13;
oordeel, dat Van Kerkhoff jegens Van&#13;
Oppenraaij wanprestatie heeft gepleegd door&#13;
het melkquotum buiten haar om te verkopen.&#13;
4 De vaststaande feiten&#13;
4.1 Tussen partijen staat – voor zover voor dit&#13;
hoger beroep van belang – als enerzijds&#13;
erkend en anderzijds niet of onvoldoende&#13;
betwist het navolgende vast.&#13;
4.2 Bij in kracht van gewijsde gegaan vonnis&#13;
van 13 oktober 1997, rolnummer 97/1, is door&#13;
de pachtkamer van het kantongerecht te Nijmegen&#13;
schriftelijk vastgelegd een in juli 1966&#13;
tussen de moeder van Van Oppenraaij als verpachtster&#13;
en Van Kerkhoff als pachter mondeling&#13;
gesloten pachtovereenkomst met betrekking&#13;
tot de percelen weiland aan de Plezenburgsestraat&#13;
te Leuth, kadastraal bekend&#13;
gemeente Leuth, sectie C, nummer 1458&#13;
gedeeltelijk, te weten op het meest westelijke&#13;
stuk na, ongeveer groot 2,17 ha, en het oostelijk&#13;
gedeelte van perceel nummer 704 gedeeltelijk,&#13;
ongeveer groot 1,45 ha, aangegaan voor&#13;
onbepaalde tijd, ingaande 1 juli 1966, tegen&#13;
een pachtprijs van thans ƒ 4.061,15 per jaar, bij&#13;
vooruitbetaling te voldoen, een en ander&#13;
onverminderd het bepaalde in artikel 9 lid 1&#13;
van de Pachtwet en de mogelijke toepassing&#13;
van artikel 9 lid 2 van die Wet.&#13;
4.3 Aan Van Kerkhoff is in 1984 een heffingvrije&#13;
hoeveelheid melk (verder te noemen:&#13;
melkquotum) toegekend. Hij heeft eind 1995&#13;
zijn gehele melkquotum verkocht.&#13;
5 Beoordeling van het geschil in&#13;
hoger beroep&#13;
5.1 Inzet van het onderhavige geding is de&#13;
door Van Oppenraaij gevorderde ontbinding&#13;
van de pachtovereenkomst. Haar vordering&#13;
heeft twee gronden: Van Kerkhoff zou het&#13;
gebruik van de grond hebben afgestaan aan&#13;
zijn dochter en Van Kerkhoff zou met het&#13;
gepachte samenhangend melkquotum hebben&#13;
vervreemd.&#13;
5.2 De pachtkamer van het kantongerecht&#13;
heeft Van Oppenraaij toegelaten tot levering&#13;
van het bewijs dat Van Kerkhoff het gebruik&#13;
van de grond aan derden heeft afgestaan. Van&#13;
Oppenraaij heeft daartoe drie getuigen doen&#13;
horen. De getuigen hebben niets verklaard dat&#13;
wijst op een ingebruikgeving van die grond&#13;
aan derden. Ook de door Van Oppenraaij in&#13;
het geding gebrachte stukken geven hiervoor&#13;
geen duidelijke aanwijzing. Het feit dat Van&#13;
Kerkhoff thans geen vee meer houdt en het&#13;
van het gepachte afkomstige gras verkoopt&#13;
aan zijn dochter, die in de directe nabijheid&#13;
een geitenbedrijf exploiteert, brengt niet mee&#13;
dat Van Kerkhoff het gepachte niet meer persoonlijk&#13;
exploiteert. Van Oppenraaij heeft in&#13;
hoger beroep geen melding gemaakt van enige&#13;
nadere omstandigheid ter onderbouwing van&#13;
haar standpunt, zodat er geen aanleiding is om&#13;
haar toe te laten tot aanvullende bewijslevering.&#13;
Haar eerste grief faalt dan ook.&#13;
5.3 Wat betreft de gestelde vervreemding van&#13;
met het gepachte samenhangend melkquotum&#13;
is in de eerste plaats aan de orde het verweer&#13;
van Van Kerkhoff, dat hij de onderhavige&#13;
grond eerst in 1986 is gaan pachten, zodat&#13;
daarmee in 1984 geen melkquotum is gaan&#13;
samenhangen. Van Oppenraaij heeft in dit&#13;
verband een beroep gedaan op het gezag van&#13;
gewijsde van het onder 4.2 genoemde tussen&#13;
partijen gewezen vonnis van de pachtkamer&#13;
van het kantongerecht te Nijmegen. Van&#13;
Kerkhoff stelt hier tegenover dat dit vonnis&#13;
wat betreft de daarin genoemde ingangsdatum&#13;
berust op een misslag, aangezien hij vastlegging&#13;
van een pachtovereenkomst met ingang&#13;
van 1986 geeft gevorderd en hij feitelijk voordien&#13;
gras op stam kocht en vee bij (de rechtsvoorganger&#13;
van) Van Oppenraaij inschaarde.&#13;
5.4 Het hof stelt wat betreft dit verweer van&#13;
Van Kerkhoff voorop, dat een vastleggingsvonnis&#13;
dienst doet om tussen de partijen daarbij&#13;
definitief – ook voor latere procedures – te&#13;
doen vaststaan dat een pachtovereenkomst&#13;
met de in het vonnis vermelde inhoud – waartoe&#13;
ook behoort het tijdstip van haar ingaan –&#13;
is gesloten. Dit brengt in beginsel mee, dat als&#13;
tussen partijen vaststaand moet worden aangenomen&#13;
dat de onderhavige pachtovereenkomst&#13;
in 1966 is ingegaan, zelfs indien dit&#13;
achteraf niet juist zou blijken te zijn. Denkbaar&#13;
is evenwel dat een kennelijke en ook&#13;
voor partijen kenbare vergissing in het vastleggingsvonnis&#13;
niet onder alle omstandigheden&#13;
in een volgende procedure aan de&#13;
wederpartij mag worden tegengeworpen.&#13;
5.5 Van Kerkhoff heeft betoogd dat de pachtkamer&#13;
van het kantongerecht in het vastleggingsvonnis&#13;
een misslag heeft begaan en&#13;
bovendien meer heeft toegewezen dan was&#13;
gevorderd. De stukken van de vastleggingsprocedure&#13;
zijn in deze procedure overgelegd.&#13;
Daaruit blijkt het volgende. Van Kerkhoff&#13;
heeft bij inleidende dagvaarding vastlegging&#13;
van een in 1986 gesloten pachtovereenkomst&#13;
gevorderd. Op het bij conclusie van antwoord&#13;
gevoerde verweer van Van Oppenraaij, dat&#13;
Van Kerkhoff niet sedert 1986, maar sedert&#13;
1966 “gebruik maakt van het perceel weiland”,&#13;
heeft Van Kerkhoff bij conclusie van&#13;
repliek geantwoord: “Hij gebruikt deze grond&#13;
van gedaagdes moeder sinds 1966 op jaarlijkse&#13;
pachtafspraak met gedaagdes moeder tegen&#13;
contante betaling; in 1986 zijn er tussen partijen&#13;
langdurigere pachtafspraken gemaakt en is&#13;
de pacht via de bank betaald, waarvoor hij&#13;
nota’s kreeg van gedaagde, welke bij het&#13;
request zijn overgelegd.” Hieruit volgt weliswaar&#13;
niet dat Van Kerkhoff heeft erkend dat&#13;
de onderhavige pachtovereenkomst in 1966 is&#13;
gesloten, maar wel dat hij heeft erkend dat hij&#13;
vanaf dat jaar de grond (onafgebroken) krachtens&#13;
jaarlijkse pachtovereenkomst in gebruik&#13;
heeft gehad. Aangezien in een dergelijk geval&#13;
een later verkregen melkquotum met de&#13;
grond zal zijn gaan samenhangen (zie de&#13;
arresten van dit hof van 21 juli 1998, Agr R&#13;
2000, 5010 en 27 juni 2000, Pr maart 2001, 1)&#13;
is het hof van oordeel dat het vastleggingsvonnis&#13;
niet een dusdanige misslag bevat dat&#13;
voor de onderhavige procedure niet van de&#13;
juistheid daarvan zou mogen worden uitgegaan.&#13;
5.6 Het verweer dat de pachtkamer van het&#13;
kantongerecht meer heeft toegewezen dan is&#13;
gevorderd miskent dat de vastleggingsprocedure&#13;
dienst doet om vast te doen staan of tussen&#13;
partijen een pachtovereenkomst is gesloten&#13;
en welke de inhoud van die pachtovereenkomst&#13;
is. Tot de vast te leggen gegevens&#13;
behoort ook het tijdstip waarop het gebruik&#13;
ingaat; indien de pachtrechter naar aanleiding&#13;
van een door de gedaagde gevoerd verweer&#13;
een eerder ingangstijdstip vastlegt dan het&#13;
tijdstip dat de eiser als ingangstijdstip heeft&#13;
genoemd, wordt niet buiten de vordering&#13;
beslist zoals door Van Kerkhoff wordt bepleit.&#13;
5.7 Overigens heeft Van Kerkhoff ook in de&#13;
onderhavige procedure aanvankelijk zonder&#13;
enig voorbehoud gesteld dat hij de grond&#13;
vanaf 1966 pachtte (conclusie van antwoord,&#13;
nr. 2, in antwoord op de stelling van Van&#13;
Oppenraaij dat de onderhavige pachtovereenkomst&#13;
in 1981 is gesloten) en is hij pas later&#13;
– toen Van Oppenraaij de kwestie van het verkochte&#13;
melkquotum ter sprake bracht – van&#13;
standpunt veranderd. Van Kerkhoff heeft bij&#13;
pleidooi in dit verband nog gesuggereerd dat&#13;
Van Oppenraaij hem opzettelijk heeft misleid,&#13;
maar er zijn onvoldoende aanwijzingen dat&#13;
Van Oppenraaij heeft gehandeld op een wijze&#13;
die voor deze procedure consequenties zou&#13;
moeten hebben. Daarbij is mede van belang&#13;
dat Van Kerkhoff in de vastleggingsprocedure&#13;
en in de onderhavige procedure in eerste aanleg&#13;
deskundig werd bijgestaan en de gevolgen&#13;
van zijn uitlatingen moet hebben kunnen&#13;
beseffen. Die uitlatingen komen dan ook voor&#13;
zijn risico. Gelet hierop acht het hof het precieze&#13;
tijdstip waarop Van Oppenraaij met de&#13;
verkoop van het melkquotum bekend was&#13;
niet van belang voor het oordeel.&#13;
5.8 Gelet op een en ander neemt het hof als&#13;
vaststaand aan dat – ook al zou sprake zijn&#13;
geweest van overeenkomsten van jaar tot jaar&#13;
– de onderhavige grond heeft bijgedragen tot&#13;
de opbouw van Van Kerkhoffs melkquotum&#13;
en dat het melkquotum mede met die grond is&#13;
gaan samenhangen.&#13;
5.9 Het bovenstaande betekent dat de tweede&#13;
grief in incidenteel beroep Van Kerkhoff niet&#13;
kan baten, dat de derde grief in incidenteel&#13;
beroep in dat lot deelt, nu deze blijkens de&#13;
toelichting op de tweede grief voortbouwt, en&#13;
dat de eerste grief in incidenteel beroep geen&#13;
beoordeling behoeft.&#13;
5.10 De pachtkamer van het kantongerecht&#13;
heeft geoordeeld dat de wanprestatie van Van&#13;
Kerkhoff gezien de bestaande bedrijfseconomische&#13;
noodzaak tot beëindiging van diens&#13;
melkveebedrijf niet tot ontbinding zou moeten&#13;
leiden. De tweede grief in principaal&#13;
beroep is tegen dit oordeel gericht. Deze grief&#13;
is gegrond. Van Kerkhoff heeft zonder enig&#13;
overleg met of zelfs medeweten van Van&#13;
Oppenraaij het met het gepachte samenhangende&#13;
melkquotum vervreemd, hetgeen een&#13;
hem toerekenbare tekortkoming jegens Van&#13;
Oppenraaij oplevert welke Van Oppenraaij&#13;
het recht geeft de overeenkomst te doen ontbinden.&#13;
Dat Van Kerkhoff de verkoopsom ten&#13;
behoeve van zijn dochter heeft gereserveerd&#13;
doet hieraan niet af. Het hof is van oordeel&#13;
dat een eventuele noodzaak tot bedrijfsbeëindiging&#13;
aan de zijde van Van Kerkhoff niet&#13;
meebrengt dat de tekortkoming wegens haar&#13;
bijzondere aard of geringe betekenis de ontbinding&#13;
niet rechtvaardigt in de zin van&#13;
art. 6:265, lid 1 (slot) van het Burgerlijk Wetboek.&#13;
Hetzelfde geldt voor Van Kerkhoffs&#13;
mogelijke onbekendheid met het feit dat ook&#13;
met mondeling gepachte grond melkquotum&#13;
kan samenhangen; anders dan Van Kerkhoff&#13;
in eerste aanleg (conclusie na enquête van&#13;
12 oktober 1998 onder 7) voorstaat, komt&#13;
deze omstandigheid voor zijn risico. Wat&#13;
betreft de ontbinding wordt tenslotte nog&#13;
overwogen dat niet is gesteld en evenmin aannemelijk&#13;
is dat de gevolgen daarvan Van&#13;
Kerkhoff ernstig zullen treffen.&#13;
5.11 Hetgeen eerder is overwogen brengt mee,&#13;
dat het principaal beroep faalt wat betreft het&#13;
vonnis van 10 mei 1999, maar doel treft wat&#13;
betreft het vonnis van 13 maart 2000. Het&#13;
eerstgenoemde vonnis zal worden bekrachtigd,&#13;
het laatstgenoemde vonnis zal worden&#13;
vernietigd en de vordering van Van Oppenraaij&#13;
zal alsnog worden toegewezen zoals in&#13;
het dictum van dit arrest verwoord.&#13;
5.12 Het hof ziet aanleiding de proceskosten&#13;
van de eerste aanleg te compenseren, nu een&#13;
gedeelte van die procedure geheel in het teken&#13;
stond van het niet persoonlijk gebruiken van&#13;
de grond door Van Kerkhoff, ten aanzien&#13;
waarvan Van Oppenraaij in het ongelijk is&#13;
gesteld. Wat betreft het principaal en incidenteel&#13;
hoger beroep acht het hof Van Kerkhoff&#13;
de op het hoofdpunt in het ongelijk gestelde&#13;
partij. Hij zal dan ook worden veroordeeld in&#13;
de kosten van het hoger beroep.&#13;
6 De beslissing&#13;
Het hof, rechtdoende hoger beroep,&#13;
bekrachtigt het vonnis van de pachtkamer van&#13;
het kantongerecht te Nijmegen van 10 mei&#13;
1999;&#13;
vernietigt het vonnis van die pachtkamer van&#13;
13 maart 2000, en, opnieuw rechtdoende:&#13;
ontbindt de tussen partijen bestaand overeenkomst&#13;
betreffende het perceel weiland, kadastraal&#13;
bekend gemeente Leuth, sectie C, nummers&#13;
217 en 704;&#13;
veroordeelt Van Kerkhoff om binnen veertien&#13;
dagen na betekening van dit arrest genoemd&#13;
perceel te ontruimen en ter vrije beschikking&#13;
van Van Oppenraaij te stellen op straffe van&#13;
verbeurte van een dwangsom van ƒ 1.000,–&#13;
per dag dat Van Kerkhoff hierin nalatig blijft&#13;
en met machtiging het vonnis bij nalatigheid&#13;
zo nodig op kosten van Van Kerkhoff met&#13;
behulp van politie en justitie ten uitvoer te&#13;
leggen;&#13;
compenseert de kosten van de procedure in&#13;
eerste aanleg aldus, dat iedere partij haar eigen&#13;
kosten draagt;&#13;
veroordeelt Van Kerkhoff in de kosten van&#13;
het principaal en incidenteel beroep, aan de&#13;
zijde van Van Oppenraaij tot op heden&#13;
begroot op ƒ 475,– wegens griffierecht en&#13;
ƒ 7.650,– wegens salaris.</content><legacyfootnotes/><footnotes><footnote/></footnotes><auteurs/><published>2003-07-01 00:00:00</published><modified>2003-07-01 00:00:00</modified><editiondate>2003-07-01</editiondate><htmlpath>https://denhollander.info/artikel/4605</htmlpath></article>
</articles></edition>
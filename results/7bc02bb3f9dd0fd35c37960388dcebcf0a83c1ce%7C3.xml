<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2007</searchword><id>3978</id><udhid>UDH:TvAR/3978</udhid><titel>Wetgeving en literatuur</titel><searchwords><searchword>TvAR 9/2007</searchword><searchword>UDH:TvAR/3978</searchword></searchwords><attachments><attachment><name>TvAR_2007_9-nieuws.pdf</name><extention>pdf</extention><url>https://denhollander.info/download/3952/ci</url></attachment></attachments><inleiding>Beheer landelijk gebied&#13;
&#13;
Flora- en faunawet&#13;
Bij allerlei werken en werkzaamheden&#13;
kan men dieren tegenkomen die beschermd&#13;
zijn op grond van de Floraen&#13;
faunawet. Als zo’n dier daar last van&#13;
heeft moet voor het werk een ontheffing&#13;
worden aangevraagd. Daar hebben&#13;
initiatiefnemers weer last van en&#13;
daarom is de figuur van de ‘gedragscode’&#13;
ontwikkeld. Als men werkzaamheden&#13;
verricht, aantoonbaar in overeenstemming&#13;
met zo’n gedragscode,&#13;
wordt automatisch vrijstelling verleend&#13;
op basis van het Besluit vrijstelling beschermde&#13;
dier- en plantensoorten. Iedereen&#13;
kan een gedragscode opstellen,&#13;
maar die moet dan wel worden goedgekeurd&#13;
door de minister. Daartegen&#13;
kunnen zienswijzen worden ingediend&#13;
en is beroep mogelijk. In Stcrt. 21 juni&#13;
2007 wordt weer kennisgegeven van de&#13;
terinzagelegging van ontwerp-goedkeuringsbesluiten&#13;
voor een aantal gedragscodes.&#13;
Een greep: Unie van Waterschappen,&#13;
gemeente Tiel, Gedragscode&#13;
recreatie van de Recron en de Hiswa.&#13;
Alle gedragscodes kunnen worden gezien&#13;
op www.minlnv/gedragscodes.&#13;
Het zijn er nogal wat.&#13;
&#13;
Kievietseieren&#13;
Zoals bekend krijgen de Friezen elke&#13;
keer een ontheffing, op basis van de&#13;
Flora- en faunawet voor het rapen van&#13;
kievietseieren. De Stichting Faunabescherming&#13;
is daartegen in beroep gegaan.&#13;
De rechtbank Leeuwarden acht&#13;
de ontheffing echter, in een uitvoerig&#13;
vonnis, niet in strijd met de Vogelrichtlijn.&#13;
(Rb. Leeuwarden, 1 augustus&#13;
2007, LJNBB0660).&#13;
&#13;
Natura 2000&#13;
De Vogel- en Habitatgebieden blijven&#13;
de gemoederen bezig houden. Alterra&#13;
heeft, ten behoeve van het Interimtoetsingskader&#13;
Natura 2000 en ammoniak&#13;
een onderzoek verricht naar de&#13;
depositie van ammoniak op vijf gebieden.&#13;
(rapport nr. 1491). Over de gebiedsbegrenzing&#13;
schrift de minister een&#13;
brief aan de Tweede Kamer ( Kamerstukken&#13;
II 2006/07, 30 654, nr. 45, 28&#13;
juni 2007) en over de vergunningen&#13;
wordt nog eens een en ander uit de&#13;
doeken gedaan (nr. 44, 4 juni 2007).&#13;
In een artikel in Bouwrecht van augustus&#13;
2007, p. 652 e.v., suggereren G.&#13;
van der Wal en F.Y. van Schaik dat de&#13;
Nederlandse toepassing – via de Natuurbeschermingswet&#13;
1998 – van de&#13;
Habitatrichtlijn strenger is dan de toetsing&#13;
in andere landen, waardoor relatief&#13;
veel plannen en projecten geen&#13;
doorgang kunnen vinden. Bepleit&#13;
wordt een minder rigide benadering,&#13;
met name in de interpretatie van de&#13;
open begrippen van de richtlijn.&#13;
&#13;
Verdroging&#13;
De Nederlandse overheid is druk met&#13;
het verdrogingsbeleid. Bij de met prioriteit&#13;
aan te pakken gebieden gaat het&#13;
in totaal om maar liefst 88.867 hectare.&#13;
Deze gebieden zijn door de provincies&#13;
voorgedragen en door de minister&#13;
beoordeeld. De provincies moeten&#13;
het verdrogingsbeleid ook zelf weer&#13;
uitvoeren via het Investeringsbudget&#13;
Landelijk Gebied (ILG). Met het rijk&#13;
kunnen daarover afspraken worden gemaakt.&#13;
In totaal is € 457 mln. nodig&#13;
( Kamerstukken II 2006/07, 30 800&#13;
XIV, nr. 134, brief, 6 juli 2007).&#13;
</inleiding><content/><legacyfootnotes/><footnotes><footnote/></footnotes><auteurs>Prof. mr. D.W. Bruil</auteurs><published>2007-09-01 00:00:00</published><modified>2017-06-12 12:47:30</modified><editiondate>2007-09-01</editiondate><htmlpath>https://denhollander.info/artikel/3978</htmlpath></article>
</articles></edition>
<edition><articles><article><jaar>2016</jaar><naam>Tijdschrift voor Agrarisch Recht</naam><uitgave>9</uitgave><aflevering>8</aflevering><searchword>TvAR 9/2016</searchword><id>13482</id><udhid>UDH:TvAR/13482</udhid><titel>Wetgeving en literatuur</titel><searchwords><searchword>TvAR 9/2016</searchword><searchword>UDH:TvAR/13482</searchword></searchwords><attachments><attachment><name>18471.pdf</name><extention>pdf</extention><url>https://denhollander.info/download/18471/ci</url></attachment></attachments><inleiding/><content>&lt;h2&gt;Pacht&lt;/h2&gt;&lt;h4&gt;Spelderholt&lt;/h4&gt;&lt;p&gt;De staatssecretaris reageerde op het eindbericht inzake Spelderholt: Ik hecht aan een pachtsysteem dat langdurige relaties tussen verpachters en pachters stimuleert en bijdraagt aan een duurzaam gebruik van grond. Daarnaast moet de mogelijkheid blijven om flexibele kortdurende pachtovereenkomsten af te sluiten. Ik ben van mening dat het slotakkoord hiervoor een goede basis is en richtinggevend kan zijn als route die kan leiden tot een voorstel dat breder gedragen wordt. Een breed draagvlak is naar mijn mening belangrijk en daarom nodig ik alle betrokken partijen uit om onder leiding van een bemiddelaar met elkaar verder te praten om de laatste verschillen te overbruggen. Ik zal die bemiddelaar aanwijzen in overleg met de betrokken partijen. Hierover zal ik u na het zomerreces informeren.(&lt;span class="italic"&gt;Kamerstukken II&lt;/span&gt; 2015/16, 27924, nr. 67).&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Omgevingswet&lt;/h4&gt;&lt;p&gt;Er zijn vier ontwerpbesluiten gepubliceerd die zijn gebaseerd op de Omgevingswet, te weten het Besluit activiteiten leefomgeving, het Besluit bouwwerken leefomgeving, het Omgevingsbesluit en het Besluit kwaliteit leefomgeving. (&lt;span class="italic"&gt;Kamerstukken I&lt;/span&gt; 2015/16, 33118, C). Deze ontwerp-besluiten staan ook ter consultatie (tot 16 september 2016).&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;Natuurnetwerk&lt;/h4&gt;&lt;p&gt;Over de voortgang van het Natuur Netwerk Nederland (NNN) gaat &lt;span class="italic"&gt;Kamerstukken II&lt;/span&gt; 2015/16, 33576, nr. 85.&lt;/p&gt;&lt;h2&gt;Dieren&lt;/h2&gt;&lt;h4&gt;Welzijn&lt;/h4&gt;&lt;p&gt;Er is een Plan van aanpak biggenuitval, een verkenning Kalf bij de Koe, en een werkgroep Stalbranden. Er is nu ook een Plan voor veetransport bij extreme temperaturen. In dit plan geven overheid en bedrijfsleven aan wat ze gaan doen om dierenwelzijn bij transport en slacht zo goed mogelijk te borgen bij extreme temperaturen. Het plan bevat verwijzingen naar werkprotocollen van NVWA, transport- en slachtsector, zodat alle partijen uit de hele transportketen van elkaar weten wie wat doet. Het plan heeft betrekking op hoefdieren. (&lt;span class="italic"&gt;Kamerstukken II&lt;/span&gt; 2015/16, 28286, nr. 884).&lt;/p&gt;&lt;h4&gt;Identificatie&lt;/h4&gt;&lt;p&gt;Een wijziging van de Regeling diergeneeskundigen (vrijstelling koudmerken)voorziet in een tijdelijke vrijstelling van het verbod op het verrichten van de ingreep vriesbranden als derde identificatie-ingreep bij runderen. Daarnaast is in de regeling een precisering opgenomen van de vrijstelling van het verbod op het verrichten van een derde identificatie-ingreep bij varkens. De aanleiding voor genoemde wijzigingen is het in procedure brengen1 van het Besluit houdende wijziging van het Besluit diergeneeskundigen en het Besluit houders van dieren in verband met diverse wijzigingen op het gebied van dierenwelzijn. Met dit ontwerpbesluit zal het vriesbranden als toegestane ingreep bij runderen uit het Besluit diergeneeskundigen worden geschrapt. (&lt;span class="italic"&gt;Stcrt.&lt;/span&gt; 2016, nr. 35972).&lt;/p&gt;&lt;h4&gt;Antibiotica&lt;/h4&gt;&lt;p&gt;In een brief aan de Tweede Kamer zet de regering het Vervolgbeleid Antibiotica bij Dieren 2016-2020 uiteen. Er is al een grote daling van het gebruik gerealiseerd, maar dat moet nog beter. (&lt;span class="italic"&gt;Kamerstukken II&lt;/span&gt; 2015/16, 29683, nr. 220). Er worden concrete verplichtingen opgelegd aan zgn. rode en oranje bedrijven (waar het gebruik boven een benchmark ligt). Er zijn aparte sectorplannen voor pluimvee, runderen, kalveren en kalkoenen.&lt;/p&gt;&lt;h2&gt;Planten&lt;/h2&gt;&lt;h4&gt;Gewasbescherming&lt;/h4&gt;&lt;p&gt;De inzet van de regering is gericht op het verduurzamen van de gewasbescherming en te zorgen voor kaders om een verschuiving in het huidige pakket gewasbeschermingsmiddelen van hoogrisicomiddelen naar laagrisicomiddelen te bewerkstelligen. Om deze transitie te versnellen zijn twee trajecten ingezet. Enerzijds het vergroten van de beschikbaarheid van laagrisicomiddelen en het bevorderen van geïntegreerde gewasbescherming in de Europese Unie (EU) en in Nederland en anderzijds een nationale dialoog met stakeholders over duurzame gewasbescherming en acties die daarvoor door alle partijen kunnen worden uitgevoerd. (&lt;span class="italic"&gt;Kamerstukken II&lt;/span&gt; 2016/16, 27858, nr. 369).&lt;/p&gt;&lt;h2&gt;Marktordening&lt;/h2&gt;&lt;h4&gt;Gegevens &lt;/h4&gt;&lt;p&gt;De regering is van plan om meer transparantie over de gegevens van de subsidies te bewerkstelligen. Voortaan zal jaarlijks geaggregeerd per regeling de volgende informatie bekend worden gemaakt::&lt;/p&gt;&lt;ul&gt;&lt;li class="streepjes"&gt;uitbetaald subsidiebedrag;&lt;/li&gt;&lt;li class="streepjes"&gt;ingehouden bedrag als gevolg van administratieve controles;&lt;/li&gt;&lt;li class="streepjes"&gt;gecontroleerd bedrag ter plaatse (opgesplitst naar select gecontroleerd en a-select gecontroleerd);&lt;/li&gt;&lt;li class="streepjes"&gt;ingehouden bedrag als gevolg van controles ter plaatse (opgesplitst naar select gecontroleerd en a-select gecontroleerd).(&lt;span class="italic"&gt;Kamerstukken II&lt;/span&gt; 2015/16, 28625, nr. 237).&lt;/li&gt;&lt;/ul&gt;&lt;h4&gt;GLB&lt;/h4&gt;&lt;p&gt;De Regeling uitvoering GMO groenten en fruit, de Regeling marktordening zuivel en de Uitvoeringsregeling bijzondere Europese Maatregelen inzake Russische boycot groenten en fruit zijn gewijzigd. (&lt;span class="italic"&gt;Stcrt&lt;/span&gt;. 2016, nr. 35687). Ook zijn maximale steunbedragen vastgesteld.&lt;/p&gt;&lt;h2&gt;Milieurecht&lt;/h2&gt;&lt;h4&gt;Fosfaatrechten&lt;/h4&gt;&lt;p&gt;In een brief aan de kamer wordt meegedeeld dat het fosfaatplafond in 2015 definitief met 7,2 mln. kg is overschreden. Voor het nieuwe stelsel van fosfaatrechten gaat de meeste aandacht nu uit naar de mate waarin een generieke afroming van fosfaatrechten, zoals beschreven in de brief van 3 maart jl., aan de orde is. Om te bepalen hoeveel rechten moeten worden afgeroomd om te garanderen dat de feitelijke fosfaatproductie weer onder het nationale fosfaatplafond wordt gebracht, moeten in ieder geval de volgende factoren in ogenschouw worden genomen: de hoeveelheid toegekende rechten op basis van de peildatum van 2 juli 2015, het effect van de knelgevallenvoorziening op het totaal aan toegekende rechten, de mate waarin grondgebonden bedrijven worden gecompenseerd voor de effecten van de generieke korting en de hoeveelheid rechten die in 2017 bij overdracht wordt afgeroomd. (&lt;span class="italic"&gt;Kamerstukken II&lt;/span&gt; 2015/16, 33979, nr. 140). Intussen gaat bijna alles goed met de derogatie, aldus een rapportage daarover: &lt;span class="italic"&gt;Kamerstukken II&lt;/span&gt; 2015/16, 33037, nr. 178. Ook het voldoen aan de Nitraatrichtlijn lijkt in orde. Naar verwachting blijven nutriëntenconcentraties afkomstig van de landbouw dalen. Het is echter de vraag of rond 2027 de gewenste situatie in grond- en oppervlaktewater overal is bereikt. De thans lopende evaluatie van de Meststoffenwet moet meer inzicht in deze ontwikkelingen geven, aldus een brief. (&lt;span class="italic"&gt;Kamerstukken II&lt;/span&gt; 2015/16, 33027, nr. 179).&lt;/p&gt;&lt;h4&gt;Veehouderij en gezondheid&lt;/h4&gt;&lt;p&gt;De reactie van de staatssecretaris van I&amp;M op de onderzoeken naar de relatie gezondheid-veehouderij luidt als volgt: De resultaten geven reden tot bezorgdheid. Het VGO-onderzoek en het endotoxinen-onderzoek laten zien dat er mogelijke verbanden zijn gevonden tussen het wonen in de omgeving van veehouderijen en de gezondheid. Het kabinet beraadt zich dan ook op maatregelen. Het kabinet zal zich met veehouderijsectoren, in het bijzonder de pluimveesector, buigen over maatregelen om de luchtkwaliteit rondom veehouderijen te verbeteren. De pluimveesector heeft eerder al aangegeven te komen met een toekomstvisie veehouderij. Wij willen in overleg met de sector bekijken hoe in navolging van andere sectoren, zoals de tuinbouw en varkenssector, voor de pluimveesector in overleg met andere partijen tot een plan van aanpak kan worden gekomen waarin deze maatregelen zijn ingebed. Het plan moet gericht zijn op een economisch bestendige sector met maatschappelijk draagvlak. Daarnaast is het belangrijk dat provincies over optimale mogelijkheden beschikken om te kunnen sturen op dieraantallen in zowel het belang van de kwaliteit van de leefomgeving als in het belang van volksgezondheid. Daarom zal het kabinet het eerder aangekondigde wetsvoorstel dieraantallen verder in gang zetten. Het wetsvoorstel zoals dat eerder is geconsulteerd, zal worden aangepast, rekening houdend met de reacties in de consultatie. Het wetsvoorstel zal na advisering van de Raad van State aan uw Kamer worden aangeboden, naar verwachting rond het kerstreces. Het kabinet zal deze onderzoeken en de verschillende effecten op de volksgezondheid die hieruit naar voren komen, grondig analyseren. De problematiek vraagt om een gezamenlijke aanpak van ministeries, andere overheden, de sector en overige betrokkenen. Wij zullen uw Kamer na de zomer nader informeren over de te nemen maatregelen en vervolgonderzoek. (&lt;span class="italic"&gt;Kamerstukken II&lt;/span&gt; 2015/16, 28973, nr. 181).&lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;De laatste Raad van het Nederlandse voorzitterschap heeft op 27 en 28 juni 2016 in Luxemburg plaatsgevonden. Op de agenda onder meer: de marktsituatie, biologische landbouw, voedselverlies en –verspilling, duurzame gewasbescherming (&lt;span class="italic"&gt;Kamerstukken II&lt;/span&gt; 2015/16, 21501-32, nr. 933). Op de agenda van de Landbouwraad van juli stonden onder meer de oneerlijke handelspraktijken. De roep om Europese wetgeving tegen oneerlijke handelspraktijken komt vanuit een aantal lidstaten. Al in 2015 hebben de vier Visegrad-Ministers (Polen, Tsjechische Republiek, Hongarije en Slowakije) daarover een verklaring aangenomen. Ook in de Agricultural Market Taskforce onder leiding van de heer Veerman – de Europese adviescommissie om de positie van de boer te verbeteren – is dit aan de orde. De Europese Commissie heeft vorig jaar onderzocht of Europese wetgeving tegen oneerlijke handelspraktijken in de agrofoodsector nuttig zou zijn. De conclusie van dit onderzoek was dat de meeste EU-lidstaten al initiatieven hebben ondernomen om oneerlijke handelspraktijken aan te pakken op een manier die bij elke nationale situatie het beste past. De Europese Commissie ziet daarom geen noodzaak voor Europese regelgeving. De Europese Commissie zal de situatie blijven monitoren. Nederland vindt Europese wetgeving niet nodig. De mate waarin oneerlijke handelspraktijken een probleem vormen verschilt tussen lidstaten. Daarom kan dit probleem beter op nationaal niveau worden opgepakt. In Nederland zijn het afgelopen jaar, tijdens een pilot eerlijke handelspraktijken, geen klachten ingediend en er zijn zeer weinig signalen dat dit probleem in Nederland urgent is. In Nederland zijn alle supermarkten, een aantal belangrijke verwerkende producenten en een aantal belangrijke producenten van land- en tuinbouwproducten aangesloten bij het Europese Supply Chain Initiative, waarin wordt gewerkt met een gedragscode voor eerlijke handelspraktijken. Dit heeft er volgens het bedrijfsleven onder andere toe geleid dat bedrijven zich bewuster zijn van wat als (on)eerlijke handelspraktijk wordt aangemerkt. Dit heeft volgens hen een zekere preventieve werking. (Kamerstukken II, 2015/16, 215-1-32, nr. 934). De zaken zijn ook in de Tweede Kamer behandeld (nr. 935).&lt;/p&gt;&lt;p&gt;Uit het verslag van de landbouwraad blijkt dat gesproken is over het Slowaakse werkprogramma, de marktsituatie en de vereenvoudiging van het GLB. Het eerste jaar van de vergroening is onderzocht. Conclusies:&lt;/p&gt;&lt;ul&gt;&lt;li class="streepjes"&gt;met vergroening kan op een groot deel van het landbouwareaal in de EU milieu- en klimaatwinst worden geboekt, met de kanttekening dat het na slechts één jaar nog moeilijk is die winst al echt te kwantificeren; &lt;/li&gt;&lt;li class="streepjes"&gt;de keuzes van de lidstaten bij de invoering van vergroening hebben geen significante invloed gehad op de concurrentievoorwaarden voor EU-landbouwers, en &lt;/li&gt;&lt;li class="streepjes"&gt;de invloed van de vergroening op de productieomvang lijkt beperkt.&lt;/li&gt;&lt;/ul&gt;&lt;p&gt;Nederland heeft aangegeven achter het streven van de Europese Commissie naar een ambitieuze vergroening te staan. Nederland heeft daarom het voorstel gesteund om vanggewassen en stikstofbindende gewassen alleen in aanmerking te laten komen voor de vergroening als er geen gewasbeschermingsmiddelen op worden gebruikt. Nederland is ook blij met het laten vallen van 30 september als uiterste inzaaidatum voor vanggewassen en met het feit dat akkerranden die breder zijn dan het maximum van 20 meter voortaan niet worden uitgesloten, maar voor het maximum van 20 meter meetellen. Nederland heeft de Europese Commissie verzocht om deze laatste twee vereenvoudigingen met terugwerkende kracht van toepassing te verklaren op 2016, omdat landbouwers ook dit jaar met deze bepalingen in de knel komen. Nederland heeft verder aangegeven dat de uitkomsten van de review laten zien dat de Europese Commissie en de lidstaten gezamenlijk moeten streven naar een ambitieuzere invulling van de vergroening. Zo worden landschapselementen met een duidelijke meerwaarde voor de biodiversiteit, zoals heggen en boomwallen, nog te weinig ingezet om aan de verplichting te voldoen 5% van het bouwland in te richten als ecologisch aandachtsgebied. Nederland heeft verder aangegeven het te betreuren dat het voorstel van Nederland om de mengselplicht bij vanggewassen te laten vervallen niet is overgenomen. Ook is het spijtig dat er geen wezenlijke vereenvoudigingen voor de uitvoering door de betaalorganen worden voorgesteld. Nederland heeft hiervoor concrete voorstellen gedaan die helaas niet door de Europese Commissie zijn overgenomen, maar heeft de Europese Commissie opgeroepen hierover opnieuw na te denken. (&lt;span class="italic"&gt;Kamerstukken II&lt;/span&gt; 2015/216, 21501-32, nr. 937).&lt;/p&gt;&lt;h2&gt;Diversen&lt;/h2&gt;&lt;h4&gt;Wegenverkeerswet&lt;/h4&gt;&lt;p&gt;Bij de behandeling van de wijziging van de Wegenverkeerswet 1994 ‘in verband met een kentekenplicht voor landbouw- en bosbouwtrekkers, motorrijtuigen met beperkte snelheid, mobiele machines en daardoor voortbewogen aanhangwagens alsmede het niet meer toelaten tot het verkeer van nieuwe motorrijtuigen met beperkte snelheid’ zijn cijfers genoemd over ongevallen met landbouwvoertuigen. Per jaar vallen er zo’n 12 doden. (&lt;span class="italic"&gt;Kamerstukken II&lt;/span&gt; 2015/16, 34397, nr. 16).&lt;/p&gt;&lt;h4&gt;Procesrecht&lt;/h4&gt;&lt;p&gt;De wetten en besluiten ter zake van de vereenvoudiging en digitalisering van het procesrecht zijn in het Staatsblad geplaatst: nrs. 288- 294.&lt;/p&gt;</content><legacyfootnotes/><footnotes><footnote/></footnotes><auteurs/><published>2016-09-27 13:04:45</published><modified>2016-09-27 13:04:45</modified><editiondate>2016-09-27</editiondate><htmlpath>https://denhollander.info/artikel/13482</htmlpath></article>
</articles></edition>
<edition><articles><article><jaar>2012</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2012</searchword><id>9991</id><udhid>UDH:TvAR/9991</udhid><titel>Wetgeving en literatuur</titel><searchwords><searchword>TvAR 7/8/2012</searchword><searchword>UDH:TvAR/9991</searchword></searchwords><attachments><attachment><name>TvAR2012_07_08_07_Wetgeving.pdf</name><extention>pdf</extention><url>https://denhollander.info/download/8633/ci</url></attachment></attachments><inleiding>Algemeen&#13;
</inleiding><content>Vastgoedwetgeving&#13;
Bij Kluwer is verschenen de bundel Vastgoedwetgeving(voor opleiding en praktijk van makelaars), 2012/13, 2400 blz.&#13;
Multifunctionele landbouw&#13;
Er is een einde gekomen aan de Taskforce Multifunctione­le Landbouw. Het eindrapport is ‘met gepaste trots’ aan de Tweede Kamer aangeboden (Kamerstukken II 2011/12, 30 252, nr. 19).&#13;
Ruimtelijke Ordening&#13;
Geiten&#13;
B&amp;W van de gemeente Landerd verleenden vrijstelling van het bestemmingsplan en een bouwvergunning voor de bouw van een geitenstal en een sleufsilo. De provincie Noord-Bra­bant draagt de besluiten bij de Kroon voor ter vernietiging (art. 268 Gemeentewet), vanwege de door de provincie inge­stelde bouwstop voor geitenhouderijen. De Kroon schorst de besluiten van de gemeente, KB 12 juli 2012, Stb. 2012, 318.&#13;
Crisis&#13;
De wijziging van de Crisis- en herstelwet en diverse andere wetten in verband met het permanent maken van de Crisis- en herstelwet en het aanbrengen van enkele verbeteringen op het terrein van het omgevingsrecht is in een gewijzigd ontwerp bij de Eerste Kamer ingediend (Kamerstukken II 2011/12, 33 135, A).&#13;
Dieren&#13;
Schmallenberg&#13;
De meldplicht voor Schmallenberg is opgeheven door wij­ziging van de Regeling preventie, bestrijding en monitoring van besmettelijke dierziekten, zoonosen en TSE’s, Stcrt. 26 juli 2012, nr. 13041.&#13;
Intensieve veehouderij&#13;
De vaste commissie voor ELI heeft overlegd over de inten­sieve veehouderij. Daarbij passeerden tal van onderwerpen de revue, waaronder de wettelijke regeling inzake de me­gastallen (Kamerstukken II 2011/12, 28 973, nr. 126).&#13;
Oormerken&#13;
Nog steeds wordt in Europa nagedacht over alternatieve ma­nieren van identificatie, mede ten behoeve van de gewetens­bezwaren tegen oormerken. De regering ziet wel kansen om de identificatiebolus in te voeren (Kamerstukken II 2011/12, 21 501-32, nr. 628).&#13;
Planten&#13;
Boktor&#13;
De Aziatische Boktor is aangetroffen in Winterswijk. Het betreft een quarantaine-organisme in de hoogste risico-ca­tegorie. De regering treedt drastisch op (Kamerstukken II 2011/12, 27 858, nr. 113).&#13;
Producten&#13;
Voedselveiligheid&#13;
Onder de titel ‘Verantwoordelijkheid voor voedselveilig­heid’ schrijven Bernd van der Meulen e.a. in het tijdschrift Overheid en Aansprakelijkheid over de werking van het le­vensmiddelenrecht in tijden van crisis, naar aanleiding van de EHEC-crisis. Grootschalige incidenten zijn niet uit te bannen, ondanks een hoog niveau van bescherming. Het be­drijfsleven draagt het risico, ook bij achteraf gebleken on­juiste waarschuwingen (O&amp;A, juni 2012, p. 68 e.v.).&#13;
Europees agrarisch recht&#13;
Landbouwraad&#13;
De vaste commissie van LNV heeft overlegd over de land­bouwraad van juni 2012, zie Kamerstukken II 2011/12, 21 501-21, nr. 629 voor een verslag daarvan.&#13;
</content><legacyfootnotes/><footnotes><footnote/></footnotes><auteurs>prof. mr. D.W. Bruil&#13;
</auteurs><published>2012-08-01 00:00:00</published><modified>2012-08-01 00:00:00</modified><editiondate>2012-08-01</editiondate><htmlpath>https://denhollander.info/artikel/9991</htmlpath></article>
</articles></edition>
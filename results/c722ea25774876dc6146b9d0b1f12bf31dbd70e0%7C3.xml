<edition><articles><article><jaar>2015</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2015</searchword><id>12161</id><udhid>UDH:TvAR/12161</udhid><titel>Pacht - Pachtkamer Hof Arnhem-Leeuwarden, 7 mei 2013, zaaknummer: 200.123.829 en 7 oktober 2014, ECLI:NL:GHARL:2014:7719 (Van Santen-Merbis) (mrs. Th.C.M. Willemse, W.L. Valk en F.J.P. Lock en de deskundige leden ing. L.L.M. de Lorijn en ir. H.B.M. Du (TvAR 2015/5799)</titel><searchwords><searchword>TvAR 4/2015</searchword><searchword>TvAR 2015/5799</searchword><searchword>UDH:TvAR/12161</searchword></searchwords><attachments><attachment><name>17355.pdf</name><extention>pdf</extention><url>https://denhollander.info/download/17355/ci</url></attachment></attachments><inleiding/><content>&lt;h2&gt;Pachtovereenkomst&lt;/h2&gt;&#13;
&lt;p&gt;[Burgerlijk Wetboek, artt. 7:311, 7:317]&lt;/p&gt;&#13;
&lt;p&gt;Voor de kwalificatie als pacht zijn de inhoud van de door partijen overeengekomen rechten en verplichtingen beslissend en niet de benaming die partijen aan hun rechtsverhouding hebben gegeven. Falend beroep op de beperkende werking van de redelijkheid en billijkheid.&lt;/p&gt;&#13;
&lt;p&gt;Met noot G.M.F. Snijders&lt;/p&gt;&#13;
&lt;p&gt;arrest van de pachtkamer&lt;/p&gt;&#13;
&lt;p&gt;in de zaak van&lt;/p&gt;&#13;
&lt;p&gt;Adrianus Johannes Petrus van Santen,&lt;/p&gt;&#13;
&lt;p&gt;wonende te Benthuizen, gemeente Rijnwoude,&lt;/p&gt;&#13;
&lt;p&gt;appellant,&lt;/p&gt;&#13;
&lt;p&gt;hierna: &amp;lsquo;Van Santen&amp;rsquo;&lt;/p&gt;&#13;
&lt;p&gt;advocaat: mr. M.J.H. van Baalen,&lt;/p&gt;&#13;
&lt;p&gt;tegen:&lt;/p&gt;&#13;
&lt;p&gt;de besloten vennootschap met beperkte aansprakelijkheid&lt;/p&gt;&#13;
&lt;p&gt;H.M. Merbis Holding B.V.,&lt;/p&gt;&#13;
&lt;p&gt;gevestigd te Benthuizen, gemeente Rijnwoude,&lt;/p&gt;&#13;
&lt;p&gt;ge&amp;iuml;ntimeerde,&lt;/p&gt;&#13;
&lt;p&gt;hierna: &amp;lsquo;Merbis&amp;rsquo;&lt;/p&gt;&#13;
&lt;p&gt;advocaat: mr. F.R.H. Kuiper.&lt;/p&gt;&#13;
&lt;h2&gt;1. Het geding in eerste aanleg&lt;/h2&gt;&#13;
&lt;p&gt;Voor het geding in eerste aanleg verwijst het hof naar de inhoud van de vonnissen van 11 september 2012 en 19 februari 2013 die de pachtkamer (rechtbank Den Haag, team kanton Leiden/Gouda, locatie Alphen aan den Rijn) heeft gewezen tussen Van Santen als eiser en Merbis als gedaagde.&lt;/p&gt;&#13;
&lt;h2&gt;2. Het geding in hoger beroep&lt;/h2&gt;&#13;
&lt;p&gt;2.1 Van Santen heeft bij exploot van 15 maart 2013 Merbis aangezegd van het hiervoor genoemde vonnis van 19 februari 2013 in hoger beroep te komen, met dagvaarding van Merbis voor dit hof.&lt;/p&gt;&#13;
&lt;p&gt;2.2 Op de roldatum 26 maart 2013 heeft Van Santen de zaak aangebracht en is Merbis bij advocaat verschenen.&lt;/p&gt;&#13;
&lt;p&gt;2.3 Partijen hebben opgave gedaan van hun verhinderingen en Van Santen heeft in kopie twee exemplaren van het procesdossier van de eerste aanleg overgelegd.&lt;/p&gt;&#13;
&lt;h2&gt;3. De beoordeling van het geschil in hoger beroep&lt;/h2&gt;&#13;
&lt;p&gt;3.1 Het hof ziet aanleiding om een comparitie van partijen te gelasten. Het doel is het beproeven van een minnelijke regeling, maar de zitting kan daarnaast benut worden om inlichtingen in te winnen, de mogelijkheden van mediation te bezien en/of om bewijsvoering of rapportage door deskundigen te bespreken&lt;span class="italic"&gt;. &lt;/span&gt;Iedere verdere beslissing zal worden aangehouden.&lt;/p&gt;&#13;
&lt;p&gt;3.2 Indien partijen uiterlijk twee weken na het wijzen van dit arrest het hof eenparig verzoeken om van de comparitie af te zien, zal deze geen doorgang vinden en zal een nieuwe roldatum worden bepaald voor memorie van grieven.&lt;/p&gt;&#13;
&lt;h2&gt;4. De beslissing&lt;/h2&gt;&#13;
&lt;p&gt;Het hof, recht doende in hoger beroep:&lt;/p&gt;&#13;
&lt;p&gt;bepaalt dat partijen, Van Santen in persoon en Merbis vertegenwoordigd door iemand die van de zaak op de hoogte en tot het geven van de verlangde inlichtingen in staat is en hetzij bevoegd hetzij speciaal schriftelijk gemachtigd is tot het aangaan van een schikking, tezamen met hun advocaten zullen verschijnen voor het hierbij tot raadsheer-commissaris benoemde lid van het hof mr. Th.C.M. Willemse, in aanwezigheid van het deskundige lid ir. H.B.M. Duenk, die daartoe zitting zullen houden in het paleis van justitie aan de Walburgstraat 2-4 te Arnhem op maandag 3 juni 2013 om 11.30 uur, opdat kan worden onderzocht of partijen het op een of meer punten met elkaar eens kunnen worden;&lt;/p&gt;&#13;
&lt;p&gt;bij deze comparitie bestaat geen gelegenheid om pleitnotities voor te dragen;&lt;/p&gt;&#13;
&lt;p&gt;bepaalt dat indien een partij bij gelegenheid van de comparitie van partijen nog een proceshandeling wenst te verrichten of producties in het geding wenst te brengen, deze partij ervoor dient te zorgen dat de raadsheer-commissaris, het deskundige lid en de wederpartij uiterlijk twee weken voor de dag van de zitting een afschrift van de te verrichten proceshandeling of de in het geding te brengen producties hebben ontvangen;&lt;/p&gt;&#13;
&lt;p&gt;houdt verder iedere beslissing aan.&lt;/p&gt;&#13;
&lt;p&gt;Arrest van de pachtkamer van 7 oktober 2014&lt;/p&gt;&#13;
&lt;p&gt;(mrs. W.L. Valk, J.H. Lieber en Th.C.M. Willemse en de deskundige leden ing. L.L.M. de Lorijn en mr. ing. H. Revoort)&lt;/p&gt;&#13;
&lt;h2&gt;1 Het verdere verloop van het geding in hoger beroep&lt;/h2&gt;&#13;
&lt;p&gt;Het hof neemt de inhoud van het tussenarrest van 7 mei 2013 hier over.&lt;/p&gt;&#13;
&lt;p&gt;1.1 Het verdere verloop blijkt uit:&lt;/p&gt;&#13;
&lt;p&gt;- het proces-verbaal van comparitie van partijen van 3 juni 2013,&lt;/p&gt;&#13;
&lt;p&gt;- de akte overlegging producties van Van Santen van 3 juni 2013,&lt;/p&gt;&#13;
&lt;p&gt;- het royement van de zaak op roldatum 18 juni 2013,&lt;/p&gt;&#13;
&lt;p&gt;- de akte van Merbis van 26 november 2013 met het verzoek de comparitie voort te zetten,&lt;/p&gt;&#13;
&lt;p&gt;- de akten van Van Santen en Merbis van 17 december 2013 met het verzoek schriftelijk voort te procederen,&lt;/p&gt;&#13;
&lt;p&gt;- de memorie van grieven, tevens houdende vermeerdering van eis,&lt;/p&gt;&#13;
&lt;p&gt;- de memorie van antwoord, tevens van incidenteel hoger beroep,&lt;/p&gt;&#13;
&lt;p&gt;- de memorie van antwoord in incidenteel hoger beroep.&lt;/p&gt;&#13;
&lt;p&gt;1.2 Vervolgens hebben partijen de stukken voor het wijzen van arrest aan het hof overgelegd en heeft het hof arrest bepaald.&lt;/p&gt;&#13;
&lt;h2&gt;2 De vaststaande feiten&lt;/h2&gt;&#13;
&lt;p&gt;Het hof gaat in hoger beroep uit van de feiten zoals beschreven in rechtsoverweging 2.1 van het bestreden vonnis van 19 februari 2013.&lt;/p&gt;&#13;
&lt;h2&gt;3 De motivering van de beslissing in hoger beroep&lt;/h2&gt;&#13;
&lt;p&gt;3.1 Het gaat in dit geding kort samengevat over het volgende. Op 8 januari 2002 hebben de rechtsvoorgangers van Merbis en Van Santen afgesproken dat Merbis van Van Santen een stuk landbouwgrond koopt en dat Merbis een stuk grasland in gebruik zal geven aan Van Santen ter grootte van 1.60 ha als aangegeven in de bijlage in de &#147;schriftelijke vastlegging van de afspraken gemaakt op 8 januari 2002&#148;. Ten aanzien van het gebruik van het grasland door Van Santen is afgesproken dat jaarlijks een gebruiksovereenkomst zou worden gesloten, dat het grasland ten behoeve van het uitrijden van mest, het weiden van vee en voeder-winning (het maaien van gras) gebruikt zou mogen worden en dat partijen de intentie hadden de gebruiksovereenkomst gedurende 10 jaar gestand te doen. Op 23 april 2002 heeft Merbis op verzoek van Van Santen een grondgebruikersverklaring van het toenmalige Bureau Heffingen te Assen ondertekend waarin is opgenomen dat Merbis eigenaar is van 1,85 ha en dat Van Santen per 1 april 2002 de nieuwe gebruiker is. Bij notari&amp;euml;le akte van 22 mei 2002 heb-ben partijen onder meer vastgelegd dat Merbis aan Van Santen een stuk grasland in gebruik geeft ter grootte van circa 1.60 ha als gedeelte van het perceel, kadastraal bekend gemeente Benthuizen sectie A nummer 818 zoals aangegeven in kruisarcering op de bijlage II bij die akte (hierna: perceel 818). Van Santen heeft perceel 818 (gedeeltelijk) in gebruik genomen en aan Merbis jaarlijks een tegenprestatie van &amp;fnof; 1.600 (&amp;euro; 726,05) voldaan.&lt;/p&gt;&#13;
&lt;p&gt;3.2 Merbis heeft op 29 april 2009 een gedeelte van perceel 818, dat op dat moment reeds was vernummerd Benthuizen sectie A nummer 912, ten titel van verkoop overgedragen aan Gebroeders Olieman Onroerend Goed B.V. (hierna: Olieman). Het verkochte perceel, nadien aangeduid als Benthuizen sectie A nummer 930 (hierna: perceel 930), is 50 aren en 86 centiare groot en gelegen achter de woningen aan Noordpolder 8 en 10. Het aan Merbis resterende gedeelte van het perceel is 1.93.30 ha groot (hierna: perceel 932). Dit perceel grenst aan het erf van Van Santen en bestaat aan de westzijde uit water, dat deel uitmaakt van een brede watergang (de tocht).&lt;/p&gt;&#13;
&lt;p&gt;3.3 In eerste aanleg heeft Van Santen de vastlegging gevorderd van een pachtovereenkomst betrekking hebbende op de percelen 930 en 932. Merbis heeft verweer gevoerd. De pachtkamer in eerste aanleg heeft geoordeeld dat de overeenkomst tussen partijen kwalificeert als pacht en dat de vordering slechts toewijsbaar is voor het perceel grasland met betrekking waartoe partijen in 2002 een grondgebruikovereenkomst zijn aangegaan, te weten een stuk grasland ter grootte van 1,6 ha als gedeelte van een perceel dat thans perceel 932 is. Perceel 930 maakt volgens de pachtkamer geen deel uit van het gepachte. De pachtkamer heeft de proceskosten gecompenseerd.&lt;/p&gt;&#13;
&lt;p&gt;3.4 Het hof heeft in het tussenarrest van 7 mei 2013 een comparitie bepaald. Ter zitting van 3 juni 2013 hebben partijen een vaststellingsovereenkomst gesloten onder voorbehoud van financiering. Van Santen heeft geen financiering kunnen vinden waarna de procedure is heropend en schriftelijk voortgezet.&lt;/p&gt;&#13;
&lt;p&gt;3.5 Het principaal hoger beroep richt zich tegen het oordeel dat Van Santen slechts 1,6 ha pacht. In hoger beroep vordert Van Santen primair de vastlegging van de pacht van een perceel van ongeveer 1,85 ha, gelegen op de percelen 930 (gedeeltelijk) en 932 (gedeeltelijk) en subsidiair een verklaring voor recht met die inhoud. In het incidenteel hoger beroep keert Merbis zich tegen het oordeel dat sprake is van een pachtovereenkomst.&lt;/p&gt;&#13;
&lt;p&gt;3.6 Het hof ziet aanleiding eerst het incidenteel hoger beroep te bespreken. Voor de kwalificatie als pacht zijn de inhoud van de door partijen overeengekomen rechten en verplichtingen beslissend en niet de benaming die partijen aan hun rechtsverhouding hebben gegeven. Indien partijen rechten en verplichtingen zijn overeengekomen die volgens de definitie van artikel 7:311 BW pacht opleveren, is de wettelijke regeling van de pacht van toepassing, onverschillig of zij de toepasselijkheid van de regels gewild hebben. Vast staat dat Merbis aan Van Santen grasland in gebruik heeft gegeven met het oog op een landbouwkundig gebruik ervan en dat Van Santen Merbis daarvoor jaarlijks een vergoeding betaalt. Op grond hiervan kwalificeert de rechtsverhouding tussen partijen als een pachtovereenkomst als bedoeld in artikel 7:311 BW. Dat partijen een andere benaming hebben gegeven aan hun rechtsverhouding is niet van belang. In zoverre faalt het incidenteel hoger beroep.&lt;/p&gt;&#13;
&lt;p&gt;3.7 Voorts heeft Merbis aangevoerd dat het naar maatstaven van redelijkheid en billijkheid onaanvaardbaar is dat Van Santen zich beroept op (de beschermingsregels van de) pacht en vastlegging vordert. Omdat artikel 7:317 BW en relevante overige bepalingen van de regeling van de pacht dwingendrechtelijk van karakter zijn, dient aan zware eisen te worden voldaan alvorens de beperkende werking van redelijkheid en billijkheid toepassing kan vinden. Bij die toepassing past dus een bijzondere terughoudendheid, meer nog dan in gewone gevallen van die toepassing reeds geldt. Zoals gezegd, is het niet van belang welke benaming partijen hebben gehanteerd bij het aangaan van de overeenkomst noch dat zij (destijds) kennelijk beoogden de pachtbescherming buiten te sluiten. Ten aanzien van de over en weer spelende belangen geldt dat deze niet nader zijn geconcretiseerd en in elk geval niet valt in te zien dat Van Santen geen of een aanmerkelijk minder belang bij het grasland heeft dan Merbis. Tot slot heeft Merbis aangevoerd dat Van Santen het land onvoldoende zou onderhouden door de &amp;lsquo;stekels&amp;rsquo; niet te spuiten (brief van 23 november 2009, productie 11 bij inleidende dagvaarding). Van Santen heeft deze stelling gemotiveerd betwist. Voor zover al zou moeten worden aangenomen dat Van Santen onvoldoende aan de bestrijding van distels doet, is deze omstandigheid onvoldoende zwaarwegend. Ook op dit punt faalt het incidenteel hoger beroep.&lt;/p&gt;&#13;
&lt;p&gt;3.8 Het hof zal dan ook, net als de pachtkamer in eerste aanleg, uitgaan van een pachtovereenkomst. Het principaal hoger beroep stelt in de tweede grief aan de orde wat het object is van de pachtovereenkomst. Niet in geschil is dat Van Santen in elk geval 1,6 ha in gebruik verstrekt heeft gekregen. Naar tussen partijen vast staat heeft Van Santen geen water g-pacht. In dat licht begrijpt het hof dat Van Santen perceel 932, groot 1.93.30 ha, pacht voor zover dat het grasland betreft. Het betreft een oppervlakte van 1,6 ha, zonder water, gemeten vanaf het huisperceel van Van Santen richting Noordpolder. De stelling van Van Santen dat hij, ook uitgaande van een gepacht perceel van 1,6 ha, een deel van perceel 930 pacht, is in dit licht onvoldoende onderbouwd. De verwijzing naar de kruisarcering is in elk geval niet voldoende omdat deze in samenhang met de destijds gemaakte afspraken moet worden beschouwd en vast staat dat toen niet is ingemeten. Op de overgelegde kadastrale tekeningen is voorts telkens tussen de schuur en het verpachte perceel/perceel 932 een afstand van enkele meters te zien. De maatvoering is niet (door partijen) bepaald. Daarbij komt dat kadastrale tekeningen niet (betrouwbaar) op schaal zijn ingetekend maar slechts indicaties geven over de ligging van kadastrale percelen. Het hof verwijst naar het bijschriften &amp;ldquo;Aan dit uittreksel mogen geen maten worden ontleend&amp;rdquo; en &amp;ldquo;Aan dit uittreksel kunnen geen betrouwbare maten worden ontleend&amp;rdquo; die destijds en thans op uittreksels van de kadastrale kaart staan.&lt;/p&gt;&#13;
&lt;p&gt;3.9 Van Santen voert aan dat hij met toestemming, althans wetenschap van Merbis, 1,85 ha in gebruik heeft genomen, te weten ook het perceelsgedeelte van voormalig perceel 818 dat achter de woningen met nummers 8 en 10 ligt en thans aan Olieman toebehoort. Hij voert daartoe aan dat Merbis de grondgebruikersverklaring in april 2002 heeft ondertekend waarin een perceelsgrootte van 1,85 ha is opgenomen en dat zijn schapen tot aan de achtertuinen van de woningen met nummers 8 en 10 liepen.&lt;/p&gt;&#13;
&lt;p&gt;3.10 Naar het oordeel van het hof zijn deze aangevoerde feiten en omstandigheden onvoldoende voor de stelling dat partijen afwijkende afspraken ter zake van de omvang van het perceel zijn overeengekomen. Niet aannemelijk is dat partijen direct na het schriftelijk neerleggen van hun afspraken in januari 2002 ter zake van een perceel van circa 1,6 ha, reeds in april 2002 hebben willen afwijken van die afspraken (de vermelding van 1,85 ha in de grondgebruikersverklaring van april 2002) en in mei 2002 (desalniettemin) hebben vastgelegd dat circa 1,6 ha in gebruik werd gegeven. De grondgebruikersverklaring strekt verder niet tot het vastleggen van de rechtsverhouding tussen Van Santen en Merbis, maar betreft een administratieve verplichting van Van Santen jegens Bureau Heffingen. De enkele ondertekening van het door Van Santen ingevulde formulier door Merbis brengt dan ook niet mee dat Merbis heeft ingestemd met een groter pachtobject. Verder staat vast dat Van Santen steeds &amp;fnof; 1.600 heeft voldaan, wat ook volgens hem gebaseerd is op &amp;fnof; 1000 per hectare, terwijl Van Santen niet heeft toegelicht hoe de omvang van de tegenprestatie gerijmd kan worden met een vergroot pachtareaal van 1,85 ha. Tot slot biedt het feit dat schapen van Van Santen het perceel tot aan de achtertuinen van de woningen met nummers 8 en 10 zouden hebben begraasd een onvoldoende aanknopingspunt voor overeenstemming over dat gebruik. Het gearceerde gedeelte van perceel 818 dat blijkens de schriftelijke stukken van januari en mei 2002 aan Van Santen in gebruik is gegeven, is nadien niet met een hek of anderszins afgegrensd van het in het verlengde daarvan liggende restant perceelsgedeelte van perceel 818 tot aan de achtertuinen van voormelde woningen. De enkele (gestelde) mogelijkheid voor schapen om het gehele perceel te begrazen, brengt niet mee dat Merbis daarmee ook heeft ingestemd. Merbis heeft overigens gemotiveerd bestreden dat het perceelsgedeelte dat grenst aan de tuinen door Van Santen daadwerkelijk is gebruikt: volgens haar zijn op dat gedeelte vanaf 1996 steeds grond en materialen van het loonbedrijf aanwezig geweest. Van Santen heeft weliswaar betwist dat er steeds grond en materialen op het perceelsgedeelte liggen, maar niet dat daar geregeld sprake van is geweest. Tot slot voert Merbis aan dat juist omdat ruimte voor opslag achter de tuinen nodig was, Van Santen slechts 1,6 ha in gebruik is gegeven. Dit laatste heeft Van Santen niet betwist.&lt;/p&gt;&#13;
&lt;p&gt;3.11 De conclusie is dat de stelling van Van Santen dat Merbis meer grasland aan hem heeft verstrekt dan de op papier overeengekomen 1,6 ha onvoldoende is onderbouwd, mede in het licht van het verweer van Merbis. Aan bewijslevering wordt niet toegekomen. De tweede grief faalt.&lt;/p&gt;&#13;
&lt;p&gt;3.12 In zijn derde grief keert Van Santen zich tegen de proceskostenveroordeling in eerste aanleg. Hij voert aan dat de pachtkamer de kosten ten onrechte heeft gecompenseerd, nu hij als overwegend in het gelijk te stellen partij heeft te gelden. De grief slaagt. Van Santen heeft in eerste aanleg de vastlegging van een pachtovereenkomst gevorderd waar Merbis ook toen heeft betwist dat sprake zou zijn van pacht. Dat de omvang van het vastgelegde pachtobject minder was dan Van Santen heeft gesteld, doet daar onvoldoende aan af.&lt;/p&gt;&#13;
&lt;h2&gt;4 De slotsom&lt;/h2&gt;&#13;
&lt;p&gt;in het principaal hoger beroep&lt;/p&gt;&#13;
&lt;p&gt;4.1 Grief 2 in het principaal hoger beroep faalt en de derde grief slaagt. Bij de bespreking van de eerste grief heeft Van Santen verder geen belang. Het hof zal het bestreden vonnis bekrachtigen, behoudens dat Merbis alsnog wordt veroordeeld in de proceskosten van de eerste aanleg. Deze kosten begroot het hof op &amp;euro; 90,64 voor de dagvaarding, &amp;euro; 207 voor griffierecht en &amp;euro; 875 (3,5 punt x &amp;euro; 250) voor salaris advocaat, totaal &amp;euro; 1.172,64.&lt;/p&gt;&#13;
&lt;p&gt;4.2 Als de overwegend in het ongelijk te stellen partij zal het hof Van Santen in de kosten van dit hoger beroep veroordelen. De kosten voor de procedure in hoger beroep aan de zijde van Merbis zal het hof vaststellen op &amp;euro; 683 aan griffierecht en op &amp;euro; 1.788 (2 punten x tarief II) aan salaris advocaat, totaal &amp;euro; 2.471.Als niet weersproken zal het hof ook de gevorderde wettelijke rente over de proceskosten en de nakosten toewijzen zoals hierna vermeld.&lt;/p&gt;&#13;
&lt;p&gt;in het incidenteel hoger beroep&lt;/p&gt;&#13;
&lt;p&gt;4.3 Het incidenteel hoger beroep faalt zodat het hof het bestreden vonnis zal bekrachtigen. Als de in het ongelijk te stellen partij zal het hof Merbis in de kosten van dit hoger beroep veroordelen. Deze kosten aan de zijde van Van Santen zullen worden vastgesteld op &amp;euro; 894&lt;/p&gt;&#13;
&lt;p&gt;(2 punten x tarief II x 0,5). Als niet weersproken zal het hof ook de nakosten toewijzen zoals hierna vermeld.&lt;/p&gt;&#13;
&lt;h2&gt;5 De beslissing&lt;/h2&gt;&#13;
&lt;p&gt;Het hof, recht doende in hoger beroep:&lt;/p&gt;&#13;
&lt;p&gt;in het principaal hoger beroep&lt;/p&gt;&#13;
&lt;p&gt;bekrachtigt het vonnis van de pachtkamer te Alphen aan den Rijn van 19 februari 2013, behoudens voor zover daarin de proceskosten zijn gecompenseerd en doet in zoverre opnieuw recht:&lt;/p&gt;&#13;
&lt;p&gt;veroordeelt Merbis in de proceskosten van Van Santen, tot aan de bestreden uitspraak vastgesteld op &amp;euro; 1.172,64;&lt;/p&gt;&#13;
&lt;p&gt;veroordeelt Van Santen in de kosten van het hoger beroep, tot aan deze uitspraak aan de zijde van Merbis vastgesteld op &amp;euro; 2.471 en te voldoen binnen veertien dagen na dagtekening van dit arrest, en - voor het geval voldoening binnen bedoelde termijn niet plaatsvindt - te vermeerderen met de wettelijke rente te rekenen vanaf bedoelde termijn voor voldoening;&lt;/p&gt;&#13;
&lt;p&gt;veroordeelt Van Santen in de nakosten, begroot op &amp;euro; 131, met bepaling dat dit bedrag zal worden verhoogd met &amp;euro; 68 in geval niet binnen veertien dagen na aanschrijving aan deze uitspraak heeft voldaan &amp;eacute;n betekening heeft plaatsgevonden;&lt;/p&gt;&#13;
&lt;p&gt;in het incidenteel hoger beroep&lt;/p&gt;&#13;
&lt;p&gt;bekrachtigt het vonnis van de pachtkamer te Alphen aan den Rijn van 19 februari 2013,&lt;/p&gt;&#13;
&lt;p&gt;veroordeelt Merbis in de kosten van het hoger beroep, tot aan deze uitspraak aan de zijde van Van Santen vastgesteld op &amp;euro; 894;&lt;/p&gt;&#13;
&lt;p&gt;veroordeelt Merbis in de nakosten, begroot op &amp;euro; 131, met bepaling dat dit bedrag zal worden verhoogd met &amp;euro; 68 in geval niet binnen veertien dagen na aanschrijving aan deze uitspraak heeft voldaan &amp;eacute;n betekening heeft plaatsgevonden;&lt;/p&gt;&#13;
&lt;p&gt;in beide hoger beroepen&lt;/p&gt;&#13;
&lt;p&gt;verklaart dit arrest voor zover het de hierin vermelde proceskostenveroordelingen betreft uitvoerbaar bij voorraad.&lt;/p&gt;&#13;
&lt;h2&gt;Noot&lt;/h2&gt;&#13;
&lt;p&gt;Het eindarrest bevat vooral een nog maar eens herhaalde waarschuwing voor partijen die afspraken maken over het gebruik van agrarische onroerende zaken: &amp;ldquo;Indien partijen rechten en verplichtingen zijn overeengekomen die volgens de definitie van artikel 7:311 BW pacht opleveren, is de wettelijke regeling van de pacht van toepassing, onverschillig of zij de toepasselijkheid van de regels gewild hebben&amp;rdquo;. Volgens rechtsoverweging 3.6 stond vast dat Merbis aan Van Santen grasland in gebruik had gegeven, en dat Van Santen daarvoor een jaarlijkse vergoeding betaalde. Om die simpele reden kwalificeerde de rechtsverhouding tussen partijen als pacht.&lt;/p&gt;&#13;
&lt;p&gt;In theorie kan vervolgens de vraag rijzen of het naar maatstaven van redelijkheid en billijkheid onaanvaardbaar is dat degene die als pachter moet worden aangemerkt, zich op de beschermingsregels van de pacht beroept (art. 6:2 lid 2 BW). Ook uit eerdere rechtspraak blijkt al dat de mogelijkheid om aldus aan de regeling van de pacht te ontkomen, in de praktijk beperkt is. Zie in dit verband reeds Pachtkamer Gerechtshof Arnhem 3 december 2002, &lt;span class="italic"&gt;Agr.r&lt;/span&gt;. 2004/5222; 2 maart 2004, &lt;span class="italic"&gt;Agr.r.&lt;/span&gt; 2005/5310; 14 maart 2006, &lt;span class="italic"&gt;Agr.r.&lt;/span&gt; 2007/5392; 10 augustus 2010, &lt;span class="italic"&gt;Agr.r&lt;/span&gt;. 2010/5596. Rechtsoverweging 3.7 verwoordt het als volgt: &amp;ldquo;Omdat artikel 7:317 BW en relevante overige bepalingen van de regeling van de pacht dwingendrechtelijk van karakter zijn, dient aan zware eisen te worden voldaan alvorens de beperkende werking van redelijkheid en billijkheid toepassing kan vinden. Bij die toepassing past dus een bijzondere terughoudendheid, meer nog dan in gewone gevallen die toepassing reeds geldt&amp;rdquo;.&lt;/p&gt;&#13;
&lt;p&gt;Ik wijs erop dat art. 7:317 BW (de bepaling die schriftelijke vastlegging van een pachtovereenkomst door de rechter mogelijk maakt) in dit verband uitdrukkelijk is genoemd. Merbis had blijkens r.o 3.7 aangevoerd &#147;dat het naar maatstaven van redelijkheid en billijkheid onaanvaardbaar is dat Van Santen zich beroept op (de beschermingsregels van de) pacht en vastlegging vordert&#148;. Mijns inziens kunnen redelijkheid en billijkheid nimmer reden vormen om de schriftelijke vastlegging van een pachtovereenkomst te weigeren. Pachtovereenkomsten dienen immers schriftelijk te worden aangegaan (art. 7:317 lid 1 BW), opdat zij ter goedkeuring kunnen worden ingezonden bij de grondkamer (art. 7:321 lid 1 BW). Zolang de overeenkomst niet schriftelijk is aangegaan, kan de meest gerede partij de vastlegging vorderen (art. 7:317 lid 2 BW). Dit impliceert dat een overeenkomst bij vonnis moet worden vastgelegd, indien en zodra (1) is vastgesteld dat van een pachtovereenkomst sprake is en (2) &amp;eacute;&amp;eacute;n van partijen de vastlegging heeft gevorderd. De beperkende werking van redelijkheid en billijkheid kan slechts gevolgen hebben voor de aanspraken van degene die zich vervolgens op de bescherming van de dwingendrechtelijke regels beroept. Met andere woorden: zij is pas aan de orde nadat een pachter een dergelijk beroep heeft gedaan. Dit kan zich bijvoorbeeld voordoen in een geval waarin zijn verpachter de rechtsverhouding wenst te be&amp;euml;indigen.&lt;/p&gt;&#13;
&lt;p&gt;Voor het overige ging het in deze zaak nog om de vraag hoeveel grond Van Santen in pacht had gekregen. Zeker was dat de gepachte oppervlakte 1,6 ha beliep, maar Van Santen stelde zich op het standpunt dat de werkelijke oppervlakte 1,85 ha was. De desbetreffende overwegingen van het hof zijn feitelijk van aard en spreken voor zichzelf. Van Santen had zijn standpunt &amp;ndash; mede gelet op wat er op papier stond &amp;ndash; onvoldoende onderbouwd.&lt;/p&gt;&#13;
&lt;p&gt;G.M.F. Snijders&lt;/p&gt;</content><legacyfootnotes/><footnotes><footnote/></footnotes><auteurs/><published>2015-06-04 15:28:24</published><modified>2015-06-04 15:28:24</modified><editiondate>2015-06-04</editiondate><htmlpath>https://denhollander.info/artikel/12161</htmlpath></article>
</articles></edition>
<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2008</searchword><id>6732</id><udhid>UDH:TvAR/6732</udhid><titel>'Coppelmans/Eindhoven' (TvAR 2008/5429)</titel><searchwords><searchword>TvAR 4/2008</searchword><searchword>TvAR 2008/5429</searchword><searchword>UDH:TvAR/6732</searchword></searchwords><attachments><attachment><name>TAR 2008_4 Rechtspraak 3.pdf</name><extention>pdf</extention><url>https://denhollander.info/download/6460/ci</url></attachment></attachments><inleiding>Pachtkamer Hof Arnhem, 16 mei 2006, rolnummer&#13;
2005/116 P&#13;
(Coppelmans/Eindhoven)&#13;
(mrs. Heisterkamp, Van den Dungen en Van Osch en de&#13;
raden mr. ing. Jansens van Gellicum en ir. Duenk)&#13;
Schadevergoeding. Ontbinding. Onteigening.&#13;
[Pachtwet, art. 52]&#13;
Bij ontbinding op grond van art. 52 Pachtwet wordt uitgegaan&#13;
van de onteigeningsrechtspraak. In casu: liquidatie of&#13;
reconstructie? Op basis van bedrijfsresultaten is reconstructie&#13;
redelijk. Berekening schadevergoeding.&#13;
Arrest in de zaak van:&#13;
1. Wilhelmus Petrus Arnoldus Coppelmans,&#13;
2. Johanna Henrica Maria Coppelmans-Swinkels,&#13;
3. Johannes Franciscus Arnoldus Maria Coppelmans,&#13;
allen wonende te Haarsteeg, appellanten,&#13;
procureur: mr. F.J. Boom,&#13;
tegen:&#13;
de publiekrechtelijke rechtspersoon&#13;
de gemeente Eindhoven,&#13;
zetelende te Eindhoven,&#13;
geïntimeerde,&#13;
procureur: mr. J.C.N.B. Kaal. </inleiding><content>1. De procedure in eerste aanleg&#13;
De pachtkamer van het kantongerecht te Eindhoven respectievelijk&#13;
van de rechtbank te ‘s-Hertogenbosch, sector kanton,&#13;
locatie Eindhoven heeft op 8 augustus 2000, 12 juni&#13;
2001, 18 maart 2003, 13 juli 2003 en 14 december 2004&#13;
vonnissen gewezen tussen principaal appellanten (verder&#13;
noemen: Coppelmans c.s.) als gedaagden en principaal&#13;
geïntimeerde (verder te noemen: de gemeente) als eiseres.&#13;
Van het vonnis van 14 december 2004 is een afschrift aan&#13;
dit arrest is gehecht. Naar dat vonnis wordt voor zover&#13;
nodig verwezen.&#13;
2. De procedure in hoger beroep&#13;
2.1. Bij exploot van 10 januari 2005 zijn Coppelmans c.s.&#13;
in hoger beroep gekomen van het vonnis van 14 december&#13;
2004 met dagvaarding van de gemeente voor&#13;
dit hof.&#13;
2.2. Bij exploten van 24 januari 2005 heeft de gemeente&#13;
Coppelmans c.s. opgeroepen tegen een vervroegde&#13;
rechtsdag.&#13;
2.3. Bij memorie van grieven hebben Coppelmans c.s.&#13;
tegen dat vonnis twaalf grieven aangevoerd en toegelicht,&#13;
hebben zij bewijs aangeboden en hebben zij geconcludeerd&#13;
dat het hof bij arrest, uitvoerbaar bij&#13;
voorraad, het vonnis zal vernietigen en, opnieuw&#13;
recht doende, de gemeente zal veroordelen om aan&#13;
Coppelmans c.s. te betalen een schadeloosstelling ten&#13;
bedrage van € 796.561,37, te vermeerderen met overige&#13;
vergoedingen en p.m.-posten, te vermeerderen&#13;
met de wettelijke rente vanaf 15 januari 2002 tot aan&#13;
de dag der algehele voldoening, een en ander met veroordeling&#13;
van de gemeente in de kosten van de procedure&#13;
in eerste aanleg en in hoger beroep gevallen.&#13;
2.4. Bij memorie van antwoord heeft de gemeente verweer&#13;
gevoerd tegen de grieven van Coppelmans en heeft zij&#13;
geconcludeerd dat het hof het hoger beroep ongegrond&#13;
zal verklaren en de vordering tot betaling van&#13;
een schadeloosstelling van € 796.561,37 zal afwijzen&#13;
met veroordeling van Coppelmans c.s. in de kosten&#13;
van het hoger beroep.&#13;
2.5. Bij diezelfde memorie heeft de gemeente tegen de&#13;
vonnissen van 18 maart 2003 en 14 december 2004&#13;
vijf grieven aangevoerd en toegelicht met conclusie&#13;
dat het hof die vonnissen zal vernietigen en de aan&#13;
Coppelmans c.s. toekomende schadeloosstelling opnieuw&#13;
zal berekenen op basis van liquidatie met inachtneming&#13;
van een aftrek wegens de aangetroffen asbestverontreiniging&#13;
en met veroordeling van Coppelmans&#13;
c.s. in de kosten van het incidenteel hoger beroep.&#13;
2.6. Coppelmans c.s. hebben bij memorie van antwoord&#13;
in incidenteel appèl verweer gevoerd, hebben daarbij&#13;
bewijs aangeboden en een productie overgelegd en&#13;
hebben geconcludeerd dat het hof bij arrest, uitvoerbaar&#13;
bij voorraad, het incidenteel appèl zal verwerpen&#13;
met veroordeling van de gemeente in de kosten van&#13;
de procedure.&#13;
2.7. De gemeente is akte verleend van enkele mededelingen&#13;
en het overleggen van een productie.&#13;
2.8. Coppelmans c.s. is akte verleend van hun reactie op&#13;
de akte van de gemeente.&#13;
2.9. Ter zitting van het hof van 20 maart 2006 hebben&#13;
partijen hun zaak doen bepleiten, Coppelmans door&#13;
mr. A.A.M. van Beek, advocaat te Tilburg en de gemeente&#13;
door mr. H. Zeilmaker, advocaat te Nijmegen.&#13;
Van beide zijden zijn pleitnotities overgelegd. Bij&#13;
brieven van 10 maart, 14 maart en 15 maart 2006&#13;
had de gemeente voorbereidende stukken aan het hof&#13;
en aan de wederpartij doen toekomen. Bij brief van&#13;
16 maart 2006 hadden Coppelmans c.s. hetzelfde gedaan.&#13;
2.10. Hierna hebben partijen hun procesdossiers aan het&#13;
hof overgelegd voor het wijzen van arrest.&#13;
3. Beoordeling van het geschil in hoger beroep&#13;
3.1. Het onderhavige hoger beroep betreft de hoogte van&#13;
de aan Coppelmans c.s. op grond van art. 52 van de&#13;
Pachtwet toekomende schadeloosstelling wegens de&#13;
ontbinding per 1 november 2001 van de tussen partijen&#13;
lopende pachtovereenkomst met betrekking tot&#13;
de boerderij met landerijen te Eindhoven, kadastraal&#13;
bekend gemeente Woensel, sectie T, nrs. 1363, 1504&#13;
en 1357 (alle gedeeltelijk) ter grootte van 5.65.06 ha.&#13;
Na een ingewonnen deskundigenbericht heeft de&#13;
pachtkamer in eerste aanleg de gemeente veroordeeld&#13;
tot betaling aan Coppelmans c.s. van een – boven het&#13;
voorschot van € 317.646,15, tot betaling waarvan de&#13;
gemeente eerder was veroordeeld – aanvullende schadeloosstelling&#13;
ten bedrage van € 124.693,33 onder&#13;
veroordeling van de gemeente in de proceskosten.&#13;
3.2. Met de grieven I t/m IV in incidenteel appèl betoogt&#13;
de gemeente dat de schadeloosstelling niet op basis&#13;
van reconstructie, maar op basis van liquidatie had&#13;
moeten worden berekend. De gemeente betoogt daarbij&#13;
onder verwijzing naar rechtspraak inzake onteigening,&#13;
dat een redelijk handelend ondernemer met&#13;
jaarcijfers als die van Coppelmans c.s. niet zou hebben&#13;
besloten tot voortzetting van het bedrijf door&#13;
aankoop van vervangende grond en opstallen. Het&#13;
hof stelt bij de beoordeling van dit geschilpunt&#13;
voorop, dat beide partijen uitgaan van de toepasselijkheid&#13;
van de rechtspraak van de Hoge Raad inzake&#13;
onteigening op het onderhavige geval. In die rechtspraak&#13;
is geoordeeld dat, hoewel ook andere omstandigheden&#13;
een rol kunnen spelen, de verhouding tussen&#13;
het bedrag van de voor de aankoop van een vervangend&#13;
bedrijf te verrichten investeringen en de&#13;
winst die daarbij kan worden verwacht bij de keuze van een redelijk handelend ondernemer niet buiten&#13;
aanmerking kan blijven.&#13;
3.3. Het hof oordeelt over dit geschilpunt als volgt. Uit de&#13;
door de deskundigen gehanteerde cijfers volgt, dat&#13;
Coppelmans c.s. op het gepachte in de jaren 1997 –&#13;
2002 een jaarlijks oplopend positief bedrijfsresultaat&#13;
hebben behaald, variërend van circa € 19.160,- in&#13;
1997 tot circa € 50.770,- in 2002. De omzetten varieerden&#13;
tussen € 113.300,- en € 164.150,-. Het hof&#13;
is van oordeel dat sprake is van dusdanige resultaten,&#13;
dat het bedrijf op zichzelf aankoop van een vergelijkbare&#13;
of betere vervangende locatie ondanks de toenemende&#13;
kosten (rentelasten tegenover pachtprijs) zou&#13;
kunnen dragen en daarnaast Coppelmans c.s. een inkomen&#13;
zou kunnen verschaffen, dat voldoende moet&#13;
worden geacht voor een behoorlijk bestaan overeenkomstig&#13;
de plaats die zij in de samenleving innemen.&#13;
Het hof slaat daarbij mede acht op de – meestal relatief&#13;
lage - inkomens en rendementen op het eigen&#13;
geïnvesteerd vermogen en de – vaak relatief hoge – financieringslasten&#13;
die in de agrarische sector gebruikelijk&#13;
zijn. Het hof neemt bij de beoordeling van de&#13;
keuze bovendien de volgende omstandigheden in aanmerking:&#13;
a) Het gepachte werd door Coppelmans c.s. bewoond,&#13;
zodat bij liquidatie ook moest worden&#13;
voorzien in vervangende woonruimte, die bij de&#13;
aankoop van een nieuw bedrijf is inbegrepen.&#13;
b) Coppelmans jr., de beoogde bedrijfsopvolger, heeft&#13;
een agrarische opleiding genoten. Zijn arbeid kan&#13;
het doelmatigst op een agrarisch bedrijf worden&#13;
aangewend.&#13;
c) De deskundigen achten de keuze voor voortzetting&#13;
van het bedrijf gemotiveerd verdedigbaar (deskundigenbericht,&#13;
p. 12-13).&#13;
Alle omstandigheden in onderlinge samenhang bezien&#13;
acht het hof een voortzetting van de exploitatie in het&#13;
onderhavige geval goed verenigbaar met de keuze van&#13;
een redelijk handelend (agrarisch) ondernemer. Het&#13;
hof wijst er daarbij op dat de exploitatie ook daadwerkelijk&#13;
is voortgezet.&#13;
3.4. Het hof neemt bij zijn oordeel ten slotte nog het volgende&#13;
in aanmerking. De gemeente heeft aanvankelijk&#13;
aan Coppelmans c.s. zonder voorbehoud een&#13;
schadeloosstelling van f 1.250.000,- aangeboden op&#13;
basis van reconstructie en is daarvan ook bij de aanvang&#13;
van deze procedure uitgegaan. Bij conclusie van&#13;
repliek heeft de gemeente echter het standpunt ingenomen&#13;
dat de schadevergoeding op basis van liquidatie&#13;
zou moeten worden berekend met als motivering&#13;
dat zij bij het uitbrengen van haar aanvankelijke bod&#13;
de jaarcijfers van het bedrijf niet onder ogen had&#13;
gehad. Het hof acht dit niet een deugdelijke onderbouwing&#13;
voor het terugkomen op het standpunt, dat&#13;
op basis van reconstructie zou moeten worden uitgekeerd.&#13;
Zo heeft de gemeente niet aangegeven dat zij&#13;
tevergeefs heeft getracht van Coppelmans c.s. jaarcijfers&#13;
te verkrijgen alvorens haar aanvankelijke bod uit&#13;
te brengen. Ook heeft zij niet aangegeven of zij van&#13;
bij het becijferen van haar aanbod van bedrijfsopbrengsten&#13;
is uitgegaan en zo ja, van welke; het hof&#13;
wijst er daarbij op dat de resultaten van de onderneming&#13;
zeker niet van dien aard zijn dat de jaarcijfers&#13;
voor de gemeente als verrassend laag hadden moeten&#13;
zijn ervaren. Het hof is van oordeel dat de aanvankelijke&#13;
opstelling van de gemeente – van wie de nodige&#13;
zorgvuldigheid bij het bepalen van haar bod mocht&#13;
worden verwacht – bij Coppelmans c.s. verwachtingen&#13;
zal hebben gewekt over het kader waarbinnen zou&#13;
worden onderhandeld. Hoewel dit nog niet meebrengt&#13;
dat de gemeente (ook niet op het punt van de&#13;
vergoedingsbasis) aan haar door Coppelmans c.s. verworpen&#13;
aanbod gebonden was, is het hof van oordeel&#13;
dat de gebrekkige motivering waarmee zij het onderhandelings-&#13;
en beslissingskader heeft verlegd wel naar&#13;
billijkheid ertoe bijdraagt dat in het onderhavige geval&#13;
de balans doorslaat naar een schadeloosstelling op&#13;
basis van reconstructie.&#13;
3.5. Een en ander brengt met zich, dat de grieven I t/m IV&#13;
in incidenteel appèl falen.&#13;
3.6. Met grief I in principaal appèl betogen Coppelmans&#13;
c.s. dat de deskundigen – en in navolging de&#13;
pachtkamer in eerste aanleg – bij de berekening van&#13;
de herhuisvestingsschade ten onrechte zijn uitgegaan&#13;
van een oppervlakte van 5.65.06 ha en niet van de in&#13;
werkelijkheid gekochte oppervlakte van 9.78.80 ha.&#13;
De grief faalt. Coppelmans c.s. hebben zelf gekozen&#13;
voor aankoop van een vervangend bedrijf dat groter is&#13;
dan het verkochte bedrijf. Zij stellen weliswaar dat&#13;
aankoop van een bedrijf van gelijke grootte niet mogelijk&#13;
was en dat de verkoper niet bereid was om het&#13;
object te splitsen, maar dit laat onverlet dat zij zelf&#13;
een gedeelte van het aangekochte bedrijf hadden kunnen&#13;
vervreemden. Ook het argument dat het bedrijf&#13;
te Eindhoven een oppervlakte van ongeveer tien hectaren&#13;
had kan Coppelmans c.s. niet baten. Het kennelijk&#13;
laten liggen van de van derden gepachte grond&#13;
houdt verband met de keuze van Coppelmans c.s.&#13;
voor een nieuw bedrijf op grotere afstand van die&#13;
grond. Coppelmans c.s. hebben bovendien niet voldoende&#13;
onderbouwd aangegeven dat de bij Eindhoven&#13;
gepachte grond bij hen in duurzaam gebruik was&#13;
en dat in de omgeving van het nieuwe bedrijf geen&#13;
grond op vergelijkbare basis kon worden bijgepacht.&#13;
3.7. Grief II in principaal appèl betreft het door de pachtkamer&#13;
in eerste aanleg in aanmerking genomen voordeel&#13;
van Coppelmans c.s. wegens het niet behoeven af&#13;
te rekenen in verband met het melkquotum. Het hof&#13;
overweegt daaromtrent als volgt. De gedachtegang&#13;
van de deskundigen is geweest, dat in het voor de&#13;
schadevergoeding in aanmerking te nemen tijdvak&#13;
van circa 11,5 jaren (corresponderend met de factor&#13;
9) een pachtbeëindiging door ontbinding of niet-verlenging&#13;
anders dan wegens niet agrarische bestemming&#13;
onwaarschijnlijk zou zijn geweest, maar dat zich&#13;
wel de situatie had kunnen voordoen dat de pachter&#13;
bij uitoefening van zijn voorkeursrecht 25% van de&#13;
waarde van het melkquotum had moeten vergoeden.&#13;
Mede gelet op de lange duur van de pachtrelatie ziet&#13;
het hof echter geen aanleiding om uit te gaan van de waarschijnlijkheid dat de gemeente binnen de door&#13;
de deskundigen in aanmerking genomen termijn tot&#13;
verkoop van het verpachte zou zijn overgegaan. Ook&#13;
overigens ziet het hof geen grond om uit te gaan van&#13;
een voordeel voor Coppelmans c.s. als pachters in het&#13;
in aanmerking te nemen tijdvak. Grief II is derhalve&#13;
gegrond. Dit brengt mee dat grief XII in principaal&#13;
appèl geen beoordeling behoeft.&#13;
3.8. Coppelmans c.s. maken aanspraak op een schadeloosstelling&#13;
in verband met het moeten opbouwen van&#13;
een nieuwe klantenkring voor hun veehandelsbedrijf.&#13;
Zij voeren in de toelichting op hun derde grief in&#13;
principaal appèl aan dat van een gescheiden bedrijfsvoering&#13;
geen sprake is geweest. Uit de stukken volgt,&#13;
dat hun handelsactiviteiten in ieder geval voor een gedeelte&#13;
bestaan uit het opkopen en (vrijwel) direct&#13;
weer doorverkopen van melkvee; dit is geen uitoefening&#13;
van de landbouw in de zin van de Pachtwet en&#13;
het moet wel degelijk mogelijk zijn om deze activiteit&#13;
gesplitst van de melkveehouderij te bezien. Schade in&#13;
verband met deze uitoefening van de veehandel komt&#13;
in het kader van de Pachtwet niet voor toekenning als&#13;
schadeloosstelling in aanmerking. Coppelmans c.s.&#13;
hebben geen enkel aanknopingspunt gegeven voor&#13;
een splitsing van hun handelsactiviteiten in een wel&#13;
respectievelijk niet direct aan de melkveehouderij gerelateerd&#13;
gedeelte. Bovendien lichten zij niet toe&#13;
waarom hun veehandel zo sterk gebonden is aan de&#13;
directe omgeving van hun bedrijf – waarom zij niet&#13;
ook vanaf de nieuwe locatie hun bestaande klantenkring&#13;
konden blijven bedienen – en is de verplaatsing&#13;
van dat bedrijf van Eindhoven naar een plaats niet in&#13;
de directe omgeving het gevolg geweest van hun eigen&#13;
keuze die niet zonder meer voor de hand ligt indien&#13;
deze de veehandel schade berokkende en die tegen&#13;
deze achtergrond nadere toelichting behoefde. Die&#13;
toelichting is niet gegeven. Grief III in principaal&#13;
appèl faalt.&#13;
3.9. Met grief IV in principaal appèl verzetten Coppelmans&#13;
c.s. zich tegen het door de pachtkamer in navolging&#13;
van de deskundigen in aanmerking genomen&#13;
voordeel in verband met het niet hoeven betalen van&#13;
de pacht. Zij betogen dat de aan de gemeente betaalde&#13;
pacht substantieel lager was dan het door deskundigen&#13;
genoemde bedrag van € 9.000,- en dat de&#13;
gemeente in het verleden heeft nagelaten de grondkamer&#13;
te verzoeken de pachtprijs op het hoogst toelaatbare&#13;
niveau te brengen. Het hof begrijpt uit de stukken&#13;
(onder meer deskundigenrapport, p. 15), dat de&#13;
pachtprijs sinds 1995 niet was verhoogd. Vanaf dat&#13;
jaar behoefde de gemeente de grondkamer echter niet&#13;
om verhoging te verzoeken, aangezien de pachtprijs&#13;
van rechtswege werd verhoogd. Voor zover de gemeente&#13;
geen aanspraak heeft gemaakt op hogere bedragen&#13;
dan voorheen werden betaald betekent dit dan&#13;
nog niet zonder meer, dat daarmee tussen partijen een&#13;
andere pachtprijs is komen te gelden dan uit de&#13;
Pachtwet voortvloeit. Niet is aangevoerd dat de gemeente&#13;
heeft afgezien van de verhogingen door een&#13;
mededeling als bedoeld in art. 19, lid 1 slotzin, van de Pachtwet. Daar komt bij, dat het een verpachter&#13;
die genoegen heeft genomen met een lagere dan de&#13;
maximaal toelaatbare pachtprijs in beginsel vrijstaat&#13;
middels een herzieningsverzoek aan de grondkamer&#13;
voor de toekomst wél aanspraak te maken op de&#13;
maximaal toelaatbare pachtprijs. Het hof gaat er dan&#13;
ook met de pachtkamer in eerste aanleg van uit, dat&#13;
de gemeente zich bij voortzetting van de pacht zakelijk&#13;
zou hebben opgesteld en desgewenst aanspraak&#13;
zou hebben kunnen maken op de maximaal toelaatbare&#13;
pachtprijs. De grief faalt dus.&#13;
3.10. Wat betreft de klacht over het in aanmerking genomen&#13;
percentage wegens het wegvallen van de aan de&#13;
pachtersinvesteringen verbonden lasten (grief V in&#13;
principaal appèl) ziet het hof in de door Coppelmans&#13;
c.s. gegeven toelichting geen aanleiding om af te wijken&#13;
van het door de deskundigen in aanmerking genomen&#13;
percentage van 5. Coppelmans c.s. hebben&#13;
hun klacht niet dusdanig onderbouwd en op dit concrete&#13;
geval toegespitst dat er aanleiding is om van een&#13;
lager percentage uit te gaan. Zo voeren zij weliswaar&#13;
aan dat die investeringen volledig waren afgeschreven,&#13;
maar zij geven niet onderbouwd aan dat de door de&#13;
deskundigen in aanmerking genomen waarde van&#13;
€ 95.000,- alleen de restwaarde van de investeringen&#13;
belichaamt. Ook gaat hun – algemene – standpunt&#13;
dat ‘een pachter geen eigendomslasten in het kader&#13;
van de OZB’ heeft en de verzekering van gebouwen&#13;
voor rekening van de eigenaar komt niet onder alle&#13;
omstandigheden op; bij een volledig door en voor rekening&#13;
van de pachter neergezet gebouw bijvoorbeeld&#13;
is goed denkbaar, dat deze lasten door de pachter&#13;
worden betaald. Voldoende gegevens over de aard van&#13;
de investeringen zijn niet gegeven. Ten slotte hebben&#13;
de deskundigen ook andere dan de door Coppelmans&#13;
c.s. genoemde factoren in aanmerking genomen, zoals&#13;
onderhoud. De grief faalt.&#13;
3.11. Met grief VI in principaal appèl verzetten Coppelmans&#13;
c.s. zich tegen de door de pachtkamer gevolgde&#13;
overweging van de deskundigen dat Coppelmans c.s.&#13;
bij voorgezette bedrijfsvoering op de oude locatie investeringen&#13;
zou hebben moeten doen. Coppelmans&#13;
c.s. betogen dat eraan voorbij wordt gegaan dat de&#13;
verpachter elke verbetering, aanpassing of wijziging in&#13;
beginsel aan de pachter dient te vergoeden, al dan&#13;
niet aan het einde van de pacht. Het hof oordeelt&#13;
hierover in de eerste plaats dat art. 31 van de Pachtwet&#13;
niet meebrengt dat de verpachter de integrale&#13;
kosten van wijzigingen of verbeteringen vergoedt. De&#13;
hoogte van de vergoeding wordt immers sterk beperkt&#13;
door het tweede lid van het wetsartikel. Dit artikellid&#13;
zal bij een bestendige pachtverhouding – waarvan in&#13;
het onderhavige geval, de bestemmingswijziging weggedacht,&#13;
moet worden uitgegaan – meebrengen dat&#13;
de kosten van dergelijke pachtersinvesteringen uiteindelijk&#13;
grotendeels tot geheel voor rekening van de&#13;
pachter zullen blijven. In de tweede plaats hebben de&#13;
deskundigen bij de bepaling van hun standpunt dat&#13;
een bedrag van € 3.000,- per jaar als exploitatievoordeel&#13;
in aanmerking moet worden genomen een viertal factoren in aanmerking genomen. Niet duidelijk is of&#13;
de door Coppelmans c.s. bestreden factor voor het in&#13;
aanmerking te nemen voordeel een rol van grote betekenis&#13;
heeft gespeeld. Het betreft slechts gezichtspunten&#13;
voor een schatting. Daar komt nog bij, dat het totaalbedrag&#13;
dat als voordeel in aanmerking is genomen&#13;
relatief gering is. Een en ander leidt tot het oordeel&#13;
dat deze grief faalt.&#13;
3.12. De pachtkamer heeft de deskundigen gevolgd in hun&#13;
opvatting dat niet de gebruikelijke kapitalisatiefactor&#13;
van 9, maar een factor van 7,6 dient te worden aangehouden&#13;
omdat de schade eerst na het ontbindingsvonnis&#13;
is ingetreden. Grief VII in principaal appèl is&#13;
tegen dit oordeel gericht. Coppelmans c.s. voeren aan&#13;
dat zij vanaf de datum van ontbinding niet de beschikking&#13;
hebben gehad over de bij het gepachte behorende&#13;
grond. Het hof is van oordeel dat er in dit&#13;
geval geen aanleiding is tot afwijking van het uitgangspunt&#13;
dat de schade vanaf het ontbindingsvonnis&#13;
wordt gekapitaliseerd tegen de gebruikelijke factor 9.&#13;
Daarop dient vervolgens in mindering te worden gebracht&#13;
het voordeel in de vorm van bespaarde pacht,&#13;
dat Coppelmans c.s. hebben genoten doordat zij&#13;
enige tijd om niet de gebouwen zijn blijven gebruiken.&#13;
Dit voordeel bedraagt 1, 5 x (f 5.382 + f 1.770 =)&#13;
€ 3.245,44 = € 4.868,- (afgerond). Nu bij de bepaling&#13;
van de factor ervan is uitgegaan dat de gekapitaliseerde&#13;
(reconstructie)schade op de peildatum is geleden&#13;
en die schade per die datum wordt vergoed, is er&#13;
geen ruimte voor een schadeloosstelling wegens tijdelijke&#13;
inkomensschade anders dan het door de deskundigen&#13;
op € 7.500,- begrote bedrag wegens aanloopen&#13;
stagnatieschade. Een en ander betekent dat grief&#13;
VII in principaal appèl ten dele gegrond is.&#13;
3.13. De grieven VIII en IX in principaal appèl zijn gegrond.&#13;
Coppelmans c.s. hadden het recht zich deskundig&#13;
te laten bijstaan en er is geen aanleiding de&#13;
door de deskundige in rekening gebrachte kosten ad&#13;
€ 19.562,50 excl. BTW ten dele voor rekening van&#13;
Coppelmans c.s. te laten. Evenmin ziet het hof in dit&#13;
geval aanleiding om een gedeelte van de kosten van de&#13;
door de pachtkamer benoemde deskundigen ten laste&#13;
van Coppelmans c.s. te brengen. Aan een en ander&#13;
doet niet af dat Coppelmans c.s. een hogere schadeloosstelling&#13;
wensten dan uiteindelijk wordt toegekend.&#13;
Mede gelet op de in dit arrest genomen beslissingen&#13;
is het hof van oordeel dat van een irreële opstelling&#13;
aan hun zijde niet kan worden gesproken.&#13;
3.14. Grief X in incidenteel appèl is een restgrief en deelt in&#13;
het lot van de overige grieven. Voor zover Coppelmans&#13;
c.s. met grief XI in principaal appèl bepleiten dat het&#13;
hof ingaat op hetgeen zij buiten eerdere grieven om in&#13;
eerste aanleg hebben gesteld en/of op hetgeen de door&#13;
hen ingeschakelde deskundige Breukers meer of anders&#13;
dan door de rechtbank aangenomen voor vergoeding&#13;
in aanmerking heeft willen doen komen, bepleiten zij&#13;
dit tevergeefs omdat in zoverre niet kan worden gesproken&#13;
van voldoende duidelijk in de memorie van&#13;
grieven verwoorde concrete klachten tegen de beslissing&#13;
van de pachtkamer in eerste aanleg. 3.15. Een en ander leidt tot een correctie op de herinvesteringsschade&#13;
in verband met grief II en VII in principaal&#13;
appèl. Die herinvesteringsschade zal worden bepaald&#13;
op € 316.080 - € 4.868 = € 311.212,-. Bij de&#13;
beoordeling van grief VII in principaal appèl is verder&#13;
beslist dat de tijdelijke inkomensschade € 7.500,- en&#13;
niet € 17.500,- bedraagt. De post ‘overige vergoedingen’&#13;
wordt naar aanleiding van grief VIII in principaal&#13;
appèl begroot op € 22.986,- inclusief 17,5% BTW&#13;
alsmede twee P.M.- posten. Het geheel komt daarmee&#13;
op € 519.045,48 met P.M.-posten voor belastingschade&#13;
en rentevergoeding.&#13;
3.16. Grief V in incidenteel appèl betreft de door de gemeente&#13;
gestelde kosten van sanering van het achtergelaten&#13;
bedrijf wegens bij de sloop aangetroffen asbesthoudende&#13;
materialen. De gemeente heeft hierop voor&#13;
het eerst aanspraak gemaakt in haar conclusie na deskundigenbericht&#13;
van 8 juni 2004, daarbij aanvoerende&#13;
dat de verontreiniging is aangetroffen bij&#13;
grondverzetwerkzaamheden na sloop van de opstallen&#13;
in juli 2003. De gemeente betoogt dat de kosten van&#13;
sanering op de schadeloosstelling ex art. 52 Pw in&#13;
mindering komen. In tegenstelling tot de gemeente is&#13;
het hof van oordeel dat de hoogte van de aan de pachter&#13;
op grond van art. 52 Pw toe te kennen schadeloosstelling&#13;
niet wordt verminderd door verontreinigingen&#13;
die worden aangetroffen onder op het gepachte aangebrachte&#13;
erfverharding. Anders dan bij een onteigening&#13;
(zie HR 20 december 2002, NJ2003, 299 en&#13;
HR 3 januari 2006, NJ2006, 175), waar het gaat om&#13;
de waarde van de onteigende zaak, bestaande uit de&#13;
prijs tot stand gekomen tussen een redelijk handelende&#13;
verkoper en een redelijk handelende koper,&#13;
wordt de schade – in dit geval wegens gemis van het&#13;
genot van gepachte – immers niet beïnvloed door&#13;
deze verontreiniging. Het hof gaat er daarbij van uit&#13;
dat de aangetroffen verontreiniging de bedrijfsvoering&#13;
en het woongenot in de in aanmerking te nemen periode&#13;
niet zou hebben belemmerd en de pachter bij&#13;
voortzetting van de pacht in dat tijdvak geen saneringsverplichting&#13;
zou zijn opgelegd, nu niet is gesteld&#13;
dat deze verontreiniging anders dan bij sloop aan het&#13;
licht zou zijn gekomen. Een en ander betekent dat de&#13;
vordering van de gemeente geen verband houdt met&#13;
de schadeloosstelling, doch dient te worden beschouwd&#13;
als een zelfstandige vordering wegens aan&#13;
het gepachte toegebrachte schade dan wel wegens het&#13;
niet in goede staat opleveren van het gepachte, welke&#13;
vordering de gemeente wil verrekenen met de uit te&#13;
keren schadeloosstelling. Het hof ziet aanleiding om,&#13;
gebruik makend van de hem in art. 6:136 van het&#13;
Burgerlijk Wetboek gegeven bevoegdheid, aan dit beroep&#13;
op verrekening voorbij te gaan. Daartoe wordt&#13;
het volgende overwogen. Partijen verschillen van mening&#13;
over het tijdstip van de verontreiniging, de oorzaak&#13;
van de verontreiniging, de plaats en omvang van&#13;
de verontreiniging, de noodzaak van (vergaande) saneringsmaatregelen&#13;
en de met sanering gemoeide kosten.&#13;
Een goede beoordeling van deze kwestie vergt&#13;
wellicht een uitvoerige instructie met navenant beslag, terwijl over de schadeloosstelling nu een eindoordeel&#13;
kan worden gegeven. Bovendien zouden partijen&#13;
in dit belangrijke geschilpunt een instantie missen,&#13;
nu in eerste aanleg niet inhoudelijk op deze&#13;
kwestie is ingegaan. De grief faalt mitsdien.&#13;
3.17. De slotsom is dat het vonnis waarvan beroep zal worden&#13;
vernietigd wat betreft het toegewezen aanvullende&#13;
schadebedrag. Dit zal worden bepaald op&#13;
(€ 519.045,48 - € 317.646,15 =) € 201.399,33.&#13;
Voor het overige zal het vonnis worden bekrachtigd&#13;
met dien verstande, dat bij de proceskostenveroordeling&#13;
de kosten van de door de rechtbank ingeschakelde&#13;
deskundigen geheel ten laste van de gemeente zullen&#13;
worden gebracht. De zaak zal worden teruggewezen&#13;
naar de pachtkamer in eerste aanleg voor afdoening.&#13;
3.18. Het hof ziet aanleiding om, mede gelet op de aard&#13;
van het geschil, de gemeente te veroordelen in de kosten&#13;
van het principaal en het incidenteel hoger beroep.&#13;
4. De beslissing&#13;
Het hof, recht doende in principaal en incidenteel hoger&#13;
beroep, vernietigt het tussen partijen gewezen vonnis van de&#13;
pachtkamer van de rechtbank te ’s-Hertogenbosch, sector&#13;
kanton, locatie Eindhoven van 14 december 2004 voor&#13;
zover daarin het aanvullend te betalen bedrag is bepaald op&#13;
€ 124.693,33 en de proceskosten ten aanzien van het deskundigenbericht&#13;
zijn gecompenseerd en, in zoverre opnieuw&#13;
recht doende:&#13;
bepaalt het aanvullend te betalen bedrag op € 201.399,33&#13;
en veroordeelt de gemeente in de volledige kosten van het&#13;
deskundigenbericht, begroot op € 32.500,-;&#13;
bekrachtigt dat vonnis voor het overige;&#13;
veroordeelt de gemeente in de kosten van het principaal en&#13;
het incidenteel hoger beroep, aan de zijde van Coppelmans&#13;
c.s. begroot op € 244,- wegens griffierecht en € 11.844,-&#13;
voor salaris; wijst de zaak terug naar de pachtkamer in eerste&#13;
aanleg ter afdoening. </content><legacyfootnotes/><footnotes><footnote/></footnotes><auteurs>P.P.A. Bodden</auteurs><published>2008-04-01 00:00:00</published><modified>2017-06-16 16:17:51</modified><editiondate>2008-04-01</editiondate><htmlpath>https://denhollander.info/artikel/6732</htmlpath></article>
</articles></edition>
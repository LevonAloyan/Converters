<edition><articles><article><jaar>2012</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2012</searchword><id>9742</id><udhid>UDH:TvAR/9742</udhid><titel>Rechtspraak 5683. Rozendaal / Anderstein (TvAR 2012/5683)</titel><searchwords><searchword>TvAR 3/2012</searchword><searchword>TvAR 2012/5683</searchword><searchword>UDH:TvAR/9742</searchword></searchwords><attachments><attachment><name>TvAR2012_03_04_5683.pdf</name><extention>pdf</extention><url>https://denhollander.info/download/8469/ci</url></attachment></attachments><inleiding>Bij een verzoek van de verpachter om herziening van de pachtprijs is de grondkamer gehouden de bestaande pacht­prijs (van een perceel land) te verhogen tot de hoogst toe­laatbare, tenzij de redelijkheid en billijkheid zich daartegen verzetten. Daarbij moet worden uitgegaan van de hoogst toelaatbare pachtprijs van dit land met toepassing van de pachtnormen van 1992&#13;
</inleiding><content>Het geding in eerste aanleg&#13;
De grondkamer Oost heeft bij beschikking van 30 september 2010, waarvan afschrift aan partijen is verzonden op 27 okto­ber 2010, de pachtprijs in de tussen partijen bestaande pacht­overeenkomst met betrekking tot de hoeve “De Ahof”, kadas­traal bekend gemeente Nijkerk, sectie E, nrs. 398, 592 t/m 595, 601 t/m 606, 608, 1232, 1252, 1254, 1307 ged., 1308, 1561 ged. en 1857 ged., totaal groot 30.03.87 ha, herzien en bepaald op € 25.401,00 per jaar, ingaande 1 november 2009. Voormel­de beschikking is in fotokopie aan deze beschikking gehecht. Daarnaar wordt verwezen voor de procesgang in eerste aanleg en de aan de beschikking ten grondslag gelegde motivering.&#13;
Het geding in hoger beroep &#13;
Pachter is bij een op 24 november 2010 ter griffie ingeko­men beroepschrift in beroep gekomen van voormelde be­schikking, met verzoek om, overeenkomstig het bijgevoegde taxatierapport, de vrije verkeerswaarde van de onderhavige cultuurgrond vast te stellen op maximaal € 30.878,00 per ha, zodat de pachtprijs maximaal € 617,00 per ha mag bedra­gen. Verpachtster heeft hiertegen verweer gevoerd bij een op 27 december 2010 per faxbericht en op 28 december 2010 per post ter griffie ingekomen verweerschrift, met verzoek om met inachtneming van alle omstandigheden de vrije ver­keerswaarde van de grond in geschil vast te stellen op mini­maal € 47.500,00 per ha.&#13;
De grieven&#13;
Pachter heeft aangevoerd dat hij zich niet kan verenigen met de door de grondkamer vastgestelde vrije verkeerswaarde van de tot de onderhavige hoeve behorende percelen land en dientengevolge evenmin met de door de grondkamer vastge­stelde pachtprijs daarvan. &#13;
Het onderzoek&#13;
De Centrale Grondkamer heeft ter plaatse een onderzoek doen instellen, waarvan een rapport is opgemaakt dat in af­schrift aan deze beschikking is gehecht en waarvan de in­houd als hier ingelast moet worden beschouwd. Bij brief van de griffier van 4 mei 2011 is een afschrift van dat rapport aan partijen gezonden met kennisgeving dat binnen veertien dagen eventuele bezwaren daartegen kenbaar gemaakt kon­den worden, dan wel een verzoek om een mondelinge be­handeling kon worden gedaan, waarop binnen de gestelde termijn door pachter niet is gereageerd. Verpachtster heeft bij een op 11 mei 2011 ter griffie ingekomen brief doen we­ten dat deskundigen in onderdeel 3 van hun rapport de be­grippen “pachtprijs” en “pachtwaarde” door elkaar halen en dat zij voorts ten onrechte de in de pachtwijzigingsover­eenkomst van 22 januari 2003 op grond van de normen van 2001 vermelde pachtprijs voor de landerijen van € 14.119,00 als uitgangspunt hebben gehanteerd voor de vaststelling van de hoogst toelaatbare pachtprijs en dat zij bovendien ten on­rechte de rangschikking van het landgoed Appel onder de Natuurschoonwet aanvoeren als één van de redenen tot ver­laging van de vrije verkeerswaarde van het land in geschil.&#13;
Beoordeling van het geschil in hoger beroep&#13;
1. In de onderhavige zaak dient de Centrale Grondkamer zich zelfstandig een oordeel te vormen. Dit onafhankelijk van eventuele eerdere beslissingen van de grondkamer.&#13;
2. Het op 6 november 2009 bij de grondkamer ingekomen inleidend verzoek van verpachtster d.d. 3 november 2009 betreft een verzoek tot herziening van de pachtprijs van de onderhavige hoeve, zulks binnen een tijdvak van een jaar na inwerkingtreding van de wijziging van de regelen als be­doeld in artikel 7: 327, lid 1 BW en dientengevolge met toe­passing van artikel 7:333, lid 2 BW. &#13;
3. Volgens vaste rechtspraak van de Centrale Grondkamer is de grondkamer in geval van een verzoek van de verpach­ter om herziening van de pachtprijs gehouden de bestaande pachtprijs (van een perceel land) te verhogen tot de hoogst toelaatbare, tenzij de redelijkheid en billijkheid zich daar­tegen verzetten (bijvoorbeeld Centrale Grondkamer 28 mei 1996, Pr augustus 1996, 2, Menten/Behlau).&#13;
4. Uitgangspunt voor de bepaling van de (hoogst toelaat­bare) pachtprijs van land is dat ingevolge artikel 7:333, lid 1 BW (artikel 19, lid 1 van de Pachtwet oud) de pachtprijs daarvan van rechtswege wordt herzien overeenkomstig de wijziging van de krachtens artikel 7:327, lid 1 BW (artikel 3, lid 1 van de Pachtwet oud) gegeven regelen. Dit beginsel van herziening van rechtswege van de pachtprijs is indertijd opgenomen in de toenmalige Pachtwet bij wijziging daarvan bij Wet van 12 oktober 1995, Stb 504. Destijds is de moge­lijkheid van een herzieningsverzoek aan de grondkamer in­gevolge artikel 19, lid 2 en 3 van de Pachtwet (oud), thans artikel 7:333, lid 2 en 3 BW, in dat verband gehandhaafd. Dienaangaande wordt in de Memorie van Toelichting (Zit­ting 1991-1992, Ontwerp 22 705, nr. 3, blz. 11) gesteld: &#13;
“Daar we ons kunnen voorstellen dat er situaties kunnen zijn waarbij de rechtstreekse doorwerking van een wijziging van de pachtnormen tot onbillijkheden aanleiding kan geven, voorziet het gewijzigde artikel 19 voorts nog in een sys­teem waarbij zowel de verpachter als de pachter de grondka­mer kunnen inschakelen om tot vaststelling van een herziene pachtprijs te komen. Voor de verpachter kan hiertoe bijvoor­beeld aanleiding bestaan indien de pachtprijs gedurende een lange periode niet is aangepast aan voorgaande wijzigingen van het Pachtnormenbesluit (…). Alsdan is een hernieuw­de en volledige herijking van die prijs door de grondkamer te rechtvaardigen. Ook voor de pachter kan aanleiding be­staan de grondkamer in te schakelen. Hij zal dit bijvoorbeeld doen in het geval de gebruiksmogelijkheden van het gepach­te wijziging hebben ondergaan en de redelijkheid met zich meebrengt dat zulks ook tot uitdrukking komt in de te beta­len pachtprijs.” &#13;
In deze zin ook de Memorie van Antwoord, MvA II (Kamer­stuk nr. 6), blz. 22: &#13;
“Het tweede lid maakt het mogelijk binnen één jaar na wij­ziging van de pachtprijs in lopende pachtcontracten als ge­volg van een herziening van het Pachtnormenbesluit, de grondkamer te verzoeken voor het betreffende pachtcontract een andere pachtprijs vast te stellen.” &#13;
5. Mede gelet op het hiervoor overwogene is naar het oor­deel van de Centrale Grondkamer mede de strekking van het te dezen toepasselijke artikel 7:333, lid 2 BW om de ver­pachter de mogelijkheid te bieden om een historisch te lage pachtprijs van land, dat wil zeggen een in het verleden door partijen overeengekomen -en nadien van rechtswege ge­wijzigde- lagere dan de hoogst toelaatbare pachtprijs, door de grondkamer te laten wijzigen in de actuele hoogst toe­laatbare pachtprijs daarvan. Anderzijds biedt dit artikel de pachter de mogelijkheid om door middel van een herzie­ningsverzoek aan de grondkamer een in het verleden met de verpachter overeengekomen en nadien van rechtswege ge­wijzigde pachtprijs van land te laten wijzigen in de hoogst toelaatbare pachtprijs daarvan. Aan deze laatste mogelijk­heid bestaat niet alleen behoefte in geval van een wijziging van de gebruiksmogelijkheden van het desbetreffende land, maar ook in geval van een historisch te hoge pachtprijs die bij de toetsing van de pachtovereenkomst door de grondka­mer niet is opgemerkt. In dit verband moet worden bedacht dat op grond van artikel 36, lid 3 van de Uitvoeringswet grondkamers en voorheen op grond van artikel 106 Pacht­wet tegen een ongewijzigde goedkeuring van de pachtover­eenkomst geen beroep openstaat. &#13;
6. Een en ander brengt mede dat, indien de verpachter of de pachter door middel van een verzoek als vorenbedoeld aan de grondkamer verzoekt de pachtprijs van door hem inge­volge een voor 1 september 2007 ingegane pachtovereen­komst verpacht land te herzien tot de hoogst toelaatbare met ingang van een tijdstip na 1 september 2009, derhalve met toepassing van de per 1 september 2009 in werking getre­den wijziging van het Pachtprijzenbesluit 2007, de grond­kamer, en in beroep de Centrale Grondkamer, deze met in­achtneming van het navolgende dient te bepalen. De hoogst toelaatbare pachtprijs van land ingevolge het met ingang van 1 september 2009 gewijzigde Pachtprijzenbesluit 2007 wordt bepaald door de met toepassing van het met ingang van 1 september 2007 in werking getreden Pachtprijzenbe­sluit 2007 bepaalde hoogst toelaatbare pachtprijs te wijzigen met het desbetreffende regionale veranderpercentage (arti­kel 2, lid 2 van het Pachtprijzenbesluit 2007, zoals laatste­lijk gewijzigd). Dit evenwel met dien verstande dat, blijkens artikel 2a, lid 1 van het Pachtprijzenbesluit 2007, zoals laat­stelijk gewijzigd, vorenbedoelde wijziging van de pachtprijs ten aanzien van land waarvoor een pachtprijs geldt die 10% hoger is dan de pachtprijs, bedoeld in artikel 2, lid 1 van het Pachtprijzenbesluit 2007, zoals laatstelijk gewijzigd, (ook wel “regionorm” genoemd) slechts toepassing vindt voor zover die toepassing niet leidt tot een stijging van de pacht­prijs voor het desbetreffende land. Indien vorenbedoelde wijziging leidt tot een pachtprijs van het desbetreffende land die meer dan 10% hoger is dan vorenbedoelde “regionorm” dan geldt die “regionorm” als hoogst toelaatbare pachtprijs, aldus artikel 2a, lid 2 van het Pachtprijzenbesluit 2007, zoals laatstelijk gewijzigd. Voorts bepaalt artikel 3 van het Pacht­prijzenbesluit 2007, zoals laatstelijk gewijzigd, dat indien de op de hiervoor vermelde wijze bepaalde pachtprijs meer be­draagt dan 2% van de vrije verkeerswaarde van het desbe­treffende land, dan 2% van die waarde voor het desbetref­fende land als hoogst toelaatbare pachtprijs geldt. &#13;
De hoogst toelaatbare pachtprijs van land ingevolge het met ingang van 1 september 2007 in werking getreden Pachtprij­zenbesluit 2007 wordt bepaald door de met toepassing van de per 31 oktober 2001 in werking getreden wijziging van het Pachtnormenbesluit 1995 bepaalde hoogst toelaatbare pachtprijs te wijzigen met het desbetreffende regionale ver­anderpercentage (artikel 2, lid 2 van het Pachtprijzenbesluit 2007). Artikel 3 van het Pachtprijzenbesluit 2007 bepaalt dat indien de op de hiervoor vermelde wijze bepaalde pachtprijs meer bedraagt dan 2% van de vrije verkeerswaarde van het desbetreffende land, dan 2% van die waarde voor het desbe­treffende land als hoogst toelaatbare pachtprijs geldt. &#13;
De hoogst toelaatbare pachtprijs voor land ingevolge het met ingang van 31 oktober 2001 gewijzigde Pachtnormen­besluit 1995 wordt bepaald door de met toepassing van het met ingang van 31 oktober 1998 in werking getreden wij­ziging van artikel 2 van het Pachtnormenbesluit 1995 be­paalde hoogst toelaatbare pachtprijs daarvan. Om deze hoogst toelaatbare pachtprijs te kunnen bepalen dient eerst de hoogst toelaatbare pachtprijs voor land ingevolge artikel 2 van het Pachtnormenbesluit 1995 te worden bepaald. Voor de bepaling van laatstbedoelde hoogst toelaatbare pacht­prijs is de bepaling van de hoogst toelaatbare pachtprijs voor land met toepassing van het met ingang van 15 oktober 1992 in werking getreden wijziging van het Pachtnormenbesluit 1977 noodzakelijk. &#13;
De Centrale Grondkamer overweegt in dit verband nog dat, indien blijkens de stukken in eerste aanleg de grondkamer in het verleden door middel van een – onherroepelijke – be­schikking met bijbehorend taxatierapport van één of meer van haar deskundigen, waartegen voor partijen wel beroep open stond op de Centrale Grondkamer maar deze daarvan niet of niet tijdig gebruik hebben gemaakt, de hoogst toe­laatbare pachtprijs voor land heeft bepaald met toepassing van de pachtnormen van 1992 of nadien in werking getre­den pachtnormen, de grondkamer en in beroep de Centrale Grondkamer van die hoogst toelaatbare pachtprijs uit dienen te gaan bij de bepaling van de hoogst toelaatbare pachtprijs naar de pachtnormen van 2009. Dit uiteraard alleen in die &#13;
gevallen waarin sprake is van nadien ongewijzigde (produc­tie)omstandigheden van het desbetreffende land. &#13;
7. Mede gelet op het vorenstaande is de Centrale Grond­kamer van oordeel dat deskundigen in hun rapport bij hun taxatie van de hoogst toelaatbare pachtprijs van het tot de onderhavige hoeve behorende land met ingang van 1 no­vember 2009 ten onrechte zijn uit gegaan van de door par­tijen in de door hen op 22 januari 2003 ondertekende en bij – onherroepelijke – beschikking van de grondkamer van 19 februari 2004 goedgekeurde pachtwijzigingsovereenkomst overeengekomen pachtprijs daarvan. Immers, genoemde be­schikking van de grondkamer heeft geen betrekking op een verzoek van de verpachter of de pachter om de (hoogst toe­laatbare) pachtprijs in de onderhavige pachtovereenkomst te bepalen doch betreft een verzoek om goedkeuring van een pachtwijzigingsovereenkomst. Dit nog daargelaten de omstandigheid dat aan deze beschikking geen taxatierap­port van één of meerdere deskundigen van die grondkamer ten grondslag ligt, terwijl evenmin -als gevolg van de onge­wijzigde goedkeuring van de pachtwijzigingsovereenkomst door de grondkamer- daartegen door partijen beroep kon worden ingesteld bij de Centrale Grondkamer (artikel 36, lid 3 Uitvoeringswet grondkamers). &#13;
8. Het vorenstaande brengt mede dat deskundigen bij hun taxatie van de hoogst toelaatbare pachtprijs van het onder­havige land met ingang van 1 november 2009 uit hadden moeten gaan van de taxatie door hen van de hoogst toelaat­bare pachtprijs van dit land met toepassing van de pachtnor­men van 1992. Zij hadden vervolgens de hoogst toelaatba­re pachtprijs daarvan met toepassing van de opeenvolgende wijzigingen van die pachtnormen, laatstelijk met toepassing van de op 1 september 2009 in werking getreden wijziging daarvan, moeten taxeren. &#13;
9. De Centrale Grondkamer ziet, alvorens te beslissen, in de gegeven omstandigheden aanleiding om deskundigen met inachtneming van het hiervoor overwogene de hoogst toe­laatbare pachtprijs van het tot de onderhavige hoeve beho­rende land met ingang van 1 november 2009 opnieuw te la­ten taxeren en hun bevindingen ter kennis van partijen te brengen. &#13;
Slotsom &#13;
Deskundigen zullen de hoogst toelaatbare pachtprijs van het tot de onderhavige hoeve behorende land met ingang van 1 november 2009 opnieuw taxeren. &#13;
Beslissing &#13;
De Centrale Grondkamer, beschikkende in hoger beroep &#13;
alvorens verder te beslissen: &#13;
bepaalt dat deskundigen de hoogst toelaatbare pachtprijs van het tot de onderhavige hoeve behorende land met ingang van 1 november 2009 opnieuw zullen taxeren en dat hun be­vindingen ter kennis van partijen zullen worden gebracht; &#13;
houdt iedere verdere beslissing aan. &#13;
Centrale Grondkamer 3 november 2011 &#13;
Het geding in hoger beroep &#13;
Gezien de beschikking van de Centrale Grondkamer van 29 juni 2011 waarin is beslist dat deskundigen de hoogst toe­laatbare pachtprijs van het tot de onderhavige hoeve beho­rende land met ingang van 1 november 2009 opnieuw zullen taxeren en dat hun bevindingen ter kennis van partijen zul­len worden gebracht. &#13;
Het onderzoek &#13;
Deskundigen hebben op 6 juli 2011 hun bevindingen neer­gelegd in een rapport dat in afschrift aan deze beschikking is gehecht en waarvan de inhoud als hier ingelast moet worden beschouwd. Bij brief van de griffier van 5 augustus 2011 is een afschrift van dat rapport aan partijen gezonden met kennisgeving dat binnen veertien dagen eventuele bezwa­ren daartegen kenbaar gemaakt konden worden, dan wel een verzoek om een mondelinge behandeling kon worden ge­daan, waarop binnen de gestelde termijn door pachter niet is gereageerd en naar aanleiding waarvan verpachtster bij een op 16 augustus 2011 ter griffie ingekomen brief een aantal bezwaren tegen genoemd taxatierapport heeft aangevoerd. &#13;
Beoordeling van het geschil in hoger beroep &#13;
1. Verpachtster heeft aangevoerd dat het thans tot de onder­havige hoeve behorende perceel land, kadastraal bekend ge­meente Nijkerk, sectie E, nr. 1857 ged., groot 2.55.00 ha, eerst sedert begin 2003 onderdeel daarvan is zodat - an­ders dan deskundigen in hun rapport hebben gedaan - de pachtprijs hiervan dient te worden bepaald met toepassing van de pachtnormen van 2001, zijnde 2% van de vrije ver­keerswaarde met een maximum van € 814,54 per ha per jaar. Dienaangaande overweegt de Centrale Grondkamer in navolging van haar beschikking van 19 juni 2006, GP 11.553,(Beheerstichting Drie Gasthuizen/Sloot-Ebskamp c.s.), Agr.r. 2007, blz. 216/217, dat artikel 4, eerste lid van het Pachtnormenbesluit 1995, zoals destijds van toepassing, bepaalt dat indien partijen voor de eerste maal een pacht­overeenkomst sluiten met betrekking tot land zonder wonin­gen of andere opstallen, de hoogste toelaatbare pachtprijs 2% van de vrije verkeerswaarde van dat land bedraagt met dien verstande dat de pachtprijs niet meer bedraagt dan de desbetreffende regionorm. In de bijbehorende Nota van Toe­lichting is dienaangaande vermeld dat voor nieuwe pacht­overeenkomsten geldt dat direct een pachtprijs van 2% van de vrije verkeerswaarde kan worden toegepast. Onder een nieuwe pachtovereenkomst wordt verstaan een pachtover­eenkomst tussen partijen die nog niet eerder een pachtver­houding met elkaar hadden ten aanzien van een bepaald stuk land. Onder een partij wordt tevens verstaan de echtgenoot, de bloed- en aanverwanten in rechte lijn en de pleegkinderen van die partij. Ook hier geldt dat indien 2% van de vrije ver­keerswaarde meer is dan de regionale pachtnorm, de regio­nale pachtnorm als hoogst toelaatbare pachtprijs geldt. Het hiervoor overwogene brengt mede dat in casu onderscheid moet worden gemaakt tussen de bepaling van de hoogst toe­laatbare pachtprijs van het tussen partijen voordien reeds verpachte pachtobject en het daaraan door partijen middels de pachtwijzigingsovereenkomst d.d. 13 januari 2003 toe­gevoegde perceel land ten aanzien waarvan zij nog niet eer­der een pachtverhouding met elkaar hadden. De hoogst toe­laatbare pachtprijs van laatstgenoemd toegevoegd perceel land moet bepaald worden met toepassing van artikel 4, eer­ste lid van het Pachtnormenbesluit 1995 voornoemd, terwijl de hoogst toelaatbare pachtprijs van het eerder genoemde tussen partijen reeds verpachte pachtobject bepaald moeten worden aan de hand van artikel 2, derde lid van het Pacht­normenbesluit 1995, zoals te dezen van toepassing. &#13;
2. Anders dan verpachtster bepleit hebben deskundigen, (naar de Centrale Grondkamer begrijpt:) mede op grond van de -onweersproken- omschrijving van de onderhavige per­celen land in hun rapport, aanleiding gezien om deze als een &#13;
&#13;
geheel te waarderen. De Centrale Grondkamer acht hun han­delwijze in de gegeven omstandigheden wat betreft de bepa­ling van de vrije verkeerswaarde niet onjuist. Op grond van het in overweging 1 overwogene dient echter de pachtprijs van het perceel land, kadastraal bekend gemeente Nijkerk, sectie E, nr. 1857 ged., groot 2.55.00 ha -in afwijking van hun rapport- afzonderlijk bepaald moet worden. &#13;
3. Het hiervoor overwogene brengt mede dat, in afwijking van het rapport van deskundigen, de pachtwaarde van de on­derhavige percelen land als volgt moet worden bepaald: &#13;
- naar de normen van 1992/1994: &#13;
 &#13;
Oppervlakte 	basis pachtwaarde 	aftrek externe produk­tieomstandigheden 	p/ha 	   &#13;
27.48.87 ha 	f 675,00 	f 140,00 	f 535,00 	 &#13;
&#13;
- naar de normen van 1995: &#13;
 &#13;
a. 	Vrije normen per ha 	f 	450.000,00 	   &#13;
b. 	2% van de vrije verkeerswaarde per ha 	f 	900,00 	   &#13;
c. 	Regionale norm per ha 	f 	1.215,00 	   &#13;
d. 	- Hoogts toelaatbare pachtprijs per ha naar de normen van 1992/1994 &#13;
- + 15% (max. f 85,- per ha) 	f&#13;
f 	535,00 &#13;
612,25 	 &#13;
&#13;
Hoogst toelaatbare pachtprijs naar de normen van 1995 &#13;
Oppervlakte p/ha &#13;
27.48.87 ha f 615,25 &#13;
- naar de normen van 1998 &#13;
 &#13;
a. 	Vrije verkeerswaarde per ha 	f 	55.000,00 	   &#13;
b. 	2% van de vrije verkeerswaarde &#13;
per ha 	f 	1.100,00 	   &#13;
c. 	Regionale norm per ha 	f 	1.340,00 	   &#13;
d. 	- Hoogst toelaatbare pachtprijs per ha naar de normen van 1995 &#13;
-+ 20% (max. f 120,- per ha) 	f&#13;
f 	612,25 &#13;
735,25 	 &#13;
&#13;
Hoogst toelaatbare pachtprijs naar de normen van 1998 &#13;
Oppervlakte p/ha &#13;
27.48.87 ha f 735,25 &#13;
&#13;
 &#13;
- naar de normen van 2001 	perceel 1 	perceel 2 	   &#13;
a 	Vrije verkeerswaarde per ha 	&amp;#8805; € 	30.000,00 	&amp;#8805; € 	30.000,00 	   &#13;
b 	2% van de vrije verkeerswaarde per ha 	&amp;#8805; € 	600,00 	&amp;#8805; € 	600,00 	   &#13;
c 	Regionale norm per ha 	€ 	814,54 	€ 	814,54 	   &#13;
d 	- Hoogst toelaatbare pachtprijs per ha naar de normen van 1998 &#13;
-+ 15% (max. f 56,72 per ha) 	€&#13;
€ 	333,64 &#13;
735,25 	€ 	383,87 	 &#13;
&#13;
Hoogst toelaatbare pachtprijs naar de normen van 2001 &#13;
Oppervlakte p/ha &#13;
1. 27.48.87 ha € 383,87 &#13;
2. 2.55.00 ha € 600,00 &#13;
&#13;
 &#13;
- ingevolge Pachtprijzenbesluit 2007 c.a. 	perceel 1 	perceel 2 	   &#13;
a. 	Vrije verkeerswaarde per ha 	&amp;#8805; € 	32.000,00 	&amp;#8805; € 	32.000 	   &#13;
b. 	2% van de vrije verkeerswaarde per ha 	&amp;#8805; € 	640,00 	&amp;#8805; € 	640,00 	   &#13;
c. 	Regionaal veranderingspercentage 	25 	25 	   &#13;
d. 	- Hoogst toelaatbare pachtprijs per ha naar de normen van 2001 &#13;
-+ 25 % 	€&#13;
€ 	383,87 &#13;
479,84 	€&#13;
€ 	600,00 &#13;
750,00 	 &#13;
&#13;
Hoogst toelaatbare pachtprijs ingevolge Pachtpriizenbesluit 2007 c a . &#13;
Oppervlakte p/ha &#13;
1. 27.48.87 ha € 479,84 &#13;
2. 2.55.00 ha € 640,00 &#13;
&#13;
 &#13;
- met ingang van 1 november 2009 &#13;
naar de normen van 2009 	perceel 1 	perceel 2 	   &#13;
a. 	Vrije verkeerswaarde per ha 	&amp;#8805; € 	43.500,00 	&amp;#8805; € 	43.500,00 	   &#13;
b. 	2% van de vrije verkeerswaarde &#13;
per ha 	&amp;#8805; € 	870,00 	&amp;#8805; € 	870,00 	   &#13;
c. 	Regionaal veranderingspercentag 	36 	36 	   &#13;
d. 	- Hoogst toelaatbare pachtprijs per ha naar de normen van 2007 &#13;
-+/- 36 %) 	€&#13;
€ 	479,84 &#13;
652,58 	€&#13;
€ 	640,00 &#13;
870,40 	   &#13;
e. 	110% van de regionale hoogst toelaatbare pachtprijs per ha 	€ 	710,60 	€ 	710,60 	 &#13;
&#13;
Hoogst toelaatbare pachtprijs naar de normen van 2009 &#13;
 &#13;
Oppervlakte 	p/ha 	totaal 	   &#13;
1. 	27.48.87 ha 	€ 	652,58 	€ 	17.938,58 	   &#13;
2. 	2.55.00 ha 	€ 	710,60 	€ 	1.812,03 	   &#13;
Totaal 	€ 	19.750,61 &#13;
	 &#13;
4. Anders dan verpachtster leest de Centrale Grond­kamer in het rapport van deskundigen niet dat deze de (enkele) omstandigheid dat de percelen onder de Natuurschoonwet zijn gerangschikt, tot een “korting” op de vrije verkeerswaarde heeft geleid. Deskundigen hebben die rangschikking op pagina 3 van hun rapport vermeld als een van meerdere omstandigheden die een waardedrukkend effect hebben en hebben met die ver­melding klaarblijkelijk het oog gehad op de overlast die wordt veroorzaakt doordat de pachter wandelaars en fietsers moet toelaten op/over het erf bij de gebou­wen (zie rapport pagina 2 onder 4). &#13;
5. Overigens heeft de Centrale Grondkamer geen onjuist­heden in het rapport van deskundigen aangetroffen en zai dit dan ook volgen, zodat de pachtprijs van de onderhavige hoeve met ingang van 1 november 2009 als volgt moet worden bepaald: &#13;
Woning € 2.555,58 &#13;
Bedrijfsgebouwen € 1.500,00 &#13;
Land € 19.750,61 &#13;
Slotsom &#13;
De beschikking, waarvan beroep, kan niet in stand blijven. &#13;
Beslissing &#13;
De Centrale Grondkamer, beschikkende in hoger beroep: &#13;
Vernietigt de beschikking, waarvan beroep, en opnieuw be­schikkende: &#13;
Herziet de pachtprijs in de onderhavige pachtovereenkomst en bepaalt deze op € 23.806,19 in totaal per jaar, ingaande 1 november 2009, zulks met vermelding van het navolgende. &#13;
Indien de pachter geen pachtersomslag is verschuldigd in­gevolge artikel 116, onderdeel b, van de Waterschapswet, kan de pachtprijs worden vermeerderd met maximaal 50% van de waterschapslasten zoals die in het betrokken jaar zijn vastgesteld. Indien op het verpachte land een ruilverkave­lingsrente dan wel een landinrichtingsrente rust, kan door de verpachtster 50% van de ruilverkavelingsrente dan wel land­inrichtingsrente aan de pachter doorberekend worden met een maximum van € 25,00 per ha per jaar. Indien de gelde­lijke lasten welke de verpachtster door publiekrechtelijke li­chamen zijn opgelegd, worden verhoogd in verband met door deze lichamen uit te voeren onderhoudswerkzaamhe­den, die voordien ten laste kwamen van de pachter, kan de verpachtster ten hoogste het bedrag van de aan die werk­zaamheden verbonden kosten aan de pachter doorberekenen. </content><legacyfootnotes/><footnotes><footnote/></footnotes><auteurs>mrs. W.L. Valk, M.G.W.M. Stienissen en Th.C.M. Willemse en de deskundige leden ing. L.L.M. de Lorijn en ir. H.B.M. Duenk</auteurs><published>2012-03-03 00:00:00</published><modified>2012-03-03 00:00:00</modified><editiondate>2012-03-03</editiondate><htmlpath>https://denhollander.info/artikel/9742</htmlpath></article>
</articles></edition>
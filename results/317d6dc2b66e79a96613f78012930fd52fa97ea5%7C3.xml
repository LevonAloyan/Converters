<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1996</searchword><id>4979</id><udhid>UDH:TvAR/4979</udhid><titel>De Vries / Visser (TvAR 1996/4845)</titel><searchwords><searchword>TvAR 11/1996</searchword><searchword>TvAR 1996/4845</searchword><searchword>UDH:TvAR/4979</searchword></searchwords><attachments><attachment><name>1996_nr 11_Rechtspraak_4845.pdf</name><extention>pdf</extention><url>https://denhollander.info/download/4919/ci</url></attachment></attachments><inleiding>Pachtwet art. 44 lid 2; 44 lid 3&#13;
&#13;
Pachtovereenkomst in 1989 geëindigd in verband met voorgenomen eigen gebruik zoon verpachter. Daarbij ambtshalve bepaling bedrag ex artikel 44 lid 3 Pw door pachtkamer ktg op f 100 000 en door pachtkamer hof op f250 000.&#13;
In eerste jaar na einde pacht geen eigen gebruik zoon aangenomen, dus ex artikel 44 lid 2 Pw bewijs aan ex-pachter opgedragen dat zijn zoon in 1989 wèl de wil had zelf in duurzaam eigen gebruik te nemen. Bewijs niet geleverd geacht, dus ex-pachter veroordeeld tot betaling van f 250 000.</inleiding><content>Arrest in de zaak van:&#13;
Sjoerd de Vries, wonende te Appelscha, ap-pellant, procureur: mr. A.F.M, van Vlijmen,&#13;
tegen&#13;
Klaas Leenden Visser Jr, wonende te Joure, geïntimeerde, procureur: mr. B.H. Niemann.&#13;
/. Het verloop van het geding&#13;
1.1. De pachtkamer van het kantongerecht te Heerenveen heeft in deze zaak op 21 sep tember 1993, 16 december 1993, 21 april 1994 en 15 december 1994 tussen partijen vonnissen uitgesproken. Van de beide laatst genoemde vonnissen is een fotocopie aan dit arrest gehecht, naar de inhoud waarvan wordt verwezen.&#13;
1.2. Appellant - verder ook te noemen De Vries - is bij exploit van 3 januari 1995, met gelijktijdige dagvaarding van geïntimeerde - verder ook te noemen Visser -, bij het hof in hoger beroep gekomen van de genoemde von nissen van 21 april 1994 (verder ook: het tus senvonnis) en 15 december 1994 (verder ook: het eindvonnis), waarin - kort weergegeven - aan De Vries bewijs is opgedragen resp. De Vries is veroordeeld tot betaling aan Visser van f 250 000, met rente en proceskosten.&#13;
1.3. Bij memorie van grieven is door De Vries een elftal grieven tegen de vonnissen waarvan beroep aangevoerd en toegelicht, met conclusie:&#13;
het vonnis van 21 april 1994 te vernietigen en, opnieuw rechtdoende, De Vries van de&#13;
hem opgelegde bewijslast te ontheffen, en vervolgens het vonnis van 15 december 1994 te vernietigen en, opnieuw rechtdoende, de vordering van Visser tot betaling van een be-drag van f 250 000 in hoofdsom af te wijzen, met veroordeling van Visser in de kosten van het geding in beide instanties.&#13;
1.4. Bij memorie van antwoord heeft Vis ser terzake verweer gevoerd, met conclusie:&#13;
De Vries niet-ontvankelijk te verklaren in het door hem ingestelde hoger beroep tegen de vonnissen van 21 april en 15 december 1994, althans de door hem aangevoerde grie-ven tegen deze vonnissen ongegrond te ver-klaren, en deze vonnissen te bekrachtigen met veroordeling van De Vries in de kosten van de procedure in hoger beroep.&#13;
1.5. Vervolgens hebben partijen de stuk ken overgelegd voor het wijzen van arrest.&#13;
2. De grieven&#13;
De grieven luiden:&#13;
Grief I&#13;
Ten onrechte heeft de pachtkamer overwogen, 'dat het laten verzorgen van het land, of een deel van het land, door een derde, die de kunstmest strooit, de kippenmest en gier over het land brengt, gras inkuilt, en sloten schoon-maakt, terwijl voorts diezelfde persoon het grasgewas koopt, daargelaten of nu sprake is van onderpacht, dat ten aanzien van dit land geen sprake was van persoonlijk gebruik van het betreffende land, zoals dat in de jurispru-dentie wordt verstaan'.&#13;
Grief II&#13;
Ten onrechte heeft de pachtkamer de sub grief I omschreven overweging mede gebruikt voor de motivering van zijn oordeel, dat onvol-doende is komen vast te staan, dat niet binnen één jaar na het einde van de pachtovereen-komst zoon Minne de Vries het gepachte duurzaam in gebruik heeft genomen.&#13;
Grief III&#13;
Ten onrechte heeft de pachtkamer het feit, dat Minne de Vries in het eerste jaar na de beëin-diging van de pachtovereenkomst 17 hektare heeft onderverpacht voor de aardappelteelt mede gebruikt voor de motivering van zijn oordeel, dat voldoende is komen vast te staan, dat niet binnen één jaar na het einde van de pachtovereenkomst zoon Minne de Vries het gepachte duurzaam in gebruik heeft genomen.&#13;
Grief IV&#13;
Ten onrechte heeft de pachtkamer het feit, dat Minne de Vries in 1991 grasgewas en maïs&#13;
verkocht heeft en dat Hooijer uit Oosterzee het land heeft bemest en schapen heeft geweid mede gebruikt voor de motivering van zijn oordeel, dat voldoende is komen vast te staan, dat niet binnen één jaar na het einde van de pachtovereenkomst zoon Minne de Vries het gepachte duurzaam in gebruik heeft genomen.&#13;
Grief V&#13;
Ten onrechte heeft de pachtkamer overwogen, dat voldoende is komen vast te staan, dat niet binnen één jaar na het einde van de pachto-vereenkomst zoon Minne de Vries het ge-pachte duurzaam in gebruik heeft genomen en dat daarom de wil van De Vries sr. om het eertijds gepachte duurzaam aan zijn zoon Minne in gebruik te geven moet geacht wor-den niet aanwezig te zijn geweest.&#13;
Grief VI&#13;
Ten onrechte heeft de pachtkamer De Vries opgedragen feiten en omstandigheden te be-wijzen, waaruit blijkt, dat in werkelijkheid bij hem wel de wil aanwezig is geweest het land duurzaam aan zijn zoon in gebruik te geven.&#13;
Grief VII&#13;
Ten onrechte heeft de pachtkamer geoordeeld, dat, hoe de relatie met verschillende derden ook moet worden aangeduid, Minne de Vries het gehele gepachte niet duurzaam persoonlijk in gebruik heeft genomen in de zin van artikel 41 jo 44 Pachtwet.&#13;
Grief VIII&#13;
Ten onrechte heeft de pachtkamer overwogen, dat uit de verklaringen omtrent het gebruik van de landerijen niet blijkt, dat de wil (tot ei-gen duurzaam gebruik) aanvankelijk wel aan-wezig was, maar dat tengevolge van zwaarwegende omstandigheden geen uitvoe-ring aan het aanvankelijk voornemen is gege-ven.&#13;
Grief IX&#13;
Ten onrechte heeft de pachtkamer geoordeeld, dat nog de vraag dient te worden beantwoord, of gebleken is van andere omstandigheden, die het aannemelijk maken dat de wil (tot ei-gen duurzaam gebruik) aanvankelijk wel aan-wezig was, maar later, om welke reden ook, veranderd is.&#13;
Grief X&#13;
Ten onrechte heeft de pachtkamer de door De Vries sub 3 tot en met 5 van de conclusie na enquête genoemde feiten en omstandigheden, welke zijn bedoelingen met het land te Delf-strahuizen op niet mis te verstane wijze aanto-nen, ofwel verworpen ofwel genegeerd&#13;
Grief XI&#13;
Ten onrechte heeft de pachtkamer geoordeeld, dat Minne de Vries het land niet persoonlijk in gebruik heeft genomen en dat de vordering van Visser moet worden toegewezen.&#13;
3. De vaststaande feiten&#13;
3.1. In hoger beroep kan van de volgende, als erkend of niet (voldoende) betwist vaststaan-de, feiten worden uitgegaan:&#13;
De Vries is eigenaar van de percelen gras-land, gelegen nabij Delfstrahuizen, kadastraal bekend gemeente St. Johannesga, Sectie D, nrs. 2518, 2520, 2537, 2669, 2670, 2750, 2754, 2885, 2895, 2896, 2897, 2898, 2900, 2902, 2903, 2905, 2906, 2908 en 2978, totaal groot 21.13.30 ha - verder kortheidshalve ook aan te duiden als 'het land' -.&#13;
Dit land is door De Vries in 1983, verpacht aan Visser, op een veiling gekocht.&#13;
De pachtovereenkomst is door De Vries te-gen 1 oktober 1988 aan Visser opgezegd, met als motivering, dat hij het land aan zijn zoon Minne de Vries - verder ook aan te duiden als Minne - in gebruik wilde geven.&#13;
Het daarop gevolgde verlengingsverzoek van Visser is bij beschikking van de pachtka-mer van het kantongerecht te Heerenveen d.d. 21 juni 1988 afgewezen.&#13;
De pachtkamer van het gerechtshof te Arn-hem heeft de pachtovereenkomst bij beschik-king van 27 februari 1989 verlengd tot 30 september 1989, met de bepaling dat verdere verlenging niet mogelijk zou zijn, en met ambtshalve verhoging van het (door de pacht-kamer van het kantongerecht ambtshalve op f 100 000 gestelde) bedrag ex art. 44 lid 3 Pachtwet tot f 250 000.&#13;
De pachtovereenkomst eindigde aldus per 30 september 1989.&#13;
4. Beoordeling van het hoger beroep&#13;
4.1. De grieven leggen het geschil tussen par-tijen in volle omvang in hoger beroep aan het hof voor, en lenen zich voor gezamenlijke be-oordeling.&#13;
4.2. In het tussenvonnis heeft de pachtka-mer van het kantongerecht - kort weergege-ven - beslist, dat het tot 30 september 1989 door De Vries aan Visser verpachte land niet binnen één jaar na het einde van de pachto-vereenkomst door Minne in duurzaam ge-bruik is genomen en dat dus op de voet van art. 44 lid 2 Pachtwet, behoudens tegenbewijs, de wil van De Vries om het land duurzaam aan Minne in gebruik te geven geacht moet&#13;
worden bij De Vries niet aanwezig te zijn ge-weest en aan De Vries zulk tegenbewijs opge-dragen.&#13;
4.3. In het eindvonnis heeft de pachtkamer van het kantongerecht - kort weergegeven - na getuigenverhoren overwogen:&#13;
- dat Minne het land niet persoonlijk duurzaam in gebruik heeft genomen;&#13;
- dat niet is gebleken dat bij hem de wil tot gebruik van het land aanvankelijk wel aanwe- zig was maar tengevolge van zwaarwegende omstandigheden geen uitvoering aan dat aan vankelijk voornemen is gegeven;&#13;
- dat er geen afdoende verklaring voor wilsverandering is gebleken;&#13;
- van oordeel te zijn dat Minne het land niet persoonlijk duurzaam in gebruik heeft ge nomen (het hof tekent hierbij aan dat de pachtkamer van het kantongerecht zal hebben bedoeld in de laatste rechtsoverweging van het eindvonnis te overwegen van oordeel te zijn dat Minne het land niet persoonlijk duur zaam in gebruik heeft willen nemen);&#13;
- dat de vordering van Visser tot betaling van het bovengenoemde bedrag van f 250 000 derhalve moet worden toegewezen.&#13;
4.4. De eerste in dit geschil te beantwoor- den vraag - welke in enkele grieven in ver schillende aspecten aan de orde wordt gesteld - is of Minne het land binnen een jaar na het einde van de pachtovereenkomst (dus vóór 30 september 1990) feitelijk persoonlijk duurzaam in gebruik heeft genomen.&#13;
4.5. Het hof stelt daarbij voorop dat de pachtkamer van het kantongerecht terecht heeft beslist - in overeenstemming met het in art. 44 lid 2 Pachtwet bepaalde - dat, indien deze vraag ontkennend wordt beantwoord, de wil daartoe geacht moet worden bij De Vries niet aanwezig te zijn geweest, behoudens te genbewijs door De Vries.&#13;
Voor zover de grieven V en VI dat oordeel bestrijden, is dat tevergeefs en moeten deze grieven worden verworpen.&#13;
4.6. Het staat vast dat Minne in het seizoen 1990 17 ha van het land, dus verreweg het grootste deel daarvan, voor de teelt van aard appelen aan een derde, Gebr. Haarsten te Bant, in gebruik heeft gegeven door onderver pachting.&#13;
Minne heeft gesteld dat op deze 17 ha, na de aardappeloogst (en nadat daarop een groenbemester was gezaaid), van oktober 1990 af schapen zijn geweid.&#13;
In ieder geval staat dus vast dat deze 17 ha vóór 30 september 1990 niet door Minne per-&#13;
soonlijk zijn gebruikt voor zijn schapenbe-drijf.&#13;
4.7. Partijen twisten over de wijze van ge bruik van het resterende gedeelte van ca 4 ha van het land in het seizoen 1990.&#13;
Daarover heeft Minne - tegenover de ge-motiveerde stelling van Visser, dat Minne dit grasland in het seizoen 1990 aan F.R. Pen in gebruik heeft gegeven voor gebruik als wei-land en voor winning van ruwvoer - onder-meer bij conclusie van antwoord gesteld dat Pen dit gedeelte van het land bewerkte in op-dracht en voor rekening en risico van Minne.&#13;
4.8. Nadien heeft De Vries bij akte, in ant woord op vragen van de pachtkamer van het kantongerecht, gesteld 'Van oktober 1990-de- cember 1990 liepen er ca 225 schapen rond op het land'. Dat betreft derhalve (slechts) een periode, later dan een jaar na het einde van de pachtovereenkomst.&#13;
4.9. In de jaarstukken van Minne over&#13;
1989 is een post van f 4579,20 opgenomen voor 'loonwerk land Delfstrahuizen'. Dat kan slechts betrekking hebben op de periode 1 ok tober 1989-31 december 1989.&#13;
Minne heeft niet aangegeven welke werk-zaamheden hij in die periode ten behoeve van het onderhavige grasland heeft laten verrich-ten ten behoeve van welk persoonlijk gebruik daarvan. Daarbij neemt het hof mede in aan-merking dat, zoals vaststaat, Minne in het sei-zoen 1990 ca 17 ha van de gepachte ca 21 ha voor de aardappelteelt in gebruik heeft gege-ven aan Gebr. Haarsten, en Minne overigens slechts heeft gesteld dat er vanaf oktober 1990 schapen van hem op het land hebben gelopen, zoals boven aangehaald.&#13;
4.10. In de jaarstukken van Minne over&#13;
1990 is een post ad f 47 530,50 opgenomen 'wegens pachtland Delfstrahuizen'. Niet is aangegeven of gebleken, dat dit uitsluitend de in dat jaar aan Gebr. Haarsten onderverhuurde ca 17 ha van het gepachte zou betreffen, en niet tevens het overige gedeelte van het ge pachte zoals, gezien het bedrag, voorshands aannemelijk lijkt.&#13;
4.11. Minne heeft gesteld dat hij ook land in Spanga voor het weiden van schapen in ge bruik had. Hij heeft over deze grond en de wijze van gebruik daarvan geen nadere inlich tingen verstrekt.&#13;
Niet duidelijk is daarom, in hoeverre de uit de jaarstukken van Minne over 1989 en 1990 blijkende gegevens omtrent schapenteelt (mede) betrekking hebben op het gepachte.&#13;
Over dit laatste kan, mede gezien het feit dat Minne blijkens deze jaarstukken over 1989 (toen hij het gepachte niet voor 1 okto-ber 1989 in gebruik heeft gekregen) een aan-zienlijk grotere omzet in de schapenteelt heeft gehad dan in 1990, gerede twijfel rijzen.&#13;
4.12. De pachtkamer van het kantonge recht heeft in het vonnis van 21 april 1994 dan ook terecht aangenomen dat het land niet binnen een jaar na het einde van de pachto vereenkomst door Minne in persoonlijk duur zaam gebruik is genomen, en daarom in overeenstemming met art. 44 lid 2 Pachtwet aan De Vries bewijs opgedragen van feiten en omstandigheden waaruit blijkt dat bij hem de wil tot het persoonlijk in duurzaam gebruik geven aan zijn zoon Minne van het land ten tijde van de beoordeling van de verlenging in werkelijkheid wèl aanwezig is geweest.&#13;
4.13. Het hof tekent daarbij aan, dat voor de toepassing van het bepaalde in art. 44 lid 2 Pachtwet de reden voor het niet binnen één jaar na het einde van de pachtovereenkomst persoonlijk in gebruik nemen van het land op zichzelf niet van belang is.&#13;
4.14. De grieven I, II, III, IV, V, VI, VII en XI zijn in zoverre dus vergeefs voorgesteld.&#13;
4.15. Vervolgens moet de vraag worden beantwoord, of De Vries aan de voornoemde bewijsopdracht heeft voldaan.&#13;
4.16. Het hof moge voor hetgeen de terza- ke gehoorde getuigen hebben verklaard ver wijzen naar de uitgebreide samenvatting daarvan in het eindvonnis waarvan beroep.&#13;
4.17. Het hof onderschrijft de overwegin- gen van de pachtkamer van het kantongerecht in het eindvonnis naar aanleiding van de ge tuigenverklaringen.&#13;
4.18. Bij de beoordeling van de getuigen verklaringen dient mede in aanmerking te worden genomen dat de bewijsopdracht niet (direct) betrekking heeft op de vraag of Min- ne het land zelf is gaan gebruiken, maar of De Vries in werkelijkheid de wil heeft gehad het land aan Minne in gebruik te geven. Daarvan zal slechts sprake kunnen zijn geweest als die wil (ook) bij zijn zoon Minne aanwezig is ge- weest.&#13;
4.19. De Vries doet daartoe een beroep op de door hem op 19 september 1989 met Min ne gesloten pachtovereenkomst.&#13;
4.20. Deze pachtovereenkomst is pas ge ruime tijd na de behandeling en de beslissing van de pachtkamer van het hof over de (niet-) verlenging van de pachtovereenkomst gesloten.&#13;
De stellingname van De Vries houdt in dat zijn voornemen tot ingebruikgeving van het land aan zijn zoon Minne al lang voordien bij hem moet hebben bestaan. Aan de pachtover-eenkomst voorafgaande afspraken daarover met Minne zijn echter niet gesteld en zijn ook overigens niet gebleken.&#13;
4.21. Met betrekking tot pachtbetaling blijkt uit de overgelegde betalingsbewijzen ten aanzien van het jaar 1990, dat Minne in mei 1990 f 5 283 'helft pacht land te Delfstrahui- zen' en in december 1990 f 2 602,50 '2e helft pacht 1989/1990' aan De Vries heeft betaald. Van volledige betaling van de volgens De Vries overeengekomen pacht (ad f 10 566,50 in totaal per jaar) tot 30 september 1990 blijkt dus niet. In zoverre is de stelling van De Vries (toelichting op grief V), dat Minne 'de pacht prijs heeft betaald', slechts ten dele aange toond.&#13;
4.22. Minne heeft verklaard het land vóór de koop in ogenschouw te hebben genomen, zonder daar overigens verdere inlichtingen over te geven.&#13;
De Vries heeft echter verklaard dat dat niet het geval was. Wat daarvan zij, in ieder geval heeft Minne er kennelijk met zijn vader vóór de veiling geen contact over gehad, en heeft De Vries dergelijk contact ook niet nodig ge-oordeeld.&#13;
4.23. Voor zover verkoop van gras en maïs op stam aan derden, die ook door de pachter te verrichten werkzaamheden op het land ver richten (dan wel verkoop via die derden aan niet nader aangeduide kopers), met verreke ning van die werkzaamheden met de op brengst, al als duurzaam persoonlijk gebruik van Minne zou kunnen/moeten worden be schouwd, dan is dat in ieder geval een geheel andersoortig gebruik dan De Vries aan het hof ten tijde van de verlengingsprocedure heeft voorgespiegeld, te weten gebruik ten behoeve van het eigen schapenbedrijf van Minne.&#13;
De Vries heeft nimmer gesteld dat hij heeft beoogd het land aan Minne in gebruik te ge-ven voor ander gebruik dan ten behoeve van diens schapenbedrijf.&#13;
4.24. In het midden kan daarbij blijven, in hoeverre het door Minne gestelde feitelijke gebruik in overeenstemming is met zijn ver plichtingen als pachter jegens De Vries als verpachter.&#13;
4.25. Het hof acht het (in grief VIII aange vochten) oordeel van de pachtkamer van het kantongerecht, dat uit de door De Vries aan gevoerde verklaringen waarom aan het voor-&#13;
genomen gebruik door Minne ten behoeve van diens schapenbedrijf geen uitvoering is gegeven, niet blijkt dat dit voornemen aan-vankelijk wel aanwezig was, juist. Ook het hof acht de door De Vries aangevoerde 'zwaarwegende omstandigheden' - voor zo-ver al juist - geen afdoende en overtuigende verklaring daarvoor.&#13;
4.26. Financiële noodzaak voor Minne kan geen verklaring zijn: Er is niet gesteld, laat staan aannemelijk geworden, dat zijn finan- ciële situatie voor Minne sedert de verlen- gingsprocedure in ongunstige zin is gewij- zigd. Financiële problemen voor Minne zijn, zoals niet in geschil is, door De Vries ook nimmer aangegeven als reden voor zijn wil het land aan Minne in gebruik te geven.&#13;
4.27. Ook de afstand van de woonplaats van Minne tot het land kan dat niet zijn. Die was uiteraard ten tijde van de verlengingspro- cedure ook bekend.&#13;
Niet is gebleken dat Minne er ooit op heeft mogen rekenen dat hij over een woning, of al-thans een schapenloods nabij het land zou kunnen gaan beschikken.&#13;
4.28. Het valt op dat De Vries in zijn me morie van grieven niet ingaat op vele aspecten van de getuigenverklaringen, zoals onder meer - kort weergegeven - de verklaring van Kwakernaak dat hij van de vrouw van een loonwerker hoorde dat deze loonwerker het land van De Vries huurde; de verklaring van De Lange dat De Vries zelf heeft verteld dat hij het land verhuurde aan Van der Molen; de verklaring van Merkus, dat De Vries hem ver telde dat hij het land (aan een ander dan zijn zoon) verhuurde; de verklaring van Westerhof dat De Vries hem het land te koop aanbood; de verklaring van Visser dat hij van de vrouw van Van der Molen hoorde dat Van der Molen het land van De Vries huurde.&#13;
4.29. Wat er overigens zij van de getuigen verklaringen: in ieder geval is met deze ver klaringen niet aangetoond dat De Vries ten tijde van de beslissing over de verlenging wel de werkelijke wil heeft gehad het land aan zijn zoon in duurzaam eigen gebruik te geven, zoals hem te bewijzen was opgedragen.&#13;
4.30. Door deze verklaringen is de in de stukken geopperde mogelijkheid, dat De Vries als handelaar in onroerend goed het land op de veiling verpacht heeft gekocht in de hoop dit nadien pachtvrij de kunnen verko- pen, ook niet ontzenuwd.&#13;
4.31. De grieven VIII, IX en X, alsmede VII en XI (voor het overige) zijn dus ook ver geefs voorgesteld.&#13;
4.32. De vonnissen waarvan beroep moe ten derhalve worden bekrachtigd, en De Vries moet, als de daarin in het ongelijk gestelde partij, worden veroordeeld in de kosten van het appel.&#13;
Beslissing&#13;
Het hof, rechtsprekend in hoger beroep:&#13;
bekrachtigt de vonnissen waarvan beroep;&#13;
veroordeelt De Vries in de kosten van het geding in hoger beroep, aan de zijde van Vis-ser tot heden begroot op f 1590 aan verschot-ten en f 4100 aan procureurssalaris.&#13;
</content><legacyfootnotes/><footnotes><footnote/></footnotes><auteurs/><published>1996-11-01 00:00:00</published><modified>1995-10-24 00:00:00</modified><editiondate>1996-11-01</editiondate><htmlpath>https://denhollander.info/artikel/4979</htmlpath></article>
</articles></edition>
<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2002</searchword><id>5599</id><udhid>UDH:TvAR/5599</udhid><titel>WW voor boeren heet ‘landbouwsubsidie’!</titel><searchwords><searchword>TvAR 11/2002</searchword><searchword>UDH:TvAR/5599</searchword></searchwords><attachments><attachment><name>2002_nr 11_Artikel_Broekhuis.pdf</name><extention>pdf</extention><url>https://denhollander.info/download/5531/ci</url></attachment></attachments><inleiding>Als Philips meer mobieltjes maakt dan de consumenten willen kopen, stagneert de&#13;
afzet. De kans is groot dat er dan werknemers worden ontslagen. Als deze mensen&#13;
niet elders aan de slag komen, raken ze werkloos. Ze krijgen dan een uitkering krachtens&#13;
de Werkloosheidswet.&#13;
Als melkveehouders teveel melk produceren, kunnen ze geen werkers ontslaan,&#13;
want dat is meestal de boer zelf, eventueel geholpen door gezinsleden. Die blijven&#13;
gewoon aan het werk. Er ontstaat dan een overschot aan zuivel, dat door de gemeenschap&#13;
wordt opgeslagen en bij gelegenheid afgezet. Die afzet levert nogal eens verlies&#13;
op. Dat verlies wordt door de gemeenschap gedragen en wordt ‘landbouwsubsidie’&#13;
genoemd.&#13;
Met deze sterk versimpelde voorstelling van zaken raken we een actueel onderwerp.&#13;
Binnen de EU taant de politieke bereidheid om de zogenaamde landbouwsubsidies te&#13;
handhaven. Voorzover die subsidies dienen ter stimulering van bepaalde teelten bij&#13;
individuele boeren, is dat niet onbegrijpelijk. De allocatie van de agrarische productie&#13;
ligt niet voor altijd vast. Bij zo’n heroverweging mogen echter niet alle subsidiesoorten&#13;
over één kam worden geschoren. Hulp bij ontwrichting van de markt is iets&#13;
anders dan het stimuleren van bepaalde teelten.&#13;
In de agrarische sector is de kans op het mislukken van afstemming van het aanbod&#13;
op de vraag extra groot. Dat komt in de eerste plaats door het zeer grote aantal&#13;
producenten. De miljoenen boeren in de EU weten van elkaar niet wat ze samen aanrichten.&#13;
In de economie noemen we een marktvorm, waarbij de individuele producent&#13;
geen zicht heeft op de totale productie, volledige concurrentie of volledige&#13;
mededinging.&#13;
Daar komt nog bij dat de vraag naar veel agrarische producten inelastisch is.&#13;
Omdat het om grondstoffen voor ons voedsel gaat, neemt de vraag bij prijsdaling&#13;
nauwelijks toe. Genoeg is genoeg. Volledige concurrentie en inelastische vraag versterken elkaar. Daar kunnen ook nog toevallige factoren bijkomen, zoals het weer,&#13;
ziekten e.d.&#13;
Het woord ‘landbouwsubsidies’ leidt licht tot misverstand. Het is toch onzin om&#13;
boeren die teveel produceren ook nog subsidie te geven? Het zal niet meevallen het&#13;
begrip subsidie in de media gepreciseerd te krijgen. Iedereen ‘weet’ immers wat dat is?&#13;
Het gaat echter o.a. om hulp van de gemeenschap bij ontwrichting van de markt.&#13;
Geen bedrijfstak is daartegen bestand. De agrarische sector zou bij het volledig wegvallen&#13;
van hulp van de overheid moeten worden gereorganiseerd tot één machtig&#13;
monopolie, dat het aanbod krap hield. Maar met voedsel kun je dat niet maken. Daarom&#13;
moet de agrarisch sector behandeld blijven als andere bedrijfstakken, die de lasten&#13;
van marktontwrichting ook ten laste van de gemeenschap brengen.</inleiding><content/><legacyfootnotes/><footnotes><footnote/></footnotes><auteurs>mr. drs. E. Broekhuis</auteurs><published>2002-11-01 00:00:00</published><modified>2000-08-29 00:00:00</modified><editiondate>2002-11-01</editiondate><htmlpath>https://denhollander.info/artikel/5599</htmlpath></article>
</articles></edition>
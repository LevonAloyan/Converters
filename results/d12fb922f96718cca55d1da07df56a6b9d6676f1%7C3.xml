<edition><articles><article><jaar>2017</jaar><naam>Tijdschrift voor Agrarisch Recht</naam><uitgave>10</uitgave><aflevering>9</aflevering><searchword>TvAR 10/2017</searchword><id>14543</id><udhid>UDH:TvAR/14543</udhid><titel>Pacht - Pachtkamer Hof Arnhem-Leeuwarden, 27 december 2016, ECLI:NL:GHARL:2016:10476 (Koster/Wierstra) (TvAR 2017/5899)</titel><searchwords><searchword>TvAR 10/2017</searchword><searchword>TvAR 2017/5899</searchword><searchword>UDH:TvAR/14543</searchword></searchwords><attachments><attachment><name>19418.pdf</name><extention>pdf</extention><url>https://denhollander.info/download/19418/ci</url></attachment></attachments><inleiding/><content>&lt;p&gt;(mrs. Th.C.M. Willemse, J.H. Lieber en F.J.P. Lock en de deskundige leden mr. ing. H.J. Vinke en ir. H.K.C. Roelofsen)&lt;/p&gt;&#13;
&lt;h3 class="jurisprudentieinzake"&gt;Teeltpacht&lt;/h3&gt;&#13;
&lt;p&gt;[Burgerlijk Wetboek, art. 7:321 lid 1, art. 7:322 lid 1, art. 7:396, art. 7:399, Wetboek van Burgerlijke Rechtsvordering art. 347 lid 1]&lt;/p&gt;&#13;
&lt;p&gt;Appellant vordert nakoming van door hem gestelde teeltpachtovereenkomsten tussen hem en ge&amp;iuml;ntimeerde en subsidiair schadevergoeding wegens onrechtmatig gebruik van zijn grond door ge&amp;iuml;ntimeerde na afloop van de teeltpacht. Nu de teeltpachtovereenkomst niet (tijdig) is ingezonden ter registratie, geldt dat partijen, uitgaande van de stellingen van appellant, een mondelinge pachtovereenkomst hebben gesloten waarvoor het normale pachtregime geldt (Hof Arnhem, 2 maart 2004, Pr juni 2004/4, [A] / [B]). Appellant komt daarom geen rechtsvordering tot nakoming toe.&lt;/p&gt;&#13;
&lt;p&gt;Appellant heeft de door ge&amp;iuml;ntimeerde aangevoerde gang van zaken niet (voldoende) weersproken zodat hij, in het licht van deze gemotiveerde betwisting door ge&amp;iuml;ntimeerde, zijn stelling dat deze in de periode van 1 januari tot eind mei 2013 zonder rechtsgrond gebruik heeft gemaakt van zijn grond voor de lelieteelt onvoldoende heeft gemotiveerd en die stelling dus moet worden verworpen. Afwijzend vonnis eerste aanleg wordt bekrachtigd.&lt;/p&gt;&#13;
&lt;p&gt;Met noot E.H.M. Harbers&lt;/p&gt;&#13;
&lt;p&gt;arrest van de pachtkamer&lt;/p&gt;&#13;
&lt;p&gt;in de zaak van&lt;/p&gt;&#13;
&lt;p&gt;Epke Koster,&lt;/p&gt;&#13;
&lt;p&gt;wonende te Slootdorp, gemeente Hollands Kroon,&lt;/p&gt;&#13;
&lt;p&gt;appellant,&lt;/p&gt;&#13;
&lt;p&gt;in eerste aanleg: eiser,&lt;/p&gt;&#13;
&lt;p&gt;hierna: Koster,&lt;/p&gt;&#13;
&lt;p&gt;advocaat: mr. M. Dekker,&lt;/p&gt;&#13;
&lt;p&gt;tegen:&lt;/p&gt;&#13;
&lt;p&gt;Sybren Douwe Wierstra,&lt;/p&gt;&#13;
&lt;p&gt;wonende te Andijk, gemeente Medemblik,&lt;/p&gt;&#13;
&lt;p&gt;ge&amp;iuml;ntimeerde,&lt;/p&gt;&#13;
&lt;p&gt;in eerste aanleg: gedaagde,&lt;/p&gt;&#13;
&lt;p&gt;hierna: Wierstra,&lt;/p&gt;&#13;
&lt;p&gt;advocaat: mr. I.N.A. Denninger.&lt;/p&gt;&#13;
&lt;h2&gt;1 Het geding in eerste aanleg&lt;/h2&gt;&#13;
&lt;p&gt;Voor het geding in eerste aanleg verwijst het hof naar de inhoud van de vonnissen van 28 april 2014, 27 augustus 2014 en 9 december 2015 die de pachtkamer van rechtbank Noord-Holland, locatie Hoorn, later Alkmaar, heeft gewezen.&lt;/p&gt;&#13;
&lt;h2&gt;2 Het geding in hoger beroep&lt;/h2&gt;&#13;
&lt;p&gt;2.1 Het verloop van de procedure blijkt uit:&lt;/p&gt;&#13;
&lt;p&gt;- de dagvaarding in hoger beroep d.d. 7 januari 2016,&lt;/p&gt;&#13;
&lt;p&gt;- de memorie van grieven tevens akte aanvulling rechtsgrond en vermeerdering van eis,&lt;/p&gt;&#13;
&lt;p&gt;- de memorie van antwoord,&lt;/p&gt;&#13;
&lt;p&gt;- de akte aanvulling en/of vermeerdering van eis met een meer subsidiaire vordering tevens overlegging van een productie,&lt;/p&gt;&#13;
&lt;p&gt;- de schriftelijk pleidooien,&lt;/p&gt;&#13;
&lt;p&gt;- de akte uitlating van Koster,&lt;/p&gt;&#13;
&lt;p&gt;- de akte uitlaten productie van Wierstra.&lt;/p&gt;&#13;
&lt;p&gt;2.2 Vervolgens hebben partijen de stukken voor het wijzen van arrest aan het hof overgelegd en heeft het hof arrest bepaald.&lt;/p&gt;&#13;
&lt;p&gt;2.3 Koster vordert blijkens de memorie van grieven in het hoger beroep de vonnissen van 27 augustus 2014 en 9 december 2015 te vernietigen en primair Wierstra te veroordelen tot betaling aan hem van &amp;euro; 14.200 ter zake van pacht en &amp;euro; 4.350 ter zake van schadevergoeding en subsidiair een bedrag van &amp;euro; 8.700 ter zake van schadevergoeding met veroordeling van Wierstra tot betaling van buitengerechtelijke kosten van &amp;euro; 917 en de proceskosten van beide instanties.&lt;/p&gt;&#13;
&lt;p&gt;2.4 Bij akte aanvulling en/of vermeerdering van eis met een meer subsidiaire vordering heeft Koster meer subsidiair gevorderd een verklaring van recht dat Wierstra ten titel van teeltpacht over het jaar 2012 en 2013 aan Koster verschuldigd is geworden een bedrag van &amp;euro; 14.200.&lt;/p&gt;&#13;
&lt;h2&gt;3 De vaststaande feiten&lt;/h2&gt;&#13;
&lt;p&gt;Het hof gaat in hoger beroep uit van de volgende feiten:&lt;/p&gt;&#13;
&lt;p&gt;3.1 Koster is eigenaar van een aantal percelen gelegen aan de Molenweg te Slootdorp.&lt;/p&gt;&#13;
&lt;p&gt;3.2 Wierstra heeft een gedeelte van deze percelen in gebruik gehad voor de teelt van lelies.&lt;/p&gt;&#13;
&lt;h2&gt;4 Het geschil en de beslissing in eerste aanleg&lt;/h2&gt;&#13;
&lt;p&gt;4.1 Koster heeft in eerste aanleg gevorderd de veroordeling van Wierstra tot betaling van &amp;euro; 14.200 aan pachtpenningen, te vermeerderen met rente en &amp;euro; 917 voor buitengerechtelijke kosten.&lt;/p&gt;&#13;
&lt;p&gt;4.2 De pachtkamer heeft bij vonnis van 27 augustus 2014 ten aanzien van de door Wierstra gestelde niet-ontvankelijkheid van de vordering tot nakoming in verband met artikel 7:396 lid 3 en 7:322 BW geoordeeld dat er voldoende aanleiding was om aan dat verweer voorbij te gaan. Inhoudelijk heeft de pachtkamer geoordeeld dat Kartoster diende te bewijzen dat partijen een overeenkomst hebben gesloten op grond waarvan Wierstra grond heeft gepacht van Koster. Bij eindvonnis heeft de pachtkamer na getuigenverhoor geoordeeld dat niet is komen vast te staan dat tussen partijen een pachtovereenkomst is gesloten en de vorderingen afgewezen.&lt;/p&gt;&#13;
&lt;h2&gt;5 De beoordeling van het geschil in hoger beroep&lt;/h2&gt;&#13;
&lt;p&gt;5.1 Bij akte aanvulling en/of vermeerdering van eis met een meer subsidiaire vordering heeft Koster zijn eis vermeerderd en dus n&amp;aacute; de memorie van grieven. Wierstra heeft zich daartegen verzet, onder meer met een beroep op de twee-conclusie-regel. Dit verweer gaat op. De in artikel 347 lid 1 Rv besloten twee-conclusie-regel beperkt de aan de oorspronkelijke eiser toekomende bevoegdheid tot verandering of vermeerdering van zijn eis in hoger beroep in die zin dat hij in beginsel niet later dan in zijn memorie van grieven of van antwoord zijn eis kan veranderen of vermeerderen. De uitzonderingen op deze in beginsel strakke regel doen zich hier niet voor. Het hof zal dan ook recht doen op de bij memorie van grieven ingestelde eis (zie onder 2.3).&lt;/p&gt;&#13;
&lt;p&gt;5.2 Koster vordert nakoming van door hem gestelde teeltpachtovereenkomsten tussen hem en Wierstra en subsidiair schadevergoeding wegens onrechtmatig gebruik van zijn grond door Wierstra in 2013, na afloop van de teeltpacht.&lt;/p&gt;&#13;
&lt;p&gt;5.3 Wierstra heeft in eerste aanleg betoogd dat tussen partijen geen teeltpachtovereenkomsten zijn gesloten. Voor de lelieteelt is tussen Koster en Sijm een overeenkomst gesloten; Wierstra pachtte van Sijm onder. De pioenteelt ging niet hem, maar zijn vrouw aan. Hij is op huwelijkse voorwaarden getrouwd, zodat Koster voor de pioenteelt aan het verkeerde adres is. Omdat de teeltpachtovereenkomsten niet op schrift zijn gesteld, kan Koster bovendien geen nakoming vorderen en is hij niet-ontvankelijk in zijn vordering, aldus Wierstra.&lt;/p&gt;&#13;
&lt;p&gt;5.4 In het geval &amp;eacute;&amp;eacute;n van de grieven van Koster mocht slagen, dient het hof laatstvermeld verweer van Wierstra opnieuw te beoordelen. De devolutieve werking van het hoger beroep brengt immers mee dat het hof bij gegrondheid van &amp;eacute;&amp;eacute;n van de grieven, de door de pachtkamer buiten behandeling gelaten of verworpen verweren ambtshalve moet behandelen. Het hof ziet aanleiding dit verweer op deze plaats te behandelen.&lt;/p&gt;&#13;
&lt;p&gt;5.5 Als tussen partijen al overeenkomsten zijn gesloten, dan zijn dat teeltpachtovereenkomsten. Vast staat echter dat niet is voldaan aan de eis tot registratie van artikel 7:396 lid 2 BW. Deze vereisten gelden op grond van de wet &amp;ndash; voor het geval een teeltpachtovereenkomst tussen partijen zou bestaan &amp;ndash; en zijn van dwingend recht (artikel 7:399 BW) in de zin dat daarvan niet ten nadele van de pachter mag worden afgeweken. De vereisten hebben verder een bewijsfunctie: een onderhandse akte levert ten aanzien van de verklaring van een partij omtrent hetgeen de akte bestemd is ten behoeve van de wederpartij te bewijzen, tussen partijen dwingend bewijs op van de waarheid van die verklaring. Dat de grondkamer teeltpachtovereenkomsten niet toetst, maar alleen registreert doet aan al het voorgaande niet af. Ook overigens heeft het hof onvoldoende aanknopingspunten gevonden om voorbij te gaan aan voormelde vereisten.&lt;/p&gt;&#13;
&lt;p&gt;5.6 Nu de teeltpachtovereenkomst niet (tijdig) is ingezonden ter registratie, geldt dat partijen, uitgaande van de stellingen van Koster, een mondelinge pachtovereenkomst hebben gesloten waarvoor het normale pachtregime geldt (Hof Arnhem, 2 maart 2004, Pr juni 2004/4, Van Wely/ Van Os). De uitzondering van artikel 7:396 lid 1 geldt daarom niet en de artikelen 7:321 lid 1 en 7:322 lid 1 BW gelden onverkort. Koster komt daarom geen rechtsvordering tot nakoming toe. Dit geldt zowel voor de gestelde pachtovereenkomst voor lelieteelt als voor de gestelde pachtovereenkomst voor pioenteelt. In zoverre is (ook) grief 4 vergeefs voorgesteld. De opmerking van Koster dat deze overeenkomsten reeds (feitelijk) zijn ge&amp;euml;indigd, stuit af op het voorgaande.&lt;/p&gt;&#13;
&lt;p&gt;5.7 In hoger beroep heeft Koster (subsidiair) schadevergoeding gevorderd, stellende dat Wierstra na de oogstperiode van 2012 tot eind mei 2013 zonder rechtsgrond nog gebruik heeft gemaakt van zijn grond voor de lelieteelt. Hij heeft deze vordering bij grief 3 en onder randnummer 41 van de memorie van grieven toegelicht. Het hof oordeelt over deze vordering uit onrechtmatige daad als volgt.&lt;/p&gt;&#13;
&lt;p&gt;5.8 Vast staat dat Wierstra de leliebollen vanwege de slechte marktomstandigheden eind 2012 niet heeft gerooid en in de grond heeft laten zitten. Eveneens staat als onvoldoende weersproken vast dat Wierstra in 2013 geen teelthandelingen heeft verricht aan de bollen en dat driejarige teelt van onderhavige Menorcalelies ook niet kan. In mei/juni 2013 heeft Wiersma aan Koster een briefje gegeven waarop staat:&lt;/p&gt;&#13;
&lt;p&gt;&lt;span class="italic"&gt;&amp;ldquo;1680 RR lelies&lt;/span&gt;&lt;/p&gt;&#13;
&lt;p&gt;&lt;span class="italic"&gt;menorca &lt;/span&gt;&lt;/p&gt;&#13;
&lt;p&gt;&lt;span class="italic"&gt;perceel E. Koster &lt;/span&gt;&lt;/p&gt;&#13;
&lt;p&gt;&lt;span class="italic"&gt;Molenweg 46 &lt;/span&gt;&lt;/p&gt;&#13;
&lt;p&gt;&lt;span class="italic"&gt;mogen worden vernietigd &lt;/span&gt;&lt;/p&gt;&#13;
&lt;p&gt;&lt;span class="italic"&gt;S.D. Wierstra&amp;rdquo; &lt;/span&gt;(productie E4 van Koster in eerste aanleg), waarna de lelies zijn ondergeploegd.&lt;/p&gt;&#13;
&lt;p&gt;5.9 Wierstra heeft aangevoerd dat hij eind 2012 Koster te kennen heeft gegeven de lelies niet te gaan oogsten en dat hij heeft voorgesteld de bollen te frezen waarna het land kon worden ingezaaid. Koster heeft toen gezegd dat hij zelf zou frezen en inzaaien (randnummer 10 en productie G8 conclusie van antwoord, randnummers 8 en 17 memorie van antwoord). Wierstra heeft deze betwisting van de stelling van Koster verder onderbouwd met producties 17a-e bij memorie van antwoord. Omdat Koster een claim vreesde van Wierstra en/of de grond weer ter beschikking wilde stellen aan een derde voor ma&amp;iuml;steelt, heeft Wierstra op verzoek van Koster in juni 2013 het bovenvermelde briefje afgegeven, aldus Wierstra (randnummer 4 van de aantekeningen ter comparitie in eerste aanleg en randnummer 17 memorie van antwoord), waarna de bollen zijn ondergeploegd.&lt;/p&gt;&#13;
&lt;p&gt;5.10 Koster heeft deze gang van zaken niet (voldoende) weersproken zodat hij, in het licht van de gemotiveerde betwisting door Wierstra, zijn stelling dat Wierstra in de periode van 1 januari tot eind mei 2013 zonder rechtsgrond gebruik heeft gemaakt van zijn grond voor de lelieteelt onvoldoende heeft gemotiveerd en die stelling dus moet worden verworpen. Het enkele feit dat in opdracht van Wierstra loonbedrijf Zwagerman niet alleen de lelies van Sijm maar &amp;ndash; ten onrechte volgens Wierstra &amp;ndash; (ook) de lelies van Wierstra in maart 2013 heeft gespoten, is een onvoldoende onderbouwing. Aan bewijslevering wordt niet toegekomen. De onder randnummer 41 in de memorie van antwoord gestelde grondslag voor schade van &amp;euro; 4.350 wegens de staat waarin Wierstra het perceel eind mei 2013 achterliet is, mede in het licht van het vorenoverwogene, onvoldoende toegelicht. Voor toewijzing van buitengerechtelijke kosten is geen grond, alleen al niet omdat Koster tegen de afwijzing daarvan geen grief heeft gericht.&lt;/p&gt;&#13;
&lt;h2&gt;Slotsom&lt;/h2&gt;&#13;
&lt;p&gt;5.11 Het hoger beroep slaagt niet. Het bestreden vonnis zal, onder verbetering van de gronden zoals hiervoor vermeld, worden bekrachtigd en het door Koster in hoger beroep meer of anders gevorderde zal worden afgewezen. Als de in het ongelijk te stellen partij zal het hof Koster in de kosten van het hoger beroep veroordelen. De kosten aan de zijde van Wierstra zullen worden vastgesteld op &amp;euro; 718 aan griffierecht en op &amp;euro; 2.235 aan salaris advocaat (2,5 punten x tarief II).&lt;/p&gt;&#13;
&lt;p&gt;5.12 Als niet weersproken zal het hof ook de gevorderde wettelijke rente over de proceskosten en de nakosten vermeerderd met wettelijke rente toewijzen zoals hierna vermeld.&lt;/p&gt;&#13;
&lt;h2&gt;6 De beslissing&lt;/h2&gt;&#13;
&lt;p&gt;Het hof, recht doende in hoger beroep:&lt;/p&gt;&#13;
&lt;p&gt;bekrachtigt de vonnissen van de pachtkamer te (voorheen Hoorn, thans) Alkmaar (rechtbank Noord-Holland) van 27 augustus 2014 en 9 december 2015;&lt;/p&gt;&#13;
&lt;p&gt;wijst het door Koster in hoger beroep meer of anders gevorderde af;&lt;/p&gt;&#13;
&lt;p&gt;veroordeelt Koster in de kosten van het hoger beroep, tot aan deze uitspraak aan de zijde van Wierstra vastgesteld op &amp;euro; 718 voor griffierecht en op &amp;euro; 2.235 voor salaris overeenkomstig het liquidatietarief en te voldoen binnen veertien dagen na dagtekening van dit arrest, en -voor het geval voldoening binnen bedoelde termijn niet plaatsvindt- te vermeerderen met de wettelijke rente te rekenen vanaf bedoelde termijn voor voldoening;&lt;/p&gt;&#13;
&lt;p&gt;veroordeelt Koster in de nakosten, begroot op &amp;euro; 131, met bepaling dat dit bedrag zal worden verhoogd met &amp;euro; 68 in geval Koster niet binnen veertien dagen na aanschrijving aan deze uitspraak heeft voldaan &amp;eacute;n betekening heeft plaatsgevonden, een en ander vermeerderd met de wettelijke rente te rekenen vanaf veertien dagen na aanschrijving &amp;eacute;n betekening;&lt;/p&gt;&#13;
&lt;p&gt;verklaart dit arrest ten aanzien van de daarin vervatte veroordelingen uitvoerbaar bij voorraad.&lt;/p&gt;&#13;
&lt;h2&gt;Noot&lt;/h2&gt;&#13;
&lt;p&gt;In dit arrest gaat het om een vordering tot betaling van pachtpenningen. Het betreft een een inmiddels ge&amp;euml;indigd gebruik van gronden voor lelieteelt.&lt;/p&gt;&#13;
&lt;p&gt;E&amp;eacute;n van de stellingen van de grondeigenaar is dat er tussen partijen een teeltpachtovereenkomst als bedoeld in artikel 7:396 lid 1 BW is gesloten. Op grond van artikel 7:396 lid 2 en lid 3 BW dient een teeltpachtovereenkomst binnen twee maanden na het aangaan van de pachtovereenkomst aan de grondkamer ter registratie te worden toegezonden. Dat is niet gebeurd. Dat heeft als consequentie dat het daarmee geen teeltpachtovereenkomst als bedoeld in artikel 7:396 lid 1 BW is. In het arrest is verwezen naar een uitspraak van de pachtkamer van het Hof uit 2004, gewezen onder de regeling van de teeltpacht in artikel 70g lid 1-4 Pachtwet. De regeling van de teeltpachtovereenkomst in artikel 7:396 BW verschilt niet van de regeling in de Pachtwet.&lt;/p&gt;&#13;
&lt;p&gt;Gelet op het feit dat in artikel 7:399 BW is bepaald dat van artikel 396 lid 2 tot en met 4 BW niet ten nadele van pachter kan worden afgeweken, dient de conclusie te zijn dat bij niet-naleving van dit voorschrift de uitzondering van artikel 7:396 lid 1 BW niet van toepassing is. Op een teeltpachtovereenkomst zijn de artikelen 7:321 en 322 BW niet van toepassing. Het gevolg van een niet-tijdige inzending ter registratie is dus niet dat de duur later ingaat; het gevolg is dat het een pachtovereenkomst is waarvoor het - zoals het Hof het noemt - &amp;ldquo;normale pachtregime&amp;rdquo; geldt. Naar ik aanneem doelt het Hof hiermee op de regeling voor de reguliere pachtovereenkomst. Dit betekent overigens niet dat er dan automatisch aanspraak bestaat op een pachtovereenkomst voor de wettelijke duur. Ook een reguliere pachtovereenkomst kan voor kortere duur worden aangegaan, echter deze kortere duur dient dan goedgekeurd te worden door de grondkamer op grond van bijzondere omstandigheden van het geval (artikel 7:325 lid 4 BW).&lt;/p&gt;&#13;
&lt;p&gt;Uit dit arrest volgt dus het grote belang van het tijdig toezenden ter registratie van een teeltpachtovereenkomst. In de praktijk wordt er bij mijn weten weinig gebruik gemaakt van de teeltpachtovereenkomst. Er zijn beperkende bepalingen, die niet gelden bij een geliberaliseerde pachtovereenkomst. Deze laatste pachtvorm heeft daarmee vaak de voorkeur.&lt;/p&gt;&#13;
&lt;p&gt;Bij een geliberaliseerde pachtovereenkomst geldt overigens niet dat er bij niet- tijdige inzending er sprake is van een reguliere pachtovereenkomst. Uit rechtspraak volgt dat schriftelijke vastlegging van een mondelinge geliberaliseerde pachtovereenkomst kan worden gevorderd (zie Pk Hof Arnhem-Leeuwarden 3 december 2013, &lt;span class="italic"&gt;TvAR&lt;/span&gt; 2014, 5781, Gijsbers/Van Nieuwenhoven). Als aangetoond is dat partijen een geliberaliseerde pachtovereenkomst hebben gesloten, wordt het - ook als de overeenkomst mondeling is aangegaan - geen reguliere pachtovereenkomst, het is en blijft een geliberaliseerde pachtovereenkomst (Pk Hof Arnhem 31 januari 2017, ECLI:NL:GHARL:2017:656). Als de overeenkomst niet tijdig is ingezonden, is de sanctie dat de duur van de overeenkomst later ingaat conform artikel 7:321 en 322 (zie Pk Hof Arnhem 29 november 2016, &lt;span class="italic"&gt;TvAR&lt;/span&gt; 2017, 5891 Meijerink/Ommen).&lt;/p&gt;&#13;
&lt;p&gt;In deze zaak is kennelijk geen schriftelijke vastlegging van de (reguliere) pachtovereenkomst gevorderd, zodat (een eventueel voorwaardelijke) vordering tot betaling van de achterstallige pachtpenningen dient te worden afgewezen op grond van artikel 7:322 BW: zolang een pachtovereenkomst niet is goedgekeurd, kan de verpachter niet een rechtsvordering tot betaling van de pachtprijs instellen.&lt;/p&gt;&#13;
&lt;p&gt;E.H.M. Harbers&lt;/p&gt;</content><legacyfootnotes/><footnotes><footnote/></footnotes><auteurs>E.H.M. Harbers</auteurs><published>2017-10-30 16:13:17</published><modified>2017-11-07 12:31:00</modified><editiondate>2017-10-30</editiondate><htmlpath>https://denhollander.info/artikel/14543</htmlpath></article>
</articles></edition>
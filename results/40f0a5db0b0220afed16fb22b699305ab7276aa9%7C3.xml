<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1996</searchword><id>5932</id><udhid>UDH:TvAR/5932</udhid><titel>Afgeleide rassen (II)</titel><searchwords><searchword>TvAR 11/1996</searchword><searchword>UDH:TvAR/5932</searchword></searchwords><attachments><attachment><name>1996_nr 11_Artikel_vanderKooij.pdf</name><extention>pdf</extention><url>https://denhollander.info/download/5776/ci</url></attachment></attachments><inleiding>NADERE ANALYSE VAN ENKELE ASPECTEN VAN DE NIEUWE REGELING Bewijsproblematiek&#13;
Uit het voorgaande moge duidelijk geworden zijn, dat de introductie van het afgeleide ras iets weg heeft van een agrarische revolutie. De nieuwe bepalingen zetten het onafhanke-lijkheidsbeginsel voor een niet onbelangrijk deel aan de kant, en ruimen daarmee in zo-verre één van de meest fundamentele verschillen tussen het octrooirecht en het kwekersrecht uit de weg. In verband hiermee wordt tevens, voorzover dit voor de toepas-sing van de regeling nodig is, afstand gedaan van het aloude kwekersrechtelijke uitgangs-punt, dat het er bij het verkrijgen van bescherming niet toe doet langs welke weg men tot een bepaald kweekresultaat is gekomen, maar dat enkel dit resultaat zelf relevant is: de gebruikte methode speelt in de nabije toekomst - naast het resultaat - een belangrijke rol, zowel ten gunste van het oorspronkelijke, als ten ongunste van het afgeleide ras.41&#13;
Wil de kweker van een oorspronkelijk ras van het nieuwe systeem profiteren, dan zal hij - gesteld dat partijen in een procedure tegenover elkaar staan42 - aannemelijk moeten maken dat een andere kweker een ander ras, dat sterk op het zijne lijkt, met behulp van een afleidingshandeling tot stand heeft gebracht, anders gezegd: dat de geconstateerde (desnoods eveneens bewezen) genetische conformiteit het gevolg is van het feit dat het genotype van zijn ras vrijwel geheel is overgenomen. Hulpmiddelen bij het leveren van dit bewijs zouden kunnen worden gevormd door getuigenverklaringen, verslagen van la-boratorium- en veldproeven, specifieke kennis met betrekking tot de overerving van indi-viduele karaktertrekken en/of door biochemische proeven, waarbij denkbaar is dat met name deze laatste testmethoden kunnen verschillen, al naar gelang het ras in kwestie.43&#13;
Voorts is als suggestie in dit verband naar voren gebracht de hulp die nationale onder-zoeksinstanties eventueel zouden kunnen bieden: zij zouden verplicht kunnen worden om gedetailleerde informatie omtrent de oorsprong van rassen, opgenomen in technische vra-genlijsten bij gelegenheid van de indiening van aanvragen om bescherming, aan bonafide belanghebbenden ter beschikking te stellen.44 Vanzelfsprekend zou iets dergelijks alleen op basis van internationale afspraken te realiseren zijn. Ten slotte is gepleit voor een omkering van de bewijslast, althans in zoverre dat indien de kweker van een oorspronkelijk ras, als het ware bij wijze van prima facie-bewijs, het afgeleid-zijn van een ander ras aannemelijk heeft gemaakt door de genetische conformiteit te bewijzen (of, andersom, door de aflei-dingshandeling te bewijzen de genetische conformiteit aannemelijk heeft gemaakt), op de kweker van het afgeleide ras de plicht zou moeten rusten eventueel tegenbewijs te leveren, inhoudende dat van afleiding geen sprake is geweest, respectievelijk dat in casu geen gene-tische conformiteit aanwezig is. De gedachte hierachter is, dat een serieuze kweker die er ook ten aanzien van zijn veredelingsactiviteiten een nauwkeurige boekhouding op na houdt, tot een dergelijk bewijs in staat zou moeten zijn, zeker nu het daarbij om zijn eigen bedrijfsgegevens zou gaan, waarover de wederpartij uiteraard niet beschikt.45</inleiding><content>het UPOV-Verdrag is omtrent de verdeling van de bewijslast geen bepaling opgeno-men; bewust is een en ander aan de lidstaten zelf overgelaten.46 Opmerkelijk is, wat dit laatste betreft, dat de officiële MvT bij het Ontwerp-Uitvoeringswet UPOV 1991 aan een eventuele omkering van de bewijslast geen aandacht besteedt, terwijl de concept-MvT die in het voorjaar van 1993 samen met het ontwerp-voorstel van wet aan belanghebbende kringen werd voorgelegd dit nog wel deed. Gesteld werd, dat er '... voor de rechter aanlei-ding (kan) zijn de bewijslast om te keren, in die zin dat de kweker van het vermoedelijk afgeleide ras aan dient te tonen dat een dergelijke afleiding niet de oorsprong van zijn ras is geweest. Dergelijke gevallen zullen zich met name voordoen indien het beweerde afge-leide ras zo sterk aan het oorspronkelijke ras doet denken, dat het logisch en redelijk is om de kweker van dat ras te belasten met de uitleg hoe een dergelijke gelijkenis kon ont-staan zonder dat er sprake is van een afleiding.' Klaarblijkelijk is deze passage naar aan-leiding van de bedoelde overlegronde geschrapt. Desondanks mag worden aangenomen dat de rechter op basis van art. 177 Rv. uit een oogpunt van redelijkheid en billijkheid tot omkering van de bewijslast zou kunnen overgaan.47&#13;
Overigens bepaalt het nieuwe art. 41 ZPW in lid 4, kort gezegd, dat de Raad voor het Kwekersrecht op verzoek kan adviseren omtrent de vraag of een ras van een ander ras is afgeleid of niet. Een dergelijk advies zal op basis van het gewijzigde art. 16 van de wet aan betrokkenen in rekening gebracht worden. Vanzelfsprekend zal van deze faciliteit zo-wel in als buiten rechte gebruik gemaakt kunnen worden.&#13;
Toepassing van de regeling in de praktijk&#13;
Hiervóór werd reeds benadrukt, dat de opstellers van het Verdrag het de eigen verant-woordelijkheid van de kweker achtten om voor zijn rechten op te komen, óók indien er een of meer afgeleide rassen in het geding zouden zijn. Sterker nog, de nationale kwekers-recht-verlenende instanties zouden zich, zo werd gesteld, met de vraag of een ras is afge-leid van een ander ras zeker niet mogen bezighouden in het kader van de verlening van kwekersrecht. Zouden zij dit wèl doen, dan zou immers verdedigd kunnen worden dat een dergelijke handelwijze in strijd zou zijn met art. 5, lid 2 Verdrag, dat bepaalt dat het verle-nen van kwekersrecht niet afhankelijk mag worden gesteld van aanvullende of afwijkende voorwaarden, naast de in het eerste lid van hetzelfde artikel genoemde eisen van nieuw-heid, onderscheidbaarheid, homogeniteit en bestendigheid.48&#13;
Het woord is dus nu aan de kwekers zélf. Reeds is de verwachting uitgesproken, dat de onderlinge verhouding van twee rassen als oorspronkelijk en afgeleid ras in veel gevallen tussen de kwekers van deze rassen geen voorwerp van discussie zal zijn.49 In UPOV-kringen is de hoop erop gericht, dat veruit de meeste kwekers van afgeleide rassen op vrijwillige basis tot een vergelijk met kwekers van oorspronkelijke rassen zullen trachten te komen, dikwijls zelfs voordat een bepaald 'riskant' veredelingsprogramma van start zal gaan. Zoals hiervóór, bij de bespreking van de achtergronden van de nieuwe regeling, al bleek, zal wat de kwekers van afgeleide rassen betreft ook gedacht kunnen worden aan houders van octrooien voor biotechnologische uitvindingen (bijvoorbeeld bijzondere genen), die deze uitvindingen vervolgens in rassen hebben 'ingebracht'.50 Veel (be-wijs)problemen kunnen in elk geval worden voorkomen, indien met de mogelijkheid van met name mutanten in het kader van (eventueel wederkerige) licentie-overeenkomsten re-kening wordt gehouden. Bedongen zou bijvoorbeeld kunnen worden - zoals reeds veel-vuldig gebeurt - dat de licentiehouder door hem in het ras gesignaleerde mutanten onder de aandacht dient te brengen van de houder van het kwekersrecht voor het gelicentieerde (oorspronkelijke) ras, waarna hetzij gezamenlijk kwekersrecht voor het uit de mutant ont-wikkelde ras zal worden aangevraagd, hetzij de licentiehouder zelf het kwekersrecht mag aanvragen mits zijn wederpartij volgens een bepaalde verdeelsleutel zal meedelen in de toekomstige opbrengsten van het ras. Zolang maar niet aan de licentiehouder de verplich-ting wordt opgelegd, om bij voorbaat afstand te doen van iedere door hem in het gelicen-tieerde ras te ontdekken mutant, hoeft naar alle waarschijnlijkheid niet voor strijdigheid van de overeenkomst met art. 85, lid 1 EG-Verdrag te worden gevreesd.51&#13;
Mocht een overeenkomst tussen beide kwekers - vooraf, dan wel nadat een (veronder-steld) afgeleid ras is gekweekt - er niet in zitten, dan kunnen wellicht te zijner tijd de in het vooruitzicht gestelde UPOV-richtlijnen in een aantal gevallen uitkomst bieden. Ko-men deze er echter toch niet, of verschaffen zij onvoldoende duidelijkheid voor de rassen in kwestie, dan zal een gerechtelijke procedure tot een aanvaardbare oplossing dienen te leiden. Dit zal steeds een bodemprocedure moeten zijn. Het kort geding leent zich mijns inziens niet voor dit soort ingewikkelde zaken. De rechter zal namelijk veelal behoefte hebben aan een deskundigenrapport; zoals we zagen biedt desgewenst art. 41, lid 4 ZPW hiertoe straks de gelegenheid. Ook de andere, hiervóór genoemde, hulpmiddelen bij de bewijsvoering kunnen in zo'n situatie worden aangewend.&#13;
Ten slotte verdient het de aandacht, dat UPOV 1991 niet voorziet in de mogelijkheid voor een kweker van een afgeleid ras om een gedwongen licentie te verkrijgen, ingeval hij met een niet tot onderhandelen bereide kweker van een oorspronkelijk ras van doen heeft. Deze optie is tijdens de fase voorafgaande aan de diplomatieke conferentie wel in overweging ge-nomen, maar uiteindelijk verworpen.52 De ZPW bevat wèl een paar bepalingen betreffende gedwongen licenties, te weten de art. 42, 43 en 45 (gedwongen openbaar aanbod). In de ge-wijzigde wet zal het er in de door deze artikelen bestreken situaties - kort gezegd - om gaan, gedwongen licentiëring (respectievelijk een gedwongen openbaar aanbod) alléén mogelijk te maken indien het algemeen belang zulks vereist. Of onze gedupeerde kweker van het afge-leide ras hierbij gebaat zou kunnen zijn, is echter zeer de vraag. In de MvT bij het Ontwerp-Uitvoeringswet UPOV 1991 nemen de bewindslieden een belangrijk voorschot op de toekomstige toepassing van de genoemde bepalingen, door te stellen dat dwanglicenties slechts zullen worden verleend met het oog op het belang van de voedselvoorziening.53 Wel-licht mag in dit verband wat meer verwacht worden van de zijde van het Communautair Bu-reau voor Planterassen, dat op grond van art. 29, lid 5 van de Verordening inzake het communautaire kwekersrecht uitdrukkelijk bevoegd is op verzoek een dwanglicentie te ver-lenen aan de houder van het EG-kwekersrecht voor een 'hoofdzakelijk afgeleid ras'. Gezien art. 29, lid 1 zal echter ook hier sprake moeten zijn van 'redenen in verband met het open-baar belang' en dient het Bureau eerst de raad van bestuur geraadpleegd te hebben. Zoals te doen gebruikelijk in bepalingen over gedwongen licenties, voorziet ook art. 29 (in lid 3) in redelijke voorwaarden, eventueel een tijdslimiet en de betaling van een passende royalty aan de houder van het EG-kwekersrecht voor het oorspronkelijke ras. De tijd zal leren, of een grotere stok achter de deur nodig is om partijen aan de onderhandelingstafel te krijgen.&#13;
Verhouding tot andere verdragsbepalingen&#13;
a) Nieuwheid / onderscheidbaarheid&#13;
De regeling in art. 14, lid 5 UPOV 1991 en art. 41, leden 1 en 2 ZPW gaat ervan uit, dat zowel het oorspronkelijke als het daarvan afgeleide ras beschermd is. Niet voor niets wordt in dit verband steevast over afhankelijk kwekersrecht (en niet slechts over afhanke-lijk ras) gesproken.54 Indien derhalve het afgeleide ras niet voor bescherming in aanmer-king komt, bijvoorbeeld als gevolg van niet-nieuwheid (art. 6 UPOV 1991), is het afhankelijkheidsregime niet van toepassing. Het desbetreffende ras is dan immers 'vogel-vrij': materiaal daarvan mag door een ieder voortgebracht en verhandeld worden en de houder van het kwekersrecht voor het oorspronkelijke ras kan een en ander dus niet aan zijn exclusieve, voorafgaande toestemming onderwerpen. Is het oorspronkelijke ras niet beschermd, dan heeft de houder van het kwekersrecht voor het afgeleide ras van die zijde niets te duchten en kan hij vrijelijk zijn uitsluitend recht exploiteren. Wordt echter na ver-loop van tijd weer een ander ras van het zijne afgeleid, dan profiteert hij, zoals we eerder zagen, op zijn beurt niet van de afhankelijkheidsregeling, omdat alleen de houder van het kwekersrecht voor een oorspronkelijk ras dit kan.&#13;
Aldus beschouwd maakt het geen verschil, welke van de twee respectievelijke aanvra-gen het eerst wordt ingediend, die voor het oorspronkelijke of die voor het afgeleide ras. De rassen moeten duidelijk van elkaar te onderscheiden zijn (vergelijk art. 14, lid 5, sub b. ii. UPOV 1991); wordt dus de aanvrage voor het afgeleide ras eerder ingediend, dan kan aan de latere aanvrager van het kwekersrecht voor het oorspronkelijke ras per definitie niet worden tegengeworpen dat zijn ras zich niet duidelijk onderscheidt van het - door de eerdere aanvrage algemeen bekend geachte - afgeleide ras (vergelijk art. 7 UPOV 1991). Wordt nadien voor beide rassen kwekersrecht verleend, dan treedt het afhankelijkheids-systeem in werking, waarbij onverschillig is welk van de twee als eerste werd beschermd, al zal dit in veruit de meeste gevallen toch wel het oorspronkelijke ras zijn.55&#13;
b) Inhoud van de bescherming&#13;
Het doel van de afhankelijkheidsregeling is, zoals gezegd, de kweker van een oorspronkelijk ras een extra bron van inkomsten te verschaffen door hem de bevoegdheid te verlenen de ex-ploitatie van het afgeleide ras aan zijn toestemming en aan door hem te stellen voorwaarden en beperkingen te onderwerpen. Een vraag die in dit verband opkomt is, of hij ook recht heeft op (een deel van de) eventuele billijke vergoedingen, die door de houder van het kwe-kersrecht voor het afgeleide ras in het kader van de zogenoemde voorlopige bescherming zouden kunnen worden geïnd. Enerzijds zou men deze vraag bevestigend kunnen beant-woorden, door erop te wijzen dat het innen van dit soort vergoedingen pas mogelijk is vanaf het moment van verlening van het kwekersrecht (vergelijk art. 13 UPOV 1991), zodat het als een onderdeel van de exploitatie van het ras beschouwd kan worden. Anderzijds zou men een ontkennend antwoord kunnen verdedigen, door de nadruk te leggen op verdragssystema-tische en -historische argumenten: uit de wordingsgeschiedenis van het nieuwe Verdrag blijkt duidelijk, dat de afhankelijkheidsregeling bewust is ondergebracht in art. 14, dat getuige het opschrift op de omvang van het kwekersrecht betrekking heeft. Art. 14 is voorts het eerste artikel van een nieuw hoofdstuk van het Verdrag, te weten hoofdstuk 5, getiteld 'De rechten van de kweker'. Nu bovendien in art. 14 nergens naar art. 13 wordt verwezen (wèl naar andere bepalingen!) en daarvan tijdens de diplomatieke conferentie, voorzover kenbaar uit de 'Records', met geen woord is gerept, houd ik het er vooralsnog op, dat de gestelde vraag inderdaad ontkennend beantwoord moet worden.&#13;
Ook de verhouding tussen art. 14, lid 5 enerzijds en art. 14, lid 2 UPOV 1991 anderzijds roept interessante vragen op. Ik bespreek er hier één van. Ingevolge laatstgenoemd lid is de toestemming van de houder van het kwekersrecht vereist voor het verrichten van commer-ciële handelingen met betrekking tot geoogst materiaal van het ras, tenzij hij reeds met be-trekking tot het teeltmateriaal van dat ras 'een redelijke mogelijkheid tot uitoefening van zijn recht heeft gehad'. Een bepaling van deze strekking is ook opgenomen in de (toekomstige) ZPW, en wel in art. 40, lid 4. Wat het zojuist tussen aanhalingstekens geplaatste zinsdeel aangaat, geeft de MvT een zeer restrictieve (en mijns inziens voor kritiek vatbare56) interpretatie:57 'Aan deze voorwaarde zal niet zijn voldaan in het geval er in het land van vermeerde-ring kwekersrecht voor het betrokken ras had kunnen worden verleend en de kweker heeft nagelaten zijn ras in dat land te beschermen. In zo'n geval kan dan ook geen beroep worden gedaan op artikel 40, vierde lid.' Stel, dat de rechter deze uitleg juist oordeelt. Stel vervolgens, dat A (kweker van een oorspronkelijk ras) om hem moverende redenen uitsluitend be-scherming geniet in Nederland, en B (kweker van het daarvan afgeleide ras) in Nederland en België. De afhankelijkheidsregels bieden A in dit geval alleen in Nederland soelaas. Gezien de zojuist weergegeven interpretatie van de wets- c.q. verdragsbepaling zou een en ander ech-ter tot gevolg hebben, dat A zich in Nederland tegenover B niet met succes op art. 40, lid 4 ZPW kan beroepen, indien B handelingen met betrekking tot geoogst materiaal van het afge-leide ras verricht, ingeval het teeltmateriaal van dit ras door B in België is vermeerderd en vervolgens het daaruit geoogste materiaal weer in ons land is ingevoerd.&#13;
Als de rechter dit geval ook zó zou beoordelen, zou daarmee een wellicht aantrekkelijke mogelijkheid gegeven zijn om een bestaande afhankelijkheidsrelatie deels te omzeilen.&#13;
c) Beperkingen van het uitsluitend recht&#13;
Zowel in art. 15, lid 2 als in art. 16, lid 1 UPOV 1991 wordt naar de bepaling betreffende het afgeleide ras verwezen: het eerste artikellid stelt, kort gezegd, dat het farmer's privile-ge (het recht om in eigen bedrijf het product van de oogst voor vermeerderingsdoeleinden te gebruiken) kan gaan gelden met betrekking tot 'het beschermde ras of een ras dat valt onder artikel 14, vijfde lid, letter a, onder /'; het tweede artikellid geeft aan dat het kwe-kersrecht is uitgeput indien derden handelingen verrichten met betrekking tot materiaal dat door de kweker of met diens toestemming in het verkeer is gebracht, en wel materiaal 'van het beschermde ras, of van een ras dat valt onder de bepalingen van artikel 14, vijfde lid'. Aangezien, zoals reeds is opgemerkt, de regeling in art. 14, lid 5 ervan uitgaat, dat (ook) het afgeleide ras beschermd is, is de afzonderlijke verwijzing naar afgeleide rassen in de art. 15 en 16 overbodig en zelfs enigszins verwarrend: men had kunnen volstaan met de vermelding van 'het beschermde ras' nu een niet-beschermd ras toch al 'vogelvrij' is.&#13;
Overgangsrecht&#13;
Art. 40 UPOV 1991 bepaalt: 'Dit Verdrag beperkt bestaande rechten, hetzij uit hoofde van de wetgeving van Verdragsluitende Partijen, hetzij op grond van een eerdere Akte of andere overeenkomsten tussen leden van de Unie dan dit Verdrag, niet.' Deze vertaling is niet geheel juist. Er had moeten staan: 'kwekersrechten' in plaats van 'rechten', getuige een tijdens de diplomatieke conferentie aanvaard amendement in die zin.58 Een beperking van een op het moment van inwerkingtreding van de gewijzigde ZPW bestaand kwekers-recht zou zich kunnen voordoen, indien het een kwekersrecht voor een afgeleid ras betrof en de houder van dit kwekersrecht van de ene op de andere dag niet meer van een onaf-hankelijk recht zou kunnen profiteren maar in een afhankelijkheidsrelatie ten opzichte van de houder van het kwekersrecht voor het oorspronkelijke ras terecht zou komen.&#13;
Tegen deze achtergrond moet mijns inziens het toekomstige art. 41, lid 3 ZPW worden gezien. Het bepaalt, dat het afhankelijkheidssysteem niet van toepassing is op rassen waar-van het bestaan op het tijdstip van inwerkingtreding van dit artikel algemeen bekend is.59 De MvT zegt hieromtrent het volgende: 'Uit een oogpunt van rechtszekerheid verdient het geen voorkeur om het gebruik van rassen die - al of niet kwekersrechtelijk beschermd -mogelijk reeds in het verkeer zijn alsnog via dit artikel afhankelijk te stellen van de instemming van de houder van het kwekersrecht op een moederras.'60 Ik veroorloof mij een tweetal opmerkingen over deze passage. In de eerste plaats is de redengeving ('rechtszekerheid') niet geheel toereikend. Een andersluidende regeling zou eenvoudigweg in strijd met het Verdrag geweest zijn.61 In de tweede plaats is het zinnetje tussen liggende streepjes op zijn minst verwarrend: ik hoop in het voorgaande te hebben aangetoond, dat in de onderhavige context uitsluitend beschermde (oorspronkelijke en afgeleide) rassen relevant zijn.&#13;
Nadelen van de nieuwe regeling; oplossing via richtlijnen?&#13;
In dit artikel heb ik hier en daar al laten doorschemeren, dat op de afgeleide-rassenrege-ling, zoals deze binnen afzienbare tijd zal gaan gelden, zeker ook kritiek mogelijk is. Het moge zo zijn, dat het nieuwe regime - naar verwachting - in veel gevallen niet tot proble-men aanleiding zal geven, dit neemt niet weg dat zich ook allerlei gevallen kunnen gaan voordoen, waarin de regeling zélf praktisch onuitvoerbaar zal blijken te zijn, dan wel de toepassing van de regeling tot onbillijke resultaten zal leiden. Praktisch onuitvoerbaar zal de regeling mogelijkerwijs zijn, wanneer er rassen (binnen hetzelfde gewas) in het geding zijn, die van oudsher heel dicht 'bij elkaar liggen', waarbij dus de onderlinge verschillen - met name om biologische redenen - heel klein zijn (naar verluidt is dit bijvoorbeeld bij tomaten het geval). Of de afleidingshandeling alsdan te bewijzen valt, hetzij langs admi-nistratieve weg ('paper trail'), hetzij langs technische weg ('DNA-fingerprints') is op zijn minst twijfelachtig. Als onbillijk zal de toepassing van de regeling wellicht worden erva-ren in gevallen waarin men weliswaar van een 'besmette' methode als bedoeld in art. 14, lid 5, onder c. Verdrag gebruik heeft gemaakt, maar de gewenste (en economisch belang-rijke!) resultaten bepaald niet op eenvoudige wijze zijn bewerkstelligd en de ontwikke-lingskosten hoog waren:62 uitgangspunt van de regeling is nu eenmaal, dat zij gelijkelijk van toepassing is op zeer uiteenlopende kweekmethoden, met als 'grootste gemene deler' het vrijwel geheel overnemen van het genotype van een bestaand ras.&#13;
De nabije toekomst zal moeten uitwijzen, of de nieuwe afhankelijkheidsregels inder-daad in een aantal situaties hun doel voorbij schieten. Alhoewel men er van UPO V-zijde de voorkeur aan lijkt te geven, de kwekers zélf (via onderhandelingen) naar oplossingen te laten zoeken, zouden nadere richtlijnen mijns inziens toch, zij het in beperkte mate, een nuttige functie kunnen vervullen, in het bijzonder in 'grensgevallen' als zojuist bedoeld. Verschillende uitkomsten in verschillende landen zouden daardoor wellicht vermeden of althans tot een minimum beperkt kunnen worden. Misschien zouden de richtlijnen bij-voorbeeld enige extra aandacht aan de resultaten van bepaalde veredelingswijzen kunnen besteden, door in zich daarvoor lenende situaties de mate van gelijkenis of van verschil tussen oorspronkelijk en afgeleid ras in de beoordeling te betrekken.63 Keerzijde van een dergelijke benadering zou echter kunnen zijn, dat zij tot op zekere hoogte op gespannen voet zou komen te staan met het in art. 7 Verdrag neergelegde on-derscheidbaarheidsvereiste. Men zou dan immers welhaast onvermijdelijk moeten diffe-rentiëren tussen raseigenschappen die wèl en raseigenschappen die niet in economisch opzicht van belang geacht worden.64 En juist omdat een dergelijk onderscheid vaak moeilijk te maken is èn van ras tot ras kan verschillen, heeft men hiervan bij de beoordeling van de onderscheidbaarheid, zoals eerder werd opgemerkt, bewust afgezien. Voor al te concrete richtlijnen is het daarom thans misschien nog niet het juiste moment, laat staan voor suggesties tot aanpassing van het Verdrag zélf.65 Verdedigbaar is, dat eerst maar eens afgewacht moet worden, of en hoe de nieuwe regels in de praktijk werken.&#13;
CONCLUSIE&#13;
Met de introductie van de regeling voor afgeleide rassen in art. 14, lid 5 UPOV 1991 gaat een van de meest fundamentele verschillen tussen het kwekersrecht en het octrooirecht deels tot het verleden behoren: de houder van het kwekersrecht voor een oorspronkelijk ras krijgt een grote mate van zeggenschap over (de exploitatie van) een daarvan afgeleid (en eveneens beschermd) ras. Aldus wordt niet alleen getracht een aantal tekortkomingen van het in het kwekersrecht van oudsher gehuldigde onafhankelijkheidsbeginsel op te hef-fen, maar wordt ook bewerkstelligd dat de 'klassieke' veredelaar in een sterk verbeterde onderhandelingspositie zal komen te verkeren tegenover de (biotechnologische) industrie. Traditionele kweekmethoden, met als hoofdbestanddelen kruising en selectie, vallen niet onder de toekomstige afhankelijkheidsregels.&#13;
De nieuwe regeling is vrijwel woordelijk overgenomen in art. 41 ZPW en zal vermoe-delijk in 1997 in werking treden. Uitgangspunt van de regeling is, dat kwekers die er ge-bruik van willen maken zélf het initiatief nemen tot onderling overleg en tot het contractueel vastleggen van gemaakte afspraken: de regeling staat geheel los van de bepa-lingen met betrekking tot de verlening van kwekersrecht.&#13;
Het nieuwe artikel is niet geheel zonder nadelen. Het scheert ten eerste sterk uiteenlo-pende veredelingsmethoden in zekere zin over één kam, met als gevolg dat zowel op zeer eenvoudige wijze gecreëerde, als met behulp van kostbare procédé's ontwikkelde nieuwe rassen door het afhankelijkheidsregime getroffen kunnen worden. Bovendien is te ver-wachten, dat het afgeleid-zijn van een ras in een aantal gevallen niet of nauwelijks te bewijzen zal zijn. Wellicht zouden richtlijnen van UPOV-zijde, met name bij de beoordeling van 'grensgevallen' en ter voorkoming van al te grote verschillen van inzicht tussen de (rechterlijke instanties van de) lidstaten een nuttige functie kunnen vervullen. Tot op heden stuit echter het opstellen van dergelijke, reeds in 1991 in het vooruitzicht gestelde, richtlijnen vanwege de ingewikkeldheid van de materie op problemen. Mede daarom lijkt het verstandig, eerst eens te bezien hoe in de praktijk met het nieuwe fenomeen zal worden omgegaan. </content><legacyfootnotes>41. Het kwekersrecht ontbeert vanouds een specifieke bescherming voor (traditionele, biologische) verede- lingsmethoden. Daaraan bestond ten tijde van de totstandkoming van de ZPW ook geen behoefte (Eerste Kamer, zitting 1965-1966, 5332 en 7160 (R 340), nr. 196a, p. 3). Ook in het octrooirecht ontbreekt de mo gelijkheid 'werkwijzen van wezenlijk biologische aard voor de voortbrenging van planten of dieren en hierdoor verkregen voortbrengselen' te beschermen; vergelijk art. 53 sub b EOV en art. 3 sub b ROW 1995 en de beschikking van het Europees Octrooibureau (Kamer van Beroep) d.d. 21 februari 1995, GRUR Int. 1995, p. 978 e.v. (Plant Genetic Systems), r.o. 25-28.&#13;
42. Zie ook aanstonds onder het kopje 'Toepassing van de regeling in de praktijk'.&#13;
43. Doc.nr. IOM/6/2, nr. 14; Tweede Kamer, vergaderjaar 1994-1995, 24 129, nr. 3, p. 16; doc.nr. CAJ/29/6, bijlage, p. 2, sub 3; GRUR Int. 1993, p. 142.&#13;
44. Doc.nr. IOM/6/2, nr. 16.&#13;
45. Doc.nr. IOM/6/2, nr. 17; de suggestie werd oorspronkelijk door de kwekersorganisatie Assinsel gedaan, zie doc.nr. CAJ/29/6, bijlage, p. 3, sub c; GRUR Int. 1993, p. 143. Zie voor een vergelijkbaar geval van bewijslast-omkering art. 70, lid 7 ROW 1995.&#13;
46. Doc.nr. IOM/6/2, nr. 18.&#13;
47. Vergelijk hieromtrent Asser, Bewijslastverdeling, serie Monografieën Nieuw BW, nr. 24a, Kluwer, 1992, p. 53 e.v.; dezelfde in: Bewijsrecht in het Sociaal Recht (red. W. Plessen), Zwolle 1994, p. 11 e.v.; Hugen- holtz/Heemskerk, Hoofdlijnen van Nederlands burgerlijk procesrecht, Utrecht 1994, p. 146-147.&#13;
48. Doc.nr. IOM/6/2, nr. 5; Tweede Kamer, vergaderjaar 1994-1995, 24 129, nr. 3, p. 15.&#13;
49. Tweede Kamer, vergaderjaar 1994-1995, 24 129, nr. 3, p. 15.&#13;
50. Greengrass, EIPR 1991, p. 471; zie ook doc.nr. WIPO/UPOV/CE/I/3 d.d. 13 november 1989, Geneva, p.7.&#13;
51. Vergelijk de beschikking van de Commissie d.d. 13 december 1985, Pb. EG d.d. 31 december 1985, nr. L 369/9; zie ook doc.nr. CAJ/XXIII/2, p. 18.&#13;
52. Greengrass, EIPR 1991, p. 471; vergelijk ook doc.nr. WIPO/UPOV/CE/I/3, p. 7.&#13;
53. Tweede Kamer, vergaderjaar 1994-1995, 24 129, nr. 3, p. 17; zie voor kritiek hierop Van der Kooij, Agra risch recht 1995, p. 345 en voor de onlangs daarop gegeven reactie: Eerste Kamer, vergaderjaar 1995- 1996,24 129, nr. 212b, p. 5.&#13;
54. Tweede Kamer, vergaderjaar 1994-1995, 24 129, nr. 3, p. 2, 3, 14 en 15.&#13;
55. Aan het punt van de onderscheidbaarheid ging een Japans 'discussion paper' (met kenmerk 381IV), dat enkele jaren geleden aan de administratieve en juridische commissie van de Unie werd aangeboden, mijns inziens ten onrechte geheel voorbij. Voorgesteld werd onder meer (p. 3), een afgeleid ras tot oorspronke lijk ras te 'bevorderen', indien de desbetreffende aanvrage om bescherming eerder zou zijn ingediend dan die voor het oorspronkelijke ras. Een dergelijke 'bevordering' werd tevens voorgesteld (p. 2) ingeval het oorspronkelijke ras niet beschermd zou zijn; naar mijn mening bieden tekst en geschiedenis van art. 14, lid 5 UPOV 1991 ook hiervoor echter geen aanknopingspunt. Iets anders is, dat de suggesties met name wer den ingegeven door de gedachte, dat ook het tot ontwikkeling brengen van een afgeleid ras met veel kos ten en inspanningen gepaard kan gaan. Ik kom hierop straks nog terug. (Zie onder het kopje 'Nadelen van de nieuwe regeling; oplossing via richtlijnen?')&#13;
56. Zie Agrarisch recht 1995, p. 342-343.&#13;
57. Tweede Kamer, vergaderjaar 1994-1995, 24 129, nr. 3, p. 14. Zie voor een nuancering van een en ander recentelijk: Eerste Kamer, vergaderjaar 1995-1996, 24 129, nr. 212b, p. 5.&#13;
58. Records, §1720.&#13;
59. In dezelfde zin art. 116, lid 4 Verordening inzake het communautaire kwekersrecht (zie noot 6).&#13;
60. Tweede Kamer, vergaderjaar 1994-1995, 24 129, nr. 3, p. 15.&#13;
61. In die zin ook doc.nr. CAJ/29/2, p. 6, nrs. 22-23. Lange, GRUR Int. 1993, p. 141 deelt mede, dat binnen de organisatie Assinsel wordt gestudeerd op de mogelijkheid afgeleide rassen met terugwerkende kracht onder het nieuwe regime te brengen. Naar mijn mening verzet art. 40 Verdrag zich daartegen.&#13;
62. Ik roep hierbij in herinnering, dat in UPOV-doc.nr. IOM/6/2, bijlage, meermalen wordt opgemerkt dat de geleverde inspanningen, de omvang van de verrichte investeringen daaronder begrepen, in deze context als irrelevant beschouwd worden (zie noot 29).&#13;
63. In die zin reeds doc.nr. CAJ/XXIII/2, p. 17; ook in de Records, §§1076-1081 werd de vermelding in de verdragstekst van een aantal veredelingsmethoden gerelativeerd in het licht van de daarmede bereikte re sultaten.&#13;
64. Men zie voor de - mogelijk ingrijpende - gevolgen van een dergelijke benadering doc.nr. CAJ/XVIII/3, UPOV, Geneva, d.d. 31 juli 1986 ('Minimum distances between varieties').&#13;
65. Zie noten 24 en 26.&#13;
</legacyfootnotes><footnotes><footnote/></footnotes><auteurs>Mr. P.A.C.E. van der Kooij</auteurs><published>1996-11-01 00:00:00</published><modified>1995-10-24 00:00:00</modified><editiondate>1996-11-01</editiondate><htmlpath>https://denhollander.info/artikel/5932</htmlpath></article>
</articles></edition>
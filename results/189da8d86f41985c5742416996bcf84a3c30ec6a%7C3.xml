<edition><articles><article><jaar>2014</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2014</searchword><id>11015</id><udhid>UDH:TvAR/11015</udhid><titel>Inter easdem partes de eadem re ne bis sit actio. Preadvies Vereniging voor Agrarisch Recht 2014 </titel><searchwords><searchword>TvAR 3/2014</searchword><searchword>UDH:TvAR/11015</searchword></searchwords><attachments><attachment><name>TvAR2014_03_02_Inter.pdf</name><extention>pdf</extention><url>https://denhollander.info/download/9426/ci</url></attachment></attachments><inleiding>1. Inleiding&#13;
Het ne bis in idem beginsel is sterk in onze rechtsorde verankerd. Als men de geschiedenis ervan nagaat, bestond het al bij de Grieken en de Romeinen, zoals ook al mag blijken uit de titel van dit preadvies.1 Aanleiding om dit beginsel eens aan een nadere beschouwing te onderwerpen is het verschijnsel waarbij in geval van overtreding van een beheerseis die voortvloeit uit de regelingen voor de toeslagrechten – de zgn. cross-compliance - de betrokkene twee ‘reacties’ van de overheid te verwerken krijgt: een sanctie op basis van de regeling die is overtreden en een korting op de toeslagrechten, de zogenaamde randvoorwaardenkorting. In de praktijk wordt dit als een dubbele straf gezien en dat zou dan een schending van het ne bis in idem beginsel kunnen betekenen. In 2012 heeft het Europese Hof van Justitie in de zaak Polen/Bonda2 geoordeeld dat de randvoorwaardenkorting niet als een punitieve sanctie moet worden gezien, maar als een middel om fraude met Europese gelden tegen te gaan. Dat was een duidelijke conclusie. Toch wil ik nog eens nagaan of er niet anders over gedacht zou kunnen worden. Ofwel: kan het rechtsgevoel ook een goede juridische basis krijgen?&#13;
In het navolgende zal ik geen aandacht besteden aan het verschijnsel ‘samenloop’, waarbij een feitelijke gedraging twee of meer gedragsnormen schendt, en op schending van elke norm een sanctie staat. In de problematiek van de randvoorwaardenkorting gaat het om gewone cumulatie, waarbij een feitelijke gedraging een enkele gedragsnorm schendt, op schending waarvan meerdere sancties staan.3 Ook bij samenloop kan het ne bis in idem beginsel overigens een rol spelen.4 Ook zal ik geen aandacht besteden aan een voorwaarde voor het toepasselijk zijn van het beginsel: het moet gaan om hetzelfde feit. Daarover is in het algemeen geen discussie.</inleiding><content>2. Rechtbank Oost-Brabant&#13;
Dat niet alle rechters het ne bis in idem beginsel over boord hebben gezet, blijkt uit een recente uitspraak van de Rechtbank Oost-Brabant.5 Een veehouder was gekort op zijn subsidies in het kader van het gemeenschappelijk landbouwbeleid (GLB) met 20%: bij een bedrijfscontrole was gebleken dat de door hem gehouden varkens niet beschikten over voldoende afleidingsmateriaal en drinkwater, zoals in het Varkensbesluit is voorgeschreven. De officier van justitie, die vervolgens een strafrechtelijke procedure wilde starten, werd echter niet-ontvankelijk verklaard door de economische politierechter. De randvoorwaardenkorting moet volgens de politierechter worden aangemerkt als een veroordeling voor een strafbaar feit. De vervolging is volgens hem in strijd met art. 50 van het Handvest van de grondrechten van de Europese Unie. Op de argumentatie van de economische politierechter wordt hierna nog teruggekomen. De Brabantse rechter had kennis genomen van de uitspraak Polen/Bonda, maar kwam tot een ander oordeel.&#13;
3. Regelingen ne bis in idem&#13;
3.1 Internationaal&#13;
Art. 4 van protocol nr. 7 bij het Europees Verdrag van de rechten van de mens en de fundamentele vrijheden luidt als volgt:&#13;
Niemand wordt opnieuw berecht of gestraft in een strafrechtelijke procedure binnen de rechtsmacht van dezelfde Staat voor een strafbaar feit waarvoor hij reeds onherroepelijk is vrijgesproken of veroordeeld overeenkomstig de wet en het strafprocesrecht van die Staat.6&#13;
Nederland heeft dit 7e protocol niet geratificeerd. Art. 7, lid 7, van het IVBPR7 bevat een vergelijkbare bepaling, maar hier heeft Nederland een voorbehoud gemaakt voor zover uit dit artikel verdergaande verplichtingen zouden voortvloeien dan zijn neergelegd in art. 68 Wetboek van Strafrecht.&#13;
De rechtbank Oost-Brabant baseert zijn oordeel op art. 50 van het Handvest van de grondrechten van de Europese Unie.8 Dat artikel luidt:&#13;
Niemand wordt opnieuw berecht of gestraft in een strafrechtelijke procedure voor een strafbaar feit waarvoor hij in de Unie reeds onherroepelijk is vrijgesproken of veroordeeld overeenkomstig de wet.&#13;
Dit artikel is van toepassing op de lidstaten als zij het recht&#13;
van de Europese Unie ten uitvoer brengen, aldus art. 51 van&#13;
het Handvest. De Brabantse rechter stelt vast dat het Varkensbesluit&#13;
uitvoering geeft aan de desbetreffende Europese&#13;
richtlijn9 en dat daarom de onderhavige strafprocedure valt&#13;
binnen de werkingssfeer van het Handvest.10&#13;
3.2 Nationaal&#13;
Strafrechtelijke cumulatie van sancties wordt voorkomen&#13;
door art. 68 Sr, de moeder van alle ne bis in idem bepalingen.&#13;
11 In de Algemene wet bestuursrecht zijn verschillende&#13;
bepalingen relevant:&#13;
–– Meerdere herstelsancties (dwangsom, bestuursdwang)&#13;
tegelijk zijn niet mogelijk (art. 5:6 Awb)&#13;
–– Cumulatie van bestuurlijke boetes is niet mogelijk&#13;
(art. 5:43 Awb);&#13;
–– Cumulatie van bestuurlijke boete en strafsanctie mag&#13;
ook niet (art. 5:44 Awb).&#13;
Deze bepalingen laten nog wel mogelijkheden over. Met&#13;
name is toegestaan de cumulatie van een herstelsanctie en&#13;
een punitieve sanctie (strafsanctie, bestuurlijke boete). Daarbij&#13;
kan de strafrechter rekening houden met een reeds opgelegde&#13;
herstelsanctie.&#13;
3.3 Conclusie&#13;
Hoewel er een aantal wettelijke bepalingen bestaat ter vormgeving&#13;
van het beginsel, zowel op nationaal als op internationaal&#13;
niveau, zijn verschillende sancties op één normovertreding&#13;
mogelijk. Cruciaal is het begrip strafsanctie,&#13;
ofwel ‘punitieve’ sanctie. Als twee sancties beiden de strekking&#13;
hebben van leedtoevoeging, dan is cumulatie niet toegestaan.&#13;
4. Regelingen voor de&#13;
randvoorwaardenkorting&#13;
Verlagingen en uitsluitingen van de rechtstreekse betalingen&#13;
zijn gebaseerd op Verordening (EG) 1782/2003, art. 6&#13;
en art. 24. Dat laatste artikel bepaalt dat het percentage van&#13;
de verlaging in verhouding staat tot de ernst, de omvang,&#13;
het permanente karakter en de herhaling van de geconstateerde&#13;
niet-naleving en dat dit kan gaan tot volledige uitsluiting&#13;
van een of meer steunregelingen voor een of meer jaren.&#13;
Een en ander is uitgewerkt in Commissieverordening&#13;
796/2004. Daarin wordt onderscheid gemaakt tussen kortingen&#13;
in geval van nalatigheid (art. 66) en opzettelijke niet-naleving&#13;
(art. 67). In het laatste geval is de korting 20%. Bij&#13;
een extreem geval qua omvang, ernst of permanente karakter&#13;
kan de landbouwer voor de volgende jaren van specifieke&#13;
steunregelingen worden uitgesloten. In 2010 is deze verordening&#13;
opgevolgd door Commissieverordening 1122/2009,&#13;
met name de artikelen 71 en 72. De Nederlandse Regeling&#13;
GLB-inkomenssteun heeft deze bepalingen overgenomen in&#13;
de artikelen 68 e.v. onder de kop ‘verlagingen en sancties’.&#13;
Opvallend is dat de term ‘sanctie’ in de Europese verordeningen&#13;
niet wordt gebruikt. De minister heeft voorts nog Beleidsregels&#13;
Regeling GLB-inkomenssteun vastgesteld.12 In&#13;
deze beleidsregels is een lijst met niet-nalevingen van gering&#13;
belang opgenomen (geen korting) en zijn de criteria voor&#13;
opzet nader bepaald (art. 5). Dit artikel bevat ook een lijst&#13;
met overtredingen die ‘vermoed worden opzettelijk te zijn’.&#13;
5. De randvoorwaardenkorting&#13;
toegepast&#13;
Voordat ik de materiële vragen rond cumulatie van sancties&#13;
behandel, geef ik een overzicht van de toepassing van&#13;
de randvoorwaardenkorting in Nederland. In 2012 is een&#13;
kwantitatief overzicht gegeven van de kortingen bij de bedrijfstoeslagregelingen&#13;
in 2010 en 2011.13 Uit dat overzicht&#13;
blijkt dat ongeveer 2.800 aanvragers in 2010 te veel&#13;
oppervlakte hadden opgegeven, hetgeen een korting van&#13;
meer dan €2 mln. opleverde. In 2011 waren zowel de aantallen&#13;
als de bedragen flink gezakt. Bij de eigenlijke randvoorwaardenkorting&#13;
waren in 2010 een kleine 60.000 boeren&#13;
betrokken, waarvan de overgrote meerderheid (58.662)&#13;
geen sanctie kreeg opgelegd omdat het om een kleine overtreding&#13;
ging. Het totale bedrag van de korting was € 1,2&#13;
mln. Ook hier gingen de aantallen en bedragen omlaag in&#13;
2011.&#13;
In de rechtspraak die in 2013 is gepubliceerd, komt men de&#13;
volgende zaken tegen waarbij een randvoorwaardenkorting&#13;
is toegepast:&#13;
–– Te veel mest uitrijden: CBB 17 januari 2014,&#13;
ECLI:NL:CBB:2014:12;&#13;
–– Overtreding welzijnsvoorschriften: CBB 31 december&#13;
2013, ECLI:NL:CBB:2013:318; randvoorwaardenkorting&#13;
in combinatie met een last onder bestuursdwang;&#13;
CBB 18 december 2013, ECLI:NL:CBB:2013:288;&#13;
–– Vernietigen graszode in strijd met besluit gebruik&#13;
meststoffen, CBB 31 december 2013,&#13;
ECLI:NL:CBB:2013:312;&#13;
–– Ondeugdelijk veevoer: CBB 18 december 2013,&#13;
ECLI:NL:CBB:2013:316; geen nalatigheid: beroep&#13;
gegrond;&#13;
–– Uitrijden mest in de winter: CBB 6 november 2013,&#13;
ECLI:NL:CBB:2013:226;&#13;
–– Te grote oppervlakte opgegeven: CBB 2 oktober 2013,&#13;
ECLI:NL:CBB:2013:178 (beroep gegrond);&#13;
–– In CBB 17 september 201314 was sprake van een&#13;
overtreding van de gebruiksnormen van de Meststoffenwet.&#13;
Betrokkene werd een bestuurlijke boete opgelegd&#13;
van € 2.00015 en een randvoorwaardenkorting&#13;
van € 1.225,52;&#13;
–– Meerdere overtredingen, o.a. oormerken: CBB&#13;
29 augustus 2013, ECLI:NL:CBB:2013:140;&#13;
ook oormerken: CBB 30 januari 2013,&#13;
ECLI:NL:CBB:2013:BZ2910;&#13;
–– Niet emissiearm uitrijden van mest door&#13;
loonwerker: CBB 1 augustus 2013,&#13;
ECLI:NL:CBB:2013:98; zie ook CBB 15 februari&#13;
2013, ECLI:NL:CBB:2013:CA1509 en 23 januari&#13;
2013, ECLI:NL:CBB:2013:BZ4089;&#13;
–– Te weinig licht in varkensstal: CBB 9 april 2013,&#13;
ECLI:NL:CBB:2013:86 (beroep gegrond omdat de&#13;
gelegenheid had moeten worden geboden tot herstel);&#13;
–– Aangebonden kalveren: CBB 16 januari 2013,&#13;
ECLI:NL:CBB:2013:BZ3424.&#13;
Een onrechtmatig besluit kan schade veroorzaken. Dat was&#13;
ook de stelling van een veehouder, naar aanleiding van een&#13;
randvoorwaardenkorting van € 17.656,69 die in bezwaar&#13;
werd ingetrokken. De schade kon echter niet in causaal verband&#13;
worden gebracht met het besluit.16&#13;
Dat men door de strafrechter is vrijgesproken helpt ook&#13;
al niet: CBB 8 februari 2013: Dat de loonwerker door de&#13;
strafrechter is vrijgesproken, maakt dat niet anders. Een&#13;
vrijspraak betekent alleen dat de strafrechter het tenlastegelegde&#13;
niet wettig en overtuigend bewezen acht. De bestuursrechter&#13;
is bij de vaststelling van en het oordeel over&#13;
het hem voorgelegde geschil in het algemeen niet gebonden&#13;
aan het oordeel van de strafrechter, te minder nu in de strafrechtelijke&#13;
procedure een andere rechtsvraag voorlag en een&#13;
ander procesrecht van toepassing was.17&#13;
Aan het College van Beroep voor het bedrijfsleven is enkele&#13;
malen de vraag voorgelegd of niet sprake zou zijn van dubbele&#13;
sanctionering. Het antwoord was telkens negatief. Illustratief&#13;
is CBB 13 september 2012,18 waarin zowel het ne&#13;
bis in idem beginsel niet toepasselijk werd verklaard, alsook&#13;
een beroep op het evenredigheidsbeginsel en op het gelijkheidsbeginsel&#13;
(doordat de betrokkene een hoge bedrijfstoeslag&#13;
ontving was de korting ook hoog) werd afgewezen.&#13;
6. Ne bis in idem&#13;
De vraag is of een korting op de subsidies als een punitieve&#13;
sanctie moet worden gezien. Volgens de rechtspraak van&#13;
het Europese Hof voor de rechten van de Mens en het EU&#13;
Hof van Justitie moeten daarvoor drie vragen worden beantwoord:&#13;
a. Hoe wordt de sanctie in het (nationale) recht gekwalificeerd?&#13;
Zowel de politierechter in Oost-Brabant&#13;
als het EU-Hof in de zaak Polen/Bonda komen tot de&#13;
conclusie dat de verlagingen niet als strafrechtelijk&#13;
kunnen worden gekwalificeerd. Dat was al eerder door&#13;
het EU-Hof uitgemaakt.19 De kortingen en uitsluitingen&#13;
dienen ter bestrijding van talrijke onregelmatigheden&#13;
bij de landbouwsteun.&#13;
b. De aard van de inbreuk. Daarbij worden twee vragen&#13;
gesteld: richt de regeling zich tot een ieder of tot een&#13;
specifieke groep? en: wat is het doel van de sanctie?&#13;
De regeling richt zich alleen tot diegenen die steun&#13;
hebben aangevraagd; dat is een specifieke groep en&#13;
dus is dat een aanwijzing dat er geen sprake is van een&#13;
strafrechtelijke norm. Hier verschillen de politierechter&#13;
en het EU-Hof niet van mening. Over het doel van&#13;
de sanctie wordt wel verschillend gedacht. Het EU-hof&#13;
meent dat sprake is van administratieve instrumenten&#13;
die tot doel hebben een goed beheer van de financiële&#13;
middelen van de Unie te verzekeren. De sanctie is&#13;
ook niet hoger dan het ontvangen steunbedrag, aldus&#13;
het Hof. Tegen een repressief karakter van de sanctie&#13;
pleit ook dat zij onwerkzaam is als de landbouwer het&#13;
volgend jaar geen subsidie aanvraagt, voor zover de&#13;
verlaging of uitsluiting zich tot dat jaar uitstrekt.&#13;
De politierechter leest in de toelichting bij de Beleidsregels&#13;
verlagen subsidie POP220 het volgende:&#13;
Van de kortingen die in deze beleidsregels zijn vastgesteld&#13;
dient een afschrikkingseffect uit te gaan voor de&#13;
subsidieontvanger om hem ervan te weerhouden niet&#13;
volgens de subsidieverplichtingen of de (aanvullende)&#13;
randvoorwaarden te handelen.&#13;
De randvoorwaardenkorting beoogt dus afschrikwekkend&#13;
te werken. Het is niet duidelijk waarom de politierechter&#13;
hier grijpt naar de regeling voor de plattelandsontwikkeling.&#13;
In de regeling voor de directe&#13;
betalingen – hiervoor aangehaald – komt de desbetreffende&#13;
passage over een afschrikkingseffect niet voor.&#13;
c. Aard en zwaarte van de sanctie. De politierechter&#13;
merkt op dat er een korting plaatsvindt van 20% op&#13;
de over 2012 aangevraagde subsidies. Het gaat over&#13;
alle subsidies van het GLB, waaronder potentieel&#13;
elf verschillende subsidies vallen.21 Een dergelijke&#13;
omvangrijke korting kan naar aard en zwaarte redelijkerwijs&#13;
slechts als punitief worden aangemerkt, aldus&#13;
de politierechter Oost-Brabant. Het EU-Hof vindt de&#13;
sancties niet te zwaar: zij hebben slechts tot gevolg dat&#13;
de landbouwer steun verliest; dus geen strafrechtelijke&#13;
sanctie.&#13;
Er blijven dus verschillen in de waardering. De politierechter&#13;
wijst nog op verschillen met de zaak Polen/Bonda: in die&#13;
zaak werden aan Bonda betalingen ontzegd, volgend op het&#13;
jaar waarin hij een onjuiste verklaring over de grootte van&#13;
zijn areaal had afgelegd. Waarom dit tot een ander oordeel&#13;
zou moeten leiden is mij niet duidelijk. Men zou menen dat&#13;
Bonda juist zwaarder getroffen was.&#13;
7. Slotsom&#13;
Ik neig er toe om kortingen en verlagingen inderdaad niet&#13;
als een strafrechtelijke sanctie te waarderen. Het EU-Hof&#13;
heeft dus gelijk. Maar dat geldt alleen als men deze sancties&#13;
op zichzelf, binnen het kader van het GLB, bekijkt. Het is&#13;
nu eenmaal zo dat men alleen geld ontvangt als aan de voorwaarden,&#13;
waaronder de cross-compliance eisen, wordt voldaan.&#13;
En als blijkt dat dat niet zo is, kan op de subsidie worden&#13;
gekort of kan deze worden ingetrokken. Dat komt meer&#13;
voor.&#13;
Waar het om gaat is dat het in eerste instantie gaat om de&#13;
overtreding van een wettelijke regeling die ook zonder GLB&#13;
geldig is; in het geval Oost-Brabant was dat het Varkensbesluit.&#13;
Deze overtreding werd vervolgens van twee sancties&#13;
voorzien: een strafrechtelijke (die dus in dit geval niet doorging)&#13;
en een korting op de GLB-subsidie. Dat laatste kan&#13;
men dan ook in het licht van het Varkensbesluit gerust een&#13;
extra boete noemen. Het Varkensbesluit, met dierenwelzijnseisen,&#13;
en de andere cross-compliance verplichtingen hebben&#13;
niets te maken met het doel van het gemeenschappelijk&#13;
landbouwbeleid – zoals door het EU-Hof zo treffend&#13;
geformuleerd – namelijk het verschaffen van een redelijke levensstandaard aan de landbouwbevolking. Het enige&#13;
verband tussen de toeslagenregeling en de beheersverplichtingen&#13;
is dat zij beide van de EU afkomstig zijn. Ten aanzien&#13;
van het Varkensbesluit kan men ook niet spreken van een&#13;
herstelsanctie.&#13;
Daarom ligt een en ander ook anders bij het opgeven van&#13;
een onjuiste oppervlakte voor de directe betalingen. Dat is&#13;
een inbreuk op het GLB als zodanig, waar immers uitgegaan&#13;
wordt van areaalbetalingen. Het is dan vervolgens ook terecht&#13;
dat men gekort wordt en dat zelfs een strafsanctie kan&#13;
volgen, zoals in Polen/Bonda. Ook dat komt meer voor, bijvoorbeeld&#13;
bij belastingfraude en bijstandsfraude.&#13;
De moeilijkheid zit dus in het systeem van cross-compliance&#13;
zelf. Aan de GLB-subsidies worden verplichtingen verbonden&#13;
die met het doel van die subsidies niets te maken&#13;
hebben. In het Nederlands subsidierecht is daar een regeling&#13;
voor: art. 4:37 e.v. van de Algemene wet bestuursrecht. Met&#13;
name art. 4:39 bepaalt dat verplichtingen (voor de ontvanger&#13;
van de subsidie) die niet strekken tot de verwezenlijking van&#13;
het doel van de subsidie slechts aan de subsidie kunnen worden&#13;
verbonden voor zover dit bij wettelijk voorschrift is bepaald.&#13;
Hieruit blijkt al dat deze ‘oneigenlijke’ verplichtingen&#13;
verdacht zijn. Daarmee zou dan ook terughoudend moeten&#13;
worden omgegaan.22 Formeel is aan de eis van een wettelijke&#13;
regeling bij de cross-compliance verplichtingen uiteraard&#13;
voldaan. Toch kan beweerd worden dat een en ander op gespannen&#13;
voet staat met het rechtsbeginsel ‘verbod van détournement&#13;
de pouvoir’.23&#13;
Het systeem van cross-compliance zal wel niet worden verlaten.&#13;
Op zich is het natuurlijk ook geen onzinnige gedachte&#13;
om aan het verkrijgen van landbouwsubsidies verplichtingen&#13;
te verbinden die daar op zichzelf niets mee te maken hebben.&#13;
Dat is een keuze van de Europese wetgever. Bovendien&#13;
moeten boeren zich toch al aan die verplichtingen houden,&#13;
omdat zij uit eigen kracht reeds verbindend zijn. Ik meen&#13;
wel dat de sancties op het overtreden van die bijkomende&#13;
verplichtingen moeten worden gezien in het licht van de&#13;
overtreding van die regels, en niet in het kader van de landbouwsubsidies.&#13;
En dan is wel degelijk sprake van twee punitieve&#13;
sancties. Het gaat dan immers helemaal niet over fraude&#13;
met landbouwsubsidies. En dus is er wel degelijk sprake&#13;
van strijd met het ne bis in idem beginsel. Aangezien de EU&#13;
het systeem van sanctionering dwingend voorschrijft zal de&#13;
Nederlandse rechter het vooral moeten zoeken in een weigering&#13;
daarnaast nog nationale punitieve sancties op te leggen.&#13;
Of men zich daarbij baseert op net ne bis in idem beginsel&#13;
of op het evenredigheidsbeginsel, maakt niet zoveel uit.&#13;
Het zou moeten blijven bij een korting op de directe betalingen.&#13;
24 De politierechter in Oost-Brabant heeft dus gelijk,&#13;
maar de gronden kunnen nog wel wat worden verbeterd.</content><legacyfootnotes>1. Een langere versie van ne bis in idem (tussen dezelfde partijen mag niet tweemaal een actie worden ingesteld met betrekking tot dezelfde zaak).&#13;
2. EU Hof van Justitie, 5 juni 2012, zaak C-489/10, Agr.r. 2013/5736 m.nt. Bruil.&#13;
3. Zie: Schlossels/Zijlstra, Bestuursrecht in de sociale rechtsstaat, p. 1039.&#13;
4. Zie over samenloop perikelen bij de Meststoffenwet: J.J.J. de Rooij, ‘Bestuurlijke handhaving van de gebruiksnormen van de Meststoffenwet; de stand van zaken’, Agr.r. 2010, p. 149-150.&#13;
5. 19 december 2013, ECLI: NL:RBOBR:2013:7409.&#13;
6. Het tweede lid van dit artikel maakt de ‘herziening ten nadele’ mogelijk.&#13;
7. Internationaal Verdrag inzake burgerrechten en politieke rechten.&#13;
8. Pb C 364/2 (2000).&#13;
9. Richtlijn 2008/120/EG.&#13;
10. Zo staat het ook in bijlage 1 bij de Regeling GLB-inkomenssteun:&#13;
punt 17.23 (speelmateriaal) en 17.29 (permanent&#13;
vers water).&#13;
11. Schlossels/Zijlstra, a.w., p. 1041.&#13;
12. Stcrt. 2010, 20450.&#13;
13. Kamerstukken II 2011/12, 29 246, nr. 30, bijlage.&#13;
14. ECLI:NL:CBB:2013:171.&#13;
15. Door Rechtbank Almelo (24 november 2012) teruggebracht&#13;
tot € 1.000.&#13;
16. CBB 24 juli 2013, ECLI:NL:CBB:2013:86.&#13;
17. ECLI:NL:CBB:2013:BZ4406.&#13;
18. ECLI:NL:CBB:2012:BY0430. Voorts CBB 14 oktober&#13;
2011, ECLI:NL:CBB:2011:BU4529; CBB 29 juni 2011,&#13;
ECLI:NL:CBB:2011:BU3236; CBB 21 september 2011,&#13;
ECLI:NL:CBB:2011:BT6180.&#13;
19. Zie r.o. 28 van Polen/Bonda.&#13;
20. Stcrt. 2010, nr. 16666.&#13;
21. Uit de casus is niet duidelijk of al die subsidies ook aan de&#13;
orde waren.&#13;
22. Zie: W. den Ouden, ‘De subsidieverplichting; wie betaalt&#13;
bepaalt? Een onderzoek naar de rechtmatigheid van subsidieverplichtingen’,&#13;
diss. Leiden 2002, p. 135 e.v.&#13;
23. Idem, p. 136.&#13;
24. Aldus ook, met een beroep op het Anrechnungsprinzip,&#13;
Roland Norer, ‚Direktzahlungsysteem Schweiz – EU:&#13;
Konvergenz und Divergenz‘, in: Agrarische Direktzahlungen&#13;
– rechtliche Aspekte in Konzeption und Vollzug&#13;
(Luzern 2010), p. 211; voorts Bernd-Roland Killmann,&#13;
‚Gemeinschaftssanktionen im Agrarrecht als Vorläufer eines&#13;
europäischen (Verwaltungs)strafrechts?‘ in: Agrarrecht&#13;
Jahrbuch 2010, Wenen/Graz 2010, p. 102.</legacyfootnotes><footnotes><footnote/></footnotes><auteurs>prof. mr. D.W. Bruil</auteurs><published>2014-03-01 00:00:00</published><modified>2014-03-01 00:00:00</modified><editiondate>2014-03-01</editiondate><htmlpath>https://denhollander.info/artikel/11015</htmlpath></article>
</articles></edition>
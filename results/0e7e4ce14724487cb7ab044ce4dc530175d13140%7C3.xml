<edition><articles><article><jaar>2001</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2001</searchword><id>4702</id><udhid>UDH:TvAR/4702</udhid><titel>A. / directeur RVV (TvAR 2001/5061)</titel><searchwords><searchword>TvAR 5/2001</searchword><searchword>TvAR 2001/5061</searchword><searchword>UDH:TvAR/4702</searchword></searchwords><attachments><attachment><name>2001_nr 5_Rechtspraak_5061.pdf</name><extention>pdf</extention><url>https://denhollander.info/download/4644/ci</url></attachment></attachments><inleiding>[Richtlijn (EEG) nr. 85/511 art. 2, 4, 5;&#13;
Beschikking Cie EG van 27 maart 2001, art. 1&#13;
en 2; Gezondheids- en welzijnswet voor&#13;
dieren art. 15, 21, 22, 111; Besluit verdachte&#13;
dieren art. 2]&#13;
&#13;
Ruiming aangezegd van de evenhoevige&#13;
dieren op verzoekers bedrijf vanwege vermoedelijke&#13;
dier- of menscontacten met een&#13;
besmet bedrijf (te Oosterwolde), gelegen op&#13;
meer dan twee kilometer van het bedrijf van&#13;
verzoeker. Drie koeien in stal nabij huis van&#13;
vader van zoon die besmet bedrijf heeft op&#13;
2,5 dan wel 5 kilometer afstand terecht als&#13;
verdacht aangemerkt.Voorl. voorz. gevraagd&#13;
nadat vaccinatie plaatsvond. Richtlijn&#13;
nr. 85/511 sluit niet onmiskenbaar aanvullende&#13;
bevoegdheden van lidstaten uit.&#13;
Gevraagde voorziening geweigerd.</inleiding><content>UITSPRAAK OP HET VERZOEK OM&#13;
VOORLOPIGE VOORZIENING IN DE&#13;
ZAAK VAN:&#13;
A. te Oosterwolde,&#13;
verzoeker,&#13;
gemachtigde:&#13;
mr. A.A.M. van Beek, te Tilburg,&#13;
tegen&#13;
de directeur van de Rijksdienst voor de keuring&#13;
van Vee en Vlees,&#13;
verweerder,&#13;
gemachtigden:&#13;
mr. J.C.M. Oudshoorn, mr. H.C.M. Borman-&#13;
Nijman, drs. P.F. de Klerk en D. de Smit.&#13;
1 De procedure&#13;
Bij besluit van 30 maart 2001 heeft verweerder&#13;
verzoeker, onder verwijzing naar artikel 24&#13;
van de Gezondheids- en welzijnswet voor&#13;
dieren (hierna: de Wet), medegedeeld dat alle&#13;
evenhoevigen op zijn bedrijf op grond van&#13;
artikel 2, onderdeel c, van het Besluit verdachte&#13;
dieren (Besluit van 15 juli 1994, houdende&#13;
regels betreffende verdachte dieren, Stb.&#13;
1994/731, laatstelijk gewijzigd bij besluit van&#13;
7 augustus 1998, Stb. 1998/667, hierna: het&#13;
Besluit) met ingang van die datum als verdacht&#13;
van mond- en klauwzeer worden aangemerkt.&#13;
Tevens heeft verweerder verzoeker,&#13;
onder verwijzing naar artikel 21, derde lid,&#13;
van de Wet, medegedeeld dat hij spoedheidshalve&#13;
onder meer de volgende maatregel&#13;
neemt:&#13;
“1. Ter bestrijding van het mond- en klauwzeervirus&#13;
en ter voorkoming van verspreiding&#13;
ervan is het noodzakelijk dat alle evenhoevigen&#13;
op uw bedrijf, overeenkomstig artikel 22,&#13;
eerste lid, onderdeel f, van de GWWD, worden&#13;
gedood. Over het precieze tijdstip van het&#13;
doden van de dieren zult u nog nader geïnformeerd&#13;
worden.”&#13;
Tegen dit besluit heeft verzoeker een bezwaarschrift&#13;
ingediend. Voorts heeft hij bij verzoekschrift&#13;
van 30 maart 2001 aan de president van&#13;
het College verzocht een voorlopige voorziening&#13;
te treffen, strekkende tot schorsing van&#13;
het besluit van 30 maart 2001 tot en met zes&#13;
weken na de beslissing op bezwaar. […]&#13;
3 Feiten en omstandigheden&#13;
Bij de beoordeling van het verzoek om voorlopige&#13;
voorziening gaat de president op grond&#13;
van de stukken en het onderzoek ter zitting&#13;
uit van de volgende feiten en omstandigheden.&#13;
– Op 29 maart 2001 is vastgesteld dat dieren&#13;
op het bedrijf van B. te Oosterwolde (Gelderland)&#13;
(hierna: het primaire bedrijf) besmet zijn&#13;
met het mond- en klauwzeervirus.&#13;
– Verzoeker houdt een drietal koeien in een&#13;
stal die hij huurt van C., de vader van B. Deze&#13;
stal is gelegen op meer dan 2 kilometer&#13;
afstand van het primaire bedrijf.&#13;
– Op 29 maart 2001 heeft de RVV, na verzoeker&#13;
mondeling in kennis te hebben gesteld van&#13;
de beslissing om de drie koeien te ruimen,&#13;
getracht hieraan uitvoering te geven.&#13;
– Tegen de mondelinge ruimingsbeslissing&#13;
heeft verzoeker bij brief van 29 maart 2001&#13;
een bezwaarschrift ingediend.&#13;
– Vervolgens heeft verweerder het besluit&#13;
genomen ten aanzien waarvan thans het verzoek&#13;
om een voorlopige voorziening is&#13;
gedaan. In dit besluit heeft verweerder de&#13;
reden van verdenking van mond- en klauwzeer&#13;
van verzoekers koeien als volgt omschreven:&#13;
“De reden van verdenking is vermoedelijke&#13;
dier- en/of menscontacten met een besmet&#13;
bedrijf. Daardoor kan niet uitgesloten worden&#13;
dat de dieren op uw bedrijf in de gelegenheid&#13;
zijn geweest om te worden besmet met monden&#13;
klauwzeer.”&#13;
[…]&#13;
6 De beoordeling van het geschil&#13;
6.1 Ingevolge het bepaalde in artikel 8:81 van&#13;
de Awb juncto artikel 19, eerste lid, van de&#13;
Wet bestuursrechtspraak bedrijfsorganisatie&#13;
kan, indien tegen een besluit bij het College&#13;
beroep is ingesteld, dan wel, voorafgaand aan&#13;
een mogelijk beroep, bezwaar is gemaakt, op&#13;
verzoek een voorlopige voorziening worden&#13;
getroffen indien onverwijlde spoed, gelet op&#13;
de betrokken belangen, dat vereist.&#13;
Gelet op hetgeen partijen over en weer hebben&#13;
gesteld overweegt de president als volgt.&#13;
6.2 Het bestreden besluit berust op de overweging&#13;
dat, in verband met vermoedelijke&#13;
dier- en/of menscontacten met een besmet&#13;
bedrijf, niet kan worden uitgesloten dat de&#13;
dieren op het bedrijf van verzoeker in de gelegenheid&#13;
zijn geweest om te worden besmet&#13;
met mond- en klauwzeer.&#13;
6.2.1 Gelet op hetgeen partijen over en weer&#13;
hebben aangevoerd is er naar voorlopig oordeel&#13;
voldoende grond om de dieren van verzoeker&#13;
als verdachte dieren in de zin van artikel&#13;
2, onder c., van het Besluit aan te merken.&#13;
Daartoe overweegt de president als volgt.&#13;
Volgens de door verweerder overgelegde informatie&#13;
worden de drie koeien, waar het hier&#13;
om gaat, gehouden op een locatie aan de&#13;
D.weg te Oosterwolde, in een – overigens&#13;
leegstaande – stal, die verzoeker huurt van C.&#13;
De kortste afstand van het woonhuis van C.&#13;
tot de stallen, waarin zich de koeien van verzoeker&#13;
bevinden, is volgens een door verzoeker&#13;
gefaxte situatieschets circa 10 meter. C.&#13;
is de vader van B., die aan de E.weg 36 te&#13;
Oosterwolde woont. Het bedrijf van B. is op&#13;
21 maart 2001 geruimd. Door verweerder&#13;
overgelegde uitslagen van laboratoriumonderzoek&#13;
geven naar voorlopig oordeel genoegzaam&#13;
bevestiging, als bedoeld in artikel 5 van&#13;
Richtlijn 85/511/EEG, van een mond- en&#13;
klauwzeer uitbraak op het bedrijf van B. Verzoeker&#13;
heeft dit ook niet betwist.&#13;
Verzoeker stelt dat de afstand van de onderhavige&#13;
locatie tot het bedrijf van B. 5 kilometer&#13;
bedraagt. Verweerder heeft gesteld dat het om&#13;
ongeveer 2400 meter gaat. Wat daarvan zij, in&#13;
beide gevallen moet de conclusie luiden dat de&#13;
locatie op grotere afstand ligt dan de ring van&#13;
1 kilometer, later 2 kilometer, welke verweerder&#13;
als afstandscriterium hanteert voor de&#13;
beoordeling of, gelet op de veterinaire risico’s&#13;
van verspreiding van het virus rondom een&#13;
besmet bedrijf, de dieren in de daar omheen&#13;
liggende bedrijven als verdachte dieren moeten&#13;
worden aangemerkt.&#13;
Niettemin ziet de president, gelet op het&#13;
bepaalde in artikel 2, onder c., van het Besluit&#13;
voorshands geen plaats voor het oordeel dat&#13;
de dieren van verzoeker ten onrechte als verdacht&#13;
zijn aangemerkt. Gelet op de vaderzoon&#13;
relatie, de afstand tussen de locaties van&#13;
C. senior en B. junior, het feit dat senior kennelijk&#13;
in de veehouderij werkzaam is geweest&#13;
en de omstandigheid dat senior verzoekers&#13;
drie koeien op zijn bedrijfslocatie gehuisvest&#13;
houdt bieden tezamen genomen voldoende&#13;
redenen om, behoudens tegenbewijs, aan te&#13;
nemen dat de dieren in de gelegenheid zijn&#13;
geweest om te worden besmet.&#13;
6.2.2 Vervolgens is de vraag aan de orde of er&#13;
gronden zijn om tot schorsing over te gaan&#13;
van het besluit van verweerder om – zo snel&#13;
als mogelijk is – verzoekers dieren te doden.&#13;
Dienaangaande overweegt de president het&#13;
volgende.&#13;
Gelet op hetgeen verweerder daarover, ook in&#13;
eerdere procedures, heeft aangevoerd wijzen&#13;
zijn bevindingen tot op heden met betrekking&#13;
tot de verspreiding van het virus op een bijzonder&#13;
grote mate van besmettelijkheid van&#13;
het onderhavige virus. In die omstandigheden&#13;
kan voorshands niet worden geoordeeld dat&#13;
verweerder, bij afweging van de betrokken&#13;
belangen, niet in redelijkheid heeft kunnen&#13;
oordelen dat het belang van het voorkomen&#13;
van verdere verspreiding van de ziekte het&#13;
noodzakelijk maakt om tot onverwijlde actie&#13;
met betrekking tot het doden van de dieren&#13;
van verzoeker over te gaan en dat verzoekers&#13;
belang hiervoor moet wijken.&#13;
De omstandigheid dat niet in geschil is dat de&#13;
dieren op dit moment geen klinische verschijnselen&#13;
vertonen van mond- en klauwzeer,&#13;
doet daaraan niet af. Afwachten tot daarover&#13;
meer bekend is houdt naar voorlopig oordeel&#13;
immers onmiskenbaar het risico in dat, bij een&#13;
onverhoopte bevestiging daarvan als bedoeld&#13;
in de Richtlijn, er een situatie kan zijn ontstaan,&#13;
die noopt tot toepassing van het beleid&#13;
van de minister om op veterinaire gronden tot&#13;
ruiming van de omliggende bedrijven over te&#13;
gaan. De belangen, ook van de omliggende&#13;
veehouderij-bedrijven, die aan dat risico zijn&#13;
verbonden zijn zo zwaarwegend, dat het&#13;
belang van verzoeker om thans het besluit tot&#13;
ruiming van de drie dieren op te schorten&#13;
daarvoor moet wijken. Ook verweerders ter&#13;
zitting aangevoerde stelling dat de veterinaire&#13;
risico’s geen ruimte meer bieden om de ruimingsbesluiten&#13;
op te schorten totdat partijen&#13;
voor die feiten meer onderbouwing hebben&#13;
kunnen geven, acht de president voorshands&#13;
niet onjuist. Hetgeen van de kant van verzoeker&#13;
ter zake van de feiten ter zitting is aangevoerd&#13;
biedt onvoldoende aanknopingspunt&#13;
voor een ander oordeel. Meer in het bijzonder&#13;
overweegt de president daartoe dat hetgeen in&#13;
de verklaring in de fax van 30 maart van C. is&#13;
opgemerkt erop wijst dat deze het bedrijf van&#13;
zijn zoon in de afgelopen tijd heeft bezocht,&#13;
mogelijk meerdere malen.&#13;
6.3 De gemachtigde van verzoeker heeft voorts&#13;
nog aangevoerd dat het besluit van verweerder&#13;
om tot doden van de dieren van zijn cliënt&#13;
over te gaan zich niet verdraagt met het&#13;
bepaalde in de Richtlijn. Naar zijn mening&#13;
geeft de Richtlijn een uitputtende regeling.&#13;
Geredeneerd vanuit die opvatting is er, gelet&#13;
op het bepaalde bij met name artikel 5, vierde&#13;
lid, van de Richtlijn, geen bevoegdheid om de&#13;
onderhavige dieren af te maken. Anders dan&#13;
in de Richtlijn aldaar is bepaald, wordt hier&#13;
immers onder meer de maatregel dat dieren&#13;
ter plaatse moeten worden afgemaakt niet uitgebreid&#13;
tot de onmiddellijk aangrenzende&#13;
bedrijven, maar tot een bedrijf dat op een&#13;
afstand van (in elk geval) meer dan twee kilometer&#13;
van het primaire bedrijf is gelegen en&#13;
waartussen zich nog andere bedrijven bevinden.&#13;
De president overweegt het volgende.&#13;
Hetgeen verzoeker aanvoert strekt ertoe in dit&#13;
geding de president de conclusie te laten trekken&#13;
dat het thans bestreden besluit geschorst&#13;
moet worden op grond van de door verzoeker&#13;
gestelde strijdigheid met de Richtlijn, gezien&#13;
het uitputtend karakter daarvan. Om tot zo’n&#13;
conclusie te komen is het naar voorlopig oordeel&#13;
noodzakelijk, gelet op de belangen die de&#13;
Richtlijn beoogt te dienen en de risico’s die&#13;
aan de orde zijn indien de maatregelen die&#13;
verweerder noodzakelijk acht worden uitgesteld,&#13;
dat het onmiskenbaar is dat de Richtlijn&#13;
aanvullende bevoegdheden van de lidstaten&#13;
uitsluit. Naar voorlopig oordeel kunnen de&#13;
diverse door verzoeker genoemde argumenten&#13;
niet leiden tot het oordeel dat van een dergelijke&#13;
onmiskenbaarheid sprake is.&#13;
Daartoe overweegt de president meer in het&#13;
bijzonder dat de aard van de materie waarover&#13;
de in de Richtlijn neergelegde regeling gaat,&#13;
naar voorlopig oordeel mee kan brengen dat,&#13;
bijvoorbeeld vanwege het gedrag van een nog&#13;
niet bekend virus-type, onder omstandigheden&#13;
verdergaand optreden nodig blijkt om&#13;
de door de Richtlijn nagestreefde doeleinden&#13;
te bereiken. De Richtlijn-bepalingen vormen&#13;
dus – naast de toetsing aan de bepalingen van&#13;
de Wet – weliswaar het in eerste instantie&#13;
meest aangewezen uitgangspunt voor de beoordeling&#13;
door de rechter van de rechtmatigheid&#13;
van de maatregelen die verweerder&#13;
neemt, maar dat sluit naar voorlopig oordeel&#13;
niet uit dat onder omstandigheden op bepaalde&#13;
punten verdergaand optreden, dan in de&#13;
bepalingen van de Richtlijn is voorzien, in het&#13;
licht van de Richtlijn toelaatbaar geacht moeten&#13;
worden. Niet valt in te zien, naar voorlopig&#13;
oordeel, dat zodanige omstandigheden&#13;
thans niet aan de orde zijn.&#13;
6.4 Wat betreft de vraag of verweerder in dit&#13;
geval wellicht op minder ingrijpende wijze&#13;
moet optreden merkt de president allereerst&#13;
op dat verweerder grote ruimte toekomt bij&#13;
de beoordeling van de noodzaak – in de zin&#13;
van artikel 21 van de Wet – van een maatregel&#13;
als hier aan de orde. Naar voorlopig oordeel&#13;
heeft verweerder de grenzen van die ruimte&#13;
niet overschreden.&#13;
6.5 Ter zake van de grieven over de belangenafweging&#13;
van verweerder overweegt de president,&#13;
met verwijzing naar hetgeen hij onder&#13;
meer in de zaken AWB 01/210 en 01/211&#13;
daarover heeft overwogen, dat hem op dat&#13;
punt een marginale toetsing toekomt. Die&#13;
toetsing leidt de president – bij de huidige&#13;
stand van zaken met betrekking tot de monden&#13;
klauwzeer epidemie – niet tot het oordeel&#13;
dat de beslissing van verweerder, gelet op de&#13;
in geding zijnde belangen over en weer, kennelijk&#13;
onredelijk is.&#13;
6.5 Het vorenoverwogene leidt de president&#13;
tot de slotsom dat het verzoek om een voorlopige&#13;
voorziening moet worden afgewezen.&#13;
[…]&#13;
7 De beslissing&#13;
De president wijst het verzoek om een voorlopige&#13;
voorziening af.</content><legacyfootnotes/><footnotes><footnote/></footnotes><auteurs/><published>2001-03-24 00:00:00</published><modified>2001-03-24 00:00:00</modified><editiondate>2001-03-24</editiondate><htmlpath>https://denhollander.info/artikel/4702</htmlpath></article>
</articles></edition>
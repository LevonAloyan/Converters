<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2008</searchword><id>7617</id><udhid>UDH:TvAR/7617</udhid><titel>Wetgeving en literatuur</titel><searchwords><searchword>TvAR 12/2008</searchword><searchword>UDH:TvAR/7617</searchword></searchwords><attachments><attachment><name>TAR2008_12WetgevingenLiteratuur.pdf</name><extention>pdf</extention><url>https://denhollander.info/download/7098/ci</url></attachment></attachments><inleiding>Wet algemene bepalingen&#13;
omgevingsrecht (Wabo)&#13;
Het wetsvoorstel Wabo (30 844) is op&#13;
4 november 2008 door de Eerste&#13;
Kamer aangenomen, evenals de motie&#13;
Huijbregts-Schiedon c.s. inzake de afwijzing&#13;
van de verplichting tot het instellen&#13;
van regionale omgevingsdiensten&#13;
(Handelingen I2008/09,6, p.&#13;
296).</inleiding><content>Natura 2000&#13;
Volgens de minister vordert de implementatie&#13;
van Natura 2000 gestaag. Dit&#13;
volgt uit een brief van de minister aan&#13;
de Tweede Kamer, waarin de stand van&#13;
zaken rondom Natura 2000 uitvoerig&#13;
wordt omschreven ( Kamerstukken II&#13;
2008/09, 31 700 XIV, nr. 11, brief 22&#13;
oktober 2008). Aan de orde komen:&#13;
(a) de ondertekening van de intentieverklaring&#13;
met betrekking tot de totstandkoming&#13;
van de beheerplannen&#13;
door de minister enerzijds en de betrokken&#13;
maatschappelijke organisaties&#13;
en het bevoegde gezag anderzijds; (b)&#13;
de totstandkoming van de aanwijzingsbesluiten&#13;
en de vervaardiging van beheerplannen;&#13;
(c) de hoeveelheid ontwerp-&#13;
aanwijzingsbesluiten van Natura&#13;
2000-gebieden die in inspraak is gebracht;(&#13;
d) de handhaving van het besluit&#13;
van de minister om het Wierdense&#13;
Veld (Overijssel) aan te wijzen&#13;
als Natura 2000-gebied.&#13;
In opdracht van de minister heeft Alterra&#13;
een kwantitatief onderzoek verricht&#13;
naar de praktijk van vergunningverleningen&#13;
voor Natura 2000-gebieden&#13;
sinds de inwerkingtreding van de&#13;
Natuurbeschermingswet 1998 (1 oktober&#13;
2005). Het resultaat van dit onderzoek&#13;
heeft de minister op 4 november&#13;
2008 aangeboden aan de Tweede&#13;
Kamer, vergezeld van een brief met&#13;
toelichting ( Kamerstukken II2008-09,&#13;
31 700 XIV, nr. 12, brief 4 november&#13;
2008). Het onderzoek geeft onder andere&#13;
inzicht in (a) het aantal vergunningaanvragen&#13;
dat is ingediend, afgehandeld&#13;
en is toe- of afgewezen en (b)&#13;
het aantal vergunningaanvragen dat&#13;
nog in behandeling is.&#13;
Wetsvoorstel tot wijziging van de&#13;
Natuurbeschermingswet 1998&#13;
De oproep van de minister aan de Eerste&#13;
Kamer op 13 oktober 2008 om&#13;
voort te maken met de behandeling&#13;
van het wetsvoorstel tot wijziging van&#13;
de Natuurbeschermingswet 1998 in&#13;
verband met regulering bestaand gebruik&#13;
en andere zaken ( Kamerstukken&#13;
I2008/09, 31 038, nr. B, brief 13 oktober&#13;
2008) heeft succes gehad. Op 28&#13;
oktober 2008 verscheen het voorlopig&#13;
verslag van de vaste commissie voor&#13;
LNV ( Kamerstukken I 2008/09, 31&#13;
038, nr. C herdruk, voorlopig verslag&#13;
28 oktober 2008). Op 4 november&#13;
2008 heeft de minister de Memorie&#13;
van Antwoord aan de Eerste Kamer gestuurd&#13;
( Kamerstukken I2008/09, 31&#13;
038, nr. D, MvA).&#13;
Dieren&#13;
Coupeerverbod&#13;
paarden/productiewijze foie gras&#13;
De minister heeft bij brief van 12 november&#13;
2008 uitvoerig gereageerd op&#13;
(a) de motie Ouwehand/Waalkens om&#13;
maatregelen te treffen tegen de omzeiling&#13;
van het coupeerverbod voor paarden&#13;
en (b) de motie Polderman en Van&#13;
Velzen waarin is verzocht de Tweede&#13;
Kamer te berichten of de huidige productiewijze&#13;
van foie gras is toegelaten&#13;
onder richtlijn 98/58/EGinzake bescherming&#13;
van voor landbouwdoeleinden&#13;
gehouden huisdieren ( Kamerstukken&#13;
II2008/09, 28 286, nr. 246, brief&#13;
12 november 2008). Ten aanzien van&#13;
het coupeerverbod geeft de minister&#13;
aan de gevraagde maatregelen om uiteenlopende&#13;
redenen niet te (kunnen)&#13;
treffen, wel zegt zij toe hierover contact&#13;
op te nemen met de sector, alwaar volgens&#13;
de minister de primaire verantwoordelijkheid&#13;
ligt. Of de productie&#13;
van foie gras in strijd is met voornoemde&#13;
richtlijn laat de minister in&#13;
het midden. Die beoordeling is aan de&#13;
communautaire rechter of de nationale&#13;
rechter, aldus de minister. Wel heeft zij&#13;
dit punt met de Europese Commissie&#13;
besproken. De Commissie blijft bij&#13;
haar eerder ingenomen standpunt dat&#13;
de richtlijn, noch de op grond van de&#13;
Europese Overeenkomst inzake bescherming&#13;
van landbouwdieren ( Trb.&#13;
1980, 188) aangenomen aanbevelingen&#13;
een verbod op dwangvoeding bevatten.&#13;
Nota dierenwelzijn&#13;
De stand van zaken rondom zes toezeggingen&#13;
van de minister in de Nota&#13;
Dierenwelzijn, omschrijft de minister&#13;
in een brief van 11 november 2008&#13;
aan de Tweede Kamer ( Kamerstukken&#13;
II2008/09, 28 286, nr. 245, brief 11&#13;
november 2008). De toezeggingen&#13;
hebben betrekking op de volgende onderwerpen:&#13;
– een plan gericht op de vergroting&#13;
van de export van biggen naar&#13;
Duitsland en op alternatieven voor&#13;
het lange afstandstransport van&#13;
slachtvarkens;&#13;
– een convenant ten behoeve van&#13;
substantieel tussensegment voor&#13;
varkens- en kippenvlees tussen de&#13;
primaire sector, ketenpartijen, retail,&#13;
maatschappelijke organisaties&#13;
en overheid;– een plan voor verbetering van de&#13;
condities op de wagen voor lange&#13;
afstandstransporten;&#13;
– een debat met de Tweede Kamer&#13;
over het doden van eendagskuikens;&#13;
– een plan dat leidt tot vermindering&#13;
van het aantal verzamelslagen in&#13;
binnen- en buitenland,&#13;
– een AMvB inzake de positieflijst.&#13;
Dierziekten&#13;
De (verdenking van) uitbraak van een&#13;
nieuw serotype van het blauwtongvirus&#13;
heeft geleid tot verschillende maatregelen&#13;
en onderzoeken. Dit volgt uit een&#13;
zestal brieven van de minister aan de&#13;
Tweede Kamer ( Kamerstukken II&#13;
2008/09, 30 669, nr. 11-16, brieven&#13;
21, 27, 29 oktober en 4, 7 en 11 november&#13;
2008). De volgende onderwerpen&#13;
kwamen aan bod:&#13;
– het nieuwe serotype blauwtongvirus&#13;
(nr. 11, brief 21 oktober&#13;
2008);&#13;
– de te treffen maatregelen tegen het&#13;
nieuwe serotype blauwtongvirus&#13;
(nr. 12 en 13, brieven 27 en 29&#13;
oktober 2008);&#13;
– het beleid ten aanzien van de exportcertificaten&#13;
(nr. 14, brief 4 november&#13;
2008);&#13;
– regels ten aanzien van import van&#13;
dieren die mogelijk met blauwtongvirus&#13;
type 1 zijn besmet (nr.&#13;
15, brief 7 november 2008);&#13;
– een onderzoek naar de mogelijkheden&#13;
die het Borgstellingsfonds&#13;
voor de Landbouw kan bieden&#13;
voor de financiële gevolgen die&#13;
mogelijk ontstaan bij de exporteurs&#13;
van levend fokvee, nu deze&#13;
export geheel is komen stil te liggen&#13;
(nr. 16, brief 12 november&#13;
2008).&#13;
Ook de (op de Gezondheids- en welzijnswet&#13;
gebaseerde) Regeling tijdelijke&#13;
maatregelen dierziekten onderging&#13;
hierdoor een wijziging. Het (in de Regeling&#13;
opgenomen) insluitingsgebied is&#13;
verruimd: Regeling van de minister&#13;
van 10 november 2008, nr. TRCJZ/&#13;
2008/3212, Stcrt. 13 november 2008,&#13;
nr. 593.Wetsvoorstel modernisering&#13;
regelgeving milieueffectrapportage&#13;
Er is een wetsvoorstel ingediend dat&#13;
voorziet in de modernisering van de regelgeving&#13;
over de milieueffectenrapportage,&#13;
getiteld: ‘Wijziging van de&#13;
Wet milieubeheer en enkele daarmee&#13;
verband houdende wetten (modernisering&#13;
van de regelgeving over de milieueffectrapportage)’:&#13;
Kamerstukken II&#13;
2008/09, 31 755, nr. 1-4, Koninklijke&#13;
boodschap, Voorstel van Wet, Memorie&#13;
van Toelichting, Nader Rapport).&#13;
Het wetsvoorstel voorziet in de tweede&#13;
tranche van de stelselherziening van&#13;
het instrumentarium voor milieubeoordeling.&#13;
Samengevat vindt de modernisering&#13;
plaats op grond van de volgende&#13;
uitgangspunten (MvT, Kamerstukken&#13;
II 2008/09, 31 755, nr. 3, p.&#13;
1-2):&#13;
– de herziening van het wettelijke&#13;
stelsel voor milieueffectbeoordeling&#13;
mag niet ten koste gaan van het&#13;
doel van milieueffectbeoordeling&#13;
(het geven van een volwaardige&#13;
plaats aan milieu, natuur en cultuurhistorisch&#13;
erfgoed in de bestuurlijke&#13;
besluitvorming);&#13;
– één samenhangend systeem voor&#13;
milieubeoordelingen voor plannen&#13;
en projecten;&#13;
– het zwaartepunt van de milieubeoordeling&#13;
moet liggen op het niveau&#13;
van plannen en projecten&#13;
waarvoor geen milieuvergunning is&#13;
vereist alsmede activiteiten waarvoor&#13;
wel een milieuvergunning is&#13;
vereist, maar waarvoor tevens een&#13;
vergunning op grond van de Natuurbeschermingswet&#13;
1998 nodig&#13;
is;&#13;
– Nederland regelt niet meer dan&#13;
waartoe de EU verplicht, tenzij er&#13;
aantoonbaar redenen zijn om dat&#13;
wel te doen;&#13;
– de herziening van het huidige systeem&#13;
moet leiden tot een belangrijke&#13;
verlaging van de regel- en lastendruk.&#13;
De eerste Nota van verbetering is inmiddels&#13;
ook door de Tweede Kamer&#13;
ontvangen ( Kamerstukken II2008/09,&#13;
31 755, nr. 5). Het gaat om enkele redactionele&#13;
aanpassingen, die geen inhoudelijke&#13;
consequenties hebben.&#13;
Nationaal Samenwerkingsprogramma&#13;
Luchtkwaliteit&#13;
Aan het Nationaal Samenwerkingsprogramma&#13;
Luchtkwaliteit (NSL) wordt&#13;
volop gewerkt. Het NSL is een samenstel&#13;
van gebiedsgerichte actieprogramma’s&#13;
ten behoeve van de verbetering&#13;
van de luchtkwaliteit, dat eerder dit&#13;
jaar als kabinetstandpunt aan de&#13;
Tweede Kamer is aangeboden ( Kamerstukken&#13;
II 2007/08, 30 175, nr. 55,&#13;
brief 27 juni 2008 en Kamerstukken&#13;
2008/09, 30 175, nr. 58, brief 29 september&#13;
2008). De voorwaarden die&#13;
nog moeten worden vervult voordat&#13;
het programma definitief kan worden&#13;
vastgesteld, omschrijft de Minister van&#13;
VROM in een brief van 17 november&#13;
2008 aan de Tweede Kamer. Ook de&#13;
inzet van het kabinet en de rol van de&#13;
Staten Generaal worden belicht ( Kamerstukken&#13;
II2008/09, 30 175, nr.&#13;
63, brief 17 november 2008) .&#13;
Jurisprudentie luchtkwaliteit&#13;
L.J. Wildeboer geeft in het Tijdschrift&#13;
voor Omgevingsrechtvan oktober&#13;
( TO2008, nr. 3, p. 102) een jurisprudentieoverzicht&#13;
met betrekking tot&#13;
luchtkwaliteit. De auteur gaat in op&#13;
een arrest van het Europese Hof van&#13;
Justitie van de EG van 25 juli 2008&#13;
(HvJ EG 25 juli 2008, zaak C-237, Janecek&#13;
vs. Freistaat Bayern) dat de betrokken&#13;
autoriteiten van de verschillende&#13;
lidstaten dwingt maatregelen te&#13;
treffen bij ernstige luchtverontreiniging&#13;
bij fijnstof. Ook uitspraken van&#13;
Nederlandse rechters en de betekenis&#13;
van het Nationaal Samenwerkingsprogramma&#13;
Luchtkwaliteit (zie vorige alinea)&#13;
in relatie tot dit arrest komen aan&#13;
bod.&#13;
Wetsvoorstel tot implementatie en&#13;
derogatie luchtkwaliteitseisen&#13;
In het kader van het wetsvoorstel tot&#13;
wijziging van de Wet milieubeheer&#13;
(implementatie en derogatie luchtkwaliteitseisen:&#13;
Kamerstukken II 2008/09,&#13;
31 589, nr. 1-4) ontving de Tweede&#13;
Kamer op 3 november 2008 een Nota&#13;
van wijziging ( Kamerstukken II&#13;
2008/09, 31 589, nr. 5) en op 6 november&#13;
2008 een verslag van de vaste&#13;
commissie voor VROM ( Kamerstukken&#13;
II 2008/09, 31 589, nr. 6).Begrip ’één inrichting’ in de Wet&#13;
Milieubeheer&#13;
In Agr.r.2008, p. 397 werd in de rubriek&#13;
wetgeving en literatuur gewezen&#13;
op de uitspraak 13 augustus 2008 van&#13;
de Afdeling Bestuursrechtspraak Raad&#13;
van State over het begrip ‘één inrichting’&#13;
in de zin van artikel 1.1, vierde&#13;
lid, Wet Milieubeheer (ABRvS 13 augustus&#13;
2008, nr. 200708535/1, LJN&#13;
BD9957). Inmiddels is deze uitspraak&#13;
geannoteerd door J.H.F. Zigenhorn in&#13;
de oktoberuitgave van het tijdschrift&#13;
Jurisprudentie Milieurecht( JM&#13;
2008/106). De auteur oordeelt dat de&#13;
Afdeling weinig consistent is ten aanzien&#13;
van de beoordeling of sprake is&#13;
van ‘in elkaars onmiddellijke nabijheid&#13;
gelegen bedrijfsonderdelen’ in de zin&#13;
van artikel 1.1, vierde lid, van de Wet&#13;
Milieubeheer. Zie over dit zelfde onderwerp&#13;
een nadien in september 2008&#13;
gewezen uitspraak van het ABRvS, 17&#13;
september 2008, LJNBF0987, waarnaar&#13;
wordt verwezen in Agr.r. 2008, p.&#13;
432 (Rubriek ‘Wetgeving en Literatuur’,&#13;
onder het kopje ‘Milieu’).&#13;
Ammoniakgat&#13;
De uitkomsten van het meerjarig onderzoek&#13;
(2003-2008) naar de discrepantie&#13;
tussen gemeten en berekende&#13;
concentraties van ammoniak in de&#13;
lucht (het ‘ammoniakgat’) zijn aan de&#13;
Tweede Kamer gestuurd, vergezeld van&#13;
een brief met toelichting van de Minister&#13;
van VROM ( Kamerstukken II&#13;
2008/09, 30 654, nr. 59, brief 6 november&#13;
2008). In de brief komen de&#13;
volgende onderwerpen aan bod:&#13;
– de resultaten van het onderzoek.&#13;
De berekende concentraties kwamen&#13;
destijds circa 25 % lager uit&#13;
dan de gemeten waarden. Oorzaak:&#13;
de gemeten concentraties, de&#13;
emissieschattingen en het verspreidingsmodel&#13;
OPS. Met name het&#13;
verspreidingsmodel blijkt tot een&#13;
forse onderschatting van de concentraties&#13;
in de lucht te leiden. Na&#13;
correctie resteert een ammoniakgat&#13;
van 5%. De Minister van VROM&#13;
concludeert dat met het nu ingezette&#13;
ammoniakbeleid zal worden&#13;
voldaan aan het NEC-plafond&#13;
2010;&#13;
– het verzoek van de Tweede Kamer&#13;
in 2006 om de overgangstermijn&#13;
voor bestaande varkens- en pluimveestallen&#13;
aan de emissiegrenswaarden&#13;
in het Besluit huisvesting te&#13;
verschuiven van 2010 naar 2013&#13;
(Handelingen II2006/07, nr. 19,&#13;
p. 1449-1450). De minister wijst&#13;
het verzoek af. Op basis van de&#13;
nieuwste emissieschattingen ziet de&#13;
minister geen ruimte voor versoepeling&#13;
van het ammoniakbeleid;&#13;
verdere aanscherping van emissiemaatregelen&#13;
in de melkveehouderij.&#13;
Beoordeling stalsystemen&#13;
Naar aanleiding van de resultaten van&#13;
het onderzoek van de Commissie Trojan&#13;
worden de beoordelingsprocedures&#13;
en de uitvoering van stalsystemen in&#13;
het kader van de Regeling ammoniak&#13;
en veehouderij en de Regeling geurhinder&#13;
veehouderij versneld. Ook is er een&#13;
website gemaakt met alle informatie&#13;
over de beoordeling van stalsystemen,&#13;
inclusief een beschrijving van de beoordelingsprocessen:&#13;
www.senternovem.&#13;
nl/ra. Dat volgt uit een brief van&#13;
de Minister van VROM van 17 november&#13;
2008 aan de Tweede Kamer&#13;
Kamerstukken II2008/09, 30 654,&#13;
nr. 61, brief 17 november 2008).&#13;
Ammoniak en Natura 2000&#13;
De minister heeft de Tweede Kamer&#13;
een brief gestuurd met het kabinetsstandpunt&#13;
ten aanzien van het rapport&#13;
van de Taskforce Stikstof Ammoniak&#13;
Commissie Trojan) in relatie tot Natura&#13;
2000 ( Kamerstukken II2008/09,&#13;
30 654, nr. 62, brief 24 november&#13;
2008). De minister gaat uitvoerig in&#13;
op de voorstellen van de Commissie&#13;
Trojan. Samengevat is de reactie als&#13;
volgt:&#13;
het vergroten van de beleidsruimte&#13;
van het bevoegd gezag voor vergunningverlening&#13;
en het maken&#13;
van een nieuwe handreiking (aanbeveling&#13;
1, 3, 4 en 5)&#13;
Hieraan heeft het kabinet inmiddels&#13;
gevolg gegeven. De nieuwe&#13;
handreiking (‘Handreiking beoordeling&#13;
activiteiten die stikstofdepositie&#13;
veroorzaken op Natura 2000-&#13;
gebieden’) is als bijlage bij de brief&#13;
van de minister aan de Tweede&#13;
Kamer aangeboden;&#13;
de aanpassing van de rechtsgang&#13;
(aanbeveling 2)&#13;
Het kabinet omarmt het idee van&#13;
de Commissie Trojan om de gang&#13;
van naar de rechter zo veel mogelijk mogelijk&#13;
te voorkomen door op gebiedsniveau&#13;
te streven naar overeenstemming&#13;
met landbouw-, milieuen&#13;
natuurorganisaties. Ook wijst&#13;
de minister namens het kabinet op&#13;
een aantal initiatieven op wetgevend&#13;
niveau dat een beperking en&#13;
een versnelling van de rechtsgang&#13;
moet bewerkstelligen (genoemd&#13;
worden onder andere de initiatieven&#13;
ten aanzien van de bestuurlijke&#13;
lus, het voornemen om een relativiteitsvereiste&#13;
op te nemen in het&#13;
dit jaar in te dienen wetsvoorstel&#13;
tot aanpassing bestuursprocesrecht,&#13;
en het recent aangenomen amendement&#13;
dat ertoe strekt in de Natuurbeschermingswet&#13;
1998 de&#13;
kring te beperken die zienswijzen&#13;
kan indienen tegen een ontwerpbesluit&#13;
tot aanwijzing van een Natura&#13;
2000-gebied;&#13;
– het maken van afspraken over te&#13;
behalen doelstellingen, tussendoelen&#13;
en de verantwoordelijkheden&#13;
(aanbeveling 6)&#13;
Ook deze aanbeveling vindt steun&#13;
bij het kabinet. Aangegeven wordt&#13;
hoe een en ander wordt vormgegeven;&#13;
– het gebruik van kritische depositiewaarden(&#13;
aanbeveling 7)&#13;
Het gebruik van kritische depositiewaarden&#13;
zal niet meer centraal&#13;
staan, maar de te behalen instandhoudingsdoelstellingen.&#13;
De nieuwe&#13;
handreiking geeft aan hoe de verschillende&#13;
factoren kunnen worden&#13;
meegewogen;&#13;
– het opstellen van een nationaal&#13;
ontwikkelplan melkveehouderij&#13;
(aanbeveling 8)&#13;
Deze aanbeveling zal worden&#13;
vormgegeven in de uitwerking van&#13;
de visie van de minister op een&#13;
duurzame veehouderij ( Kamerstukken&#13;
II2007/08, 28 973,&#13;
nr. 18).&#13;
Programma Luchtwassers&#13;
De voortgang van het Programma&#13;
Luchtwassers sinds juni 2007 tot&#13;
heden wordt aan de hand van lopende&#13;
projecten beschreven in een brief van&#13;
de Minister van VROM aan de Tweede&#13;
Kamer ( Kamerstukken II 2008/09, 28&#13;
385, nr. 120, brief 11 november&#13;
2008). Doel van het programma is de&#13;
realisatie van een versnelde inzet van&#13;
een nieuwe generatie geïntegreerde technieken, met name gecombineerde&#13;
luchtwassers, die gericht zijn op een&#13;
substantiële vermindering van de emissies&#13;
van fijn stof, ammoniak en geur&#13;
door intensieve veehouderij. Nadere&#13;
informatie over het programma wordt&#13;
verspreid via de website www.senternovem.&#13;
nl/pgl.&#13;
Kunstmest&#13;
Over de getroffen beveiligingsmaatregelen&#13;
op het gebied van kunstmest (en&#13;
andere chemische stoffen) die kunnen&#13;
worden misbruikt voor het maken van&#13;
explosieven, gaat een brief van de Minister&#13;
van VROM aan de Tweede&#13;
Kamer ( Kamerstukken II2008/09, 27&#13;
801, nr. 64, brief 7 november 2008) .&#13;
Op basis van EU-brede afspraken&#13;
wordt onder andere in de nabije toekomst&#13;
een verkoopverbod van kunstmest&#13;
aan particulieren ingevoerd, die&#13;
meer dan 16 % stikstof op basis van&#13;
ammoniumnitraat bevat. De minister&#13;
verwacht dat deze maatregel eind 2010&#13;
geïmplementeerd is.&#13;
Gewasbescherming&#13;
De nieuwe EU-Verordening betreffende&#13;
het op de markt brengen van gewasbeschermingsmiddelen&#13;
(ook wel&#13;
‘Gewasbeschermingsverordening’ genoemd)&#13;
bevindt zich in de eindfase&#13;
van het Europese besluitvormingstraject.&#13;
Dit volgt uit een brief van de minister&#13;
aan de Tweede Kamer ( Kamerstukken&#13;
II2008/09, 27 858, nr. 71,&#13;
brief 21 oktober 2008). In het bijzonder&#13;
informeert de minister de Tweede&#13;
Kamer over de impact van deze verordening&#13;
op het gewasbeschermingsmiddelenpakket&#13;
(de verordening moet de&#13;
huidige Gewasbeschermingsrichtlijn&#13;
vervangen. Zie over de huidige regelgeving:&#13;
A.A. Freriks en E. Broeren, ‘Wet&#13;
gewasbeschermingsmiddelen en biociden’,&#13;
Agr.r.2008, nr. 452. Ook zij wijzen&#13;
op de nodige consequenties die de&#13;
verordening kan hebben op de huidige&#13;
regelgeving).&#13;
De minister is van oordeel dat het Europees&#13;
Parlement te vergaande wijzigingen&#13;
voorstelt ten aanzien van de&#13;
Gewasbeschermingsverordening. Zij is&#13;
onder andere voorstander van een tijdelijke&#13;
toelating van voor de landbouw&#13;
onmisbare stoffen en van een impactanalyse&#13;
van de gevolgen van de door het&#13;
Europees Parlement gewenstewijzigingen.&#13;
Een en ander volgt uit een brief&#13;
van de minister aan de Tweede Kamer&#13;
over de uitkomsten van de Landbouwen&#13;
Visserijraad van 27 en 28 oktober&#13;
2008 ( Kamerstukken II2008/09, 21&#13;
501-32, nr. 301, brief 5 november&#13;
2008).&#13;
Rechtspersonen&#13;
Flex-BV&#13;
In het kader van het wetsvoorstel ‘Wet&#13;
vereenvoudiging en flexibilisering bvrecht’&#13;
(wetsvoorstel 31 058) zijn achtereenvolgens&#13;
verschenen het Verslag,&#13;
de Nota naar aanleiding van het verslag,&#13;
en een Nota van wijziging ( Kamerstukken&#13;
II2007/08, 31 058, nr.&#13;
6, en 7).&#13;
Wetsvoorstel aanpassing regelgeving&#13;
bestuur en toezicht in de NV en BV&#13;
Er is een wetsvoorstel ingediend tot&#13;
wijziging van boek 2 Burgerlijk Wetboek&#13;
in verband met de aanpassing van&#13;
regels over bestuur en toezicht in&#13;
naamloze en besloten vennootschappen:&#13;
Kamerstukken II2008/09, 31&#13;
763, nr. 1-4, Koninklijke boodschap,&#13;
Voorstel van wet, Memorie van toelichting&#13;
en Nader rapport). Dit wetsvoorstel&#13;
voorziet in een regeling van&#13;
uitvoerende bestuurders en toezichthoudende&#13;
bestuurders in één vennootschapsorgaan.&#13;
Het bevat voorts regels&#13;
voor het geval een bestuurder of commissaris&#13;
een belang heeft dat tegenstrijdig&#13;
is met het belang van de vennootschap.&#13;
Fiscaal recht&#13;
Modernisering Successiewet&#13;
De Staatssecretaris van Financiën heeft&#13;
de Tweede Kamer een nota gestuurd&#13;
over de voorgenomen modernisering&#13;
van de Successiewet 1956 ( Kamerstukken&#13;
II2008/09, 27 789, nr. 17, brief&#13;
24 oktober 2008). Voorgesteld wordt&#13;
onder andere om de bedrijfsopvolgingsregeling&#13;
opnieuw vorm te geven.&#13;
Ook wordt voorgesteld om de tarieven&#13;
te verlagen, het stelsel van vrijstellingen&#13;
te vereenvoudigen, en om zodanige&#13;
aanpassingen door te voeren dat ontduikingsmogelijkheden&#13;
worden gepareerd.Staking van de onderneming;&#13;
waardering bedrijfsgebouwen&#13;
Over de waardering van een agrarisch&#13;
perceel met daarop voor de landbouw&#13;
gestichte opstallen in geval van staking&#13;
schrijft A. Verduijn in de oktoberuitgave&#13;
van het Land- en Tuinbouw Bulletin(&#13;
LTB2008/10, p. 1) Centraal&#13;
staat het hierover gewezen arrest van de&#13;
Hoge Raad van 25 april 2008, BNB&#13;
2008/174. Zie over dit onderwerp tevens:&#13;
E. Marcus, ‘Staking van de onderneming;&#13;
waardedruk door zelfbewoning?’,&#13;
Agr.r. 2008, p. 420 alsmede&#13;
de rubriek Wetgeving en literatuur in&#13;
de juni-uitgave van het Tijdschrift&#13;
voor Agrarisch Recht( Agr.r.2008,&#13;
p. 264).&#13;
Afschrijven op pachtrecht&#13;
Op een aantal fiscale aspecten van een&#13;
tot en ondernemingsvermogen behorend&#13;
pachtrecht wordt ingegaan in een&#13;
bijdrage van A. Schouten in de oktoberuitgave&#13;
van het Land- en Tuinbouw&#13;
Bulletin( LTB2008/10, p. 5).&#13;
Overdrachtsbelasting; cultuur- en&#13;
natuurgrond vrijstelling&#13;
B.F. Preller bespreekt in het Land- en&#13;
Tuinbouw Bulletinvan oktober ( LTB&#13;
2008/10, p. 13) de vrijstellingen voor&#13;
de verkrijging van cultuur- en natuurgrond&#13;
in de overdrachtsbelasting (art.&#13;
15 lid 1, onderdeel q en sWet op de&#13;
Belastingen van rechtsverkeer).&#13;
Bedrijfsopvolging&#13;
Bedrijfsopvolgingsregeling&#13;
Zie ten aanzien van de voorgestelde&#13;
wijziging van de bedrijfsopvolgingsregeling&#13;
uit hoofde van de Successiewet&#13;
1956 de hiervoor (onder: ‘Fiscaal’ -&#13;
‘Modernisering Successiewet’) genoemde&#13;
brief van de staatssecretaris&#13;
van 24 oktober 2008, Kamerstukken&#13;
II2008/09, nr. 17. Volgens de staatssecretaris&#13;
gaat het niet zozeer om een inhoudelijke&#13;
wijziging, maar veeleer om&#13;
een vereenvoudiging van de bestaande&#13;
regelgeving ter zake.&#13;
Europees agrarisch recht&#13;
Landbouw- en Visserijraad&#13;
De uitkomsten van de Landbouw- en&#13;
Visserijraad van 27 en 28 oktober 2008 zijn omschreven in een brief van&#13;
de minister aan de Tweede Kamer ( Kamerstukken&#13;
II2008/09, 21 501 – 32,&#13;
nr. 301, brief 5 november 2008). Ondermeer&#13;
kwamen de volgende onderwerpen&#13;
aan bod: het schoolfruitprogramma,&#13;
de Health Check, de crises&#13;
op de appelmarkt, het door het College&#13;
van Commissarissen vastgestelde&#13;
Groenboek over de kwaliteit van landbouwproducten&#13;
(waarop binnenkort&#13;
een kabinetsreactie volgt) en de stand&#13;
van zaken rondom blauwtong. Verder&#13;
heeft de minister op bilateraal niveau&#13;
met enkele collega’s gesproken over het&#13;
gewasbeschermingspakket (zie hiervoor,&#13;
onder het kopje ‘Milieu-Gewasbescherming’).&#13;
Diversen&#13;
Huwelijkse voorwaarden&#13;
In een tweetal bijdragen in het Landen&#13;
Tuinbouw Bulletinstaat M.J.&#13;
Tolsma stil bij enkele ontwikkelingen&#13;
in de huwelijkse voorwaarden die&#13;
(ook) relevant (kunnen) zijn voor de&#13;
agrarisch ondernemer. Het eerste deel&#13;
van de bijdrage is gepubliceerd in de&#13;
oktoberuitgave ( LTB 2008/10, p. 10)&#13;
onder de titel: ‘Huwelijkse voorwaarden&#13;
- een overzicht (I)’. Het tweede&#13;
deel volgt nog. Wet op de bedrijfsorganisatie&#13;
In het kader van het wetsvoorstel tot&#13;
wijziging van de Wet op de bedrijfsorganisatie&#13;
zijn achtereenvolgens verschenen&#13;
een Nota van verbetering van 26&#13;
september 2008 en een Voorlopig verslag&#13;
van 4 november 2008 van de vaste&#13;
commissie voor Sociale Zaken en&#13;
Werkgelegenheid ( Kamerstukken I&#13;
2008/09, 31 419, nr. B en C). De&#13;
Nota van verbetering betreft slechts&#13;
een kleine redactionele verbetering van&#13;
artikel 69 lid 6 van het wetsvoorstel,&#13;
dat een onjuiste verwijzing bevatte.</content><legacyfootnotes/><footnotes><footnote/></footnotes><auteurs/><published>2008-12-01 00:00:00</published><modified>2008-12-01 00:00:00</modified><editiondate>2008-12-01</editiondate><htmlpath>https://denhollander.info/artikel/7617</htmlpath></article>
</articles></edition>
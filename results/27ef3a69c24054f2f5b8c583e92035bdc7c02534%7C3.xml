<edition><articles><article><jaar>2017</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2017</searchword><id>14344</id><udhid>UDH:TvAR/14344</udhid><titel>Ruimtelijke ordening - Afdeling bestuursrechtspraak Raad van State,  29 maart 2017, ECLI:NL:RVS:2017:868 - (Peel en Maas) (TvAR 2017/5883)</titel><searchwords><searchword>TvAR 6/2017</searchword><searchword>TvAR 2017/5883</searchword><searchword>UDH:TvAR/14344</searchword></searchwords><attachments><attachment><name>19218.pdf</name><extention>pdf</extention><url>https://denhollander.info/download/19218/ci</url></attachment></attachments><inleiding/><content>&lt;p&gt;(mr. J.A. Hagen, voorzitter, en mr. F.C.M.A. Michiels en mr. D.J.C. van den Broek)&lt;/p&gt;&#13;
&lt;h3 class="jurisprudentieinzake"&gt;Plattelandswoning&lt;/h3&gt;&#13;
&lt;p&gt;[Wet algemene bepalingen omgevingsrecht, art. 1.1a, Algemene wet bestuursrecht, art. 6:19, Wet milieubeheer, art. 5.16, art. 5.19]&lt;/p&gt;&#13;
&lt;p&gt;Bij besluit van 15 december 2015 heeft de raad het bestemmingsplan &amp;lsquo;1e reparatieherziening bestemmingsplan buitengebied&amp;rsquo; vastgesteld.&lt;/p&gt;&#13;
&lt;p&gt;Met noot P.P.A. Bodden&lt;/p&gt;&#13;
&lt;p&gt;Uitspraak in het geding tussen:&lt;/p&gt;&#13;
&lt;p&gt;[appellant sub 1A] en [appellante sub 1B], (hierna tezamen en in enkelvoud: [appellant sub 1]), beiden wonend te Egchel, gemeente Peel en Maas,&lt;/p&gt;&#13;
&lt;p&gt;[appellant sub 2], wonend te Beringe, gemeente Peel en Maas,&lt;/p&gt;&#13;
&lt;p&gt;[appellant sub 3], wonend te Grashoek, gemeente Peel en Maas,&lt;/p&gt;&#13;
&lt;p&gt;[appellant sub 4], wonend te Panningen, gemeente Peel en Maas,&lt;/p&gt;&#13;
&lt;p&gt;[appellant sub 5], wonend te Meijel, gemeente Peel en Maas,&lt;/p&gt;&#13;
&lt;p&gt;[appellant sub 6], wonend te Grashoek, gemeente Peel en Maas,&lt;/p&gt;&#13;
&lt;p&gt;[appellante sub 7], wonend te Beringe, gemeente Peel en Maas,&lt;/p&gt;&#13;
&lt;p&gt;[appellant sub 8], wonend te Koningslust, gemeente Peel en Maas,&lt;/p&gt;&#13;
&lt;p&gt;[appellant sub 9], wonend te Grashoek, gemeente Peel en Maas,&lt;/p&gt;&#13;
&lt;p&gt;[appellant sub 10A], handelend onder de naam [bedrijf], gevestigd te Grasbroek, gemeente Peel en Maas en [appellant sub 10 B], wonende te Beringe, gemeente Peel en Maas, (hierna tezamen en in enkelvoud: [appellant sub 10]),&lt;/p&gt;&#13;
&lt;p&gt;[appellant sub 11], wonend te Beringe, gemeente Peel en Maas,&lt;/p&gt;&#13;
&lt;p&gt;[appellant sub 11A] en [appellante sub 11B] (hierna tezamen en in enkelvoud: [appellant sub 11]), beiden wonend te Beringe, gemeente Peel en Maas,&lt;/p&gt;&#13;
&lt;p&gt;[appellant sub 13], wonend te Grashoek, gemeente Peel en Maas,&lt;/p&gt;&#13;
&lt;p&gt;[appellante sub 14A] en [appellant sub 14B], gevestigd onderscheidenlijk wonend te Grashoek, gemeente Peel en Maas,&lt;/p&gt;&#13;
&lt;p&gt;[appellante sub 15], gevestigd te Grashoek, gemeente Peel en Maas,&lt;/p&gt;&#13;
&lt;p&gt;[appellant sub 16], wonend te Baarlo, gemeente Peel en Maas,&lt;/p&gt;&#13;
&lt;p&gt;[appellante sub 17], gevestigd te Kessel, gemeente Peel en Maas,&lt;/p&gt;&#13;
&lt;p&gt;[appellante sub 18], gevestigd te Beringe, gemeente Peel en Maas,&lt;/p&gt;&#13;
&lt;p&gt;[appellante sub 19], gevestigd te Beringe, gemeente Peel en Maas,&lt;/p&gt;&#13;
&lt;p&gt;[appellante sub 20], gevestigd te Kessel, gemeente Peel en Maas, en anderen,&lt;/p&gt;&#13;
&lt;p&gt;en&lt;/p&gt;&#13;
&lt;p&gt;de raad van de gemeente Peel en Maas,&lt;/p&gt;&#13;
&lt;p&gt;verweerder.&lt;/p&gt;&#13;
&lt;p&gt;&lt;br /&gt;Procesverloop&lt;/p&gt;&#13;
&lt;p&gt;Bij besluit van 15 december 2015 heeft de raad het bestemmingsplan &amp;lsquo;1e reparatieherziening bestemmingsplan buitengebied&amp;rsquo; vastgesteld.&lt;/p&gt;&#13;
&lt;p&gt;Tegen dit besluit heeft een aantal appellanten beroep ingesteld.&lt;/p&gt;&#13;
&lt;p&gt;De raad heeft een verweerschrift ingediend.&lt;/p&gt;&#13;
&lt;p&gt;De Stichting Advisering Bestuursrechtspraak voor Milieu en Ruimtelijke Ordening heeft desverzocht een deskundigenbericht uitgebracht.&lt;/p&gt;&#13;
&lt;p&gt;Een aantal appellanten en andere partijen hebben hun zienswijze daarop naar voren gebracht.&lt;/p&gt;&#13;
&lt;p&gt;Bij besluit van 18 oktober 2016 heeft de raad het bestemmingsplan &amp;lsquo;3e reparatieherziening bestemmingsplan buitengebied Peel en Maas&amp;rsquo; vastgesteld.&lt;/p&gt;&#13;
&lt;p&gt;De Afdeling heeft de zaak ter zitting behandeld op 28 en 29 november 2016, waar een aantal partijen is verschenen of zich heeft doen vertegenwoordigen. Ook de raad heeft zich doen vertegenwoordigen.&lt;/p&gt;&#13;
&lt;p&gt;&lt;br /&gt;Overwegingen&lt;/p&gt;&#13;
&lt;p&gt;&lt;br /&gt;Toetsingskader&lt;/p&gt;&#13;
&lt;p&gt;1.&amp;nbsp;&amp;nbsp;&amp;nbsp; Bij de vaststelling van een bestemmingsplan moet de raad bestemmingen aanwijzen en regels geven die de raad uit een oogpunt van een goede ruimtelijke ordening nodig acht. De raad heeft daarbij beleidsruimte en moet de betrokken belangen afwegen. De Afdeling beoordeelt aan de hand van de beroepsgronden of het besluit tot vaststelling van het bestemmingsplan in overeenstemming is met het recht. De Afdeling stelt niet zelf vast of het plan in overeenstemming is met een goede ruimtelijke ordening, maar beoordeelt aan de hand van die gronden of de raad zich in redelijkheid op het standpunt heeft kunnen stellen dat het plan strekt ten behoeve van een goede ruimtelijke ordening.&lt;/p&gt;&#13;
&lt;p&gt;&lt;br /&gt;Bestemmingsplan&lt;/p&gt;&#13;
&lt;p&gt;2.&amp;nbsp;&amp;nbsp;&amp;nbsp; Het bestemmingsplan dat op 15 december 2015 is vastgesteld dient ter reparatie van het bestemmingsplan &amp;lsquo;Buitengebied Peel en Maas&amp;rsquo; dat is vastgesteld door de raad van de gemeente Peel en Maas op 5 februari 2013 (hierna: het bestemmingsplan &amp;lsquo;Buitengebied Peel en Maas&amp;rsquo;). Van het bestemmingsplan &amp;lsquo;Buitengebied Peel en Maas&amp;rsquo; is bij de uitspraak van de Afdeling van 24 december 2014, ECLI:NL:RVS:2014:4653, een aantal plandelen vernietigd.&lt;/p&gt;&#13;
&lt;p&gt;&amp;nbsp;&lt;/p&gt;&#13;
&lt;p&gt;Wijzigingsbesluit&lt;/p&gt;&#13;
&lt;p&gt;3.&amp;nbsp;&amp;nbsp;&amp;nbsp; Op 18 oktober 2016 heeft de raad ten behoeve van de percelen [locatie 1], [locatie 2], [locatie 3] en [locatie 4] het bestemmingsplan &amp;lsquo;3e reparatieherziening bestemmingsplan buitengebied Peel en Maas&amp;rsquo; (hierna: het wijzigingsbesluit) vastgesteld. Daarbij heeft de raad getracht een aantal geconstateerde gebreken in de besluitvorming van 15 december 2015 te herstellen. De Afdeling merkt het wijzigingsbesluit aan als een besluit zoals bedoeld in artikel 6:19, eerste lid, van de Algemene wet bestuursrecht (hierna: Awb). De beroepen van [appellant sub 8], [appellant sub 9], [appellante sub 20] en anderen en de [appellante sub 17] zien ook op deze gronden. Bij de bespreking van de beroepen van deze appellanten zal tevens ingegaan worden op het wijzigingsbesluit.&lt;/p&gt;&#13;
&lt;p&gt;&lt;br /&gt;Voormalige bedrijfswoningen&lt;/p&gt;&#13;
&lt;p&gt;4.&amp;nbsp;&amp;nbsp;&amp;nbsp; Alvorens in te gaan op de individuele beroepen ziet de Afdeling in verband met de beroepen van [appellant sub 1], [appellant sub 2], [appellant sub 3], [appellant sub 4], [appellant sub 5], [appellant sub 6], [appellante sub 7], [appellant sub 8] en [appellant sub 9] aanleiding om in algemene zin het volgende te overwegen. Aan de percelen van voormelde appellanten heeft de raad de bestemming &amp;lsquo;Agrarisch &amp;ndash; Grondgebonden&amp;rsquo; toegekend waarbij per bouwvlak in beginsel maximaal &amp;eacute;&amp;eacute;n bedrijfswoning is toegestaan. De agrarische landbouwinrichtingen die op deze percelen werden gedreven, zijn echter reeds jaren geleden opgeheven, met dien verstande dat de voormalig agrari&amp;euml;r, de zogenoemde &amp;lsquo;agrari&amp;euml;r in ruste&amp;rsquo;, de bedrijfswoning die bij de opgeheven landbouwinrichting behoorde, is blijven bewonen, dan wel deze heeft overgedragen aan een derde die geen voornemen heeft ter plaatse opnieuw een inrichting op te richten waarbij uitsluitend of in hoofdzaak agrarische activiteiten worden verricht, dan wel activiteiten die daarmee verband houden.&lt;/p&gt;&#13;
&lt;p&gt;&lt;br /&gt;4.1.&amp;nbsp;&amp;nbsp;&amp;nbsp; In verband met de vrees van een aantal &amp;lsquo;agrari&amp;euml;rs in ruste&amp;rsquo; voor handhaving omdat op grond van de bestemming &amp;lsquo;Agrarisch &amp;ndash; Grondgebonden&amp;rsquo; reguliere bewoning van de bedrijfswoning niet is toegestaan, voert de raad aan dat uit de uitspraak van de Afdeling van 8 november 2006, ECLI:NL:RVS:2006:AZ1730, volgt dat het blijven bewonen van een (voormalige) bedrijfswoning door een agrari&amp;euml;r in ruste niet in strijd is met de bestemming &amp;lsquo;Agrarisch &amp;ndash; Grondgebonden&amp;rsquo;. De Afdeling plaatst daarbij de kanttekening dat dit, zoals uit de uitspraak van 8 november 2006 ook kan worden afgeleid, alleen geldt indien de oorspronkelijk bij het agrarisch bedrijf behorende gronden niet zijn verkocht en evenmin aan een derde in gebruik zijn gegeven. Indien de bij het bedrijf behorende gronden wel zijn verkocht of aan een derde in gebruik zijn gegeven, kan de (voormalige) bedrijfswoning niet langer de hoedanigheid van een woning behorend bij een agrarisch bedrijf worden toegedicht en kan de bewoning van de (voormalige) bedrijfswoning door de agrari&amp;euml;r in ruste niet langer in overeenstemming worden geacht met de agrarische bestemming. De raad heeft dit in zijn algemeenheid miskend.&lt;br /&gt;4.2.&amp;nbsp;&amp;nbsp;&amp;nbsp; Een aantal van voormelde appellanten stelt dat de bestemming &amp;lsquo;Agrarisch &amp;ndash; Grondgebonden&amp;rsquo; op hun perceel niet uitvoerbaar is, omdat het (her)oprichten van een (zelfstandig) agrarisch bedrijf ter plaatse niet meer rendabel is vanwege de geringe omvang van het desbetreffende perceel en de schaalvergroting die momenteel plaatsvindt in de agrarische sector. Deze stellingname van appellanten wordt in de meeste situaties door het deskundigenbericht onderschreven. De raad betwist deze stellingname van appellanten echter, omdat de betreffende percelen volgens de raad ook kunnen worden aangekocht of verpacht aan omliggende bedrijven. De Afdeling acht dit standpunt van de raad op zichzelf niet onaannemelijk, met dien verstande dat de raad daarbij miskent dat met de verkoop en/of het in gebruik geven van de bij het (voormalige) agrarische bedrijf behorende gronden aan een derde, de bewoning door een agrari&amp;euml;r in ruste van de voormalige bedrijfswoning, gelet op hetgeen reeds hiervoor is overwogen, niet langer in overeenstemming kan worden geacht met de agrarische bestemming. Niet inzichtelijk is in hoeverre de raad dit bij zijn afwegingen heeft betrokken.&lt;/p&gt;&#13;
&lt;p&gt;4.3.&amp;nbsp;&amp;nbsp;&amp;nbsp; Ten aanzien van de figuur van de plattelandswoning, als bedoeld in art. 1.1a Wet algemene bepalingen omgevingsrecht (hierna: Wabo), overweegt de Afdeling in algemene zin het volgende. Zoals de Afdeling reeds in haar uitspraak van 24 december 2014, ECLI:NL:RVS:2014:4653, heeft overwogen is de wettelijke regeling voor plattelandswoningen uit art. 1.1a Wabo niet van toepassing op de situatie dat de landbouwinrichting is opgeheven en vanwege de toegekende planologische bestemming ter plaatse ook niet meer kan worden (her)opgericht.&lt;/p&gt;&#13;
&lt;p&gt;&lt;br /&gt;In aanvulling hierop overweegt de Afdeling dat de wettelijke regeling voor de plattelandswoningen wel toepassing kan vinden in een situatie waarbij de gronden waarop voorheen landbouwinrichting A werd ge&amp;euml;xploiteerd en waarop nog steeds de daarbij van oudsher behorende (voormalige) bedrijfswoning A staat, worden betrokken bij een andere nabijgelegen landbouwinrichting B. De (voormalige) bedrijfswoning A wordt daarmee onderdeel van landbouwinrichting B. Uiteraard dient daarbij wel in ieder geval deugdelijk te worden gemotiveerd dat een aanvaardbaar woon- en leefklimaat in de (voormalige) bedrijfswoning A gewaarborgd blijft. Voorts moet in het bestemmingsplan duidelijk worden aangegeven dat toepassing is gegeven aan art. 1.1a Wabo en dient de relatie van de voormalige bedrijfswoning met het (nieuwe) bijbehorende agrarische bedrijf duidelijk te worden weergegeven in de planregels en/of op de verbeelding. Dat is noodzakelijk, omdat duidelijk moet zijn van welke landbouwinrichting de plattelandswoning onderdeel uitmaakt. Het voorgaande kan planologisch worden verankerd door bijvoorbeeld een agrarische bestemming toe te kennen aan de gronden waarop voorheen landbouwinrichting A (inclusief bijbehorende bedrijfswoning A) werd ge&amp;euml;xploiteerd, waarbij aan de (voormalige) bedrijfswoning A een aanduiding &amp;lsquo;plattelandswoning&amp;rsquo; wordt toegekend, met dien verstande dat in de planregels en/of de verbeelding de relatie van de bedrijfswoning A wordt aangegeven met het agrarisch bedrijf dat wordt ge&amp;euml;xploiteerd op de gronden waar voorheen landbouwinrichting A werd gedreven. Voorts kan daarbij &amp;ndash; indien dat gelet op de gekozen plansystematiek in het desbetreffende geval nodig is &amp;ndash; worden geregeld dat landbouwinrichting B mag beschikken over twee bedrijfswoningen (waarvan &amp;eacute;&amp;eacute;n de plattelandswoning).&lt;/p&gt;&#13;
&lt;p&gt;&amp;nbsp;&lt;br /&gt;4.4.&amp;nbsp;&amp;nbsp;&amp;nbsp; Onder verwijzing naar haar uitspraak van 4 februari 2015, ECLI:NL:RVS:2015:236, hecht de Afdeling er nog wel aan te overwegen dat de omstandigheid dat een bedrijfswoning op grond van het bestemmingsplan door een derde bewoond mag worden en daarom voor de toepassing van de Wabo en de daarop rustende bepalingen wordt beschouwd als onderdeel van die inrichting, losstaat van de vraag of ingevolge art. 5.19 lid 2 Wet milieubeheer de luchtkwaliteit ter plaatse van het perceel waarop die woning staat moet worden beoordeeld.&lt;/p&gt;&#13;
&lt;p&gt;(&amp;hellip;.)&lt;/p&gt;&#13;
&lt;h2&gt;Het beroep van [appellant sub 10]&lt;/h2&gt;&#13;
&lt;p&gt;&lt;br /&gt;Inleiding&lt;/p&gt;&#13;
&lt;p&gt;47.&amp;nbsp;&amp;nbsp;&amp;nbsp; Het beroep van [appellant sub 10] is gericht tegen het plandeel met de bestemming &amp;lsquo;Bedrijf - Agrarisch verwant&amp;rsquo; voor het perceel [locatie 20], voor zover daaraan de aanduiding &amp;lsquo;specifieke vorm van wonen &amp;ndash; plattelandswoning&amp;rsquo; is toegekend. [appellant sub 10] is eigenaar en exploitant van een agrarisch loonbedrijf op het perceel [locatie 21]. Op het perceel [locatie 20] staat een (voormalige) bedrijfswoning die oorspronkelijk behoorde bij de champignonkwekerij die voorheen op het perceel [locatie 21] werd ge&amp;euml;xploiteerd.&lt;/p&gt;&#13;
&lt;p&gt;&lt;br /&gt;Plattelandswoning&lt;/p&gt;&#13;
&lt;p&gt;48.&amp;nbsp;&amp;nbsp;&amp;nbsp; [appellant sub 10] betoogt dat ten onrechte de aanduiding &amp;lsquo;specifieke vorm van wonen &amp;ndash; plattelandswoning&amp;rsquo; is toegekend aan de (voormalige) bedrijfswoning op het perceel [locatie 20]. Hiertoe voert hij aan dat de wettelijke regeling ten aanzien van de plattelandswoning niet van toepassing is op de desbetreffende woning, omdat de inrichting waartoe de woning oorspronkelijk behoorde niet langer in werking is en het bedrijf waartoe de woning thans planologisch behoort geen agrarisch bedrijf is. Voor het geval hun niet-agrarische bedrijf op het perceel [locatie 21] kan worden ondergebracht onder &amp;lsquo;activiteiten die daarmee verband houden&amp;rsquo; als bedoeld in art. 1.1a lid 2 Wabo, betoogt [appellant sub 10] dat de bestemming &amp;lsquo;Bedrijf - Agrarisch verwant&amp;rsquo;, vanwege het ontbreken van de aanduiding &amp;lsquo;agrarisch loonbedrijf&amp;rsquo; ook voorziet in een (niet-agrarisch) loonbedrijf. Gelet hierop wordt in strijd met art. 1.1a Wabo voorzien in een plattelandswoning bij een niet-agrarisch bedrijf. Voorts laat de toepassing van art. 1.1a Wabo volgens [appellant sub 10] onverlet dat de raad op grond van art. 5.16 Wet milieubeheer de effecten van het &amp;lsquo;eigen bedrijf&amp;rsquo; voor de luchtkwaliteit bij de voormalige bedrijfswoning moet beoordelen, hetgeen de raad heeft nagelaten.&lt;/p&gt;&#13;
&lt;p&gt;&lt;br /&gt;48.1.&amp;nbsp;&amp;nbsp;&amp;nbsp; De relevante wettelijke bepalingen uit de Wabo zijn opgenomen in bijlage 1 bij deze uitspraak. Deze bijlage maakt deel uit van deze uitspraak.&lt;/p&gt;&#13;
&lt;p&gt;&lt;br /&gt;48.2.&amp;nbsp;&amp;nbsp;&amp;nbsp; Aan het perceel [locatie 21] is de bestemming &amp;lsquo;Bedrijf - Agrarisch verwant&amp;rsquo; met de aanduiding &amp;lsquo;specifieke vorm van bedrijf &amp;ndash; 60&amp;rsquo; toegekend. Aan het perceel [locatie 20] is de bestemming &amp;lsquo;Bedrijf - Agrarisch verwant&amp;rsquo; toegekend met onder meer de aanduidingen &amp;lsquo;specifieke vorm van bedrijf &amp;ndash; 60&amp;rsquo; en &amp;lsquo;specifieke vorm van wonen &amp;ndash; plattelandswoning&amp;rsquo;. De percelen [locatie 21] en [locatie 20] liggen in hetzelfde bestemmingsvlak met de aanduiding &amp;lsquo;bouwvlak&amp;rsquo;.&lt;br /&gt;Art. 1 lid 1.15 van de planregels luidt: &amp;lsquo;Agrarisch loonbedrijf: een bedrijf, dat uitsluitend dan wel overwegend gericht is op het verlenen van diensten aan agrarische bedrijven met daaraan ondergeschikt onderhoudswerkzaamheden aan (openbare) groenvoorzieningen en grond-/onderhoudswerkzaamheden aan (infrastructurele) voorzieningen, met behulp van landbouwwerktuigen en landbouwapparatuur, alsmede het verrichten van werkzaamheden tot onderhoud en reparatie van landbouwwerktuigen en landbouwapparatuur.&amp;rsquo;&lt;/p&gt;&#13;
&lt;p&gt;Art. 10 lid 10.1 luidt: &amp;lsquo;De gronden met de bestemming "Bedrijf - Agrarisch verwant" zijn bestemd voor:&lt;br /&gt;a. agrarisch verwante bedrijven in categorie 1 en 2 conform de "Lijst van bedrijfsactiviteiten" (bijlage 1 bij deze regels), met als nevenactiviteit:&lt;/p&gt;&#13;
&lt;p&gt;1. bestaande grondgebonden bedrijfsactiviteiten;&lt;/p&gt;&#13;
&lt;p&gt;&lt;br /&gt;[&amp;hellip;]&lt;/p&gt;&#13;
&lt;p&gt;&lt;br /&gt;een loonbedrijf met ondergeschikt een grondverzetbedrijf, uitsluitend ter plaatse van de aanduiding "specifieke vorm van bedrijf - 60";&lt;/p&gt;&#13;
&lt;p&gt;e. een agrarisch loonbedrijf met een bedrijfsvloeroppervlakte van minimaal 500 m&amp;sup2;, uitsluitend ter plaatse van de aanduiding "agrarisch loonbedrijf";&lt;/p&gt;&#13;
&lt;p&gt;f. wonen in een bedrijfswoning;&lt;/p&gt;&#13;
&lt;p&gt;g. een plattelandswoning, uitsluitend ter plaatse van de aanduiding "specifieke vorm van wonen - plattelandswoning".&amp;rsquo;&lt;/p&gt;&#13;
&lt;p&gt;&lt;br /&gt;48.3.&amp;nbsp;&amp;nbsp;&amp;nbsp; In het deskundigenbericht staat dat op de percelen [locatie 21] en [locatie 20] tot 2005 een champignonkwekerij werd ge&amp;euml;xploiteerd. Op het zuidelijke deel van het perceel [locatie 21] stond de bedrijfsbebouwing en op het noordelijke deel van het perceel [locatie 20] stond de bijbehorende bedrijfswoning. Het perceel [locatie 20] is in 1998 afgesplitst van het perceel [locatie 21] en is sindsdien door derden in gebruik voor (burger)woondoeleinden. Op het perceel [locatie 21] wordt sinds 2005 door [appellant sub 10] een agrarisch loonbedrijf ge&amp;euml;xploiteerd. Zoals de Afdeling reeds in haar uitspraak van 24 december 2014, ECLI:NL:RVS:2014:4653, heeft geoordeeld, brengt de omstandigheid dat thans een ander bedrijf is gevestigd op het perceel [locatie 21] op zichzelf niet met zich dat de wettelijke regeling voor plattelandswoningen niet kan worden toegepast. Het betoog faalt in zoverre.&lt;/p&gt;&#13;
&lt;p&gt;&lt;br /&gt;48.4.&amp;nbsp;&amp;nbsp;&amp;nbsp; Voorts is de regeling voor de plattelandswoning van toepassing op een agrarisch loonwerkbedrijf, nu dit naar het oordeel van de Afdeling kan worden aangemerkt als een inrichting waar uitsluitend of in hoofdzaak agrarische activiteiten, dan wel activiteiten die daarmee verband houden worden verricht. Ter zitting is komen vast te staan dat de bestaande bedrijfsactiviteiten van [appellant sub 10] op het perceel [locatie 21] in hoofdzaak bestaan uit activiteiten die verband houden met agrarische activiteiten. Het betoog van [appellant sub 10] dat het bestemmingsplan op het perceel [locatie 21] voorts voorziet in een niet-agrarisch loonbedrijf, volgt de Afdeling niet. Naar het oordeel van de Afdeling brengt een redelijke uitleg van art. 10 lid 10.1 van de planregels met zich dat wordt voorzien in een agrarisch loonbedrijf, reeds nu de benaming van de bestemming waarop deze planregeling ziet impliceert dat het moet gaan om bedrijvigheid die agrarisch verwant is. Dat in art. 10 lid 10.1, onder e, van de planregels, anders dan in lid 10.1, onder d, van de planregels, wordt gesproken van een &amp;lsquo;agrarisch loonbedrijf&amp;rsquo; maakt dit naar het oordeel van de Afdeling niet anders.&lt;br /&gt;&lt;br /&gt;48.5.&amp;nbsp;&amp;nbsp;&amp;nbsp; [appellant sub 10] voert verder terecht aan dat het feit dat een plattelandswoning als bedoeld in art. 1.1a lid 1 Wabo voor de toepassing van de Wabo en de daarop rustende bepalingen wordt beschouwd als onderdeel van de inrichting waartoe deze planologisch behoort, losstaat van de vraag of ingevolge art. 5.16 Wet milieubeheer de luchtkwaliteit vanwege die landbouwinrichting al dan niet moet worden beoordeeld (vergelijk de uitspraak van de Afdeling van 4 februari 2015, ECLI:NL:RVS:2015:236). De Afdeling acht echter niet aannemelijk dat als gevolg van de bedrijfsactiviteiten van [appellant sub 10] de uitstoot van fijnstof boven de voorgeschreven norm uitkomt. Hierbij neemt de Afdeling in aanmerking dat de uitstoot van fijnstof blijkens de nota &amp;lsquo;Onderbouwing Locatie 088: [locatie 20] te Grashoek&amp;rsquo;, zoals opgenomen in bijlage 1 van de plantoelichting, als gevolg van fijnstof emissies van veehouderijen in de omgeving ruim onder de wettelijke norm blijft, zoals deze gold ten tijde van belang.&amp;nbsp;&lt;/p&gt;&#13;
&lt;p&gt;&amp;nbsp;&amp;nbsp; &amp;nbsp;&lt;br /&gt;48.6.&amp;nbsp;&amp;nbsp;&amp;nbsp; [appellant sub 10] heeft zich in het beroepschrift voor het overige beperkt tot het verwijzen naar de inhoud van de zienswijze. In de overwegingen van het bestreden besluit is ingegaan op deze zienswijze. [appellant sub 10] heeft in het beroepschrift, noch ter zitting redenen aangevoerd waarom de weerlegging van de desbetreffende zienswijze in het bestreden besluit onjuist zou zijn.&lt;/p&gt;&#13;
&lt;h2&gt;Conclusie&lt;/h2&gt;&#13;
&lt;p&gt;49.&amp;nbsp;&amp;nbsp;&amp;nbsp; Gelet op het voorgaande is het beroep van [appellant sub 10] ongegrond.&lt;/p&gt;&#13;
&lt;p&gt;(&amp;hellip;)&lt;/p&gt;&#13;
&lt;h2&gt;Beslissing&lt;/h2&gt;&#13;
&lt;p&gt;De Afdeling bestuursrechtspraak van de Raad van State:&lt;/p&gt;&#13;
&lt;p&gt;I. verklaart het beroep van de hierna vermelde appellanten tegen het besluit van de raad van de gemeente Peel en Maas van 15 december 2015 tot vaststelling van het bestemmingsplan &amp;lsquo;1e reparatieherziening bestemmingsplan buitengebied&amp;rsquo; niet-ontvankelijk:&lt;br /&gt;a. [appellant sub 8];&lt;/p&gt;&#13;
&lt;p&gt;b. [appellant sub 16], voor zover dit is gericht de aanduiding &amp;lsquo;maximum bebouwd oppervlak: 3000 m&amp;sup2;&amp;rsquo; aan de gronden voor het Sandton Chateau De Raay;&lt;/p&gt;&#13;
&lt;p&gt;c. [appellante sub 17], voor zover dit is gericht tegen het perceel [locatie 4] te Kessel;&lt;/p&gt;&#13;
&lt;p&gt;d. [appellante sub 20] en anderen;&lt;/p&gt;&#13;
&lt;p&gt;II.&amp;nbsp;&amp;nbsp;&amp;nbsp; verklaart de beroepen van de hierna vermelde appellanten tegen het besluit van de raad van de gemeente Peel en Maas van 15 december 2015 tot vaststelling van het bestemmingsplan &amp;lsquo;1e Reparatieherziening bp. Buitengebied Peel en Maas&amp;rsquo; gegrond:&lt;/p&gt;&#13;
&lt;p&gt;[appellant sub 3];&lt;/p&gt;&#13;
&lt;p&gt;[appellant sub 5];&lt;/p&gt;&#13;
&lt;p&gt;[appellant sub 6];&lt;/p&gt;&#13;
&lt;p&gt;[appellante sub 7];&lt;/p&gt;&#13;
&lt;p&gt;[appellant sub 9];&lt;/p&gt;&#13;
&lt;p&gt;[appellant sub 13];&lt;/p&gt;&#13;
&lt;p&gt;[appellante sub 14A] en [appellant sub 14B];&lt;/p&gt;&#13;
&lt;p&gt;[appellante sub 15];&lt;/p&gt;&#13;
&lt;p&gt;[appellant sub 16], voor zover ontvankelijk;&lt;/p&gt;&#13;
&lt;p&gt;[appellante sub 18];&lt;/p&gt;&#13;
&lt;p&gt;[appellante sub 19];&lt;/p&gt;&#13;
&lt;p&gt;III.&amp;nbsp;&amp;nbsp;&amp;nbsp; vernietigt het besluit van de raad van de gemeente Peel en Maas van 15 december 2015 tot vaststelling van het bestemmingsplan &amp;lsquo;1e reparatieherziening bestemmingsplan buitengebied&amp;rsquo;, voor zover het betreft:&lt;/p&gt;&#13;
&lt;ol&gt;&#13;
&lt;li class="kleine letters"&gt;het plandeel met de bestemming &amp;lsquo;Agrarisch &amp;ndash; Grondgebonden&amp;rsquo; wat betreft het perceel [locatie 9] ([appellant sub 3]);&lt;/li&gt;&#13;
&lt;li class="kleine letters"&gt;het plandeel met de bestemming &amp;lsquo;Agrarisch &amp;ndash; Grondgebonden&amp;rsquo; voor het perceel [locatie 15] ([appellant sub 5]);&lt;/li&gt;&#13;
&lt;li class="kleine letters"&gt;het plandeel met de bestemming &amp;lsquo;Agrarisch &amp;ndash; Grondgebonden&amp;rsquo; voor het perceel [locatie 18] ([appellant sub 6]);&lt;/li&gt;&#13;
&lt;li class="kleine letters"&gt;het plandeel met de bestemming Agrarisch - Grondgebonden voor het perceel [locatie 19] ([appellante sub 7]);&lt;br /&gt;e. het plandeel met de bestemming Agrarisch - Grondgebonden voor het perceel [locatie 3] ([appellant sub 9]);&lt;/li&gt;&#13;
&lt;li class="kleine letters"&gt;art. 44 lid 44.6.2, van de planregels ([appellant sub 13] en [appellante sub 14A] en anderen);&lt;/li&gt;&#13;
&lt;li class="kleine letters"&gt;het plandeel met de bestemming &amp;lsquo;Wonen&amp;rsquo; voor het perceel [locatie 29] te Grashoek ([appellant sub 13]);&lt;/li&gt;&#13;
&lt;li class="kleine letters"&gt;de aanduiding &amp;lsquo;specifieke vorm van wonen &amp;ndash; uitsterfconstructie&amp;rsquo; voor het perceel [locatie 28] te Grashoek ([appellante sub 15]);&lt;/li&gt;&#13;
&lt;li class="kleine letters"&gt;artikel 13, lid 13.5.1, wat betreft de zinsnede &amp;lsquo;nieuwe bebouwing ter plaatse van de aanduiding &amp;ldquo;groen&amp;rdquo; en bestaande bebouwing&amp;rsquo; ([appellant sub 16]);&lt;/li&gt;&#13;
&lt;li class="kleine letters"&gt;de aanduiding &amp;lsquo;specifieke vorm van agrarisch - uitsterfconstructie wonen [locatie 39]&amp;rsquo; voor het perceel [locatie 39] te Grashoek ([appellante sub 18]);&lt;/li&gt;&#13;
&lt;li class="kleine letters"&gt;het bouwvlak voor het perceel [locatie 41] te Beringe ([appellante sub 19]);&lt;/li&gt;&#13;
&lt;/ol&gt;&#13;
&lt;p&gt;IV.&amp;nbsp;&amp;nbsp;&amp;nbsp; bepaalt dat in artikel 13, lid 13.5.1, aanhef, van de planregels ter plaatse van de vernietigde zinsnede &amp;lsquo;nieuwe bebouwing ter plaatse van de aanduiding &amp;ldquo;groen&amp;rdquo; en &amp;ldquo;bestaande bebouwing" de volgende zinsnede wordt ingevoegd: "nieuwe en bestaande bebouwing ter plaatse van de aanduiding &amp;lsquo;groen&amp;rsquo;";&lt;/p&gt;&#13;
&lt;p&gt;V.&amp;nbsp;&amp;nbsp;&amp;nbsp; bepaalt dat deze uitspraak in zoverre in de plaats treedt van het vernietigde besluit van 15 december 2015;&lt;/p&gt;&#13;
&lt;p&gt;VI.&amp;nbsp;&amp;nbsp;&amp;nbsp; verklaart het beroep van de volgende appellanten tegen het besluit van de raad van de gemeente Peel en Maas van 15 december 2015 tot vaststelling van het bestemmingsplan &amp;lsquo;1e reparatieherziening bestemmingsplan buitengebied&amp;rsquo; ongegrond:&lt;/p&gt;&#13;
&lt;ol&gt;&#13;
&lt;li class="kleine letters"&gt;appellant sub 1A] en [appellante sub 1B];&lt;/li&gt;&#13;
&lt;li class="kleine letters"&gt;[appellant sub 2];&lt;/li&gt;&#13;
&lt;li class="kleine letters"&gt;[appellant sub 4];&lt;/li&gt;&#13;
&lt;li class="kleine letters"&gt;[appellant sub 10A] en [appellant sub 10B];&lt;/li&gt;&#13;
&lt;li class="kleine letters"&gt;[appellant sub 11];&lt;/li&gt;&#13;
&lt;li class="kleine letters"&gt;[appellant sub 11A] en [appellante sub 11B];&lt;/li&gt;&#13;
&lt;/ol&gt;&#13;
&lt;p&gt;[appellante sub 17], voor zover ontvankelijk;&lt;br /&gt;VII.&amp;nbsp;&amp;nbsp;&amp;nbsp; verklaart het beroep van [appellant sub 9] tegen het besluit van de raad van de gemeente Peel en Maas van 18 oktober 2016 tot vaststelling van het bestemmingsplan &amp;lsquo;3e reparatieherziening bestemmingsplan buitengebied Peel en Maas&amp;rsquo; gegrond:&lt;/p&gt;&#13;
&lt;p&gt;VIII.&amp;nbsp;&amp;nbsp;&amp;nbsp; vernietigt het besluit van de raad van de gemeente Peel en Maas van 18 oktober 2016 tot vaststelling van het bestemmingsplan &amp;lsquo;3e reparatieherziening bestemmingsplan buitengebied Peel en Maas&amp;rsquo;, voor zover het betreft het plandeel met de bestemming &amp;lsquo;Agrarisch &amp;ndash; Glastuinbouw&amp;rsquo; voor het perceel [locatie 3] ([appellant sub 9]);&lt;br /&gt;IX.&amp;nbsp;&amp;nbsp;&amp;nbsp; verklaart het beroep van de volgende appellanten tegen het besluit van de raad van de gemeente Peel en Maas van 18 oktober 2016 tot vaststelling van het bestemmingsplan &amp;lsquo;3e reparatieherziening bestemmingsplan buitengebied Peel en Maas&amp;rsquo; ongegrond:&lt;/p&gt;&#13;
&lt;ol&gt;&#13;
&lt;li class="kleine letters"&gt;[appellant sub 8];&lt;/li&gt;&#13;
&lt;li class="kleine letters"&gt;[appellante sub 20] en anderen;&lt;/li&gt;&#13;
&lt;/ol&gt;&#13;
&lt;p&gt;X.&amp;nbsp;&amp;nbsp;&amp;nbsp; draagt de raad van de gemeente Peel en Maas op om binnen vier weken na verzending van deze uitspraak ervoor zorg te dragen dat de hiervoor vermelde onderdelen III, IV en VIII worden verwerkt in het elektronisch vastgestelde plan dat te raadplegen is op de landelijke voorziening, www.ruimtelijkeplannen.nl;&lt;br /&gt;XI.&amp;nbsp;&amp;nbsp;&amp;nbsp; veroordeelt de raad van de gemeente Peel en Maas tot vergoeding van in verband met de behandeling van de beroepen opgekomen proceskosten ten aanzien van:&lt;/p&gt;&#13;
&lt;p&gt;- [appellant sub 3] in verband met de behandeling van het beroep opgekomen proceskosten tot een bedrag van &amp;euro; 990,00 (zegge: negenhonderdnegentig euro), geheel toe te rekenen aan door een derde beroepsmatig verleende rechtsbijstand;&lt;/p&gt;&#13;
&lt;p&gt;- [appellant sub 5] in verband met de behandeling van het beroep opgekomen proceskosten tot een bedrag van &amp;euro; 990,00 (zegge: negenhonderdnegentig euro), geheel toe te rekenen aan door een derde beroepsmatig verleende rechtsbijstand;&lt;/p&gt;&#13;
&lt;p&gt;- [appellant sub 6] in verband met de behandeling van het beroep opgekomen proceskosten tot een bedrag van &amp;euro; 1.237,50 (zegge: twaalfhonderdzevenendertig euro en vijftig cent), geheel toe te rekenen aan door een derde beroepsmatig verleende rechtsbijstand;&lt;/p&gt;&#13;
&lt;p&gt;- [appellant sub 8] in verband met de behandeling van het beroep opgekomen proceskosten tot een bedrag van &amp;euro; 1.289,00 (zegge: twaalfhonderdnegenentachtig euro), waarvan &amp;euro; 1.237,50 is toe te rekenen aan door een derde beroepsmatig verleende rechtsbijstand;&lt;/p&gt;&#13;
&lt;p&gt;- [appellant sub 13] in verband met de behandeling van het beroep opgekomen proceskosten tot een bedrag van &amp;euro; 1.237,50 (zegge: twaalfhonderdzevenendertig euro en vijftig cent), geheel toe te rekenen aan door een derde beroepsmatig verleende rechtsbijstand;&lt;/p&gt;&#13;
&lt;p&gt;- [appellante sub 14A] en [appellant sub 14B] in verband met de behandeling van het beroep opgekomen proceskosten tot een bedrag van &amp;euro; 1.237,50 (zegge: twaalfhonderdzevenendertig euro en vijftig cent), geheel toe te rekenen aan door een derde beroepsmatig verleende rechtsbijstand;&lt;/p&gt;&#13;
&lt;p&gt;- [appellante sub 15] in verband met de behandeling van het beroep opgekomen proceskosten tot een bedrag van &amp;euro; 1.289,00 (zegge: twaalfhonderdnegenentachtig euro), waarvan &amp;euro; 1.237,50 is toe te rekenen aan door een derde beroepsmatig verleende rechtsbijstand;&lt;/p&gt;&#13;
&lt;p&gt;- [appellante sub 18] in verband met de behandeling van het beroep opgekomen proceskosten tot een bedrag van &amp;euro; 1.287,40 (zegge: twaalfhonderdzevenentachtig euro en veertig cent), waarvan &amp;euro; 1.237,50 is toe te rekenen aan door een derde beroepsmatig verleende rechtsbijstand;&lt;/p&gt;&#13;
&lt;p&gt;- [appellante sub 19] in verband met de behandeling van het beroep opgekomen proceskosten tot een bedrag van &amp;euro; 1.287,40 (zegge: twaalfhonderdzevenentachtig euro en veertig cent), waarvan &amp;euro; 1.237,50 is toe te rekenen aan door een derde beroepsmatig verleende rechtsbijstand;&lt;/p&gt;&#13;
&lt;p&gt;- [appellante sub 20] en anderen in verband met de behandeling van het beroep opgekomen proceskosten tot een bedrag van &amp;euro; 1.290,60 (zegge: twaalfhonderdnegentig euro en zestig cent), waarvan &amp;euro; 1.237,50 is toe te rekenen aan door een derde beroepsmatig verleende rechtsbijstand;&lt;/p&gt;&#13;
&lt;p&gt;XII.&amp;nbsp;&amp;nbsp;&amp;nbsp; gelast dat de raad van de gemeente Peel en Maas aan de hierna vermelde appellanten het door hen voor de behandeling van hun beroepen betaalde griffierecht vergoedt:&lt;/p&gt;&#13;
&lt;p&gt;- &amp;euro; 168,00 (zegge: honderdachtenzestig euro) voor [appellant sub 3];&lt;/p&gt;&#13;
&lt;p&gt;- &amp;euro; 168,00 (zegge: honderdachtenzestig euro) voor [appellant sub 5];&lt;/p&gt;&#13;
&lt;p&gt;- &amp;euro; 168,00 (zegge: honderdachtenzestig euro) voor [appellant sub 6];&lt;/p&gt;&#13;
&lt;p&gt;- &amp;euro; 168,00 (zegge: honderdachtenzestig euro) voor [appellante sub 7];&lt;/p&gt;&#13;
&lt;p&gt;- &amp;euro; 168,00 (zegge: honderdachtenzestig euro) voor [appellant sub 8];&lt;/p&gt;&#13;
&lt;p&gt;- &amp;euro; 168,00 (zegge: honderdachtenzestig euro) voor [appellant sub 9];&lt;/p&gt;&#13;
&lt;p&gt;- &amp;euro; 168,00 (zegge: honderdachtenzestig euro) voor [appellant sub 13];&lt;/p&gt;&#13;
&lt;p&gt;- &amp;euro; 334,00 (zegge: driehonderdvierendertig euro) voor [appellante sub 14A] en [appellant sub 14B];&lt;/p&gt;&#13;
&lt;p&gt;- &amp;euro; 334,00 (zegge: driehonderdvierendertig euro) voor [appellante sub 15];&lt;/p&gt;&#13;
&lt;p&gt;- &amp;euro; 334,00 (zegge: driehonderdvierendertig euro) voor [appellante sub 18];&lt;/p&gt;&#13;
&lt;p&gt;- &amp;euro; 334,00 (zegge: driehonderdvierendertig euro) voor [appellante sub 19];&lt;/p&gt;&#13;
&lt;p&gt;- &amp;euro;334,00 (zegge: driehonderdvierendertig euro) voor [appellante sub 20] en anderen.&lt;/p&gt;&#13;
&lt;h2&gt;Noot&lt;/h2&gt;&#13;
&lt;p&gt;De hierboven opgenomen uitspraak heeft betrekking op het bestemmingsplan &amp;lsquo;1e reparatieherziening bestemmingsplan buitengebied&amp;rsquo; van de gemeente Peel en Maas en is om meerdere redenen interessant. Ik belicht hierna enkele aspecten die verband houden met de bewoning van een agrarische bedrijfswoning door een burger.&lt;/p&gt;&#13;
&lt;p&gt;In de eerste plaats is de overweging van de Afdeling bestuursrechtspraak van de Raad van State over de &amp;lsquo;agrari&amp;euml;rs in ruste&amp;rsquo; relevant. Wanneer een ondernemer zijn bedrijf staakt, maar in de bedrijfswoning blijft wonen, rijst de vraag of hij het bestemmingsplan overtreedt. Vanzelfsprekend hangt het antwoord op deze vraag af van het ter plaatse geldende bestemmingsplan. Ervan uitgaande dat het bestemmingsplan bewoning door burgers op een perceel met een bedrijfsbestemming verbiedt (hetgeen in de regel het geval is) en de (voormalige) ondernemer ook geen beroep kan doen op het overgangsrecht, is in beginsel sprake van een overtreding. Dit ligt anders indien de (voormalige) ondernemer de bedrijfsgebouwen noch de gronden verkoopt, verhuurt, verpacht of anderszins in gebruik geeft aan een derde. Onder die omstandigheden kan aan de woning de hoedanigheid van een woning behorende bij het bedrijf niet worden ontzegd, aldus de Afdeling in rechtsoverweging 4.1. De Afdeling overwoog dit eerder in haar uitspraak van 8 november 2006 (ECLI:NL:RVS:2006:AZ1730).&lt;/p&gt;&#13;
&lt;p&gt;Verder schept de uitspraak meer duidelijkheid over het toepassingsbereik van de regeling voor &amp;lsquo;de plattelandswoning&amp;rsquo; (als bedoeld in art. 1.1a Wet algemene bepalingen omgevingsrecht (Wabo)). In eerdere jurisprudentie heeft de Afdeling uitgemaakt dat de zinsnede &amp;lsquo;een bedrijfswoning, behorend tot of voorheen behorend tot een landbouwinrichting&amp;rsquo; (art. 1.1a lid 1 Wabo) met zich brengt dat het bevoegd gezag een woning in twee situaties met het oog op bewoning door een derde kan bestemmen als plattelandswoning. Enerzijds gaat het om de situatie dat een bedrijfswoning feitelijk nog als bedrijfswoning wordt gebruikt. Anderzijds gaat het om de situatie dat een bedrijfswoning feitelijk door een derde wordt bewoond. In beide gevallen wordt de plattelandswoning aangemerkt als onderdeel van een bestaande landbouwinrichting. Is de landbouwinrichting gestaakt, dan kan niet in een plattelandswoning worden voorzien (zie onder andere AbRS 24 december 2014, ECLI:NL:RVS:2014:4653). De Afdeling voegt hier in de hierboven opgenomen uitspraak aan toe dat indien twee &amp;ndash; naar ik aanneem &amp;ndash; naast elkaar gelegen agrarische bedrijven met ieder een bedrijfswoning worden samengevoegd, aan een van de bedrijfswoningen de status plattelandswoning mag worden toegekend. Vanzelfsprekend dient het bestemmingsplan in zulks geval te regelen van welke landbouwinrichting de plattelandswoning onderdeel uitmaakt en dat het nieuwe bedrijf beschikt over twee bedrijfswoningen (zie rechtsoverweging 4.3.).&lt;/p&gt;&#13;
&lt;p&gt;Eveneens ter zake het toepassingsbereik van de regeling voor de plattelandswoning is rechtsoverweging 48.4. relevant. Ingevolge art. 1.1a lid 2 Wabo wordt onder een landbouwinrichting verstaan een inrichting waar uitsluitend of in hoofdzaak agrarische activiteiten, zijnde het telen of kweken van landbouwgewassen of het fokken, mesten, houden of verhandelen van landbouwhuisdieren, dan wel activiteiten die daarmee verband houden worden verricht. Eerder heeft de Afdeling geoordeeld dat uit de wetsgeschiedenis kan worden afgeleid dat de begrippen 'landbouwinrichting' en 'landbouwhuisdier' zijn ontleend aan het Besluit landbouw milieubeheer. In dat Besluit, dat inmiddels is vervallen, was niet gedefinieerd wat onder een 'landbouwhuisdier' moet worden verstaan. In de uitspraak van 15 december 2010 (ECLI:NL:RVS:2010:BO7364) heeft de Afdeling een invulling gegeven aan dit begrip. Onder verwijzing naar hetgeen in die uitspraak is overwogen, was de Afdeling van oordeel dat paarden, ook als deze worden gehouden voor het berijden daarvan (derhalve een gebruiksgerichte paardenhouderij, welke dient te worden onderscheiden van een productiegerichte paardenhouderij), zijn aan te merken als landbouwhuisdieren en dat de bedrijfsvoering in een manege is gericht op het houden van landbouwhuisdieren en het verrichten van activiteiten die daarmee verband houden. Bij zo&amp;rsquo;n paardenhouderij is derhalve sprake van een landbouwinrichting als bedoeld in art. 1.1a lid 2 Wet algemene bepalingen omgevingsrecht, aldus de Afdeling in de hiervoor genoemde uitspraak van 15 december 2010. In de hierboven opgenomen uitspraak oordeelt de Afdeling dat de regeling van de plattelandswoning eveneens van toepassing is op een agrarisch loonwerkbedrijf, omdat de activiteiten van het betreffende bedrijf verband hielden met agrarische activiteiten. Deze jurisprudentie maakt duidelijk dat de regeling voor de plattelandswoning een ruimer bereik heeft dan enkel het klassieke agrarische bedrijf (gericht op het voortbrengen van producten door middel van het houden van dieren of het telen van gewassen).&lt;/p&gt;&#13;
&lt;p&gt;Tot slot merk ik op dat met de inwerkingtreding van de Omgevingswet de regel dat voormalige bedrijfswoningen niet hoeven te worden beschermd tegen de gevolgen van het bedrijf waar ze deel van uitmaakten wordt verbreed van alleen plattelandswoningen naar andere typen voormalige bedrijfswoningen. De regeling hiervoor wordt opgenomen in het Besluit kwaliteit leefomgeving. Daarop wordt in een volgend nummer van dit tijdschrift nader ingegaan.&lt;/p&gt;&#13;
&lt;p&gt;P.P.A. Bodden&lt;/p&gt;</content><legacyfootnotes/><footnotes><footnote/></footnotes><auteurs>P.P.A. Bodden</auteurs><published>2017-07-06 10:54:28</published><modified>2017-07-06 12:08:17</modified><editiondate>2017-07-06</editiondate><htmlpath>https://denhollander.info/artikel/14344</htmlpath></article>
</articles></edition>
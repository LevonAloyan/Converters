<edition><articles><article><jaar>2018</jaar><naam>Tijdschrift voor Agrarisch Recht</naam><uitgave>12</uitgave><aflevering>11</aflevering><searchword>TvAR 12/2018</searchword><id>15285</id><udhid>UDH:TvAR/15285</udhid><titel>Wetgeving en literatuur</titel><searchwords><searchword>TvAR 12/2018</searchword><searchword>UDH:TvAR/15285</searchword></searchwords><attachments><attachment><name>20136.pdf</name><extention>pdf</extention><url>https://denhollander.info/download/20136/ci</url></attachment></attachments><inleiding/><content>&lt;h2&gt;Algemeen &lt;/h2&gt;&lt;h4&gt;Visie&lt;/h4&gt;&lt;p&gt;De toekomstvisie van de regering (‘Landbouw, natuur en voedsel: waardevol en verbonden. Nederland als koploper in kringlooplandbouw’) is ook naar de Tweede Kamer gestuurd (&lt;span class="italic"&gt;Kamerstukken II&lt;/span&gt; 2018/19, 35000 X!V, nr. 5)&lt;/p&gt;&lt;h2&gt;Pacht&lt;/h2&gt;&lt;h4&gt;Ontbinding&lt;/h4&gt;&lt;p&gt;Ontbinding pachtovereenkomst wegens tekortkomingen. Bedreiging, geen bedrijfsmatige exploitatie en onvoldoende onderhoud van het gepachte. Hof oordeelt dat aanbod van getuigenbewijs voor de bedreiging van de verpachter en diens echtgenote onvoldoende is. Bedreiging van een personeelslid is geen bedreiging van een nauwe verwant van de verpachter. Er is sprake van een agrarische onderneming die voldoet aan de eisen van bedrijfsmatige exploitatie. Ten aanzien van het onderhoud gelast het hof een comparitie ter plaatse. Hof Arnhem-Leeuwarden 05-06-2018, ECLI: NL: GHARL: 2018: 5170&lt;/p&gt;&lt;h4&gt;Stalbrand&lt;/h4&gt;&lt;p&gt;Aansprakelijkheid verpachter. Brandoorzaak. Maatstaf bewijswaardering. Parket Hr 05-10-2018, ECLI: NL: PHR: 2018: 1190&lt;/p&gt;&lt;h2&gt;Zakelijke rechten&lt;/h2&gt;&lt;h4&gt;Domeinen&lt;/h4&gt;&lt;p&gt;Het rijksbeleid inzake agrarische gronden wordt geactualiseerd. De volgende uitgangspunten worden gehanteerd:&lt;/p&gt;&lt;ul&gt;&lt;li class="streepjes"&gt;het beheer kan een optimale bijdrage leveren aan publieke doelen. Dit zal onder meer worden vormgegeven in lijn met de uitwerking van het Klimaatakkoord en de initiatieven van de Minister van EZK om hernieuwbare energieprojecten op rijksgronden verder te ontwikkelen, binnen de gebiedsgerichte aanpak van het voornoemde Regionaal Ontwikkelprogramma en conform de bodemstrategie van de Minister van LNV;&lt;/li&gt;&lt;li class="streepjes"&gt;het beheer zal bijdragen aan behoud en verbetering van de bodemkwaliteit, waarbij ook dit zal worden geplaatst binnen het voornoemde bredere raamwerk van kabinetsdoelstellingen en te ontwikkelen rijksbeleid;&lt;/li&gt;&lt;li class="streepjes"&gt;zoals aangegeven in het Regionaal Ontwikkelprogramma heeft het Rijksvastgoedbedrijf een dubbele opdracht van zowel maatschappelijk als financieel rendement. Agrarische gronden zijn vermogen van de Staat. Het beheer van de agrarische gronden geschiedt op een zo efficiënt mogelijke wijze.&lt;/li&gt;&lt;/ul&gt;&lt;p&gt;Volgens het huidige beleid worden pachtvrije gronden uitgegeven door middel van geliberaliseerde pachtcontracten met een looptijd van maximaal 6 jaar. Het is het voornemen om in de loop van 2019 een deel van de niet-strategische agrarische gronden, als deze vrijkomen van pacht of erfpacht, in erfpacht uit te geven via een openbare inschrijving. De duur van de erfpachtperiode zal minimaal 26 jaar bedragen. Hiermee wordt tegemoet gekomen aan de wens vanuit de sector om agrarische gronden langer in gebruik te krijgen ter wille van de agrarische bedrijfszekerheid. (&lt;span class="italic"&gt;Kamerstukken II&lt;/span&gt;, 2018/19, 24490, nr. 25).&lt;/p&gt;&lt;h4&gt;Belemmeringenwet&lt;/h4&gt;&lt;p&gt;Bij besluit heeft de minister op een verzoek van het hoogheemraadschap Hollands Noorderkwartier [appellant] krachtens art. 2, vijfde lid, van de Belemmeringenwet Privaatrecht (hierna: de BP) verplicht de verlegging en instandhouding van de afvalwatertransportleiding Oostzaan met bijkomende werken te gedogen in een perceel grasland waarvan [appellant] rechthebbende is. Zoals de rechtbank terecht heeft geconstateerd, blijkt uit de door het hoogheemraadschap overgelegde logboeken dat vanaf mei 2014 op verschillende manieren contact met [appellant] is geweest en dat ook via mediation is geprobeerd tot een oplossing te komen. Het door het hoogheemraadschap gedane bod van € 4.000,00 voor het gebruik van het werkterrein en het sluiten van een opstalovereenkomst is niet op voorhand onwerkelijk en onredelijk. Niet in geschil is immers dat het hoogheemraadschap zich bij het sluiten van deze overeenkomst tevens zou hebben verplicht de schade als gevolg van de aanleg en de instandhouding van de leiding volledig te vergoeden. Uit brieven van 17 juli en 21 oktober 2014 van het hoogheemraadschap aan [appellant] blijkt voorts dat overleg over de ligging van de leiding heeft plaatsgevonden. Hoger beroep ongegrond. ABRvS 17-10-2018, ECLI: NL: RVS: 2018: 3331&lt;/p&gt;&lt;h4&gt;Erfdienstbaarheid&lt;/h4&gt;&lt;p&gt;Erfdienstbaarheid van weg. Waar lopen de perceelsgrenzen. Is de erfdienstbaarheid uitgebreid. Is er sprake van een openbare weg of een buurweg. Hof Den Haag, 16-10-2018, ECLI: NL: GHDHA: 2018: 2701&lt;/p&gt;&lt;h4&gt;Verjaring&lt;/h4&gt;&lt;p&gt;Eigendomsverkrijging landtong door verjaring. Kenbaarheid inbezitname. Rechtsgeldige overdracht. Rechtbank Noord-Holland, 10-10-2018, ECLI: NL: RBNHO: 2018: 8775&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Zorgboerderij&lt;/h4&gt;&lt;p&gt;De rechtbank is van oordeel dat verweerder in de brief van 28 februari 2018 en de daarbij overgelegde stukken voldoende aannemelijk heeft gemaakt dat ter plekke sprake is van een zorgboerderij als bedoeld in de begripsbepalingen van het vigerende bestemmingsplan en dat daarnaar voldoende onderzoek is verricht. Dat, zoals eisers stellen, uit het agrarisch bedrijf onvoldoende inkomsten zouden worden gegenereerd en de verhouding tussen zorginstelling en agrarisch bedrijf totaal scheef zou zijn, maakt niet dat niet wordt voldaan aan de definitie zorgboerderij. De begripsomschrijving in het bestemmingsplan stelt geen eisen aan de omvang van het agrarisch bedrijf, al dan niet in relatie tot het zorggedeelte. Ook het door eisers gestelde dat de werkzaamheden van de bewoners van de zorgboerderij op het maïs/bouwland, het grasland, in de moestuin, in de werkplaats en met het aanwezige rundvee voor zover aanwezig zeer beperkt is maakt niet dat van een zorgboerderij in de zin van het vigerende bestemmingsplan geen sprake is. Uit de door verweerder overgelegde stukken blijkt dat de bewoners van de zorgboerderij dagbesteding hebben op de het agrarische bedrijf. Dat die dagbesteding niet ziet op de kernactiviteiten van het agrarische bedrijf en daarmee van meewerken wellicht geen sprake is maakt niet dat van een zorgboerderij geen sprake is. Gelet op het voorgaande heeft verweerder zich terecht op het standpunt gesteld dat het bouwen van de zorgappartementen in overeenstemming is met het bestemmingsplan. Nu gesteld noch gebleken is dat zich overigens een weigeringsrond voordoet, volgt uit het limitatief-imperatieve stelsel van art. 2.10 van de Wet algemene bepalingen omgevingsrecht dat verweerder gehouden was de omgevingsvergunning te verlenen. Rechtbank Overijssel 10-10-2018, ECLI: NL: RBOVE: 2018: 3737&lt;/p&gt;&lt;h4&gt;Omgevingsvergunning&lt;/h4&gt;&lt;p&gt;B&amp;W van Oirschot hebben de omgevingsvergunningen milieu en bouwen voor een grote stal nabij de Campina ingetrokken omdat er geen gebruik was gemaakt van de vergunningen. De veehouder is het hier niet mee eens en heeft beroep aangetekend. De rechtbank is van oordeel dat het tussentijds indienen van een wijzigingsaanvraag geen handeling is waarmee gebruik wordt gemaakt van de vergunningen. B&amp;W hebben de bevoegdheid om in te trekken. De intrekking van een omgevingsvergunning is een ingrijpende beslissing. De vergunninghouder raakt iets kwijt dat hij heeft gekregen na een uitgebreid vergunningentraject. B&amp;W hebben de vergunningen ingetrokken met een verwijzing naar hun beleid. Dat is een algemeen beleid. B&amp;W hebben nauwelijks gekeken naar de omstandigheden van het geval en al helemaal niet naar de belangen van de veehouder. Dat hadden B&amp;W wel moeten doen. Dit wil echter niet zeggen dat de intrekking van de omgevingsvergunningen van de baan is. B&amp;W krijgen nog één keer de gelegenheid om alle omstandigheden en belangen op een rij te zetten en een belangenafweging te maken. Rechtbank Oost-Brabant 26-10-2018, ECLI: NL: RBOBR: 2018: 5237&lt;/p&gt;&lt;p&gt;Aanvraag om een omgevingsvergunning ten behoeve van de activiteiten ‘bouwen’, ‘planologische afwijking’ en ‘milieu’ voor de bouw van vier nieuwe melkveestallen, een zestal silo’s en een mestkelder. Verweerder weigert omgevingsvergunning 2e fase voor de activiteiten ‘bouwen’ en ‘planologische afwijking’ wegens strijd met art. 34 van de Verordening Ruimte 2014 (VR 2014). Voor het antwoord op de vraag of de VR 2014 van toepassing is, is het moment van het bestreden besluit van toepassing. Daarom dient getoetst te worden aan de rechtstreeks werkende regels van de VR 2014. Tijdens de procedure is een nieuw bestemmingsplan ‘Asten Archeologie 2012’ in werking getreden. De aanvraag was ten tijde van de indiening in strijd was met de bouwvoorschriften van het toenmalige bestemmingsplan ‘Buitengebied Asten 2008’, wat tot gevolg heeft dat verweerder moet toetsen aan het recht dat gold op het moment van het nemen van het bestreden besluit. Op 20 september 2013, de dag dat het voorbereidingsbesluit ten behoeve van de VR 2014 in werking trad, was de aanvraag nog steeds in strijd met het bestemmingsplan ‘Asten Archeologie 2012’. Daarna moest aan het recht dat gold ten tijde van het bestreden besluit worden getoetst omdat een voorbereidingsbesluit in werking was. Verweerder heeft terecht gesteld dat de aanvraag niet volledig was voor 21 september 2013 door het ontbreken van een archeologisch onderzoek. Dat de aanvrager te maken kan krijgen met nieuwe regelgeving waardoor de aanvraag moet worden aangevuld, is een omstandigheid die voor zijn risico komt. De aangevraagde gebouwen zijn daarom geen bestaande gebouwen in de zin van art. 34, derde lid, van de VR 2014 en aanvrager moet daarom voldoen aan de in art. 34, eerste lid, van de VR 2014 gestelde vereisten voor uitbreiding van de gebouwen van een veehouderij. |Rechtbank Oost-Brabant 07-03-2017, ECLI:NL:RBOBR:2017:1111&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;Drinkwater&lt;/h4&gt;&lt;p&gt;De vaste commissie voor Landbouw, Natuur en Voedselkwaliteit heeft verzocht om informatie over de uitvoering van de ‘Bestuursovereenkomst aanvullende aanpak nitraatuitspoeling uit agrarische bedrijfsvoering in specifieke grondwaterbeschermingsgebieden’. De uitvoering van de bestuursovereenkomst verloopt naar wens, aldus de minister (&lt;span class="italic"&gt;Kamerstukken II&lt;/span&gt; 2018/19, 33037, nr. 313).&lt;/p&gt;&lt;h4&gt;NB-vergunning&lt;/h4&gt;&lt;p&gt;De Afdeling zal eerst ingaan op de beroepsgrond over de emissiehoogte. Over deze hoogte is tussen partijen niet in geschil dat voor een reële vaststelling van de resulterende depositie een middeling moet plaatsvinden tussen de emissiehoogte van de ventilatoren in de nok en de open zijwand van de stallen waar ook enige emissie plaatsvindt. Het geschil spitst zich toe op de vraag of en zo ja welke wegingsfactor de verschillende hoogten moeten hebben. Met name is daarbij van belang of het uitgangspunt van het besluit om iedere ventilator een wegingsfactor één te geven, reëel is, zodat de hoogte bij de nok van de stal in totaal zwaarder weegt dan de hoogte van de zijwand. In het deskundigenbericht en de aanvulling hierop is de vraag beantwoord van de Afdeling of de door het college gekozen hoogten van de emissiepunten van de stallen B en C voor dit specifieke geval een realistisch beeld geven van de stikstofdepositie. In de eerste plaats volgt uit het deskundigenbericht dat er geen regels of instructies beschikbaar zijn die voorschrijven hoe de uitstoothoogte in dit geval moet worden bepaald. Verder blijkt uit het deskundigenbericht dat de uitstoothoogte in dit geval een significante invloed heeft op de stikstofdepositie die dit bedrijf veroorzaakt, waarbij geldt dat een lagere hoogte leidt tot meer depositie op hiervoor gevoelige habitattypen in het meest nabije Natura 2000-gebied Rijntakken. Ten derde is geconcludeerd dat het ontbreekt aan concrete gegevens over de verhouding tussen de hoeveelheden stallucht die (jaargemiddeld) uit de verschillende openingen en ventilatoren komen en dat onzekerheid bestaat over de invloed van de wind op deze hoeveelheden. De (eind)conclusie van het deskundigenbericht luidt dat er onvoldoende basis is om een voorkeur voor een middelingsmethode uit te spreken. De zienswijzen geven geen aanleiding om te twijfelen aan de juistheid van het deskundigenbericht op dit punt en ook anderszins ziet de Afdeling geen aanleiding voor twijfel hieraan. Uit het deskundigenbericht volgt derhalve dat niet kan worden uitgesloten dat de daadwerkelijke depositie die het bedrijf veroorzaakt, bepaald wordt door een emissiepunt dat lager is dan waarvan het college is uitgegaan. Hierdoor kan niet worden uitgesloten dat de vergunde veehouderij een hogere depositie van stikstof op hiervoor gevoelige habitats veroorzaakt dan waarvan het college is uitgegaan. Dit betekent dat wetenschappelijk gezien getwijfeld kan worden aan de gegevens die zijn gebruikt voor de conclusie dat voldaan is aan de eis in art. 19g van de Nbw 1998, namelijk dat kan worden uitgesloten dat de natuurlijke kenmerken van de betreffende Natura 2000-gebieden worden aangetast. Dit staat los van de vraag of het PAS mocht worden toegepast voor de beoordeling van de gevolgen. Beroep gegrond. ABRvS 10-10-2018, ECLI: NL: RVS: 2018: 3282&lt;/p&gt;&lt;h4&gt;Gelijkberechtiging&lt;/h4&gt;&lt;p&gt;Het Gerecht van de Europese Unie is van oordeel dat de Europese Commissie bij haar besluitvorming een andere procedure had moeten volgen bij de beoordeling of sprake was van staatssteun bij de Nederlandse regeling voor verwerving van natuur zoals die gold tot 2011. De Europese Commissie had eerder op een klacht van de Vereniging Gelijkberechtiging Grondbezitters (VGG) laten weten dat de organisaties staatssteun hebben ontvangen, maar keurde tegelijkertijd die steun goed. De Europese rechter geeft nu aan dat de Commissie opnieuw onderzoek moet gaan doen naar staatssteun. Gerecht Hof van Justitie EU, 15 oktober 2018, ECLI: EU: T: 2018: 680.&lt;/p&gt;&lt;h4&gt;Natura 2000&lt;/h4&gt;&lt;p&gt;De minister informeert de Kamer over lopend onderzoek, waaronder de tussenevaluatie van de PAS: &lt;span class="italic"&gt;Kamerstukken II&lt;/span&gt; 2018/19, 32670, nr. 139.&lt;/p&gt;&lt;h4&gt;Aanvullingswet natuur Omgevingswet&lt;/h4&gt;&lt;p&gt;In deze wetgevingsprocedure is een verslag uitgebracht (&lt;span class="italic"&gt;Kamerstukken II&lt;/span&gt; 2018/19, 34985, nr. 5).&lt;/p&gt;&lt;h4&gt;Weidevogels&lt;/h4&gt;&lt;p&gt;De weidevogels worden aangepakt. Als eerste stap in de richting van dit scenario heeft het Rijk al vorig jaar besloten in 2019 en 2020 binnen het Gemeenschappelijk Landbouwbeleid (GLB) in totaal € 40 mln. (2x € 20 mln.) over te hevelen van Directe betalingen (Pijler 1) naar het Plattelandsontwikkelingsprogramma (Pijler 2), bestemd voor agrarisch natuurbeheer. Agrarisch natuurbeheer zorgt voor een grotere betrokkenheid van boeren bij het verbeteren van de biodiversiteit en het versterken van de natuur in landbouwgebieden, zoals het behoud van weidevogels. Uitgangspunt is dat er een substantiële inzet wordt gedaan op zowel het verbeteren van milieucondities en het versterken van het beheer, als een impuls wordt gegeven om het GLB in de toekomst beter in te kunnen zetten voor maatschappelijke diensten in het landelijk gebied. In afstemming met provincies is een verdeling overeengekomen voor de € 40 mln. Het gaat om € 9 mln. voor niet productieve investeringen, € 22 mln. voor versterking Agrarisch natuur- en landschapsbeheer (ANLb), en € 9 mln. voor pilots toekomstbestendige landbouw ten behoeve van het nieuwe GLB. In lijn met de geldende verantwoordelijkheidsverdeling zullen provincies de niet productieve investeringen en het agrarisch natuur- en landschapsbeheer uitvoeren, en neemt het ministerie het initiatief om de pilots toekomstbestendige landbouw in het nieuwe GLB te initiëren. &lt;span class="italic"&gt;Kamerstukken II&lt;/span&gt; 2018/19, 33576, nr. 135.&lt;/p&gt;&lt;h4&gt;Landschapselementen&lt;/h4&gt;&lt;p&gt;Ook de landschapselementen krijgen aandacht, vooral in relatie tot het (nieuwe) GLB. In de onderhandelingen over het nieuwe GLB wordt door een aantal lidstaten opnieuw gepleit om lidstaten expliciet toe te staan om landschapselementen mee te tellen bij het bepalen van het areaal subsidiabele landbouwgrond, zoals nu voorgesteld door LTO en de natuurorganisaties. Zolang het om een keuzemogelijkheid voor lidstaten gaat, staat de minister daar positief tegenover en wil zij bezien hoe dit voor de Nederlandse situatie zou kunnen worden uitgewerkt. Boeren die landschapselementen onderhouden en deze niet inzetten als vergroeningsmaatregel voor het ecologisch aandachtgebied, krijgen daarvoor nu geen vergoeding. Een voordeel van het meetellen van landschapselementen als subsidiabele landbouwgrond is, naast de financiële vergoeding, dat daaraan ook een instandhoudingsverplichting gekoppeld kan worden. Administratieve en uitvoeringslasten (zie hieronder) zullen in de afweging moeten worden meegenomen. &lt;span class="italic"&gt;Kamerstukken II&lt;/span&gt; 2018/19, 28625, nr. 260. &lt;/p&gt;&lt;h4&gt;Natuur&lt;/h4&gt;&lt;p&gt;De minister informeert de Kamer over een aantal onderwerpen inzake natuur onder meer: de Samenwerkingsovereenkomst Interbestuurlijk Programma, onderdeel Vitaal Platteland, de voortgang van de Natuurwetgeving, de aanwijzing van een nationaal park, de Voortgang uitvoering Nationale Bijenstrategie, de Indicator beschermd natuurgebied uit Brede Welvaartsmonitor (&lt;span class="italic"&gt;Kamerstukken II&lt;/span&gt; 2018/19, 33576, nr. 137). De monitoring van de natuur staat centraal in nr. 136.&lt;/p&gt;&lt;h4&gt;PAS&lt;/h4&gt;&lt;p&gt;Het rapport Tussenevaluatie PAS, dat is opgesteld door adviesbureau TAUW, is naar de Tweede Kamer gestuurd (&lt;span class="italic"&gt;Kamerstukken II&lt;/span&gt; 2018/19, 32670, nr. 140). Er zijn met het PAS inmiddels zo’n 8000 toestemmingsbesluiten genomen en meldingen ingediend (tot en met 2017). De administratieve lasten voor het bedrijfsleven zijn met de toepassing van het PAS verlaagd ten opzichte van de situatie zonder PAS. Van de herstelmaatregelen is inmiddels 28% uitgevoerd (peildatum 31 maart 2018). Vele andere zijn in voorbereiding of in uitvoering. De verwachting van de bevoegde gezagen is dat vrijwel alle herstelmaatregelen tijdig gereed zijn. De aanscherping van de emissiegrenswaarden voor stallen heeft conform het programma plaatsgevonden. Het bereiken van de instandhoudingsdoelstellingen is en blijft haalbaar. &lt;/p&gt;&lt;p&gt;In Brabant heeft men beleidsregels opgesteld voor de PAS. Daarover schrijft R.H.W. Frins in &lt;span class="italic"&gt;TBR&lt;/span&gt; 2018/10, p. 985 e.v. onder de titel ‘De Brabantse beleidsregels PAS; goed voorbeeld doet goed volgen?’. Deze vraag moet volgens de auteur negatief worden beantwoord.&lt;/p&gt;&lt;h4&gt;Natuurpact&lt;/h4&gt;&lt;p&gt;De Eerste Kamer hield een deskundigenbijeenkomst over Natuurpact en Voortgangsrapportage Natuur (evaluatie). Aanwezig waren: de heer Siepel (Radboud Universiteit), mevrouw Snepvangers (Landschap Overijssel), de heer Bregman (Rijksuniversiteit Groningen en Instituut voor Bouwrecht), de heer Backes (Universiteit Utrecht), mevrouw Boonstra (Wageningen Research), de heer Folkert (Planbureau voor de Leefomgeving) en mevrouw Bouwma (Planbureau voor de Leefomgeving). &lt;span class="italic"&gt;Kamerstukken I&lt;/span&gt; 2018/19, 33576, K.&lt;/p&gt;&lt;h2&gt;&lt;span class="bold"&gt;Structuurbeleid&lt;/span&gt;&lt;span class="bolditalic"&gt; &lt;/span&gt;&lt;/h2&gt;&lt;h4&gt;Glastuinbouw&lt;/h4&gt;&lt;p&gt;De Verklaring Impulsagenda Greenports 3.0 omvat een aantal thema’s die raken aan de transitieopgaven waar de regionale Greenports voor staan. In samenhang gaat het om de integrale ontwikkeling om te komen tot een toekomstbestendige, duurzame en economisch vitale en innovatieve sector. Hieraan wordt door de afzonderlijke Greenports, Greenport Holland Bedrijfsleven en overheden voortdurend gewerkt. Daarmee hebben we een gezamenlijk doel. &lt;span class="italic"&gt;Kamerstukken II&lt;/span&gt; 2018/19, 32627, nr. 28.&lt;/p&gt;&lt;h4&gt;Jonge landbouwer&lt;/h4&gt;&lt;p&gt;Naar het oordeel van het College heeft appellante niet aangetoond dat de zoon, in weerwil van de registratie in het handelsregister en van wat in de maatschapsakte is bepaald, niet belast was met de dagelijkse bedrijfsvoering binnen de maatschap waartoe hij op 1 mei 2010 is toegetreden. Appellante heeft de berekening van verweerder, zoals weergegeven onder 2.3, niet weersproken. De zoon heeft ter zitting bevestigd dat de werkzaamheden die hij in 2010 verrichtte om samen met een partner een bedrijf op te zetten, geen betaalde werkzaamheden betroffen. Nu de zoon in het jaar 2010 niet meer dan 20 uren, en dus minder dan de vereiste 24 uren per week betaalde werkzaamheden verrichtte, voldoet appellante niet aan de in art. 5, vierde lid van de Beleidsregel gestelde voorwaarde, zodat hij in het jaar 2016 niet langer kon worden aangemerkt als jonge landbouwer. CBB 09-10-2018, ECLI:NL:CBB:2018:528&lt;/p&gt;&lt;h2&gt;Marktordening&lt;/h2&gt;&lt;h4&gt;GLB&lt;/h4&gt;&lt;p&gt;De Uitvoeringsregeling rechtstreekse betalingen GLB is gewijzigd, in verband met onder meer de toepassing van het derogatiebesluit van de EC in verband met de droogte. Onderdelen zijn o.a. het toevoegen van een minimumactiviteit om als landbouwareaal mee te tellen (maaien voor 1 november), afwijkende minimale teeltperiode. (&lt;span class="italic"&gt;Stcrt.&lt;/span&gt; 2018, nr. 56071)&lt;/p&gt;&lt;h4&gt;Betalingsrechten&lt;/h4&gt;&lt;p&gt;Uitbetaling betalingsrechten, subsidiabele oppervlakte van percelen, verruiging, luchtfoto’s. CBB 23-10-2018, ECLI: NL: CBB: 2018: 545&lt;/p&gt;&lt;p&gt;Subsidiabele oppervlakte. (Proces)belang gewascode. Plas, verruiging en maximum dichtheid bomen per hectare, CBB 2310-2018,  ECLI: NL: CBB: 2018: 543&lt;/p&gt;&lt;p&gt;Uitbetaling betalingsrechten 2016. Geen melding overdracht betalingsrechten voor uiterste datum van indiening van de verzamelaanvraag. CBB 23-10-2018, ECLI: NL: CBB: 2018: 544&lt;/p&gt;&lt;p&gt;Uitvoeringsregeling. Uitbetaling betalingsrechten 2016. Definitief aantal betalingsrechten eerst vastgesteld na aanvraag Gecombineerde opgave 2016.  CBB 23-10-2018, ECLI: NL: CBB: 2018: 542&lt;/p&gt;&lt;p&gt;Toewijzing betalingsrechten. Uitbetaling betalingsrechten. Landbouwareaal. Ruigte. Fietspad. Vertrouwensbeginsel. CBB 09-10-2018, ECLI:NL:CBB:2018:532&lt;/p&gt;&lt;p&gt;Betalingsrechten, teveel opgegeven landbouwgrond, art. l9bis Verordening 640/2014 met terugwerkende kracht toegepast, evenredigheid. CBB 09-10-2018, ECLI:NL:CBB:2018:531&lt;/p&gt;&lt;p&gt;Toewijzing betalingsrechten. Niet-ontvankelijkverklaring beroep. Appellant is failliet verklaard. CBB 09-10-2018, ECLI:NL:CBB:2018:533.&lt;/p&gt;&lt;p&gt;Uitbetaling. Landbouwareaal. Ruigte. Korting wegens overdeclaratie. CBB 09-10-2018, ECLI:NL:CBB:2018:535&lt;/p&gt;&lt;p&gt;Uitbetaling betalingsrechten 2015, overdeclaratie, korting, geen bijzondere omstandigheden, vertrouwensbeginsel, rechtszekerheidsbeginsel, hoogte dwangsom. CBB 30-10-2018, ECLI:NL:CBB:2018:565&lt;/p&gt;&lt;p&gt;Actieve landbouwer, art. 9, derde lid, Verordening 1307/2013, ingeschreven met landbouwactiviteit als nevenactiviteit, accountantsverklaring, fatale termijn indiening Gecombineerde opgave en bewijsstukken actieve landbouwer, geen bijzondere omstandigheden of overmacht. CBB 30-10-2018, ECLI:NL:CBB:2018:567&lt;/p&gt;&lt;p&gt;Vast staat dat op de peildatum van 15 mei 2016 [naam 4] de eigenaar was van perceel 107. Ook indien, en daargelaten het vonnis van de rechtbank Gelderland van 15 november 2017, de rechtsgeldigheid van de hiervoor genoemde pachtovereenkomst als uitgangspunt wordt genomen, laat dat onverlet dat met ingang van 1 november 2013 tussen [naam 4] en [naam 1] een grondgebruikersverklaring is gesloten op grond waarvan het gebruik en beheer van perceel 107 weer aan [naam 4] toekwam. Appellante heeft niet aannemelijk gemaakt dat de grondgebruikersverklaring per 1 januari 2016 door opzegging is geëindigd. Uit een door appellante overgelegde verklaring van een loonwerker van 14 april 2017 waarin deze verklaart over de werkzaamheden die hij in opdracht van appellante op het betreffende perceel heeft verricht, kan dit ieder geval niet worden afgeleid. Mogelijk heeft appellante het perceel feitelijk gebruikt, maar dat enkele feit betekent niet dat appellante op basis van een geldige titel ook de bevoegdheid had om het perceel met een zekere autonomie voor de uitoefening van haar landbouwactiviteiten te gebruiken, nog daargelaten of appellante in dat geval perceel 107 in aanmerking kan brengen voor de toekenning van betalingsrechten uit de Nationale reserve voor jonge landbouwers nu art. 2, tweede lid, onder c, van de maatschapsakte bepaalt dat [naam 1] terzake van de pachtrechten betreffende de krachtens pacht bij het bedrijf in gebruik zijnde onroerende zaken zich jegens [naam 3] (de jonge landbouwer) alle rechten en in het bijzonder de zeggenschap over het gepachte voorbehoud en dit voorbehoud niet eerder vervalt dan nadat de verpachter deze rechten (mede) aan vennoot C ( [naam 3] ) toekent. Er bestaat geen grond voor het oordeel dat verweerder bij deze stand van zaken gehouden was nader onderzoek te verrichten. CBB 30-10-2018, ECLI:NL:CBB:2018:566&lt;/p&gt;&lt;p&gt;Vast staat dat het perceel 31 op 2 juni 2016 aan appellant in eigendom is overgedragen. Appellant heeft niet aannemelijk gemaakt dat hij op 15 mei 2016 beschikte over een geldige gebruikstitel. Uit art. 6 van de schriftelijke koopovereenkomst gelezen in samenhang met art. 3 van de leveringsakte volgt dat de feitelijke levering van het perceel plaatsvindt direct na de ondertekeningakte van levering. Deze akte is op 2 juni 2016 door partijen ondertekend. Dat partijen aanvankelijk, in januari 2016, mondeling zijn overeengekomen dat de eigendomsoverdracht op 22 april 2016 zou plaatsvinden kan daaraan niet afdoen, nu deze afspraak niet is overgenomen in de nadien opgestelde koopovereenkomst, respectievelijk de akte van levering. Appellant heeft evenmin aannemelijk gemaakt dat partijen in januari 2016 mondeling zijn overeengekomen dat appellant alle gebruiksrechten van 2016 zou verkrijgen. De e-mail van de makelaar van 14 maart 2017 waarin deze verklaart dat tijdens de onderhandelingen ervan is uitgegaan en ook is afgesproken dat alle gebruiksrechten in 2016 voor de koper zouden zijn, kan niet als een zodanige onderbouwing gelden, reeds omdat in de nadien opgestelde schriftelijke koopovereenkomst en akte van levering een dergelijke afspraak niet is opgenomen. Ook het feit dat de verkopende partij, [naam 2] , sinds 2015 het perceel niet meer heeft betreden, bewijst niet dat appellant perceel 31 op 15 mei 2016 in beheer had. De omstandigheid dat de koopovereenkomst tussen appellant en [naam 2] met betrekking tot perceel 31 voorwerp is van een nog lopende civiele procedure, kan er niet toe leiden dat vooruitlopend op de uitkomsten van die procedure moet worden aangenomen dat appellant op 15 mei 2016 beschikte over een geldige titel van gebruik voor het perceel. Zoals verweerder in het bestreden besluit heeft uiteengezet, staat het appellant vrij, om indien de uitkomst van de civiele procedure daartoe aanleiding geeft, bij verweerder een verzoek in te dienen om terug te komen op onderhavig besluit. CBB 30-10-2018, ECLI:NL:CBB:2018:564&lt;/p&gt;&lt;h2&gt;Dieren&lt;/h2&gt;&lt;h4&gt;Welzijn&lt;/h4&gt;&lt;p&gt;Er is een Beleidsbrief Dierenwelzijn naar de Tweede Kamer gestuurd (&lt;span class="italic"&gt;Kamerstukken II&lt;/span&gt; 2018/19, 28286, nr. 991). Daarin wordt een beter dierenwelzijn gepresenteerd als onder deel van de kringlooplandbouw. Ook het transport (beperken van dierenvervoer), stalbranden en de zorg voor jonge dieren komen aan de orde.&lt;/p&gt;&lt;h4&gt;Dieraantallen &lt;/h4&gt;&lt;p&gt;Naar aanleiding van een verzoek om informatie op grond van de Wob heeft de minister van Landbouw, Natuur en Voedselkwaliteit 55 rapporten over pelsdierhouderijen gedeeltelijk openbaar gemaakt. De rechtbank diende onder meer te beoordelen of de dierenaantallen en aantallen huisvestingsplaatsen in de rapporten milieu-informatie betreft die betrekking heeft op emissies in het milieu. De rechtbank is van oordeel dat deze gegevens zijn aan te merken als milieu-informatie in de zin van art. 19.1a, eerste lid, van de Wet milieubeheer. Het betreffen geen factoren die elementen van het milieu aantasten, maar het betreffen wel gegevens over een activiteit die een uitwerking kan hebben op de in dat artikel genoemde factoren. Zie ook de uitspraak van de Afdeling van 4 november 2009 (ECLI:NL:RVS:2009:BK1977). De rechtbank is echter met verweerder van oordeel dat de dierenaantallen en aantallen huisvestingsplaatsen in dit geval niet als emissiegegevens zijn aan te merken. Er bestaat geen verband tussen de gevraagde gegevens en de besluitvorming van een bestuursorgaan waarbij daadwerkelijke en voorzienbare emissies ter beoordeling voorlagen. Het gaat in dit geval niet om informatie om te kunnen beoordelen of een aan besluitvorming ten grondslag liggende beoordeling juist was. De rapportages zijn opgemaakt door de Nederlandse Voedsel- en Warenautoriteit die controles uitvoert, dat wil zeggen in een toezichthoudende functie. De genoteerde aantallen houden geen verband met besluitvorming waaraan een beoordeling over emissies in het milieu ten grondslag lag. Dat dit wel een voorwaarde is om als emissiegegevens te kunnen worden aangemerkt, volgt uit het arrest van het Hof van Justitie in de zaak Commissie/ACC (ECLI:EU:C:2016:889). Het Hof van Justitie heeft daarin als volgt geoordeeld: ‘Teneinde zich ervan te kunnen vergewissen dat de beslissingen van de op milieugebied bevoegde autoriteiten gerechtvaardigd zijn en om doeltreffend deel te nemen aan het besluitvormingsproces inzake milieuaangelegenheden, dient het publiek echter toegang te hebben tot de informatie die het in staat stelt na te gaan of de emissies correct zijn beoordeeld, en dient het in staat te worden gesteld redelijkerwijs te begrijpen hoe bedoelde emissies het milieu negatief kunnen beïnvloeden.’ Het betoog van eiseressen dat de dierenaantallen en aantallen huisvestingsplaatsen in de rapporten aangemerkt moeten worden als emissiegegevens slaagt daarom niet. Rechtbank Amsterdam 12-09-2018, ECLI:NL:RBAMS:2018:6809&lt;/p&gt;&lt;h4&gt;Varkenspest&lt;/h4&gt;&lt;p&gt;De Tweede Kamer heeft een groot aantal vragen gesteld over de dreigende varkenspest. De minister heeft deze beantwoord in: Kamerstukken II, 2018/19, 29683, nr. 246. Intussen mogen jagers in bepaalde ook de zgn. bewegingsmethode toepassen, in afwijking van art. 3.33 Wet natuurbescherming. Men zou dit ‘drijven’ kunnen noemen, maar het is wat romantischer omschreven: ‘daarbij tussen zonsopgang en zonsondergang een methode toe te passen waarbij hoogstens zes personen, in aanwezigheid van ten hoogste drie aangelijnde honden, voor wilde zwijnen hoorbaar in het gebied aanwezig zijn zonder deze opzettelijk te verontrusten, met het oogmerk om deze dieren binnen het schootsveld van hoogstens zes geweerdragers te bewegen, opdat zij deze dieren kunnen doden.’ (&lt;span class="italic"&gt;Stcrt.&lt;/span&gt; 2018, nr. 59653). &lt;/p&gt;&lt;h4&gt;Pelsdieren&lt;/h4&gt;&lt;p&gt;De gemeente Gemert-Bakel heeft de minister een brief gestuurd over de pelsdierhouderij. De minister geeft in &lt;span class="italic"&gt;Kamerstukken II&lt;/span&gt; 2018/19, 28973, nr. 204 een antwoord op die brief. De sector is uitgenodigd om een sociaaleconomisch plan op te stellen, gericht op advisering, kennisoverdracht, omscholing, beroepsopleidingen en voorlichting. De sector zal mede rekening houden met en aansluiten bij de mogelijkheden die al vanuit provincies en gemeentes beschikbaar zijn om ondernemers en werknemers bij te staan. De ideeën en mogelijkheden van de gemeente Gemert-Bakel kunnen hierbij worden betrokken en onderling worden afgestemd.&lt;/p&gt;&lt;p&gt;De wijziging van de Wet verbod pelsdierhouderij (toevoegen sancties) is intussen gevorderd tot het verslag (&lt;span class="italic"&gt;Kamerstukken II&lt;/span&gt; 2018/19, 35006, nr. 4).&lt;/p&gt;&lt;h4&gt;Fokkerij&lt;/h4&gt;&lt;p&gt;De overgang van de Gezondheids- en welzijnswet voor dieren naar de Wet dieren loopt nog steeds. In het Besluit van 5 oktober 2018 (&lt;span class="italic"&gt;Stb.&lt;/span&gt; 2018, 362) wordt de wettelijke basis voor het Fokkerijbesluit vervangen (art. 76 Gwwd en art. 2.6 Wet dieren). Het Fokkerijbesluit zelf vervalt ook en wordt vervangen door de nieuwe Europese Fokkerijverordening 2016/1012, met ingang van 1 november 2018. De Regeling houders van dieren is gewijzigd met het oog op de implementatie van de nieuwe Europese verordening over fokkerij. Centraal in de Fokkerijverordening staan de stamboekverenigingen en de fokkerijgroeperingen. Stamboekverenigingen zijn fokkersverenigingen, fokkerij-organisaties of eventueel overheidsinstanties die fokkerijactiviteiten uitvoeren met raszuivere fokdieren (runderen, schapen, geiten, varkens, paardachtigen). Fokkerijgroeperingen houden zich bezig met de fok van hybride fokvarkens. Deze organisaties moeten worden erkend door de bevoegde autoriteit van de lidstaat waarin de organisatie is gevestigd, als ze Europese en internationale handel willen drijven met raszuivere fokdieren en hybride fokvarkens, die bestemd zijn om te worden ingeschreven in een stamboek of fokregister. Elke organisatie mag één of meerdere fokprogramma’s uitvoeren. Deze fokprogramma’s moeten worden goedgekeurd door de bevoegde autoriteit. De stamboekverenigingen of fokkerijgroeperingen schrijven dieren die aan bepaalde criteria voldoen, in een stamboek of register in. Deze inschrijving gebeurt op basis van de afstamming van fokdieren. (&lt;span class="italic"&gt;Stcrt.&lt;/span&gt; 2018, nr. 59100).&lt;/p&gt;&lt;h4&gt;Duurzame stallen&lt;/h4&gt;&lt;p&gt;Uit de monitor integraal duurzame stallen 2017 blijkt dat het percentage duurzame stallen ten opzichte van een jaar eerder met 1,4% gestegen is naar 15%. Het totaal aantal duurzame stallen is daarmee gestegen van 11.374 naar 11.646. De stijging is vooral toe te schrijven aan het aandeel biologisch (+170) en de maatlat duurzame veehouderij (+303). Het percentage duurzame dierplaatsen in Nederland is gestegen van 36,7% naar 40,5%. De integraal duurzame stal is gedefinieerd als een stalsysteem, waarin verschillende duurzaamheidsthema’s zijn verbeterd ten opzichte van de regulier toegepaste stalsystemen. &lt;span class="italic"&gt;Kamerstukken II&lt;/span&gt; 2018/19, 28286, nr. 992.&lt;/p&gt;&lt;h4&gt;Longontsteking&lt;/h4&gt;&lt;p&gt;De resultaten van het onderzoek ‘Longontsteking in de nabijheid van geiten- en pluimveehouderijen; actualisering van gegevens uit huisartsenpraktijken 2014–2016’ wijzen, net als de voorgaande onderzoeken, op een associatie tussen het wonen in nabijheid van een geitenhouderij en een verhoogd risico op longontsteking. De associatie tussen een verhoogd risico op longontsteking en het wonen in de buurt van een pluimveehouderij blijkt, in de jaren die binnen deze actualisering zijn onderzocht, niet meer statistisch significant te zijn. Een uitzondering is een waargenomen associatie rondom bedrijven met vleeskuikens in 2014. &lt;span class="italic"&gt;Kamerstukken II&lt;/span&gt; 2018/19, 28973, nr. 205.&lt;/p&gt;&lt;h2&gt;Planten&lt;/h2&gt;&lt;h4&gt;Hortensia’s&lt;/h4&gt;&lt;p&gt;Eiseres (geïntimeerde) heeft onvoldoende onderbouwd dat de aan haar geleverde hortensia’s op stam niet aan de overeenkomst hebben beantwoord. Die ‘kwalitatieve tekortkoming’ kan daarom de ontbinding van de overeenkomst niet dragen. Dat geldt ook voor de gestelde ‘kwantitatieve tekortkoming’ (minder geleverd dan overeengekomen) omdat het verzuim van eiseres, die is gestopt met de betaling van facturen, daaraan in de weg staat. Hof Arnhem-Leeuwarden, 16-10-2018, ECLI:NL:GHARL:2018:9105&lt;/p&gt;&lt;h4&gt;Kwekersrecht&lt;/h4&gt;&lt;p&gt;In het regeerakkoord is afgesproken dat Nederland zich in internationaal verband zal inzetten voor behoud van het kwekersrecht. In een brief aan de Kamer wordt een schets gegeven van wat dit kwekersrecht inhoudt en de rol en activiteiten van Nederland in internationaal verband. &lt;span class="italic"&gt;Kamerstukken II&lt;/span&gt; 2018/19, 27428, nr. 352.&lt;/p&gt;&lt;p&gt;Rasbenaming Spryng Break voor tulpen van Maveridge stemt niet zodanig met het merk SPRINGBREAK van appellante overeen, dat het gebruik van de rasbenaming aanleiding kan geven tot verwarring omtrent de aard of herkomst van waren als vermeld in art. 27, vijfde lid, van de ZPW. Merk van appellante wordt niet gebruikt voor tulpen. Rasbenaming is al sinds 2007 in gebruik voor tulpen. CBB 23-10-2018, ECLI: NL: CBB: 2018: 562.&lt;/p&gt;&lt;h2&gt;Producten&lt;/h2&gt;&lt;h4&gt;Biologen&lt;/h4&gt;&lt;p&gt;Het College is van oordeel dat verweerster terecht heeft besloten tot (handhaving van) de blokkade en tot decertificering van de in geding zijnde partij. Immers, niet in geschil is dat in deze partij Tebufenozide is aangetroffen en dat dit middel niet voorkomt op de lijst met gewasbeschermingsmiddelen die ingevolge bijlage II bij Verordening 889/2008 bij de biologische productie zijn toegestaan. Daarmee voldoet deze partij niet aan de eisen die de Verordening en de Uitvoeringsverordening ter zake de biologische productiewijze stellen. Hetgeen appellante heeft aangevoerd tegen de overwegingen van verweerster omtrent het onderzoek van Ecocert naar Shenghui en de daarop volgende decertificering van dat bedrijf en van de gehele oogst van 2015 behoeft geen bespreking. De aanwezigheid van het niet toegestane middel in de geblokkeerde en gedecertificeerde partij is een voldoende grondslag voor de in geding zijnde besluiten. CBB 09-10-2018, ECLI:NL:CBB:2018:534&lt;/p&gt;&lt;h4&gt;Eieren&lt;/h4&gt;&lt;p&gt;Opschorting van de betaling van geleverde eieren die fipronil bevatten. Gelet op het bepaalde in art. 6:52 en art. 6:262 van het Burgerlijk Wetboek (BW) kunnen alleen tegenover elkaar staande verplichtingen worden opgeschort. Daarvoor is nodig dat er sprake is van voldoende samenhang tussen de hoofdverbintenis van de opkoper tot betaling van geleverde eieren en diens tegenvordering. Die samenhang bestaat er alleen ten aanzien van de schade die de opkoper als een direct gevolg van de levering van met fipronil besmette eieren door de pluimveehouder heeft geleden. Verder moet die tegenvordering opeisbaar zijn en de opschorting moet gerechtvaardigd zijn. Rechtbank Zeeland-West-Brabant, 16-10-2018, ECLI:NL:RBZWB:2018:5927&lt;/p&gt;&lt;h2&gt;Agrarisch milieurecht&lt;/h2&gt;&lt;h4&gt;Fosfaatrechten&lt;/h4&gt;&lt;p&gt;Opfokovereenkomst. Eigenaar vordert overdracht van fosfaatrechten. In de overeenkomst zelf is geen regeling opgenomen over de fosfaatrechten. Voor het antwoord op de vraag of op grond van de aanvullende werking van de redelijkheid en billijkheid [eiseres] is aan te merken als rechthebbende van de fosfaatrechten, overweegt de rechtbank het volgende. [eiseres] heeft ter zitting verklaard dat hij de kalveren als ze twee à vier weken oud waren onderbracht bij [gedaagde] , en dat ze, als ze rond één jaar oud waren, weer terugkwamen, in eerste instantie bij het bedrijf van [eiseres] zelf en later voor een deel bij diens buurman. Om de veertien dagen stalde hij kalveren bij [gedaagde] en kwamen er pinken terug. Het ging om een hoeveelheid van ongeveer 220 à 250 kalveren per jaar. Anders dan in de uitspraken die door [eiseres] zijn aangehaald, stonden de dieren dus niet slechts voor een korte periode (korter dan een jaar) bij [gedaagde] . De stellingen van [eiseres] komen er in feite op neer dat [gedaagde] een oneigenlijk voordeel heeft gekregen omdat hij deze rechten puur om administratieve redenen vanuit RVO kreeg toebedeeld. De rechtbank deelt deze stelling niet. Uit de verklaring van [eiseres] op de zitting valt immers op te maken dat gedurende de looptijd van de overeenkomst een constante hoeveelheid van 220 à 250 van zijn kalveren telkens voor de duur van ongeveer een jaar werden gestald bij en verzorgd door [gedaagde] . Dat gold dus ook voor het (gehele) jaar 2015, het jaar waarin de peildatum viel. Daaruit volgt dat [gedaagde] een rechtens te respecteren belang had bij de toekenning van de fosfaatrechten. In dit verband merkt de rechtbank nog op dat [eiseres] ter zitting zijn stelling dat [gedaagde] überhaupt geen fosfaatrechten nodig heeft voor het opfokken van jongvee dat zelf nog geen melk produceert en bestemd is voor een bedrijf dat wel melk produceert, desgevraagd heeft verlaten. Bovendien heeft [gedaagde] onweersproken gesteld dat hij eveneens belang heeft bij het behoud van fosfaatrechten, omdat zijn bedrijfsvoering gericht is op het opfokken van jongvee, hij daarvoor de nodige investeringen gedaan heeft en hij bij verlies van de fosfaatrechten zijn bedrijfsvoering moet staken. Hoewel ook [eiseres] heeft gesteld belang te hebben bij de fosfaatrechten, omdat hij deze nodig heeft voor de melkproductie van het teruggekeerde vee, valt zonder nadere toelichting, die niet is verstrekt, niet in te zien dat het belang van [gedaagde] daarvoor dient te wijken. Daarbij neemt de rechtbank nog in aanmerking, dat, naar [eiseres] heeft gesteld, niet alle pinken terugkeren naar zijn bedrijf, maar voor een deel bij het bedrijf van zijn buurman worden gestald. In het licht van hetgeen hiervoor is overwogen zijn de stellingen van [eiseres] dus onvoldoende om de conclusie te dragen dat hij, nadat [gedaagde] de overeenkomst rechtsgeldig had beëindigd, op grond van de aanvullende werking van de redelijkheid en billijkheid rechthebbende tot (een deel van) de fosfaatrechten is geworden die aan [gedaagde] waren toegekend. Uit het voorgaande vloeit voort dat [eiseres] zich tevergeefs beroept op de aanvullende werking van de redelijkheid en billijkheid. [eiseres] is geen rechthebbende geworden op (een deel van) de fosfaatrechten, en [gedaagde] is niet gehouden tot vergoeding van een schadevergoeding ter hoogte van de waarde, of een deel daarvan, die gemoeid is met de toegekende fosfaatrechten aan [gedaagde] . Hetgeen [eiseres] nog heeft gesteld over het melkquotumstel en het beroep dat hij heeft gedaan op de desbetreffende jurisprudentie van de pachtkamer, brengt daar geen verandering in. Dat is immers niet van invloed op de beantwoording van de vraag of [eiseres] rechthebbende is geworden op de fosfaatrechten. Rechtbank Oost-Brabant 03-10-2018, ECLI: NL: RBOBR: 2018: 4806.&lt;/p&gt;&lt;p&gt;Bodemzaak overdracht fosfaatrechten. Zowel (langlopende) overeenkomst tussen melkveehouder en opfokker als art. 6:248 lid 1 BW bieden geen grondslag voor door melkveehouder gevorderde overdracht om niet. Houderschap van de kalveren op peildatum bepalend. Rechtbank Gelderland 01-10-2018, ECLI: NL: RBGEL: 2018: 4154&lt;/p&gt;&lt;p&gt;Op basis van de langdurige periode van twee jaar, zonder dat vooraf afspraken zijn gemaakt over de duur van de overeenkomst, alsmede het feit dat [Y] zijn stal tegen betaling bedrijfsmatig ter beschikking heeft gesteld, concludeert de voorzieningenrechter voorshands dat geen sprake was van tijdelijke inscharing. De voorzieningenrechter overweegt daarover als volgt. [Y] controleerde dagelijks de stal op ziek of tochtig vee en regelde de afvoer van de koeienmest. Van een situatie waarin door [Y] enkel stalruimte ter beschikking werd gesteld is, gelet op de afgesproken bijkomende werkzaamheden, geen sprake. De stal is immers onderdeel van het bedrijf van [Y] gebleven en het jongvee stond op het bedrijfsnummer van [Y] geregistreerd. Dat [X] de dagelijkse verzorging - waaronder het voeren van de dieren - voor zijn rekening nam, leidt niet tot een ander oordeel. De voorzieningenrechter neemt aan dat er bij het vaststellen van de dagvergoeding van € 0,80 per dier per dag rekening is gehouden met de verdeling van de (dagelijkse) werkzaamheden en dat dit derhalve is verdisconteerd in de gemaakte prijsafspraak. De voorzieningenrechter is gelet op het voorgaande van oordeel dat [Y] de fosfaatrechten op rechtmatige wijze heeft verkregen en niet onrechtmatig handelt door zijn medewerking aan het overdragen van de fosfaatrechten aan [X] te weigeren. Deze weigering is evenmin onredelijk of onbillijk, nu [Y] de fosfaatrechten nodig heeft voor de voortzetting van de bedrijfsactiviteiten. Dat [X] ook een groot belang heeft bij de fosfaatrechten, omdat hij nu te weinig fosfaatrechten heeft voor zijn bedrijf en inkomensverlies lijdt, kan niet tot een ander oordeel leiden. Ter onderbouwing van zijn stelling voert [X] voorts aan dat [Y] de fosfaatrechten ‘simpelweg in de schoot geworpen heeft gekregen’ door de zeer tijdelijke in- en uitschaarsituatie. Hiervan is naar het oordeel van de voorzieningenrechter geen sprake. [Y] heeft zijn stalruimte gedurende een onafgebroken periode van twee jaren bedrijfsmatig ter beschikking gesteld aan [X], waarbij het jongvee tevens op het bedrijfsnummer van [Y] stond geregistreerd. Van een zeer tijdelijke situatie is, gelet op de tijdspanne van twee jaren, daarom geen sprake en van ‘in de schoot werpen’ is evenmin sprake nu het jongvee langdurig onderdeel uitmaakte van de bedrijfsactiviteiten van [Y]. De voorzieningenrechter concludeert op basis van het voorgaande dat [Y] niet gehouden is de aan hem toegekende fosfaatrechten aan [X] over te dragen. Rechtbank Overijssel 20-09-2018, ECLI: NL: RBOVE: 2018: 3711&lt;/p&gt;&lt;p&gt;Kort geding tussen melkveehouders op Texel. Toepassing art. 23 lid 5 Meststoffenwet. Vordering van uitschaarder tot overschrijving van fosfaatrechten naar rato toegewezen. Voorzieningenrechter heeft de bedoeling van de wetgever afgeleid uit de parlementaire geschiedenis die heeft geleid tot invoering van lid 5, bij amendement nr. 68. Toekenning fosfaatrechten volgens verdeelsleutel als het melkvee niet het gehele jaar op één plaats heeft gestaan. Deze verdeelsleutel geldt volgens de voorzieningenrechter ook in de verhouding tussen de inschaarder en andere uitschaarders die in 2015 hun melkvee gedurende een deel van het jaar bij de inschaarder hebben ondergebracht. Rechtbank Noord-Holland, 16-10-2018, ECLI: NL: RBNHO: 2018: 8921&lt;/p&gt;&lt;p&gt;Opfok. De rechtbank constateert dat de wettelijke regeling onbillijk uitpakt voor [eiser] . Dat valt echter niet aan [gedaagde] te wijten. Door het buiten werking stellen van de wettelijke regeling en met het afstaan van de fosfaatrechten ten gunste van [eiser] zou er een onbillijke situatie ontstaan voor [gedaagde] . De rechtbank betrekt daarbij dat [gedaagde] - onvoldoende betwist - heeft gesteld dat hij fosfaatrechten nodig heeft voor het opfokken van het jongvee van onder meer [A] en dat bij een gedwongen overdracht van de fosfaatrechten aan [eiser] de continuïteit van zijn eigen bedrijf in gevaar komt. Of op 2 juli 2015 al dan niet voorzienbaar was dat de situatie op die datum bepalend zou zijn voor de berekening van de fosfaatrechten maakt ook deze belangenafweging niet anders. Partijen hebben bij het aangaan van de overeenkomst in 2013 geen bijzondere afspraken gemaakt over de fosfaatproblematiek en de verdeling van fosfaatrechten, althans daartoe zijn geen onderbouwde feiten en omstandigheden voor aangedragen. Zelfs in het geval [eiser] inderdaad het volledige ondernemersrisico heeft gedragen voor het jongvee - hetgeen onvoldoende is onderbouwd -, dan nog is [gedaagde] gelet op zijn belang bij het behouden van de fosfaatrechten, niet gehouden om zijn fosfaatrechten om die enkele reden aan [eiser] over te dragen. Het voorgaande leidt er toe dat de rechtbank van oordeel is dat een beroep op de aanvullende werking van redelijkheid en billijkheid niet slaagt. Ook op dit punt zal de rechtbank de vordering daarom afwijzen. Onrechtvaardigde verrijking. [eiser] stelt dat [gedaagde] ongerechtvaardigd ten koste van haar is verrijkt. [gedaagde] verweert zich en stelt dat zij niet ongerechtvaardigd is verrijkt. De rechtbank stelt voorop dat voor een geslaagd beroep op ongerechtvaardigde verrijking (art. 6:212 BW) allereerst sprake moet zijn van een verrijking van de een en verarming van de ander. Daartussen dient een causaal verband te bestaan. Ten slotte moet de verrijking ongerechtvaardigd zijn, hetgeen het geval zal zijn indien hieraan geen redelijke oorzaak ten grondslag ligt. Het gevolg van ongerechtvaardigde verrijking is dat door de verrijkte aan de verarmde schadevergoeding moet worden betaald. Deze schadevergoedingsverbintenis wordt begrensd aan de ene kant door de hoogte van de verrijking en de andere kant door de verarming in die zin dat nooit meer dan de verrijking en nooit meer dan de geleden schade behoeft te worden betaald. Verder wordt de schadevergoedingsverbintenis begrensd door de redelijkheid. Deze redelijkheid dient er met name toe om opgedrongen verrijkingen te voorkomen. Het feit dat aan [gedaagde] fosfaatrechten zijn toegekend op basis van het jongvee van [eiser] , kan in beginsel worden gezien als een verrijking ten koste van [eiser] . Daar staat echter tegenover, dat [eiser] de aan [gedaagde] toegekende fosfaatrechten nooit heeft gehad en [eiser] dus in het onderhavige geval niet is verarmd. De stelplicht en, zo nodig, de bewijslast rusten conform de hoofdregel van art. 150 Rv op [eiser] , die zich beroept op ongerechtvaardigde verrijking. [eiser] heeft haar stelling dat zij is verarmd verder niet met feiten onderbouwd. Niet valt in te zien dat [eiser] is verarmd doordat zij niet de beschikking heeft over fosfaatrechten waarvan zij nimmer rechthebbende en eigenaar is geweest. De rechtbank is dan ook van oordeel dat [eiser] niet heeft voldaan aan haar stelplicht ten aanzien van de stelling dat zij is verarmd. Indien wel sprake zou zijn van verarming van [eiser] , is bovendien in deze procedure niet vast komen te staan dat de verrijking van [gedaagde] ongerechtvaardigd is. Dat de fosfaatrechten conform de wettelijke regeling worden toegekend aan de houder van de dieren en niet aan de juridisch eigenaar van de dieren valt niet aan het handelen van [gedaagde] te wijten. Naar het oordeel van de rechtbank is dus geen sprake van ongerechtvaardigde verrijking aan de zijde van [gedaagde] en kan [eiser] op basis daarvan geen aanspraak maken op een schadevergoeding. Onrechtmatig handelen. Voor zover [eiser] heeft aangevoerd dat [gedaagde] onrechtmatig heeft gehandeld, heeft zij daarvoor onvoldoende feiten en omstandigheden aangedragen. Op grond van het huidige wettelijke systeem is [gedaagde] rechthebbende en eigenaar van de fosfaatrechten (zie 4.2). De enkele feiten dat [gedaagde] de fosfaatrechten toegekend heeft gekregen omdat de dieren van [eiser] tijdelijk op het UBN-nummer van [gedaagde] stonden bijgeschreven en dat [gedaagde] niet wil meewerken aan het overdragen van de fosfaatrechten, betekent niet zonder meer dat [gedaagde] daarmee in strijd handelt met hetgeen in het maatschappelijk verkeer betaamt. De rechtbank passeert daarom ook deze stellingen van [eiser] . Rechtbank Overijssel 03-10-2018, ECLI:NL:RBOVE:2018:4113&lt;/p&gt;&lt;p&gt;Het CBB heeft geoordeeld over een eventuele strijd van het fosfaatrechtenstelsel met art. 1 EP EVRM. Het fosfaatrechtenstelsel vormt een inmenging in het door art. 1 van het van het Eerste Protocol bij het Europees Verdrag tot bescherming van de rechten van de mens en de fundamentele vrijheden (EP) gewaarborgde eigendomsrecht van appellanten. De Nederlandse wetgever heeft het behouden van de derogatie in het algemeen belang van de sector kunnen achten en daarvoor de hier aan de orde zijnde maatregelen kunnen treffen, zoals de invoering van het fosfaatrechtenstelsel en de generieke korting. Dat de wetgever grondgebonden bedrijven ontziet bij het opleggen van deze korting is gerechtvaardigd, omdat deze bedrijven de geproduceerde fosfaat op eigen landbouwgrond kunnen plaatsen en zij daardoor niet bijdragen aan de druk op de nationale mestmarkt en op de naleving van het stelsel van gebruiksnormen. Hierbij zijn ook nevendoelstellingen zoals verduurzaming van belang. Dat de generieke korting voor niet grondgebonden bedrijven van 8,3% is naar het oordeel van het College niet onevenredig. Het is in zijn algemeenheid acceptabel dat varkensrechten niet kunnen worden omgezet in fosfaatrechten, gelet op onder meer de sectorale fosfaatplafonds en de geringe ruimte die dit biedt. De keuze van de wetgever om niet meer knelgevallenvoorzieningen op te nemen, onder meer voor bedrijven die zijn uitgebreid, komt niet in strijd met art. 1 van het EP. Mede in het licht van de ‘margin of appreciation’ die de wetgever toekomt is het College van oordeel dat er op regelingsniveau daarom geen strijd is met art. 1 van het EP. De keuze voor een beperkte knelgevallenvoorziening, verleende vergunningen, (het ontbreken van) een overgangsperiode, flankerende maatregelen en (het al dan niet) aanbieden van compensatie moeten worden betrokken bij de individuele beoordeling of sprake is van een buitensporige last. Het gekozen systeem leidt enerzijds tot waardevermeerdering van een groot dele van de melkveebedrijven. Daarentegen zijn er ook bedrijven die zwaar getroffen kunnen zijn door de gekozen systematiek. De waarde van de fosfaatrechten maakt voor hen dat een tekort aan rechten niet eenvoudig kan worden aangevuld. Dat treft ook bedrijven die, zoals appellanten stellen, vergunningen hebben verkregen voor de start of uitbreiding van het bedrijf en op die basis investeringen hebben gedaan. In die omstandigheden is het College van oordeel, in lijn met het oordeel van het College in de uitspraken van 21 augustus 2018 (onder meer ECLI:NL:CBB:2018:414) en 15 juni 2016 (ECLI:NL:CBB:2016:149), dat de gevolgen niet per se categoriaal op grond van ondernemersrisico voor rekening van bedrijven komen. Verweerder zal alsnog een afweging in het individuele geval moeten maken en daarbij alle omstandigheden moeten betrekken. De conclusie dat iemand in het bijzonder geraakt wordt kan daarbij gerechtvaardigd worden door de bijzonder zware financiële last die het gevolg is van de ingevoerde maatregel. Het is naar het oordeel van het College niet op voorhand categoriaal uit te sluiten dat dergelijke omstandigheden op zichzelf, zonder enige compensatie, strijd kunnen opleveren met art. 1 van het EP. Daarnaast kunnen andere bijzondere omstandigheden leiden tot het oordeel dat in dat bijzondere geval het niet toekennen van fosfaatrechten of compensatie disproportioneel is. Op verzoek van partijen geeft het College appellanten de gelegenheid hun omstandigheden nog nader toe te lichten en verweerder om op basis daarvan tot een nadere afweging over te gaan. CBB 17-10-2018, ECLI:NL:CBB:2018:522.&lt;/p&gt;&lt;p&gt;Het College is van oordeel dat de wetgever redelijkerwijs heeft kunnen oordelen dat het stelsel van fosfaatrechten, waarmee de productie van fosfaat wordt beperkt, en de generieke korting voor niet grondgebonden bedrijven, het algemeen belang dienen. Dat de generieke korting voor niet grondgebonden bedrijven zoals dat van appellanten hoger wordt, levert op zichzelf niet reeds een individuele en buitensporige last op. De korting van 8,3% is naar het oordeel van het College niet onevenredig. Het percentage biedt gelegenheid om de veestapel via natuurlijk verloop te laten krimpen. Verweerder wordt niet gevolgd in het standpunt dat bij de vaststelling van de fosfaatrechten dieren die op 2 juli 2015 zijn afgevoerd niet meetellen. Voor deze uitleg bieden art. 23, derde lid, van de Meststoffenwet en de totstandkomingsgeschiedenis van deze bepaling geen aanknopingspunten. Te gelden heeft dat ‘melkvee dat op 2 juli 2015 op het bedrijf is gehouden’ betekent: melkvee dat op enig moment op 2 juli 2015 op het bedrijf is gehouden. CBB 17-10-2018, ECLI:NL:CBB:2018:523&lt;/p&gt;&lt;p&gt;Over de stand van zaken met het fosfaatrechtenstelsel is veel informatie te vinden in &lt;span class="italic"&gt;Kamerstukken II&lt;/span&gt; 2018/19, 33037, nr. 320 (verslag van een schriftelijk overleg), onder meer over aantallen bezwaarschriften en aanmeldingen voor knelgevallen. Voor de zoogkoeien is nu een aparte vrijstellingsregeling gepubliceerd &lt;span class="italic"&gt;(Stcrt&lt;/span&gt;. 2018, nr. 60129). De regeling heeft tot doel bedrijven die uitsluitend vlees produceren, maar als onderdeel van de bedrijfsvoering jongvee houden dat zoogkoe wordt, vrij te stellen van de verplichting om fosfaatrechten te hebben. Vanzelfsprekend dient hierbij te worden gegarandeerd dat vrouwelijke runderen van deze bedrijven niet op melkveebedrijven terecht komen, aldus de toelichting. Uitvoering van moties en toezeggingen inzake het mestbeleid: &lt;span class="italic"&gt;Kamerstukken II&lt;/span&gt; 2018/19, 33037, nr. 323.&lt;/p&gt;&lt;h4&gt;Melkveefosfaatreferentie&lt;/h4&gt;&lt;p&gt;Verweerder heeft appellante verzocht om stukken in te dienen over de uitbreiding van haar melkveebedrijf. Geconcludeerd is dat voor 12 december 2013 geen financierings- of bouwovereenkomsten zijn aangegaan ten behoeve van de uitbreiding. Van onomkeerbare verplichtingen voor 12 december 2013 die een buitensporige last met zich meenemen is daarom in het geval van appellante geen sprake volgens verweerder. Alle vereiste vergunningen zijn pas na 12 december 2013 verleend. Over onder meer de aankoop van ammoniakrechten heeft verweerder het standpunt ingenomen dat dergelijke kosten geen buitensporige last opleveren. Datzelfde geldt voor leges-, advies- en onderzoekskosten. Dergelijke kosten behoren volgens verweerder tot het normale ondernemersrisico. Appellante bevindt zich daarmee niet in andere omstandigheden dan andere melkveehouders die van hun vergunningen (uiteindelijk) geen gebruik hebben gemaakt. Dat uitbreidingen of aanpassingen moesten worden gerealiseerd in verband met het welzijn van de dieren behoort volgens verweerder tot de normale verplichtingen, waarbij bovendien geldt dat een verbetering van de stallen waarschijnlijk heeft geleid tot een waardevermeerdering. Alles overziend meent verweerder dat er geen sprake is van strijd met art. 1 van het EP. Naar het oordeel van het College heeft verweerder, bij de beoordeling van de vraag of de MVFR 2013 in het geval van appellante leidt tot een individuele en buitensporige last, uit kunnen gaan van de door hem ontwikkelde beoordelingscriteria. De uitgangspunten die verweerder heeft gekozen acht het College niet onredelijk. Dat laat overigens onverlet dat het College de vraag of er strijd is met art. 1 van het EP in volle omvang toetst. CBB 02-10-2018, ECLI:NL:CBB:2018:519&lt;/p&gt;&lt;p&gt;Met verweerder is het College van oordeel dat van het in de wet neergelegde uitgangspunt dat bij de vaststelling van de MVFR niet wordt uitgegaan van het aantal vergunde dieren, maar van het aantal gehouden dieren, in het geval van appellante niet afgeweken hoeft te worden. Zoals het College in zijn uitspraak van 15 juni 2016 heeft overwogen is bij de beoordeling van het beroep op art. 1 van het EP de totale financiële positie van appellante van belang, inclusief eventuele mogelijkheden om de overtollige bedrijfsmiddelen op andere wijze aan te wenden en geldt ook dat niet elke last tot strijd met art. 1 van het EP leidt. Van de investeringen die bij de aankondiging van de met de Wvgm ingevoerde maatregelen waren gedaan, (onder meer) leges en -advieskosten en de investeringen gericht op het fokken en houden van meer dieren, heeft verweerder terecht overwogen dat niet aannemelijk is dat deze een buitenproportionele last met zich meebrengen. De bewijslast hiervoor ligt bij appellante. Zij heeft echter onvoldoende inzichtelijk gemaakt dat voor 12 december 2013 al zodanige, onomkeerbare uitbreidingsinvesteringen zijn gedaan, dat deze op zichzelf een individuele disproportionele last vormen. De overige investeringen, financieringsverplichtingen en extra uitbreidingen zijn nadien aangegaan, toen al duidelijk was, of in ieder geval voor appellante duidelijk kon zijn, dat extra investeringen in de verwerking van mest dan wel de aankoop van grond nodig zouden zijn, in het geval dat de plannen voor de bedrijfsuitbreiding zouden worden doorgezet. Deze kosten komen daarom in hun geheel voor het eigen ondernemingsrisico van appellante. CBB 02/10/2018, ECLI: NL: CBB: 2018: 518&lt;/p&gt;&lt;p&gt;Van een bedrijfsuitbreiding waarvoor investeringen zijn gedaan voor 12 december 2013 (of daarna), om het totaal vergunde aantal dieren te houden, is geen sprake. et Het is aan appellant om te bewijzen Het College begrijpt het betoog van appellente zo dat zij door de voor haar vastgestelde MVFR 2013 niet meer terug kan naar de situatie waarin zij het door haar vergunde aantal dieren kan houden. Daaruit volgt echter nog niet dat er voor appellante sprake is van schade als gevolg van de voor haar vastgestelde MVFR 2013. De omstandigheid dat appellante niet het door haar vergunde aantal dieren houdt - al dan niet mede als gevolg van de heupoperatie van een van de maten - bestaat immers al sinds vele jaren en heeft derhalve geen zichtbaar verband met de voor appellante vastgestelde MFVR 2013. Evenzeer is onduidelijk welke consequenties de door appellante aangevoerde punten over de ruimtelijke ordening, zoals het POP, het PAS en de aanwijzing van de boerderij als rijksmonument, voor de MVFR 2013 hebben gehad. Het causaal verband tussen de door appellante aangevoerde omstandigheden en de stelling dat er sprake is van een individuele en buitensporige last ontbreekt dan ook. Het College heeft begrip voor de klacht van appellante dat de regeldruk almaar toeneemt en veel van het bedrijf vergt, maar dit ontslaat haar niet van de bewijslast over de toepassing van de MVFR. CBB 02-10-2018, ECLI: NL: CBB: 2018: 516&lt;/p&gt;&lt;p&gt;Van voldoende causaal verband tussen enerzijds de ziekte en persoonlijke problematiek van [naam 1] , de schade door ganzen en de falende melkinstallatie en anderzijds de naar wordt gesteld te lage omvang van de MVFR 2013, is niet gebleken. De ziekte van [naam 1] en de omstandigheid dat hij alleen stond voor de opvoeding van zijn zoon, dateren al van ver voor 2013. Het jaar 2013 onderscheidt zich daardoor niet van de andere melkproductiejaren rondom 2013. Verder betekent de omstandigheid dat er ganzen op de percelen van appellante zijn gesignaleerd nog niet dat appellante hiervan schade heeft ondervonden, die dan bovendien ook zo hoog is dat die moet worden gecompenseerd. Uit het door appellante overlegde natuurrapport van waterschap Aa en Maas volgt dat er sprake is van natuurontwikkeling in de regio, maar niet dat dit heeft geleid tot schade door ganzen aan de percelen van appellante. Ook de enkele stelling dat sprake is van een niet adequaat functionerende melkwinningsinstallatie kan niet leiden tot de conclusie die appellante wenst. Het behoort tot de verantwoordelijkheid van appellante om ervoor te zorgen dat haar apparatuur op orde is. Dat appellante, zoals zij stelt, in 2013 65.000 kg melk heeft verleased is haar eigen bedrijfskeuze geweest, waarvoor zij bovendien een vergoeding heeft ontvangen. Tot slot overweegt het College dat het overzicht dat appellante heeft overgelegd over haar melkproductie in 2013 en de jaren daaromheen, op zichzelf geen gewicht in de schaal legt. Uit een verminderde productie in 2013 kan immers nog niet worden afgeleid dat dit komt door omstandigheden die buiten de schuld van appellante lagen, waardoor de MVFR 2013 meer dan 10% lager is vastgesteld dan anders het geval zou zijn geweest. Het voorgaande leidt tot de conclusie van het College dat het bestreden besluit niet in strijd is met art. 1 van het EP. CBB 02-10-2018, ECLI: NL: CBB: 2018: 515.&lt;/p&gt;&lt;p&gt;Zie ook ECLI: NL: CBB: 2018: 520 en ECLI: NL: CBB: 2018: 521 met dezelfde uitkomst.&lt;/p&gt;&lt;h4&gt;Mestvergister&lt;/h4&gt;&lt;p&gt;Resumerend is de rechtbank van oordeel dat [naam 3] , en daarmee de verdachte B.V., te lichtvaardig heeft gedacht dat van een langere opstartfase mocht worden uitgegaan dan de periode van 2 tot 4 weken die de gemeente in 2014 heeft gedoogd. Dit te meer nu daarover niet door de verdachte B.V. naar de gemeente toe is gecommuniceerd en de gemeente aldus daar ook geen toestemming voor heeft gegeven. Nu de verdachte B.V. wist dat volgens de vergunning geen mest van buiten de inrichting mocht worden aangevoerd, heeft de verdachte B.V. door dit, in de gestelde opstartfase, wel te doen, bewust de aanmerkelijke kans aanvaard dat daarmee in strijd niet het voorschrift van I2 zou worden gehandeld. Gezien de verklaring van [naam 3] ter zitting ziet het voorwaardelijk opzet op de periode van 1 januari 2015 tot en met 31 mei 2015, nu [naam 3] immers heeft verklaard dat de opstartfase tot en met mei 2015 heeft geduurd en dat de co-vergister daarna goed draaide. Aangezien de verdachte B.V.. na de gestelde opstartfase, in de maanden juni tot en met augustus 2015, echter is doorgegaan met de aanvoer van mest van buiten de inrichting, moet worden geconstateerd dat de verdachte B.V. wat betreft deze drie maanden willens en wetens in strijd met het genoemde voorschrift heeft gehandeld. Boete € 20.000 waarvan € 12.500 voorwaardelijk. Hof Arnhem-Leeuwarden 26-09-2018, ECLI:NL:GHARL:2018:8802. En 80 uur taakstraf: ECLI:NL:GHARL:2018:8804&lt;/p&gt;&lt;h4&gt;Fosfaatbank&lt;/h4&gt;&lt;p&gt;De vaste commissie voor Landbouw, Natuur en Voedselkwaliteit heeft een aantal vragen en opmerkingen voorgelegd aan de Minister van Landbouw, Natuur en Voedselkwaliteit over de brief van 17 september 2018 inzake de ontwerpregeling tot wijziging van de Uitvoeringsregeling Meststoffenwet in verband met vaststelling nadere regels voor de fosfaatbank. Deze vragen zij beantwoord in &lt;span class="italic"&gt;Kamerstukken II&lt;/span&gt; 2018/19, 33037, nr. 314. De openstelling van de fosfaatbank zal jaarlijks op 1 september plaatsvinden. De openstellingsperiode bedraagt steeds vier weken. Voor de ontheffingen in het kader van de regeling fosfaatbank, geldt in alle gevallen dat een bedrijf gedurende de periode van ontheffing grondgebonden moet blijven en geen rechten mag overdragen aan een ander bedrijf. Daarnaast moet een jonge landbouwer de gehele ontheffingsperiode bedrijfshoofd blijven. RVO.nl controleert jaarlijks de bedrijven die beschikken over een ontheffing in het kader van de fosfaatbank op het voldoen aan deze voorwaarden. Als een bedrijf niet langer voldoet aan de voorwaarden van de fosfaatbank dan wordt de ontheffing (deels) ingetrokken door RVO.nl. &lt;/p&gt;&lt;h4&gt;Startend bedrijf&lt;/h4&gt;&lt;p&gt;Verzoeker kan naar het voorlopig oordeel van de voorzieningenrechter aan art. 72 van het Uitvoeringsbesluit niet rechtstreeks het recht ontlenen op verhoging van zijn fosfaatrecht. De voorzieningenrechter weegt daarbij mee dat in de toelichting op het Besluit van 20 december 2017 tot wijziging van het Uitvoeringsbesluit Meststoffenwet in verband met de vaststelling van het percentage waarmee het op een bedrijf rustende fosfaatrecht met ingang van 1 januari 2018 in mindering wordt gebracht en de toevoeging van twee knelgevallencategorieën uitdrukkelijk is vermeld dat: ‘Voorwaarde om in aanmerking te komen voor de voorziening is dat op het moment van het indienen van het verzoek door de landbouwer er sprake moet zijn van een actief bedrijf in de zin van de Meststoffenwet. Daarnaast dient het bedrijf te beschikken over een voor 2 juli 2015 aan de landbouwer verleende omgevingsvergunning of melding Activiteitenbesluit voor het oprichten van een bedrijf voor het houden van melkvee (Art. 2.1 van de Wet algemene bepalingen omgevingsrecht en art. 1.10 van het Activiteitenbesluit Milieubeheer). Een omgevingsvergunning die voor 2 juli 2015 is verleend aan een andere (rechts)persoon of een melding die is gedaan door een andere (rechts)persoon is niet voldoende om aan deze voorwaarde te voldoen.’ CBB 04-10-2018, ECLI:NL:CBB:2018:540&lt;/p&gt;&lt;h4&gt;Handhaving&lt;/h4&gt;&lt;p&gt;Een belangrijk onderdeel van het plan van aanpak mestfraude van de sector is de opzet van een systeem van private ketenborging met onafhankelijke certificering daarin. De sectororganisaties hebben mij een gedetailleerd planningsschema gepresenteerd voor de ontwikkeling van een certificeringschema dat zomer 2019 open staat voor deelneming door bedrijven. De sectororganisaties bieden ondernemers daarnaast ook hulp bij het inzichtelijker maken van hun bedrijfsvoering door bijvoorbeeld een mestscan, de Kringloopwijzer, adviesgesprekken en het publiceren van mest-bandbreedtes. Bestuurlijke verantwoordelijkheid wordt onder meer getoond door het ondertekenen van een integriteitsverklaring. Als opmaat naar de private ketenborging is in september 2018 de online gedragscode Keurmest gelanceerd (www.keurmest.nl). Ondernemers kunnen op deze website in een openbaar register een gedragscode ondertekenen. Dit maakt het mogelijk dat ondernemers elkaar onderling kunnen aanspreken en aangeven alleen zaken te willen doen met ondernemers die ook deze gedragscode ondertekenen. ﻿&lt;span class="italic"&gt;Kamerstukken II&lt;/span&gt; 2018/19, 33037, nr. 322.&lt;/p&gt;&lt;h4&gt;Herbezinning&lt;/h4&gt;&lt;p&gt;De minister wil zich gaan herbezinnen op het mestbeleid, binnen de volgende kaders:&lt;/p&gt;&lt;ul&gt;&lt;li class="streepjes"&gt;De LNV-visie. Het toekomstige mestbeleid zal bij moeten dragen aan het realiseren van kringlooplandbouw in Nederland.&lt;/li&gt;&lt;li class="streepjes"&gt;Verbeteren waterkwaliteit: Het mestbeleid is bedoeld om de benutting van meststoffen te verbeteren, waardoor ook de kwaliteit van grond- en oppervlaktewater verbetert. Met name voor de gebieden waar de nitraatconcentratie in grondwater nu nog hoger is dan 50 mg/l, of concentraties in oppervlaktewater nog niet voldoen aan de voor de gewenste ecologische waterkwaliteit afgeleide waarden voor stikstof en fosfaat, is extra inzet nodig om verbetering te realiseren. Deze verbetering – of waar dit aan de orde is, het behoud van de goede kwaliteit – is een belangrijk doel van een eventueel herzien mestbeleid.&lt;/li&gt;&lt;li class="streepjes"&gt;EU-regelgeving: Naast bovengenoemd doel voor de waterkwaliteit bevat de Nitraatrichtlijn een aantal concrete zaken die in het mestbeleid moeten worden verankerd. Dit betreft bijvoorbeeld gebruiksnormen en het bevorderen van goede landbouwpraktijken. Naast de Nitraatrichtlijn zijn ook de doelen van de Kaderrichtlijn Water van belang.&lt;/li&gt;&lt;li class="streepjes"&gt;Verminderen fraudeprikkels: De voordelen van niet-naleving van de mestregelgeving kunnen voor individuele ondernemers groot zijn. Er is dus een financiële prikkel om te frauderen. Een herzien mestbeleid moet zo min mogelijk fraudeprikkels bevatten.&lt;/li&gt;&lt;li class="streepjes"&gt;Handhaafbaarheid: Een nieuw mestbeleid moet goed handhaafbaar zijn, zodat naleving wordt bevorderd en overtredingen effectief kunnen worden aangepakt.&lt;/li&gt;&lt;li class="streepjes"&gt;Regeldruk: Zowel ondernemers als de overheid worden op dit moment geconfronteerd met hoge lasten. Een nieuw mestbeleid mag niet leiden tot hogere administratieve lasten of uitvoeringslasten. Er komt een nulmeting van de regeldruk van de huidige mestregelgeving. Op basis hiervan worden de regeldrukgevolgen van ideeën voor een eventueel herzien stelsel in kaart gebracht.&lt;/li&gt;&lt;/ul&gt;&lt;p&gt;(&lt;span class="italic"&gt;Kamerstukken II&lt;/span&gt; 2018/19, 33037, nr. 321)&lt;/p&gt;&lt;h2&gt;Buitenlands agrarisch recht&lt;/h2&gt;&lt;h4&gt;Duitsland&lt;/h4&gt;&lt;p&gt;Ook in Duitsland is deze zomer grote droogte geweest. De Duitse overheid heeft vergoedingen toegekend aan boeren. De vraag is of dat geen verboden staatssteun is. Walter Frenz vindt van niet, in &lt;span class="italic"&gt;Agrar- und Umweltrecht&lt;/span&gt;, september 2018, p. 322 e.v. In het oktobernummer van dit tijdschrift schrijven Mogele en Sitar over nieuwe ontwikkelingen in het mededingingsrecht van de EU, de witlofzaak en de zgn. &lt;span class="italic"&gt;Omnibusnovelle&lt;/span&gt; (p. 362 e.v.). &lt;span class="italic"&gt;Busse &lt;/span&gt;(p. 377 e.v. geeft een overzicht van de komende GLB-hervorming en de mogelijke gevolgen daarvan voor Duitsland. &lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;Op de agenda voor de Landbouwraad van oktober 2018 staat onder meer: de directe betalingen en plattelandsontwikkeling, de stand van zaken m.b.t. het nieuwe GLB (waaronder een plafonnering per hectare), en de concept-richtlijn Oneerlijke Handelspraktijken. (&lt;span class="italic"&gt;Kamerstukken II&lt;/span&gt; 2018/19, 21501-32, nr. 1126). Het GLB moet minder gericht worden op inkomensondersteuning en meer op innovatie, duurzaamheid, voedselzekerheid en voedselveiligheid. De tweede pijler van het GLB is hierbij van groot belang en moet stimuleren dat landbouwers reageren op mondiale trends als klimaatverandering en een groeiende wereldbevolking. Het GLB moet er tevens aan bijdragen dat de landbouw haar marktoriëntatie behoudt en dat een gelijk Europees speelveld gewaarborgd wordt. Daarnaast moet de positie van de boer versterkt worden en moeten marktprijzen de productie van hoogwaardig voedsel belonen. Dit alles is besproken in de informele landbouwraad van september (nr. 1127)&lt;/p&gt;&lt;p&gt;Vragen en antwoorden over de Landbouwraad van september zijn opgenomen in &lt;span class="italic"&gt;Kamerstukken II&lt;/span&gt; 2018/19, 21501-32, nr. 1128.&lt;/p&gt;&lt;p&gt;Een verslag van de Landbouwraad van oktober 2018 is te vinden in &lt;span class="italic"&gt;Kamerstukken II&lt;/span&gt; 2018/19, 21501-32, nr. 1135. Uit de gedachtewisseling over het GLB na 2020 bleek dat alle lidstaten de (beoogde) transitie naar een prestatiemodel met meer flexibiliteit steunen. Echter, er kwam opnieuw naar voren dat veel lidstaten de voorstellen nog onnodig ingewikkeld of gedetailleerd vinden. Veelgenoemde thema’s in dit kader zijn de verzwaarde conditionaliteit, het jaarlijks rapporteren van resultaten, de definitie van «echte landbouwer» en de verplichte aftopping van steun (capping). Ook het niveau van detail waarin lidstaten hun strategisch plan moeten schrijven, stuit nog op weerstand. Verschillende lidstaten benadrukten – niet voor het eerst – dat hogere milieuambities niet gepaard kunnen gaan met een verlaging van het GLB-budget. Onze minister heeft benadrukt dat Nederland een verschuiving voorstaat van klassieke inkomenssteun naar prestatiebetalingen voor het leveren van maatschappelijke diensten. Het kabinet is van mening dat eco-regelingen (in de eerste pijler) en agri-milieu-klimaatmaatregelen (in de tweede pijler) daarvoor een veel geschikter instrument zijn dan de &lt;span class="italic"&gt;one size fits all&lt;/span&gt; verzwaarde conditionaliteit. Tevens is gevraagd om in de verordening de mogelijkheid op te nemen om eco-regelingen verplicht te stellen voor bepaalde groepen boeren, zodat zij beloond kunnen worden voor specifieke eisen die aan hen worden gesteld om de doelen van het nationaal strategisch plan te bereiken, met name op het gebied van milieu en klimaat. Daartoe zullen ook concrete tekstvoorstellen aan het voorzitterschap worden gestuurd. Tevens heeft Nederland gepleit voor meer subsidiariteit in het systeem van controles en sancties, omdat het voorstel van de Commissie op dat vlak nu te gedetailleerd en complex is. Wat betreft de groene architectuur is aangegeven dat Nederland de verhoogde ambitie voor milieu en klimaat volledig steunt. Daarbij is gepleit voor een verhoging van het minimumpercentage van tweede pijlermiddelen voor milieu en klimaatdoelstellingen van 30% naar 40%. Nederland zit daar met maatregelen voor natuur, landschap en waterkwaliteit in het huidige POP al ruim boven. Ook is naar voren gebracht dat een vergelijkbaar percentage zou moeten gelden voor directe betalingen. &lt;/p&gt;&lt;p&gt;In het stuk is ook een betaalschema voor de directe betalingen in 2018 opgenomen. In 2018 en 2019 wordt € 30 miljoen van het GLB-budget uit de eerste pijler overgeheveld naar de tweede pijler ten behoeve van de subsidie Agrarisch Natuur- en Landschapsbeheer en de Tegemoetkoming premie brede weersverzekering. Dit leidt tot een extra korting op de waarde van de betalingsrechten. Daarnaast is er budget nodig voor het vullen van de Nationale Reserve (NR). Reeds eerder is de waarde van alle betalingsrechten voor de periode 2015 t/m 2019 vastgesteld. Als gevolg van de overheveling daalt de waarde van alle betalingsrechten in 2018 en 2019 met 4,48%. In 2018 is de gemiddelde waarde van de basisbetalingsrechten € 267,34 per hectare. In 2018 is het gemiddelde vergroeningsbedrag € 115,46 per hectare. De tarieven voor de extra betalingen voor jonge landbouwers en de graasdierpremie en eventuele kortingen worden op een later moment vastgesteld, omdat nog niet alle controles zijn afgerond. Zie hierover ook Stcrt. 2018, nr. 62557.&lt;/p&gt;&lt;h2&gt;Diversen&lt;/h2&gt;&lt;h4&gt;Klimaat&lt;/h4&gt;&lt;p&gt;Klimaatzaak Urgenda. Onrechtmatige daad. Schending zorgplicht ex artikelen 2 en 8 EVRM. Staat moet broeikasgassen nu verder terugdringen. Vonnis bekrachtigd. Hof Den Haag, 09-10-2018, ECLI:NL:GHDHA:2018:2591&lt;/p&gt;&lt;h4&gt;Meerwaardeclausule&lt;/h4&gt;&lt;p&gt;Afwikkeling meerwaardeclausule agrarische onderneming. Geen verjaring en/of klachtplicht. Inzagevordering m.b.t. verkoopgegevens. Rechtbank Noord-Nederland 03-10-2018, ECLI:NL:RBNNE:2018:3884&lt;/p&gt;</content><legacyfootnotes/><footnotes><footnote/></footnotes><auteurs/><published>2018-12-19 14:42:54</published><modified>2020-10-22 08:37:49</modified><editiondate>2018-12-19</editiondate><htmlpath>https://denhollander.info/artikel/15285</htmlpath></article>
</articles></edition>
<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1996</searchword><id>4989</id><udhid>UDH:TvAR/4989</udhid><titel>3 Muggen / Steenbergen c.s. (TvAR 1996/4831)</titel><searchwords><searchword>TvAR 7/8/1996</searchword><searchword>TvAR 1996/4831</searchword><searchword>UDH:TvAR/4989</searchword></searchwords><attachments><attachment><name>1996_nr 78_Rechtspraak_4831.pdf</name><extention>pdf</extention><url>https://denhollander.info/download/4929/ci</url></attachment></attachments><inleiding>Pachtwet, art.8,ll,12 Bs 1988, art. 19&#13;
&#13;
Mondelinge pachtovereenkomsten met betrekking tot percelen land werden beëindigd. Er is geen sprake van een schriftelijke beëindigingsovereenkomst laat staan dat die door de grondkamer is goedgekeurd. In een dergelijk geval kon er volgens artikel 19 van de Beschikking superheffing 1988 geen melkquotum van de pachter naar de verpachter overgaan. Er was immers geen sprake van een door de grondkamer goedgekeurde beëindiging als bedoeld in die bepaling. De ex-pachters behoefden er in redelijkheid geen rekening mee te houden dat de ex-verpachter achteraf (na ongeveer 2 jaren) met de aanspraak op schadevergoeding in verband met verlies van melkquotum zou komen. Enig voorbehoud terzake was door hem bij het einde van de pachtovereenkomsten niet gemaakt. Tijdige kennisname van de aanspraak had van invloed kunnen zijn op de bereidheid van de pachters tot het beëindigen van de pachtverhouding. Rechtsverwerking. Bij de vordering tot schriftelijke vastlegging heeft de ex-ver-pachter geen belang nu die vordering alleen is ingesteld met het oog op de vordering tot schadevergoeding als vermeld.</inleiding><content>Arrest in de zaak van:&#13;
Geert Muggen,&#13;
wonende te Ruinen, appellant, incidenteel geïntimeerde, procureur: eerst mr. D. Knot-tenbelt, later mr. F.J. Boom,&#13;
tegen&#13;
LA. Steenbergen, 2. J. Steenbergen,&#13;
beiden wonende te Ansen, gemeente Ruinen, geïntimeerden, incidenteel appellanten, procu-reur: mr. J.M.J. Huver.&#13;
Het geding in eerste aanleg De pachtkamer van het kantongerecht te Mep-pel heeft op 25 november 1993 tussen appellant als eiser en geïntimeerden als gedaagden vonnis gewezen, dat in fotokopie aan dit arrest is gehecht en naar de inhoud waarvan wordt verwezen.&#13;
Het geding in hoger beroep Appellant - Muggen - is bij exploit van 9 december 1993, met gelijktijdige dagvaarding van geïntimeerden - A. en J. Steenbergen -voor dit hof, in hoger beroep gekomen van het vonnis van 25 november 1993, waarbij Muggen niet-ontvankelijk in zijn vorderingen werd verklaard en in de proceskosten werd veroordeeld.&#13;
Bij memorie van grieven heeft Muggen vijf grieven tegen het vonnis, waarvan beroep, aangevoerd met conclusie dat hij volhardt bij zijn vorderingen, onder meer strekkende tot schriftelijke vastlegging van pachtovereen-komsten, tot vergoeding van de helft van de waarde van het met het verpachte bij het einde van de pachtovereenkomsten samenhangende melkquotum en tot overlegging door A. en J. Steenbergen van bescheiden waarmee hun melkquotum en de vermelde schadevergoe-ding kan worden vastgesteld.&#13;
A. en J. Steenbergen hebben bij memorie van antwoord de aangevoerde grieven bestre-den en hunnerzijds onder aanvoering van één grief incidenteel appèl ingesteld met conclusie dat het hof Muggen niet-ontvankelijk zal ver-klaren in zijn hoger beroep dan wel hem dat zal ontzeggen, althans, zonodig onder verbe-tering en/of aanvulling van gronden, het von-nis van 25 november 1993 zal bekrachtigen, met veroordeling van Muggen in de kosten van het hoger beroep.&#13;
Muggen heeft bij memorie van antwoord in het incidenteel appèl de incidentele grief bestreden, met conclusie, zakelijk weergege-ven, dat het hof A. en J. Steenbergen in hun incidenteel appèl niet-ontvankelijk zal verkla-ren althans hun dit zal ontzeggen met veroor-deling van A. en J. Steenbergen in de kosten van het incidenteel hoger beroep.&#13;
Vervolgens hebben partijen de stukken doen overleggen voor het wijzen van arrest.&#13;
De grieven&#13;
De door Muggen in het principaal appèl aan-gevoerde grieven luiden als volgt:&#13;
Grief l&#13;
Ten onrechte heeft de pachtkamer van het kantongerecht onder het 'Verloop van de pro-cedure' overwogen 'dat de pachtovereenkom-sten eind 1988 zijn geëindigd ex art. 2, lid 3, Pachtwet'.&#13;
Grief II&#13;
Ten onrechte heeft de pachtkamer van het kantongerecht sub 3.2. overwogen: 'Toen in het kader van een ruilverkaveling de verpach-te percelen niet meer beschikbaar waren, bleek het eiser, dat gedaagden quotum hadden verkocht'.&#13;
Grief lII&#13;
Ten onrechte heeft de pachtkamer van het kantongerecht sub 4.1. overwogen dat Mug-gen ook al voor 1991 van zijn aanspraken te-genover A. en J. Steenbergen had kunnen laten blijken 'vooral bij het einde van de pacht, toen bovendien van quotumverkoop door gedaagden bleek'.&#13;
Grief lV&#13;
Ten onrechte heeft de pachtkamer van het kantongerecht het beroep van A. en J. Steen-bergen op rechtsverwerking gehonoreerd (zie 4.1. en 4.2.).&#13;
Grief V&#13;
Ten onrechte de pachtkamer van het kanton-gerecht Muggen in zijn vorderingen niet-ont-vankelijk verklaard en hem in de proceskos-ten veroordeeld in plaats van zijn vorderingen toe te wijzen.&#13;
A. en J. Steenbergen hebben in het inci-denteel appèl de navolgende grief aange-voerd:&#13;
- Ten onrechte overweegt de pachtkamer van het kantongerecht te Meppel - overwe-ging 2.1. - dat de feiten behelzen dat in de ja-ren 1973 tot en met 1989 Muggen, dan wel zijn rechtsvoorganger, aan A. en J. Steenber-&#13;
gen percelen grasland te Ruinen verpacht heeft ter grootte van in totaal ongeveer 3 ha.&#13;
De vaststaande feiten&#13;
Als enerzijds gesteld en anderzijds erkend dan wel niet of onvoldoende weersproken, staat ten processe het volgende vast:&#13;
- Bij mondelinge pachtovereenkomsten heeft de rechtsvoorganger van Muggen casu quo Muggen zelf aan A. en J. Steenbergen drie percelen land verpacht, in totaal groot on geveer 3 ha, respectievelijk in de periodes 1973 tot en met 1988, 1973 tot en met 1989 en 1975 tot en met 1989;&#13;
- De pachtovereenkomsten zijn resp. in 1988 en 1989 beëindigd;&#13;
- Muggen heeft A. en J. Steenbergen in&#13;
1991 benaderd om een regeling te treffen voor het volgens hem met het vermelde pacht- land bij het einde van de pachtovereenkom sten samenhangende melkquotum. In april&#13;
1992 werd bij brief van de advocaat van Mug gen aanspraak op een vergoeding terzake ge maakt toen was gebleken dat A. en J. Steenbergen (een deel van) hun melkquotum hadden verkocht.&#13;
De beoordeling van het geschil in hoger be-roep&#13;
1. In het midden gelaten of Muggen recht heeft op vergoeding van met het land in ge-schil samenhangend melkquotum dat niet meer beschikbaar zou zijn - A. en J. Steen-bergen hebben aangevoerd dat het hier telkens éénjarige pachtovereenkomsten betreft bij het eindigen waarvan geen melkquotum naar de verpachter overgaat en de verpachter geen aanspraak kan maken op een vergoeding voor melkquotum -, heeft Muggen ook naar het oordeel van het hof zijn (eventuele) recht op schadevergoeding terzake verwerkt. Toen Muggen in het kader van de ruilverkaveling ander land kreeg toegedeeld, is de pacht in 1988 en 1989 beëindigd. In een dergelijk ge-val kon er volgens art. 19 van de Beschikking Superheffing 1988 geen melkquotum van de pachter naar de verpachter overgaan. Er was immers geen sprake van een door de grondka-mer goedgekeurde beëindiging als bedoeld in die bepaling. Het melkquotum kon alleen dan nog naar de verpachter overgaan indien een mondelinge pachtbeëindigingsovereenkomst, zo al gesloten, alsnog schriftelijk werd vastge-legd en door de grondkamer werd goedge-keurd. Naar het oordeel van het hof behoefden A. en J. Steenbergen er in 1989 in redelijkheid geen rekening mee te houden dat Muggen achteraf - en ongeveer twee jaren la-ter - met de aanspraak op schadevergoeding in verband met (eventueel) verlies van melkquotum zou komen. Enig voorbehoud terzake was door hem bij het einde van de pachtovereenkomsten niet gemaakt. Hieraan doet niet af dat er, zoals Muggen heeft aange-voerd, in 1988 en 1989 nog geen duidelijk-heid zou hebben bestaan over het antwoord op de vraag of ook met land dat object is van een mondelinge pachtovereenkomst, melkquotum kan samenhangen. De samen-hang van melkquotum en land, dat object is van een schriftelijke pachtovereenkomst en de aanspraken van verpachter en pachter in ver-band met een dergelijk melkquotum, was toen al in de rechtspraak tot uiting gekomen. Onze-kerheid over zijn vermeende aanspraken had Muggen er niet van behoeven te weerhouden, die aanspraken in rechte geldend te maken. Op zijn minst had hij, teneinde zijn pachters op zijn aanspraak voorbereid te maken, bij het einde van de pachtovereenkomsten een voor-behoud als hier bedoeld kunnen maken. Nu hij dat niet heeft gedaan, gaat het niet aan A. en J. Steenbergen alsnog na ongeveer twee ja-ren met een dergelijke - voor hen onverwachte - aanspraak te belasten. Het hof merkt in dit verband op, dat tijdige kennisname van die aanspraak o.a. van invloed had kunnen zijn op de bereidheid van de pachters tot het beëindi-gen van de pacht verhouding. De grief III en de grief IV in het principaal appèl, de laatste zoals toegelicht en voorzover betrekking heb-bende op de vordering tot schadevergoeding wegens (eventueel) verlies van melkquotum, zijn ongegrond.&#13;
2. Bij de vordering tot schriftelijke vastleg ging ('voor zoveel nodig') van de gestelde mondelinge pachtovereenkomsten, heeft Muggen geen belang nu die vordering alleen is ingesteld met het oog op de vordering tot schadevergoeding als vermeld. Ook in deze vordering kan Muggen om die reden niet wor den ontvangen.&#13;
3. De grief I in het principaal appèl, alhoe wel feitelijk juist, kan blijkens het boven staande niet tot vernietiging van het vonnis leiden. De grief II behoeft geen bespreking. Het falen van de grief V vloeit voort uit het vorenstaande.&#13;
4. Bij de grief in het incidenteel appèl heb ben A. en J. Steenbergen blijkens het boven staande geen belang. Deze grief behoeft dus evenmin verdere bespreking. Slotsom&#13;
5. Het vonnis, waarvan beroep, moet worden bekrachtigd. Muggen zal de kosten van het principaal appèl hebben te dragen als de daar-in in het ongelijk gestelde partij. Gelet op het in de rechtsoverweging 4 overwogene, zullen A. en J. Steenbergen de kosten van het inci-denteel hoger beroep voor hun rekening die-nen te nemen.&#13;
Beslissing&#13;
Het hof, rechtdoende in hoger beroep:&#13;
Bekrachtigt het vonnis van de pachtkamer van het kantongerecht te Meppel de dato 25 november 1993, waarvan beroep;&#13;
Veroordeelt Muggen in de kosten van het principaal appèl, aan de zijde van A. en J. Steenbergen, begroot op f 1750;&#13;
Veroordeelt A. en J. Steenbergen in de kosten van het incidenteel hoger beroep, aan de zijde van Muggen tot heden begroot op f700.</content><legacyfootnotes/><footnotes><footnote/></footnotes><auteurs/><published>1996-07-01 00:00:00</published><modified>1995-06-13 00:00:00</modified><editiondate>1996-07-01</editiondate><htmlpath>https://denhollander.info/artikel/4989</htmlpath></article>
</articles></edition>
<edition><articles><article><jaar>1985</jaar><naam>Tijdschrift voor Agrarisch Recht</naam><uitgave>8</uitgave><aflevering>8</aflevering><searchword>TvAR 8/1985</searchword><id>6397</id><udhid>UDH:TvAR/6397</udhid><titel>Bij de vijfde druk van het Rapport ABAR</titel><searchwords><searchword>TvAR 8/1985</searchword><searchword>UDH:TvAR/6397</searchword></searchwords><attachments><attachment><name>1985_nr 8_Artikel_Bemmel.pdf</name><extention>pdf</extention><url>https://denhollander.info/download/6179/ci</url></attachment></attachments><inleiding>Een (steeds belangrijker) deel van het agrarisch recht, namelijk het 'agrarisch bestuursrecht' is op zijn beurt weer onderdeel van het algemene bestuursrecht. Het&#13;
ligt dan ook voor de hand dat ontwikkelingen in het algemene bestuursrecht hun in-vloed zullen doen gelden op het agrarisch bestuursrecht.&#13;
Aanvankelijk stond in het algemene bestuursrecht centraal het begrip 'beschik-king': de beslissing van de overheid in een concreet geval op grond van het bestuurs-recht. Voorbeelden: de beslissingen over vergunningen, zoals bouw- en aanleg-vergunningen en hinderwetvergunning. Hoewel in de bestuurspraktijk reeds geruime tijd naast beschikkingen ook andere rechtsfiguren een rol spelen is de aandacht hier-voor in het algemeen bestuursrecht van tamelijk recente datum. Hierbij springen vooral de 'planfiguren' in het oog: landinrichtingsplannen, bestemmingsplannen, beheersplannen ter uitvoering van het Relatienotabeleid. Voorts zijn speciale onder-werpen zoals handhaving van het bestuursrecht, beginselen van behoorlijk bestuur, schadevergoeding, rechts- en belangenbescherming en de verhouding bestuursrecht-privaatrecht steeds meer afzonderlijke objecten van wetenschappelijk onderzoek en reflexie. Deze geleidelijke ontwikkeling van het algemeen bestuursrecht heeft haar neerslag gevonden in de opeenvolgende drukken van het rapport Algemene bepalin-gen van administratief recht (kortweg: het rapport ABAR) van de Vereniging voor Administratief Recht (VAR), waarvan onlangs de vijfde geheel herziene druk verscheen.</inleiding><content>Het boek heeft mijns inziens inmiddels een wat onduidelijke functie. Enerzijds be-oogt het niet een echt 'handboek' te zijn van het Nederlands bestuursrecht; in het woord vooraf bij de vijfde druk constateert de commissie die voor het in dit boek vervatte rapport verantwoordelijk is, dat het opstellen van een geheel nieuw rapport met de allure van een volumineus handboek ver buiten haar fysieke mogelijkheden lag. Anderzijds beperkt het rapport zich niet tot datgene wat oorspronkelijk aan haar was gevraagd: welke onderwerpen zouden in een 'wet, houdende algemene be-ginselen betreffende het administratieve recht' moeten worden geregeld? De com-missie heeft niet uit deze twee mogelijkheden een duidelijke keuze gedaan, maar een compromis gezocht (en gevonden). Willem Konijnenbelt, voorzitter van de VAR (uit deze vereniging is de commissie gevormd) merkt dan ook terecht op, dat het rap-port minder een aanzet vormt voor codificatie. Het rapport is daarentegen vooral een overzicht van algemene regels en beginselen waarover onder diverse beoefenaren van het administratieve recht een zekere consensus bestaat, de zgn. 'compendium-gedachte'. In het slot van zijn 'Ter introduktie' laat Konijnenbelt er nauwelijks twij-fel over bestaan, dat deze vijfde druk, wat hem betreft, de laatste zal zijn: er zijn legio hand- en leerboeken over het adminstratieve recht. Nu het administratieve recht volwassen is geworden is er geen behoefte meer aan een compendium. Deze vijfde druk sluit dan ook een voorbije periode af. Ik kan mij goed voorstellen dat er voor onderwijsdoeleinden wel behoefte zal blijven aan een compendium, zij het dat daarin niet naar consensus gestreefd zou behoeven te worden, maar juist naar een helder (en beknopt) overzicht van de verschillen in opvatting. Maar afgezien daarvan, mijn voorkeur gaat sterk uit naar het leveren van een zo goed mogelijke bijdrage vanuit de VAR aan de codificatie van het algemene bestuursrecht. Daarmee zou dan vanuit 'het veld' een krachtige stimulans gegeven kunnen worden aan de Commissie-Scheltema, die voorstellen zal doen over een wettelijke regeling van algemene regels van bestuursrecht; vergelijk art. 107, tweede lid van de Grondwet. De zesde druk van het rapport zou dan veel meer toegespitst moeten zijn op de conclusies, bestemd voor de wetgever. De vijfde druk bevat namelijk uitvoerige beschouwingen over bij voorbeeld planning en rechtshandelingen naar burgerlijk recht, zonder dat deze uitmonden in conclusies, laat staan in conclusies voor de wetgever.&#13;
Ik heb de moeite genomen om de conclusies van de vierde druk en die van de vijfde druk met elkaar te vergelijken. Dat levert het volgende resultaat op:&#13;
Vervallen zijn vooral conclusies over vorm- en inhoudsvereisten van beschikkingen, over voorschriften bij beschikkingen, over intrekking en wijziging van beschikkingen en over onregelmatige beschikkingen: totaal 16 conclusies.&#13;
Nieuw zijn de volgende conclusies:&#13;
- over algemene beginselen van behoorlijk bestuur: 11 conclusies&#13;
- over de rechtskracht van de beschikking: 6 conclusies&#13;
- over goedkeuring en verklaring van geen bezwaar: 3 conclusies&#13;
- over spontane vernietiging en schorsing: 4 conclusies&#13;
- over handhaving: 5 conclusies&#13;
- over bezwaarschriften: 5 conclusies.&#13;
Het totale aantal conclusies was in de 4e druk 47; in de vijfde druk is dat aantal 67 (de geringe verschillen in berekening vinden hun oorzaak in complicaties, bijv. handhaving van één onderdeel van een vervallen conclusie). De commissie wijst erop dat de conclusies onderling van aard verschillen:&#13;
- aanbevelingen voor de administratie&#13;
- aanbevelingen voor de wetgever&#13;
- weergave van geldend recht.&#13;
Deze verschillen blijken overigens niet onmiddellijk en ondubbelzinnig uit de formulering of rubricering van de conclusies. Over de vraag of het rapport duidelijke omissies bevat zullen de meningen al gauw uiteen lopen. Oordeelt u zelf maar; er ontbreken:&#13;
- regels met betrekking tot het pseudorecht (zgn. 'beleidsregels')&#13;
- schadevergoeding bij rechtmatige overheidsdaad&#13;
- beginselen van behoorlijk overleg&#13;
- reorganisatie en integratie van de administratieve rechtspraak.&#13;
Bedacht dient te worden dat art. 107, tweede lid van de Grondwet zich niet beperkt tot het materiële bestuursrecht.&#13;
Ik kom samenvattend tot een (voorlopig) eindoordeel. Ontegenzeggelijk is het rapport een zeer belangrijk monument, dat van grote waarde is geweest en zal zijn voor de ontwikkeling van het Nederlands bestuursrecht. Voor wat betreft de vijfde druk juich ik vooral de uitvoerige aandacht toe voor de andere rechtshandelingen van bestuur dan beschikkingen (besluit van algemene strekking, plannen, rechtshande-lingen naar burgerlijk recht), voor de procedurele en materiële beginselen van be-hoorlijk bestuur, voor de handhaving en voor de bezwarenprocedure. Ik betreur het dat deze nieuwe of extra aandacht niet heeft geleid tot nieuwe conclusies of aanbeve-lingen ten aanzien van genoemde rechtshandelingen. Het handhaven van de combi-natie van compendium en codificatie heeft tot een wat tweeslachtig rapport geleid. De VAR zou er mijns inziens dan ook verstandig aan doen zich - meer dan tot nu toe - toe te leggen op het leveren van bijdragen aan de codificatie als bedoeld in art. 107, tweede lid van de Grondwet. Daarnaast blijft er waarschijnlijk vooral voor onderwijsdoeleinden (een expliciete doelstelling bij de voorbereiding van de derde druk) en voor de bestuurspraktijk behoefte aan een gemakkelijk toegankelijk com-pendium, met verwijzingen naar dieper gravende hand- en leerboeken en andere vakliteratuur.&#13;
Hoe dan ook, de leden van de VAR-Commissie, inclusief wat wordt genoemd 'een groot aantal scribenten' hebben in hun vrije tijd zeer veel werk verzet. Als mede-beoefenaar van dit mooie vak ben ik hun daar dankbaar voor. </content><legacyfootnotes/><footnotes><footnote/></footnotes><auteurs>Drs H.J. van Bemmel</auteurs><published>1985-08-01 00:00:00</published><modified>1985-08-01 00:00:00</modified><editiondate>1985-08-01</editiondate><htmlpath>https://denhollander.info/artikel/6397</htmlpath></article>
</articles></edition>
<edition><articles><article><jaar>1987</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1987</searchword><id>6315</id><udhid>UDH:TvAR/6315</udhid><titel>Ontwikkelingen in de landbouw vanuit juridisch-bestuurlijk perspectief</titel><searchwords><searchword>TvAR 3/1987</searchword><searchword>UDH:TvAR/6315</searchword></searchwords><attachments><attachment><name>1987_nr 3_Artikel_Dinter.pdf</name><extention>pdf</extention><url>https://denhollander.info/download/6099/ci</url></attachment></attachments><inleiding>INLEIDING&#13;
In het jaar 1800 werd Jan Kops tot 'Commissaris tot de Zaken van de Landbouw'&#13;
benoemd. Als aan hem gevraagd zou zijn om een inleiding te houden over de ontwikkelingen&#13;
in de landbouw vanuit juridisch-bestuurlijk perspectief, dan zou hij met de&#13;
te kiezen invalshoek andere problemen hebben gehad dan ik. Hij vormde met zijn vier&#13;
medewerkers een Ministerie van Landbouw in statu nascendi, met weinig regelingen,&#13;
veel boeren en een onderontwikkelde landbouw.&#13;
Wij hebben een volwaardig ministerie van 15 000 medewerkers (de Landbouwuniversiteit&#13;
niet meegerekend), met duizenden regels, weinig boeren en een landbouw&#13;
met gezag in de wereld. De betrokkenheid van de overheid met de landbouw is -&#13;
zowel nationaal als internationaal - sterk toegenomen. Niet alleen ten opzichte van de&#13;
vorige eeuw, maar zelfs al ten opzichte van zo'n twintig jaar geleden. Critici van deze&#13;
sterke toename van de agrarische regelgeving - en dat zijn er nogal wat -schetsen&#13;
een landbouwwereld, waarin achter iedere boer een ambtenaar staat.&#13;
Een beschouwing over de ontwikkelingen van de landbouw in juridischbestuurlijk&#13;
perspectief houdt in een schets van wat we in het agrarisch recht te verwachten&#13;
hebben.&#13;
Over wat agrarisch recht inhoudt hebben Cerutti, Brussaard en zijn voorganger&#13;
voldoende gezegd en geschreven. Ik houd het gemakshalve maar bij de regulering die&#13;
op enigerlei wijze van het Ministerie van Landbouw en Visserij afkomstig is.</inleiding><content>CONTEXT&#13;
Binnen welke context speelt de ontwikkeling van het agrarisch recht zich af? Welke&#13;
elementen zijn bepalend?&#13;
In de eerste plaats komt het relatief grote belang van de landbouw voor onze economie&#13;
en werkgelegenheid. Wij zijn na de Verenigde Staten de grootste exporteur&#13;
van landbouwprodukten. Om deze positie te kunnen handhaven zal een bevriezing&#13;
van de structuur van de bedrijven moeten worden voorkomen. De landbouw zal van&#13;
binnenuit milieubewust moeten leren werken, zowel vanwege de kwaliteit van de&#13;
produkten als vanwege de maatschappelijke aanvaardbaarheid van de landbouwproduktie.&#13;
Het harmoniemodel, de samenwerking tussen overheid en maatschappelijke&#13;
groeperingen moet overeind blijven.&#13;
In de tweede plaats zal het internationale kader waarbinnen de landbouw geplaatst&#13;
is, steeds sterker de ontwikkeling van het agrarisch recht beïnvloeden. De Europese Gemeenschap heeft in steeds toenemende mate de wetgeving naar zich toe getrokken.&#13;
We zijn en blijven in de Gemeenschap geen baas in eigen buik, zullen met&#13;
vele tegengestelde belangen en vele compromissen moeten leven. Binnen het General&#13;
Agreement on Tarives and Trade zullen we moeten blijven vechten voor de toegang&#13;
tot elkanders markten. We zullen bindende regels voor de wereldhandel moeten aanvaarden.&#13;
De ontwikkelde wereld zal de voedselproduktie in de ontwikkelingslanden&#13;
een reële kans moeten geven.&#13;
In de derde plaats zal de wetgeving zich moeten aanpassen aan de revolutionaire&#13;
technische ontwikkeling. Het gaat daarbij niet alleen om de mogelijkheden die de&#13;
automatisering en de informatica bieden. De ontwikkeling van de mogelijkheden bij&#13;
de vermeerdering en veredeling, bij de verwerking en het vervoer, zijn spectaculair.&#13;
In de vierde plaats moeten we constateren dat de overschotten voor een aantal&#13;
produkten een structureel probleem geworden zijn en dat het milieu duidelijk grenzen&#13;
aan de groei voor een aantal produkties heeft gesteld.&#13;
Tenslotte zijn we er ons van bewust dat ook de almacht van overheid grenzen&#13;
kent, dat ook de overheid niet alles kan, mag en moet.&#13;
OVERSCHOTTEN&#13;
Ik kan niet op al deze punten ingaan. Op één onderdeel wil ik nader ingaan, maar&#13;
niet dan na eerst te hebben voorgelezen wat ir. Jan de Boer l.i. schreef aan minister&#13;
Agricola van Landbouw en Visserij:&#13;
'Excellentie,&#13;
Mijn buurman, boer zoals ik, ontving onlangs een cheque van f 1.500,- voor het feit dat&#13;
hij thans geen varkens meer fokt. Ik heb besloten ook in deze lonende bezigheid van nietfokken&#13;
te stappen. Zou u mij kunnen vertellen welke rassen zich het best lenen om niet gefokt&#13;
te worden. Het liefst zou ik me nu willen wijden aan het niet-fokken van wilde zwijnen, maar&#13;
als dat geen goed ras is om niet te fokken, mag het een ander zijn. Mijn buurman fokt al 25&#13;
j. varkens. Het hoogste bedrag dat hij daarmee heeft gemaakt is rond ƒ 500, - .&#13;
Nu heeft hij met het niet-fokken van 50 varkens ƒ 1.500,- verdiend. Ik overweeg klein te&#13;
beginnen en niet meer dan 5.000 varkens tegen ƒ 150.000,- niet te fokken. De varkens&#13;
die ik niet fok, eten geen graan en ik heb gehoord dat u geld betaalt aan boeren die geen&#13;
graan verbouwen. Mijn vraag is: "Hoeveel betaalt u voor het niet-verbouwen van graan&#13;
dat ik niet voer aan varkens die ik niet fok?"&#13;
Tot zover ir. Jan de Boer.&#13;
Uiteraard is dit apocrief epistel een karikatuur, overigens van oude datum en van&#13;
oorsprong Amerikaans.&#13;
Het overschottenprobleem is een centraal probleem bij de ontwikkeling van het&#13;
agrarisch recht. De produktie zal ten gevolge van de technische ontwikkeling nog&#13;
explosief toenemen en steeds minder grond en mensen vragen. Overschotten zijn er&#13;
in heel de ontwikkelde wereld. De afzet op andere markten met financiële steun zal&#13;
politiek op steeds meer weerstand stuiten.&#13;
De behoeften aan ordening van de landbouwmarkten is mede aanleiding geweest om na de Tweede Wereldoorlog bij de oprichting van de EG, hoge prioriteit te geven&#13;
aan de gemeenschappelijke landbouwpolitiek. Centraal in deze politiek stond de veiligstelling&#13;
van de voedselvoorziening tegen redelijke prijzen voor de consument en&#13;
het garanderen voor de agrarische beroepsbevolking van een redelijk inkomen. De&#13;
geschiedenis is bekend. De doelstellingen zijn met succes gerealiseerd. De voedselvoorziening&#13;
is veilig gesteld; zelfs meer dan dat. Het gevoerde markt- en prijsbeleid&#13;
heeft geleid tot een enorme produktiviteitsstijging en inmiddels ook tot gigantische&#13;
overschotten.&#13;
Het stelsel van garantieprijzen heeft het beleid in zijn huidige vorm onbetaalbaar&#13;
gemaakt. Dat gegeven dwingt tot bestuurlijk-juridische reacties van de overheid; in&#13;
dit geval van de Europese overheid.&#13;
BESTUURLIJK-JURIDISCHE CONSEQUENTIES PRODUCTIEBEPERKING&#13;
De overschotsituatie in de belangrijkste produktiesectoren noodzaken tot een meer&#13;
marktgericht beleid. Daarover is vrijwel iedereen het eens. Dit is echter gemakkelijker&#13;
gezegd dan gedaan. Immers, een meer marktgericht beleid zou een drastische&#13;
verlaging betekenen van de garantieprijzen; mogelijk zelfs het afschaffen daarvan;&#13;
met alle gevolgen van dien voor de agrarische inkomens. Reden ook waarom men&#13;
het tot nu toe, in bijvoorbeeld de zuivelsector niet eens is kunnen worden over -&#13;
de in feite noodzakelijke - prijsverlaging. In plaats daarvan heeft men zijn heil gezocht&#13;
in handhaving van het prijsniveau onder gelijktijdige beperking van de produktie.&#13;
Het zal duidelijk zijn, dat een van overheidswege opgelegde produktiebeheersing&#13;
gepaard gaat met een aanzienlijke hoeveelheid extra regelgeving. Indien de&#13;
bestaande produktiehoeveelheid moet worden teruggebracht, zal allereerst moeten&#13;
worden vastgesteld tot welk niveau men de produktie wil laten inkrimpen. Dit aspect&#13;
heeft reeds belangrijke bestuurlijke en juridische consequenties. Immers, men kan&#13;
niet zonder meer volstaan met het kiezen van een referentiejaar - zoals in de zuivel&#13;
1983 - als basis voor de toegestane produktiehoeveelheid. Het redelijkheidsbeginsel&#13;
vraagt daarop talloze uitzonderingen, omdat voor veel bedrijven om de een of andere&#13;
reden de produktie van 1983 niet representatief is geweest. De voorbeelden zijn&#13;
bekend.&#13;
Het aantal bijzondere omstandigheden - ik noem starters en bedrijven waarop&#13;
sprake was van ziekte- of sterfgevallen, veeziekten, maar er waren en zijn ook vele&#13;
andere oorzaken - was aanzienlijk. Daar komt nog bij dat de ene uitzondering de&#13;
andere oproept.&#13;
De bestuurders raken verzeild in een geweldige casuïstiek, die hen dwingt met een&#13;
zekere regelmaat de regels aan te passen. Het stelsel van voorschriften groeit, wordt&#13;
ingewikkelder en onoverzichtelijker. Het aantal vergelijkingsmogelijkneden wordt&#13;
steeds schaarser, waarmee het gelijkheidsbeginsel in gevaar komt en de bestuurders&#13;
het risico lopen nieuwe onrechtvaardigheden te creëren. Het lijkt op een vicieuze&#13;
cirkel.&#13;
Maar er is nog een belangrijk bestuurlijk nadeel aan een stelsel van produktiebeperking&#13;
en dat is de werklast en bureaucratie die het met zich brengt. Om een idee&#13;
te geven de volgende getallen. - In het eerste jaar na invoering werden door de 55 000 Nederlandse melkveehouders&#13;
in totaal ca. 33 000 verzoekschriften ingediend. Tegen de beslissing in eerste&#13;
instantie kon in een aantal gevallen een bezwaarschrift worden ingediend. Dit resulteerde&#13;
in ca. 5 500 bezwaarschriften. Op nagenoeg al deze verzoek- en bezwaarschriften&#13;
was voor 1 april 1985 een beslissing genomen.&#13;
- Thans moet de minister nog verweer voeren in ca. 7 000 procedures die bij het&#13;
College van Beroep voor het Bedrijfsleven aanhangig zijn gemaakt.&#13;
- Daarnaast moest in het eerste jaar een niet aflatende stroom van enkele tienduizenden&#13;
verzoeken om informatie, schriftelijk en telefonisch, vaak met grote snelheid&#13;
worden afgehandeld.&#13;
- Een en ander betekende dat in die periode ca. 250 medewerkers van het departement&#13;
bij de uitvoering van deze maatregel waren betrokken.&#13;
PRODUKTIEBEPERKING OP LANGERE TERMIJN?&#13;
Nu zou uit het voorgaande de indruk kunnen ontstaan dat het ergste leed geleden&#13;
is als eenmaal de uitgangssituatie, dat wil zeggen de bestaande produktie, is vastgelegd.&#13;
Ook dit blijkt echter maar zeer ten dele waar. Naarmate de produktiebeperkende&#13;
maatregelen langer gehandhaafd worden, wordt de politieke druk en economische&#13;
druk om in de uitwerking van die maatregelen te differentiëren groter. Dit&#13;
ligt voor de hand aangezien een onverkorte toepassing voor een langere periode van&#13;
een produktiebeperking gebaseerd op bestaande produktie iets van willekeur in zich&#13;
draagt. Ik zal dit toelichten.&#13;
Hoe redelijk het ook moge klinken dat bestaande bedrijven mogen doorproduceren&#13;
daar waar nieuwe bedrijven geen mogelijkheden krijgen, toch heeft dit iets willekeurigs.&#13;
Immers, de mogelijkheden om te produceren hangen daarmee in feite af&#13;
van de vraag of betrokkene zijn bedrijf op tijd in produktie heeft genomen. Anders&#13;
gezegd, het recht om te produceren wordt uitsluitend afhankelijk gemaakt van de&#13;
vraag of men al of niet vóór een bepaalde datum produceerde. Bovendien moet men&#13;
bedenken dat door het stelsel van referentieproduktie in feite een bestaande situatie&#13;
wordt vastgelegd. Gelet op de overschotten gaat het hier om een scheef gegroeide&#13;
situatie. In feite wordt dus de scheefgroei als uitgangspunt genomen met als gevolg&#13;
dat bedrijven met een grote produktie en die dus in feite het meeste hebben bijgedragen&#13;
aan de overschotten, het meest mogen produceren. Natuurlijk moet daarbij&#13;
worden gedacht dat voor deze categorie van bedrijven de groei ook door de overheid&#13;
is gestimuleerd.&#13;
Meer in zijn algemeenheid zou men toch kunnen zeggen, dat in het verleden gerealiseerde&#13;
produktie niet gedurende een langere periode maatstaf kan zijn voor produktiemogelij&#13;
kheden.&#13;
Bij de beslissing in welke mate en door wie geproduceerd mag worden, zal de&#13;
overheid ook andere maatstaven moeten gaan aanleggen. Doet zij dit niet dan ontstaat&#13;
het gevaar van structuurbevriezing van de produktie. Aldus ontkomt de overheid&#13;
er niet aan om bij handhaving van produktiebeperkende maatregelen gedurende&#13;
een langere periode in dat kader een vorm van structuurpolitiek te gaan voeren, dat wil zeggen om bij het bepalen van produktiemogelijkheden rekening te houden&#13;
met aard, type en omvang van de bedrijven. Zo moet bijvoorbeeld worden bepaald&#13;
wat dient te gebeuren met quota die vrijkomen bij producenten die hun bedrijf&#13;
beëindigen. Verder speelt mee dat technische ontwikkelingen invloed hebben op de&#13;
produktiemogelijkheden.&#13;
Conclusie van een en ander is dat uit juridisch en bestuurlijk oogpunt een produktiebeperking&#13;
in de zin van een bevriezing van een bestaande situatie slechts tijdelijk&#13;
kan worden ingevoerd en dat er, wil een dergelijk regime worden voortgezet, op de&#13;
lange duur de noodzaak zal bestaan om de produktie her te verdelen op basis van&#13;
andere criteria dan alleen maar de bestaande produktie. Gevolg hiervan is dat de&#13;
overheid extra sturend zal moeten gaan optreden en ingrijpen. Aldus is er niet alleen&#13;
sprake bij het bepalen van de uitgangssituatie van extra regelgeving en grote werklast&#13;
voor het overheidsapparaat maar ook bij toepassing gedurende langere termijn&#13;
brengt een regime van produktiebeperking een zeer groot aantal voorschriften en&#13;
een gigantische werklast met zich mee. Een volledig vrije verhandelbaarheid van&#13;
quota zou wat dit betreft nog de minste werklast geven, maar vanzelfsprekend heeft&#13;
ook een dergelijk stelsel gevolgen voor de produktiestructuur.&#13;
Mijn conclusie is dan ook dat een stelsel van produktiebeperking uit juridischbestuurlijk&#13;
oogpunt niet gedurende een langere periode te handhaven is.&#13;
MARKTPRIJZEN EN AANVULLENDE MAATREGELEN&#13;
De ervaring van de afgelopen jaren leert dat een stelsel van produktiebeperking niet&#13;
echt aan zijn doel beantwoordt. Het is bekend dat de overschotten nog steeds aanwezig&#13;
zijn en dat de problematiek nog lang niet is opgelost. Daar komt nog bij dat&#13;
de besluiten die onlangs in het kader van het GATT gevallen zijn, het mogelijk maken&#13;
om in de nieuwe ronde ook de kwestie van de handel in landbouwprodukten&#13;
en daardoor de landbouwpolitiek aan de orde te stellen. Het lijkt onvermijdelijk dat&#13;
in dat kader de restitutiepolitiek van de Europese landbouw aan de orde zal worden&#13;
gesteld. Ook vanuit die optiek lijkt het kunstmatig zo (zeer) hoog houden van de landbouwprijzen&#13;
in Europa zijn langste tijd gehad te hebben en valt aan een meer marktgericht&#13;
beleid niet te ontkomen.&#13;
Mocht daadwerkelijk besloten worden om de landbouwprijzen door de markt te&#13;
laten bepalen, dan zal niet te ontkomen zijn aan aanvullende maatregelen ter waarborging&#13;
van de agrarische inkomens. Uiteindelijk zal bij een prijsverlaging in grote&#13;
gebieden van de Europese Gemeenschap niet langer kostendekkend kunnen worden&#13;
geproduceerd. Een en ander zou een koude sanering van marginale bedrijven tot gevolg&#13;
hebben. Slechts de meest rationele en moderne bedrijven zullen zich weten aan&#13;
te passen aan het nieuwe marktregime. Het is duidelijk dat dit politiek geen haalbare&#13;
kaart is en, moet ik zeggen, ook onwenselijk is. Wanneer men bedenkt dat op vijftig&#13;
procent van de oppervlakte van de Europese Gemeenschap vijf procent van de agrarische&#13;
produktie wordt gerealiseerd, is het duidelijk dat een dergelijke prijsverlaging&#13;
zonder aanvullende maatregelen een gigantische ontvolking van het plattelandsgebied&#13;
van de EEG tot gevolg zou hebben. Ook hier blijkt weer dat andere belangen dan puur agrarische een steeds grotere rol gaan spelen in het landbouwbeleid.&#13;
Het leefbaar houden van het platteland, landschapsbeheer en het creëren van recratiemogelijkheden&#13;
bieden tegelijkertijd mogelijkheden voor neveninkomsten voor&#13;
de agrariër.&#13;
SLOT&#13;
Niet dan zijdelings heb ik de alternatieve aanwending van landbouwgrond aangeraakt.&#13;
Vermindering van overproduktie eist wegnemen van produktiecapaciteit. Dat&#13;
kan door de extensivering of het uit de produktie nemen. Er komt meer 'ruimte'&#13;
voor natuur. We mogen geen te grote verwachtingen hierbij hebben, met name in&#13;
Nederland niet met zijn lage produktiekosten en dure grond.&#13;
Ook de milieuproblematiek heb ik niet dan terloops aangeduid. Vast staat dat ook&#13;
uit eigen belang een drastische vermindering van de milieubelasting door de landbouw&#13;
noodzakelijk is.&#13;
Wageningen leidt geen juristen op. Terecht niet. Wel is van belang dat de Wageningers&#13;
kennis nemen, kennis maken, met de mogelijkheden en onmogelijkheden die&#13;
de regelgeving kent. De Landbouwuniversiteit is onze 'denktank'. De rol van de&#13;
vakgroep kan groot zijn. De kansen liggen er en worden opgepakt. Ik wens de vakgroep&#13;
geluk met het lustrum en veel succes.</content><legacyfootnotes/><footnotes><footnote/></footnotes><auteurs>Mr G.J. van Dinter</auteurs><published>1987-03-01 00:00:00</published><modified>1987-03-01 00:00:00</modified><editiondate>1987-03-01</editiondate><htmlpath>https://denhollander.info/artikel/6315</htmlpath></article>
</articles></edition>